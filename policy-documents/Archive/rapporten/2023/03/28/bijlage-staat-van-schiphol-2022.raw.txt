 
 
  
Staat van Schiphol 2022 
 
 
 
   
 

 
 
  
●  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
● Colofon 
Uitgegeven door Inspectie Leefomgeving en Transport 
  ILT/Communicatie en dienstverlening 
    
    
   
  
  
  088 489 00 00 
  www.ilent.nl 
  @inspectieLenT 
    
 
 
  
 
 

 
Staat van Schiphol 2022 | 28 maart 2023 
 
Voorwoord 
 
De Staat van Schiphol geeft een beeld van de veiligheid op en rond de luchthaven 
en de impact van het vliegverkeer op de omgeving. Deze thema’s vragen om extra 
aandacht in een tijd van drukte in het luchtruim en een toenemende druk op 
bewoners die rond Schiphol leven. 
 
In 2022 werd er meer gevlogen dan in de coronajaren daarvoor. Schiphol kon de 
toestroom aan reizigers met moeite verwerken. De ILT hield daarom intensief de 
vinger aan de pols op de luchthaven, ook met oog op de veiligheid. Acute 
veiligheidsrisico’s constateerden onze inspecteurs vorig jaar niet. Wel is er extra 
aandacht nodig voor de veiligheid en gezondheid van (grond)personeel op Schiphol 
en van omwonenden van de luchthaven. De ILT ontvangt meer klachten over 
geluidhinder en op bewonersavonden horen we wanhopige verhalen van mensen die 
letterlijk ziek zijn geworden van vliegtuigoverlast.  
 
Kortom, reizigers willen vliegen, mensen in de omgeving willen gezond, veilig en 
rustig leven en wonen, en medewerkers op de platforms moeten veilig en gezond 
kunnen werken. Deze behoeften komen niet overeen en belangen schuren meer en 
meer. Dat vraagt op alle aspecten stevig toezicht en ook om een stevig 
instrumentarium voor de toezichthouder. Het vraagt ook dat bedrijven en 
luchtvaartmaatschappijen, maar vooral de luchthaven Schiphol zelf, problemen 
aanpakken die al langer in beeld zijn, en dat het luchthavenbedrijf hierin de regie 
neemt. Recente voorbeelden hiervan zijn de problemen in de grondafhandeling en 
het verminderen van het gebruik van vliegtuighulpmotoren. 
 
De ILT heeft in 2022 geïnspecteerd, onderzoek gedaan, gewaarschuwd en 
gehandhaafd. En ook geluisterd naar de zorgen van de omwonenden. Dat zal de ILT 
dit jaar blijven doen, waar nodig nog scherper. De ILT werkt daarbij samen met de 
sectorpartners. Zo draagt de ILT bij aan een veilig en duurzaam woon- en 
werkklimaat voor álle gebruikers van de ruimte op en rond de luchthaven.  
 
 
Mattheus Wassenaar  
Inspecteur-generaal (wnd.) Inspectie Leefomgeving en Transport 
  
 
Pagina 5 van 48 
 

 
Staat van Schiphol 2022 | 28 maart 2023 
 
Gebruiksjaar Schiphol 
De informatie in de Staat van Schiphol 2022 gaat over het Schiphol ‘gebruiksjaar’ 
zoals gedefinieerd in het LVB. Het gebruiksjaar Schiphol loopt van 1 november tot 
en met 31 oktober. 
 
Luchtvaartbedrijven 
Waar in de Staat van Schiphol ‘luchtvaartbedrijven’ staat, doelt de ILT op alle 
sectorpartijen: het luchthavenbedrijf Schiphol, Luchtverkeersleiding Nederland, 
luchtvaartmaatschappijen en grondafhandelaren. 
 
  
 
Pagina 7 van 48 
 

 
Staat van Schiphol 2022 | 28 maart 2023 
 
alle partijen hun verantwoordelijkheid nemen en samenwerken om de situatie te 
verbeteren. 
 
Luchtruimschendingen hardnekkig en risicovol 
Wanneer een vliegtuig of drone zonder toestemming het luchtverkeersgebied van 
Schiphol binnen vliegt, is er sprake van een luchtruimschending. Het aantal 
luchtruimschendingen door vliegtuigen stijgt, ondanks inspanningen van 
verschillende partijen. Vooral het aantal drones dat zonder toestemming in het 
luchtverkeersgebied van Schiphol vliegt, is verontrustend. Het kan, afhankelijk van 
de exacte locatie van de schending, tot gevaarlijke situaties leiden. Dit wordt door 
alle partijen erkend en is ook onderdeel van het Nederlands Actieplan 
Luchtvaartveiligheid. 
 
Aandacht voor passagiersrechten blijft nodig 
De ILT ziet erop toe dat Schiphol de Europese regels voor passagiersrechten naleeft. 
Deze regels gaan bijvoorbeeld over assistentie aan passagiers met een 
mobiliteitsbeperking (PRM) en bij annulering van een vlucht of instapweigering. De 
naleving van PRM-regels is nog niet op orde, blijkt uit inspecties en meldingen aan 
de ILT. De terugbetalingen bij annulering zijn juist verbeterd ten opzichte van 
voorgaande jaren. 
ILT beboet overtreders slotregels nachtvluchten 
In 2022 zijn 500 vluchten zonder geldige reden tijdens de nachtperiode geland. In 
die gevallen heeft de ILT een waarschuwing gegeven of een boete opgelegd. Om 
geluidsoverlast te beperken mogen alleen vliegtuigen met een nachtslot tussen 
23:00 en 7:00 uur starten of landen. Tenzij sprake is van overmacht, zoals 
onvoorziene weersomstandigheden. Achteraf wordt dan bekeken of dit inderdaad 
overmacht was. Sinds 2022 is het voor luchtvaartmaatschappijen veel moeilijker 
geworden om aanspraak te maken op overmacht. Ook kan de ILT sinds 2021 boetes 
geven bij overtreding van de slotregels, en heeft dit ook gedaan. 
 
Wettelijke geluidsnormen handhavingspunten niet overschreden  
Schiphol voldeed in 2022 aan alle wettelijke normen voor geluid. Het 
Luchthavenverkeerbesluit Schiphol (LVB) stelt de toegestane hoeveelheid geluid 
vast voor 35 handhavingspunten rond Schiphol. Ook de norm voor maximale totale 
hoeveelheid geluid is wettelijk vastgelegd. Het doel hiervan is geluidsoverlast te 
beperken. In 2022 bleef bij alle handhavingspunten het geluid binnen de wettelijke 
grenswaarden. Ook de grenswaarden voor de totale hoeveelheid geluid werden niet 
overschreden.  
 
Meer geluidshinder door toename vliegtuigbewegingen 
Het aantal mensen dat ernstige geluidshinder ervaart rond Schiphol nam toe in 
2022. Dit blijkt uit berekeningen van Schiphol. Een belangrijke reden is dat er vorig 
jaar meer vliegtuigbewegingen waren dan in 2021. Dit jaar maakten ook meer 
omwonenden melding van geluidoverlast bij het Bewoners Aanspreekpunt Schiphol 
(BAS). Ook hebben omwonenden meer meldingen gedaan bij Vliegherrie.nl. 
 
Zeer lawaaiige vrachtvluchten geweerd  
Schiphol en de ILT hebben samengewerkt om een lawaaiig vrachttoestel te weren 
van Schiphol. Het toestel voldeed net aan de geluidsnormen maar veroorzaakte wel 
extra geluidhinder. Het bewuste toestel week vervolgens uit naar Maastricht Aachen 
Airport. Daar zal het vanaf 1 april 2023 worden geweerd.  
 
 
Pagina 9 van 48 
 

 
Staat van Schiphol 2022 | 28 maart 2023 
 
2. Veiligheid vliegverkeer op orde 
 
Veiligheid op Schiphol is niet vanzelfsprekend. Het vraagt voortdurende 
aandacht van de luchtvaartbedrijven en van de overheid. De ILT stelde dit 
jaar opnieuw vast dat de veiligheid van het vliegverkeer op Schiphol op 
voldoende niveau is gebleven. Dit ondanks verstoringen in de 
vluchtafhandeling door personeelstekorten en de sterke toename van het 
verkeer door het einde van de coronapandemie.  
 
Ook de naleving van de wet- en regelgeving blijft op pijl. De ILT heeft geen 
bevindingen van de zwaarste categorie (level 1-interventies). Wel signaleert de ILT 
veel afwijkingen van regels en risicovolle situaties op de grond.  Daarnaast waren er 
meer luchtruimschendingen dan in 2021. Daarom roept de ILT alle partijen op zich 
nog meer in te spannen om deze risico’s te beperken. 
 
Continue aandacht voor vliegveiligheid 
Zowel de luchtvaartbedrijven als de overheid hebben een eigen rol en 
verantwoordelijkheid in de vliegveiligheid. Dit samenspel zorgt voor een systeem 
dat de basis legt voor een hoog veiligheidsniveau.  
 
Luchtvaartbedrijven moeten een veiligheidsmanagementsysteem hebben. Dit 
systeem beschrijft verantwoordelijkheden en veiligheidsrisico’s. Er staat ook in hoe 
het luchtvaartbedrijf de voortgang en werking van veiligheidsmaatregelen 
controleert en hoe personeel getraind wordt in veiligheid.  
 
Beoordeling veiligheidsrisico’s in 2022 
De ILT beoordeelt of het veiligheidsmanagementsysteem is ingericht volgens de 
regels en of het bedrijf daarmee daadwerkelijk risico’s voorkomt of verkleint. 
Daarnaast kijkt de ILT of de risico’s in de praktijk voldoende laag blijven. Dit doet de 
ILT door inspecties en audits uit te voeren bij de verschillende bedrijven. Ook kijkt 
de ILT naar trends in meldingen van voorvallen. In vergelijking met vorig jaar zijn 
er geen opvallende trends in de meldingen die wijzen op stijgende risico’s, met 
uitzondering van de genoemde punten in deze Staat van Schiphol (zie ook Cijfers 
Veilig en Duurzaam Schiphol). 
 
De ILT besteedde in 2022 aandacht aan onder meer deze veiligheidsrisico’s: 
• vervoer van gevaarlijke stoffen 
• cybersecurity 
• veiligheid op de grond 
• runway incursions 
• afgebroken starts 
• onstabiele naderingen 
• verlies van minimale afstand in de lucht 
• luchtruimschendingen en drones 
• botsingen met vogels 
• ordeverstorende passagiers 
• gevolgen van personeelstekorten voor de vliegveiligheid  
Veiligheidsmanagementsystemen individuele luchtvaartbedrijven werken 
goed 
De ILT stelt net zoals in 2021 vast dat het veiligheidsmanagement bij de individuele 
luchtvaartbedrijven op Schiphol naar behoren is ingericht en werkt. De risico’s rond 
belangrijke onderdelen als vliegoperaties, onderhoud aan vliegtuigen en 
luchtverkeersleiding, worden goed beheerst.   
 
Pagina 11 van 48 
 

 
Staat van Schiphol 2022 | 28 maart 2023 
 
 
Zomerdrukte en personeelstekorten leiden tot afwijkend baangebruik  
Voor LVNL leidden de verstoringen tot een minder voorspelbaar verkeersaanbod en 
hierdoor tot een minder voorspelbaar baangebruik. De vertrekplanning van de 
luchtvaartmaatschappijen veranderde regelmatig en vertrekkend verkeer had meer 
vertraging, waardoor start- en landingspieken elkaar in de weg zaten. Dit leidde tot 
een hogere werkdruk bij de luchtverkeersleiding. Daarnaast kampte de 
luchtverkeersleiding na de coronapandemie met een personeelstekort. Gedurende 
een deel van 2022 kon hierdoor Toren-West een aantal momenten niet bemenst 
worden. Dat daardoor de Polderbaan soms niet gebruikt kon worden leidde niet tot 
overschrijding van de wettelijke geluidsnormen, maar wel tot een verhoging van de 
geluidsbelasting ten zuidoosten van Schiphol. 
 
Ordeverstorende passagiers 
Door het gebrek aan personeel bij de securitybedrijven ontstonden lange wachtrijen 
in de terminals. Dit veroorzaakte ongemak bij passagiers en een verhoogde kans op 
stress, zeker als mensen hun vlucht dreigden te missen. Het heeft echter niet geleid 
tot een toename van het aantal meldingen bij de ILT over passagiers die aan boord 
van het vliegtuig de orde verstoren. Dit in tegenstelling tot verleden jaar. De 
coronamaatregelen leidden toen wel tot meer meldingen over ordeverstoringen aan 
boord, onder andere door de mondkapjesplicht. Nadat de coronamaatregelen begin 
2022 waren opgeheven, nam het aantal meldingen over ordeverstorende passagiers 
dan ook weer sterk af.  
 
De ILT ontvangt alleen meldingen over ordeverstoringen aan boord. Voorvallen van 
ordeverstoringen door passagiers in de wachtrijen op Schiphol, vallen buiten het 
toezicht van de ILT. De ILT ontving wel signalen dat hier het afgelopen gebruiksjaar 
vaker sprake van is geweest.  
 
Gemelde voorvallen met ordeverstorende passagiers 
 
  
 
Pagina 13 van 48 
 

 
Staat van Schiphol 2022 | 28 maart 2023 
 
Zorgen ILT over risicobeheersing ground collision en grondafhandeling 
Het aantal vluchten van en naar Schiphol is na de coronacrisis in het gebruiksjaar 
2022 weer sterk toegenomen. Hierdoor is het aantal dagelijkse vluchten en tijdens 
de pieken weer vergelijkbaar met het aantal vluchten in 2019. De kans op een 
botsing tussen vliegtuigen of tussen vliegtuigen en andere voertuigen op de grond 
(een ground collision) is hierdoor toegenomen ten opzichte van 2021. Daarom vindt 
de ILT dat mitigerende maatregelen nodig zijn.  
 
De ILT ziet dat belangrijke veiligheidsmaatregelen op grondafhandeling uit het 
verleden nog niet zijn uitgevoerd of niet merkbaar tot verbeteringen hebben geleid. 
Dit blijkt ook uit de inspecties die de ILT in 2022 heeft uitgevoerd op de platformen. 
 
Sturing ISMS kan en moet daadkrachtiger 
Het veiligheidsmanagement bij de individuele luchtvaartbedrijven op Schiphol is op 
orde. De luchtvaartbedrijven lijken in ISMS-verband echter onvoldoende in staat om 
de gezamenlijke risico’s, die van belang zijn voor de integrale veiligheid, tijdig te 
verbeteren. De huidige risico’s voor botsingen op de grond en de grondafhandeling 
vragen om verbeteringen op korte termijn. Kortetermijnoplossingen worden niet in 
ISMS-verband genomen, maar blijven verantwoordelijkheid van de individuele 
luchtvaartbedrijven. Het ISMS kan echter wel werken als platform om de 
implementatie van kortetermijnoplossingen te versnellen of te vereenvoudigen. De 
ILT is van mening dat het ISMS deze rol moet oppakken.  
 
Sinds 2020 zijn er belangrijke veiligheidsmaatregelen uitgesteld. Dit gebeurde 
zonder dat er alternatieve maatregelen bepaald zijn om de risico’s in de 
uitstelperiode te mitigeren. Volgens de ILT zou het ISMS hier geen genoegen mee 
moeten nemen. Om effectief te zijn als sturende organisatie op de integrale 
veiligheid, is het nodig dat het ISMS meer doorzettingsmacht organiseert om 
vertragingen van maatregelen te voorkomen. Of met alternatieve acties komt om te 
voorkomen dat risico’s langdurig blijven bestaan, als veiligheidsmaatregelen niet 
sneller geïmplementeerd kunnen worden. 
 
Opschaling toezicht ILT 
De ILT vindt de huidige situatie voor de ongevalscategorieën ‘botsingen op de grond’ 
(ground collision) en ‘grondafhandeling’ ernstig en is van mening dat de 
luchtvaartbedrijven op korte termijn acties moet nemen. De ILT heeft de Safety 
Review Board van het ISMS laten weten dat zij haar toezicht op de 
veiligheidssituatie op Schiphol zal aanscherpen in het nieuwe gebruiksjaar. Daarmee 
schaalt de ILT op naar de eindverantwoordelijke managers van de deelnemende 
partijen van het ISMS. De ILT zal daarnaast de afzonderlijke luchtvaartbedrijven 
controleren en aanspreken op de voortgang van veiligheidsmaatregelen.  
  
 
Pagina 15 van 48 
 

 
Staat van Schiphol 2022 | 28 maart 2023 
 
melden van dergelijke voorvallen op de VOPs gebeurt lang niet altijd, blijkt uit 
onderzoek van de ILT. 
 
Het melden van voorvallen is een zeer belangrijk aspect van de werking van een 
veiligheidsmanagementsysteem. Op basis van (onder andere) voorvallen en trends 
in het systeem beoordelen bedrijven of risico’s op een bepaald gebied acceptabel 
zijn en blijven. Daarnaast kan een bedrijf uit informatie over voorvallen leren hoe 
iets veiliger gemaakt kan worden. De ILT gebruikt de meldingen bij het ABL om haar 
toezicht efficiënt uit te voeren en de juiste focus te bepalen. Het ontbreken van 
meldingen brengt de werking van het veiligheidsmanagementsysteem in gevaar en 
is dus zeer onwenselijk. 
 
Personeel dat bij de grondafhandelaren werkt, geeft verschillende redenen aan 
waarom ze niet melden. De belangrijkste redenen zijn: niet altijd duidelijk wat er 
gemeld moet worden en door wie, gebrek aan tijd en angst voor gevolgen na een 
melding. Mensen die wel melden, geven aan dat het Europese meldformulier 
moeilijk in te vullen is en dat ze niet te horen krijgen wat er met een melding wordt 
gedaan. De ILT zal met de luchtvaartbedrijven samenwerken om de meldprocessen 
eenvoudiger en duidelijker te maken, zodat het personeel veilig en makkelijk een 
voorval kan melden. 
 
Luchtvaartbedrijven moeten sneller veiligheidsmaatregelen nemen 
De ILT heeft haar zorgen over de grondafhandeling met het ISMS besproken in een 
dialoogtafel. De luchtvaartbedrijven erkennen dat de Schipholregels op en rond de 
VOP’s lang niet altijd goed nageleefd worden. Daarom heeft het ISMS een actieplan 
opgesteld dat de risico’s op lange termijn moet verkleinen. Het ISMS zet vooral in 
op het delen van grondmaterieel tussen meerdere afhandelaren. Daardoor zijn er 
minder bewegingen en materieel nodig. De ILT vindt het delen van grondmaterieel 
een goede maatregel. Deze maatregel is echter recent voor onbepaalde tijd 
uitgesteld en zal daarom niet helpen om de risico’s op korte termijn te verbeteren. 
De ILT roept het ISMS en de luchtvaartbedrijven op om snel in actie te komen.  
 
De ILT zal handhaven 
De aanhoudende situatie op de VOP’s leidt tot 2 bevindingen van de ILT. De eerste 
is dat het luchthavenbedrijf Schiphol op dit moment onvoldoende invulling geeft aan 
haar verantwoordelijkheid voor de veiligheid van de grondafhandeling. De tweede is 
dat het toezicht van het luchthavenbedrijf Schiphol op de 
grondafhandelingswerkzaamheden tekort schiet. Het luchthavenbedrijf Schiphol zal 
een verbeterplan opstellen en uitvoeren om deze tekortkomingen op te lossen.  
 
De ILT gaat haar toezicht op de grondafhandeling verder aanscherpen en 
handhavend optreden. Zo nodig zal de ILT de grondafhandeling van een vliegtuig 
stilleggen totdat een onveilige situatie is verholpen. 
 
Samenwerking met de Nederlandse Arbeidsinspectie 
Afgelopen jaar is er veel aandacht geweest voor de werkomstandigheden op 
Schiphol. Vakbonden als de FNV hebben signalen gegeven over hoge werkdruk, (te) 
zware fysieke belasting, ontbrekende of onvoldoende voorzieningen, de blootstelling 
van werknemers aan gevaarlijke stoffen en de uitbesteding van diensten en 
beloning. De ILT werkt samen met de Nederlandse Arbeidsinspectie (NLA) om de 
situatie voor de werknemers op het platform te verbeteren. De NLA heeft in 2022 
onderzoek gedaan naar de arbeids- en rusttijden bij grondafhandelaren en 
inspecties uitgevoerd bij de bagageafhandelaars op fysieke belasting van 
werknemers. Eerder heeft de NLA inspecties uitgevoerd naar de blootstelling aan 
gevaarlijke stoffen van werknemers op de platforms. 
 
Pagina 17 van 48 
 

 
Staat van Schiphol 2022 | 28 maart 2023 
 
6. Luchtruimschendingen hardnekkig en risicovol 
 
Het aantal vliegtuigen en drones dat zonder toestemming het 
luchtverkeersgebied van Schiphol binnen vliegt, daalt niet. Vooral het 
aantal drones dat zonder toestemming rond Schiphol vliegt, is 
schrikbarend.  
 
Wanneer een vliegtuig of drone zonder toestemming het luchtverkeersgebied van 
Schiphol binnen vliegt, is er sprake van een luchtruimschending (airspace 
infringement). Het aantal luchtruimschendingen door vliegtuigen stijgt, ondanks 
inspanningen van verschillende partijen. Vooral het aantal drones dat zonder 
toestemming in het luchtverkeersgebied van Schiphol vliegt, is verontrustend. Het 
kan, afhankelijk van de exacte locatie van de luchtruimschending, tot gevaarlijke 
situaties leiden. Dit wordt door alle partijen erkend en is ook onderdeel van het 
Nederlands Actieplan Luchtvaartveiligheid. 
 
Het risico van een luchtruimschending is dat het vliegtuig of de drone te dicht in de 
buurt komt van het vliegverkeer van of naar Schiphol. In het ergste geval leidt dat 
tot een botsing. 
 
Aantal luchtruimschendingen door vliegtuigen stijgt 
Luchtruimschendingen worden vooral veroorzaakt door kleine recreatieve 
vliegtuigen (general aviation). Het aantal luchtruimschendingen is al jaren hoog, 
ondanks inspanningen van de luchtvaartbedrijven, zoals voorlichting door 
Luchtverkeersleiding Nederland (LVNL). Afgelopen jaar is er zelfs sprake van een 
stijging in het aantal luchtruimschendingen.  
 
Oorzaken luchtruimschendingen 
De luchtverkeersleider ziet een luchtruimschending op het radarscherm. LVNL meldt 
de luchtruimschendingen aan het Analysebureau Luchtvaartvoorvallen (ABL). Het 
ABL ontvangt weinig meldingen van de veroorzaker zelf, terwijl dit wel moet. 
Hierdoor is het moeilijker om de oorzaak van een luchtruimschending te achterhalen 
en herhaling te helpen voorkomen.  
 
LVNL neemt na een luchtruimschending zo mogelijk contact op met de veroorzaker. 
Uit die contacten blijkt dat de vlieger de vlucht vaak onvoldoende heeft voorbereid. 
Ook de complexiteit van het Nederlandse luchtruim speelt een rol. 
 
Aantal meldingen luchtruimschendingen door vliegtuigen 
 
LVNL meldde in gebruiksjaar 2022 ongeveer 170 luchtruimschendingen door 
vliegtuigen. In gebruiksjaar 2021 waren dit er ongeveer 110. Het grootste aantal 
luchtruimschendingen vindt plaats in de zomerperiode (mei tot en met september). 
Dan wordt er het meest gevlogen door recreatieve vliegers; zie tabel op volgende 
pagina.  
 
 
 
 
 
 
 
 
Pagina 19 van 48 
 

 
Staat van Schiphol 2022 | 28 maart 2023 
 
De LVNL heeft momenteel capaciteit om per dag enkele vluchten toe te staan die 
door dronevliegers zijn aangevraagd. Het aantal vliegtuigbewegingen door drones is 
echter vele malen hoger. Dat blijkt uit gegevens van het ministerie van Defensie. 
Deze gegevens laten zien dat er in ‘Control Zone’ (CTR) van Schiphol wekelijks 
enkele honderden drones vliegen. De CTR is luchtruim in het centrum van het 
luchtverkeersgebied, direct rondom de luchthaven.  
 
De kans op een gevaarlijke situatie met een vliegtuig ontstaat vooral bij drones die 
op grotere hoogte vliegen én dicht bij de aanvliegroute of uitvliegroute van 
vliegtuigen. Uit de gegevens blijkt dat per week enkele tientallen van de 
waargenomen drones op een hoogte boven de 120 meter vliegen. Een groot deel 
daarvan vliegt boven Amsterdam en kan daardoor in conflict komen met vliegtuigen 
die gaan landen op de Oostbaan of Kaagbaan. 
 
Een klein deel van de drones wordt ook gezien door piloten. De piloten melden een 
waarneming aan de luchtverkeersleiding, die het vervolgens meldt aan het ABL. 
Deze meldingen gaan vooral over drones boven of vlakbij landingsbanen en over 
drones die gezien worden tijdens de landing, start of klimfase van een vliegtuig. Het 
optreden tegen drones die zonder toestemming in het luchtverkeersgebied vliegen, 
is in Nederland de taak van de Nationale Politie. 
 
Aantal meldingen luchtruimschendingen drones 
 
Er werden in gebruiksjaar 2022 55 voorvallen met drones gemeld aan het ABL, tegen 
ongeveer 30 voorvallen vorig jaar. De toename van het vliegverkeer in gebruiksjaar 2022 
droeg bij aan de stijging. Afgelopen gebruiksjaar waren er ook meer meldingen dan in 
2019, een jaar met meer vluchten dan in 2022. Ook dit is een indicatie van het groeiend 
gebruik van drones in het luchtverkeersgebied. De gemelde voorvallen zijn bijna allemaal 
luchtruimschendingen. Een enkel voorval is gemeld door een professionele dronepiloot en 
gaat over een probleem met een drone.  
 
Meldingen over drones in het luchtverkeersgebied van Schiphol 
 
 
 
 
 
Pagina 21 van 48 
 

 
Staat van Schiphol 2022 | 28 maart 2023 
 
7. Aandacht voor passagiersrechten blijft nodig  
 
De ILT ziet erop toe dat Schiphol de Europese regels voor 
passagiersrechten naleeft. De naleving hiervan is nog niet overal op orde.  
De regels voor passagiersrechten gaan bijvoorbeeld over assistentie aan passagiers 
met een mobiliteitsbeperking (PRM) en bij annulering van een vlucht of 
instapweigering. De naleving van PRM-regels is nog niet op orde, blijkt uit inspecties 
en meldingen aan de ILT. De terugbetalingen bij annulering zijn juist verbeterd ten 
opzichte van voorgaande jaren. 
 
Assistentie aan mobiliteitsbeperkte passagiers nog niet op orde 
Passagiers met een beperking hebben op de luchthaven of aan boord recht op 
assistentie. De rechten voor deze passagiers worden beschreven in de verordening 
inzake de rechten van gehandicapten en personen met beperkte mobiliteit 
(Verordening (EG) nr. 1107/2006). De ILT voerde in 2021 een audit uit op de 
naleving van de PRM-verordening op Schiphol. Uit die audit bleek onder meer dat 
passagiers die assistentie nodig hadden, zich niet konden melden via een meldpunt 
bij aankomst. Verder bleek dat mensen onvoldoende assistentie op de luchthaven 
kregen. Ook was de opleiding van het luchthavenpersoneel niet goed geregeld.  
 
Om na te gaan of Schiphol inmiddels verbeteringen had aangebracht, voerde de ILT 
in 2022 vervolginspecties uit. Deze lieten zien dat Schiphol de PRM-verordening op 
een aantal punten nog steeds niet naleeft. Ook heeft Schiphol nog niet alle 
overtredingen hersteld die de ILT bij de audit in 2021 had vastgesteld.  
 
De ILT heeft Schiphol daarom onder verscherpt toezicht gesteld op dit aspect. Dit 
houdt in dat de ILT vaker inspecteert. De ILT heeft Schiphol in 2022 2 bestuurlijke 
boetes opgelegd voor het niet functioneren van aanmeldpunten. 
 
Naleving passagiersrechten bij annulering of langdurige vertraging 
De ILT ziet er in Nederland op toe dat luchtvaartmaatschappijen zich houden aan de 
Europese regels voor compensatie en assistentie bij instapweigering of langdurige 
vertraging (Verordening (EG) nr. 261/2004). Dit doet de ILT voor alle vluchten die 
vertrekken vanuit Nederland. En voor vluchten die vertrekken vanuit een land 
buiten Europa en aankomen in Nederland en uitgevoerd worden door een Europese 
luchtvaartmaatschappij. 
 
Terugbetaling bij annulering verbeterd  
De terugbetaling van tickets bij annulering (minder dan 7 dagen voor de vlucht) is 
verbeterd in 2022 vergeleken met 2020 en 2021. Luchtvaartmaatschappijen 
betaalden niet alleen veel vaker terug, maar verwezen passagiers ook minder vaak 
onterecht door naar hun (online) reisbureau of ticketverkoper naar aanleiding van 
handhavend optreden door de ILT.   
 
Pagina 23 van 48 
 

 
Staat van Schiphol 2022 | 28 maart 2023 
 
Problemen door capaciteitsreductie Schiphol 
Vanwege personeelstekorten vroeg Schiphol in 2022 aan luchtvaartmaatschappijen 
om het aantal reizigers zoveel mogelijk te verminderen. Deze capaciteitsreductie 
confronteerde veel Nederlandse passagiers met problemen. Passagiers hebben geen 
recht op compensatie als luchtvaartmaatschappijen vluchten tijdig (meer dan 2 
weken tevoren) annuleren of als vluchten plotseling geannuleerd moeten worden.  
De personeelstekorten op de luchthaven leidden in 2022 ook tot extreem lange 
wachtrijen. De EU-verordening biedt passagiers hiervoor geen rechten. Schiphol 
heeft in overleg met consumentenorganisaties zelf een regeling getroffen voor 
passagiers die tijdig op de luchthaven waren, maar niet tijdig konden instappen als 
gevolg van wachttijden bij de veiligheidscontrole. 
  
 
Pagina 25 van 48 
 

 
Staat van Schiphol 2022 | 28 maart 2023 
 
9. Wettelijke geluidsnormen niet overschreden  
 
Schiphol voldeed in 2022 aan alle wettelijke normen voor geluid.  
 
Het Luchthavenverkeerbesluit Schiphol (LVB) stelt de toegestane hoeveelheid geluid 
vast voor 35 handhavingspunten rond Schiphol. Ook de maximale totale 
hoeveelheid geluid is wettelijk vastgelegd. Het doel hiervan is geluidsoverlast te 
beperken. In 2022 bleef bij alle handhavingspunten het geluid binnen de wettelijke 
grenswaarden. Ook de grenswaarden voor de totale hoeveelheid geluid werden niet 
overschreden. Zie ook de handhavingsrapportage (bijlage bij dit rapport). 
 
Handhaving van geluidsoverschrijdingen 
De ILT handhaaft alleen als geluidsoverschrijdingen zijn ontstaan doordat de regels 
van het Nieuwe Normen en Handhavingsstelsel (NNHS) zijn overtreden. Volgens 
deze regels moet Schiphol zoveel mogelijk de banen gebruiken die het minste 
geluidhinder geven. Deze zogenoemde baanpreferentieregels zijn nog niet wettelijk 
vastgelegd, maar de afspraak is dat de luchtvaartbedrijven al wel zoveel mogelijk 
werken volgens dit systeem. Wanneer een overschrijding van een grenswaarde het 
gevolg is van vliegen volgens de regels van het NNHS, dan gedoogt ILT de 
overschrijding en legt zij geen maatregelen op. Dit anticiperend handhaven geldt 
sinds 2015. 
 
Door de grote drukte en de personeelstekorten bij het beveiligingspersoneel 
ontstonden verstoringen in het vetrekkende verkeer. Hierdoor kon LVNL de 2e 
startbaan niet voorspelbaar inzetten. Daardoor is het vereiste 
verantwoordingspercentage voor de inzet van een 2e startbaan (baanregel 2 van 
het NNHS) in het zomerseizoen niet gehaald. Omdat de wettelijke geluidsnormen 
niet zijn overschreden, had de ILT geen aanleiding om te handhaven. 
 
De ILT informeerde op 5 november 2021 de minister van Infrastructuur en 
Waterstaat over de juridische onhoudbaarheid van het anticiperend handhaven, 
met name vanwege de lange periode. Dit signaal is met de Tweede Kamer 
gedeeld: Kamerstuk II 2021/22, 29665, nr. 418 Evaluatie Schipholbeleid. De 
minister informeerde op 24 juni 2022 de Tweede Kamer over het besluit het 
anticiperend handhaven te gaan beëindigen. Dit gebeurt per november 2023. 
Ook besloot de minister het maximum aantal vliegbewegingen op Schiphol terug 
te brengen naar 440.000.  
 
Overschrijding van grenswaarden handhavingspunt 20 in 2021 
Bij handhavingspunt 20 kwam in het gebruiksjaar 2021 het geluid boven de 
grenswaarden uit. Handhavingspunt 20 ligt in het verlengde van de Schiphol 
Oostbaan en de Buitenveldertbaan. Schiphol meldde de overschrijding zelf in haar 
geluidsrapportage over gebruiksjaar 2021 en de LVNL in haar 
verantwoordingsrapportage. Voor de ILT in 2022 reden om te onderzoeken waarom 
het geluid bij het punt boven de norm uitkwam. Dat is belangrijk omdat die reden 
bepaalt of de ILT wel of niet kan handhaven en hoe de ILT eventuele handhaving 
invult.  
 
Afspraken over grenswaarden in 2021 overtreden 
Een belangrijke oorzaak van de geluidsoverschrijding bij handhavingspunt 20 was 
het groot onderhoud aan de Polderbaan in 2021. Schiphol had ingeschat dat het 
onderhoud niet tot geluidsoverschrijdingen zou leiden, maar dat gebeurde toch. De 
ILT constateerde ook dat niet alle baanpreferentieregels zijn gevolgd in 2021. 
 
Pagina 27 van 48 
 

 
Staat van Schiphol 2022 | 28 maart 2023 
 
10. Meer geluidshinder door toename 
vliegtuigbewegingen 
 
Het aantal mensen dat ernstige geluidshinder en ernstige slaapverstoring 
ervaart rond Schiphol nam toe in 2022. Dit blijkt uit berekeningen van 
Schiphol. De wettelijke geluidsnormen werden niet overschreden.  
 
Een belangrijke oorzaak voor de toename van de berekende ernstige geluidhinder is 
dat er vorig jaar meer vliegtuigbewegingen waren dan in 2021. Dit gebruiksjaar 
maakten ook meer omwonenden meldingen van geluidoverlast bij Bewoners 
Aanspreekpunt Schiphol (BAS). Ook hebben omwonenden meer meldingen gedaan 
bij Vliegherrie.nl. Het aantal vluchten was in 2022 echter nog niet terug op het 
niveau van 2019, dus voor de coronacrisis (ruim 96.000 minder vluchten dan in 
2019). 
 
Toename aantal melders geluidsoverlast 
In gebruiksjaar 2022 nam het aantal melders bij BAS ten opzichte van 2021 met 
38% toe tot 10.600. De website van ‘Meld vliegherrie’ ontving meldingen van 4.400 
mensen, waarbij deze wel deels voor andere luchthavens dan Schiphol waren. Bij 
beide waren er tussen mei en juli de meeste melders.  
 
Het meldpunt van Rotterdam The Hague Airport registreerde ook meldingen 
over vluchten van en naar Schiphol. In 2022 kwamen deze van 580 melders, 57% 
meer dan in 2021. In 2022 ontving de ILT vragen en meldingen van 92 personen 
over het geluid en milieu rondom Schiphol.  
 
Wel ernstige hinder maar geen overschrijding van normen  
Wanneer er meldingen bij de ILT binnenkomen, dan onderzoekt de ILT of er sprake 
is van een overtreding van het Luchthavenverkeerbesluit (LVB). Telkens blijkt dat 
de wettelijke normen niet overschreden worden. De ILT heeft dan geen basis om te 
handhaven. De wetgeving bevat grenswaarden voor de geluidbelasting in 
handhavingspunten in een gebruiksjaar. Het LVB heeft geen normen voor de 
blootstelling van individuele omwonenden aan geluid. 
 
Relatief veel meldingen over vlieghoogte bij ILT  
Relatief veel omwonenden meldden in het afgelopen gebruiksjaar dat er veel vaker 
boven hun woning gevlogen werd en dat toestellen daarbij laag overvlogen. Dit 
waren ook melders die op relatief grote afstand van de luchthaven wonen. Ook hier 
bleek dat de regels voor de minimale vlieghoogte niet zijn overtreden. 
Luchtverkeersleiding Nederland (LVNL) blijft binnen de percentages die hiervoor zijn 
toegestaan. Zie ook de handhavingsrapportage.  
 
Ondanks dat er geen regels waren overtreden, deed de ILT navraag bij LVNL of er in 
het algemeen lagere naderingsroutes worden gevlogen naar Schiphol. Volgens LVNL 
is daar in 2022 niet structureel sprake van geweest. 
 
Ook keek de ILT of er een trend is van lager vliegen op grotere afstanden van 
Schiphol. Uit dit oriënterend onderzoek blijkt dat verder van de luchthaven ongeveer 
even hoog werd gevlogen als in 2019.  
 
Lokaal soms ander beeld dan Schiphol als totaal 
Sinds 2018 is er een maximum gesteld aan het aantal vluchten in de nacht (23:00 -
06:00 uur) en vroege ochtend (06:00 – 07:00 uur) (zie ook de 
 
Pagina 29 van 48 
 

 
Staat van Schiphol 2022 | 28 maart 2023 
 
11. Zeer lawaaiige vrachtvluchten geweerd  
 
Schiphol en ILT hebben samengewerkt om een lawaaiig vrachttoestel te 
weren van Schiphol en Maastricht Aachen Airport. Het toestel voldeed net 
aan de geluidsnormen maar veroorzaakte wel extra geluidhinder. 
 
In de zomer van 2021 landde op Schiphol enkele malen een vrachtvliegtuig van een 
buitenlandse maatschappij, type Boeing 747-200. Dit is een ouder toestel dat zeer 
lawaaiig is maar wel (net) voldoet aan de wettelijke normen voor geluidsproductie. 
De maatschappij van het vrachtvliegtuig was van plan om in de winter van 2021 
meerdere vluchten per week te gaan uitvoeren. Zowel Schiphol als de ILT vonden de 
komst van de Boeing niet wenselijk omdat dit toestel flink wat geluidhinder zou 
kunnen opleveren. Bovendien voldeed de komst van dit toestel niet aan alle lokale 
Schipholregels. 
 
De ILT stuurt een waarschuwingsbrief 
Om de komst van het toestel en daarmee ongewenste geluidhinder te voorkomen 
heeft de ILT een waarschuwingsbrief aan de vrachtmaatschappij gestuurd. Daarin 
droeg de ILT het bedrijf op om met een ander, stiller vliegtuigtype naar Schiphol te 
komen. Zou het bedrijf dit nalaten, dan zou ILT in samenwerking met Directoraat-
Generaal Luchtvaart en Maritieme Zaken (DGLM) van het ministerie van IenW de 
landingsrechten intrekken. Daarop besloot de vrachtmaatschappij de vluchten op 
Schiphol niet uit te voeren.  
 
Regionale verschillen in geluidbescherming 
In september 2022 ontving de ILT een handhavingsverzoek van omwonenden van 
de luchthaven Maastricht Aachen Airport. Deze omwonenden ervaarden ernstige 
geluidshinder van opstijgende zware vrachtvliegtuigen. Onderzoek wees uit dat het 
hier ging om dezelfde Boeing 747-200. Na te zijn geweigerd op Schiphol was de 
buitenlandse vrachtmaatschappij dus uitgeweken naar de luchthaven Maastricht 
Aachen Airport.  
 
De lokale luchthavenregels van Maastricht Aachen Airport zijn minder streng dan de 
lokale regels van Schiphol. Daardoor kon dit vliegtuigtype op juridische gronden niet 
geweerd worden op Maastricht. Uit contact tussen de ILT en Maastricht bleek echter 
dat de luchthaven zelf al actie had ondernomen om het vliegtuigtype te weren. De 
luchthaven heeft met economische prikkels de vrachtmaatschappij gestimuleerd met 
stillere vliegtuigen te komen. Het resultaat is dat de lawaaiige vliegtuigtypes vanaf 1 
april 2023 niet meer op Maastricht landen en starten.  
 
De ILT constateert dat er verschillen zijn in de lokale luchthavenregels voor 
geluidsbescherming. Deze verschillen kunnen eraan bijdragen dat inspanningen om 
de situatie op Schiphol te verbeteren, leiden tot een verslechtering van de situatie 
bij een andere luchthaven.  
  
 
Pagina 31 van 48 
 

 
Staat van Schiphol 2022 | 28 maart 2023 
 
 
Toekenning verklaringen van geen bezwaar door ILT 
In de regels van het LIB zit enige ruimte om het gebied niet helemaal op het slot te 
houden voor woningbouw. In zone 4 mogen gemeenten in het kader van de 
leefbaarheid onder meer 25 woningen per bouwplan bouwen binnen bestaand 
stedelijk gebied. In zone 5 zijn buiten bestaand stedelijk gebied geen nieuwe 
woningbouwlocaties toegestaan, maar gelden geen bouwbeperkingen binnen 
bestaand stedelijk gebied. Hiernaast kunnen gemeenten bij uitzondering, voor een 
bijzonder geval, een verklaring van geen bezwaar (vvgb) aanvragen bij de ILT. Ze 
moeten dan aantonen dat het in dat geval - met afweging van alle belangen - 
redelijk zou zijn toch meer bouw toe te staan. In het LIB staat hoe gemeenten dit 
moeten aantonen. 
 
In het gebruiksjaar 2022 hebben gemeenten 2 maal een vvgb aangevraagd binnen 
zone 4, deze zijn toegekend, en 5 maal binnen zone 5, waarvan er 3 zijn toegekend. 
 
Spanningsveld ’Kronenburg’ 
Het LIB wordt soms verschillend geïnterpreteerd door gemeenten. Dit geldt 
bijvoorbeeld voor begrippen als bouwplan en tijdelijke bewoning. Dit kan dan een 
spanningsveld opleveren tussen een gemeente en de ILT. 
 
Dit komt bijvoorbeeld tot uiting bij het plan voor de bouw van bijna 4500 
studentenwoningen en een zogenoemd studentenhotel met 502 kamers in de wijk 
Kronenburg-Uilenstede in Amstelveen. Het aantal geplande woningen is veel hoger 
dan het aantal dat het LIB toestaat, namelijk 25 woningen per bouwplan. Één van  
de doelen van het LIB (bescherming bieden tegen geluidsoverlast) is daarmee sterk 
in het geding. Daarnaast had gemeente Amstelveen geen vvgb aangevraagd bij de 
ILT en was het bestemmingsplan in 2021 al vastgesteld. De ILT ging hiertegen in 
beroep bij de Raad van State. De Raad van State stelde de ILT in maart 2022 in het 
gelijk.  
 
De ILT is ook in beroep gegaan tegen de omgevingsvergunning die de gemeente 
Amstelveen had verleend voor de bouw van het studentenhotel. De gemeente wil 
studenten in staat stellen om maximaal een jaar in het studentenhotel te wonen. De 
ILT is van mening dat de gemeente daarmee het LIB niet juist toepast. Voor logies 
en tijdelijk verblijf is volgens het LIB geen vvgb nodig. Bij verblijf langer dan een 
half jaar is er volgens de ILT echter sprake van wonen. De rechter heeft inmiddels 
uitspraak gedaan in het beroep en heeft de ILT in het gelijk gesteld. 
 
LIB en kaders voor handelen ILT 
Het LIB ligt sinds het beroep van de minister van IenW tegen het bestemmingsplan 
Uilenstede-Kronenburg onder een politiek vergrootglas. De Tweede Kamer nam op 
14 september 2022 met grote meerderheid een motie aan waarin zij de regering 
vraagt zich tot het uiterste in te spannen om de studentenwoningen bij Kronenburg 
te realiseren. De gemeente heeft tot heden niet opnieuw een vvgb aangevraagd bij 
de ILT. 
 
De ILT handelt binnen de mogelijkheden die het LIB biedt. Afwijken van het LIB is 
alleen mogelijk in het kader van bijzondere omstandigheden. In de nota van 
toelichting van het LIB staat beschreven hoe de afweging bij een aanvraag om een 
vvgb moet worden gemaakt.  
 
 
Pagina 33 van 48 
 

 
Staat van Schiphol 2022 | 28 maart 2023 
 
13. Uitstoot vliegverkeer blijft binnen normen 
 
Het luchthavenverkeerbesluit Schiphol (LVB) bevat normen voor de uitstoot 
van luchtverontreinigende stoffen van vliegtuigen. Ook dit jaar bleef de 
uitstoot weer binnen de normen.  
 
Het LVB stelt grenswaarden voor de uitstoot van koolmonoxide (CO), stikstofoxiden 
(NO ), zwaveldioxiden (SO ), vluchtige organische stoffen (VOS) en fijnstof (PM10). 
x 2
De ILT controleert deze normen. De ILT rapporteert al jarenlang geen 
overschrijdingen van de grenswaarden (zie de handhavingsrapportage). Ook in 
gebruiksjaar 2022 bleef Schiphol onder de grenswaarden.  
 
Relatieve normen (gebaseerd op gemiddelden) 
De normen voor de uitstoot van de hiervoor genoemde luchtverontreinigende 
stoffen worden uitgedrukt in gram per ton vliegtuiggewicht (maximum 
startgewicht). De totale jaarlijkse uitstoot per stof wordt gedeeld door de 
vliegtuiggewichten van alle vluchten bij elkaar opgeteld. Omdat de normen op 
gemiddelden gebaseerd zijn, leggen ze geen beperkingen op aan individuele 
vluchten. Ook wordt het totaal aantal vluchten niet beperkt.  
 
Ultrafijnstof 
De Gezondheidsraad riep in 2021 op tot het terugdringen van de uitstoot van 
ultrafijnstof. Het RIVM voerde in 2022 een onderzoek uit naar Gezondheidseffecten 
van ultrafijnstof van vliegverkeer rond Schiphol. Dit onderzoek sluit niet uit dat er 
effecten voor de gezondheid zijn door langdurige blootstelling aan concentraties van 
ultrafijnstof in de lucht. Ook vanuit de omgeving neemt de roep toe om de uitstoot 
van ultrafijnstof te beperken. 
 
Kerosine bevat zwavel. Bij het verbranden van kerosine wordt zwavel vrijwel 
volledig omgezet in SO . Deze SO vormt in de lucht ultrafijnstof. Het aandeel 
2 2
zwavel is daarmee bepalend voor de hoeveelheid ultrafijnstof in de lucht.  
 
In december 2022 informeerde de minister met een brief de Tweede Kamer over de 
stand van zaken in het dossier emissies door de luchtvaart. 
 
Uitstoot in gebruiksjaar 2022 
 
Het Rijksinstituut voor Volksgezondheid en Milieu (RIVM) verzamelt via de 
Emissieregistratie informatie over de totale uitstoot op en rond Schiphol. Zie de 
volgende pagina voor de tabel Gemiddelde uitstoot per vliegtuigbeweging.  
 
De uitstoot per vliegtuigbeweging lijkt vooral beïnvloed te zijn geweest door de 
coronaperiode. De toename van NO is terug op het niveau voor corona. Voor CO, 
x
PM10 en SO geldt dat de dalende trend is omgebogen naar een (lichte) toename, 
2
maar nog steeds met waardes lager dan in 2019. 
 
 
 
 
 
 
 
 
 
 
Pagina 35 van 48 
 

 
Staat van Schiphol 2022 | 28 maart 2023 
 
14. Gebruik vervuilende hulpmotoren op Schiphol 
moet omlaag 
 
De auxiliary power unit (APU) is een hulpmotor in een vliegtuig. Staat een 
vliegtuig stil, dan moet de APU zo snel mogelijk uit, zodat de uitstoot van 
schadelijke stoffen en geluidhinder beperkt blijft. 
 
Dit is met name belangrijk voor de gezondheid van de mensen die op het platform 
werken. In de praktijk staan APU’s toch veel aan. Een belangrijke reden hiervoor is 
een gebrek aan (werkende) alternatieve voorzieningen. De ILT heeft het 
luchthavenbedrijf Schiphol gevraagd om in afstemming met alle luchtvaartbedrijven, 
een actieplan te maken om het APU-gebruik te beperken. 
 
Onderzoek ILT naar APU gebruik 
In gebruiksjaar 2021 en 2022 voerde de ILT onderzoek uit naar het APU-gebruik en 
de alternatieve voorzieningen voor stroom en airconditioning op de 
vliegtuigopstelplaatsen (VOP’s). De ILT voerde inspecties uit op de luchthaven en 
sprak met Schiphol, luchtvaartmaatschappijen en grondafhandelaren. Ook keek de 
ILT naar het APU-gebruik op andere Europese luchthavens (Frankfurt, München, 
Kopenhagen, Genève en Zürich). Ten slotte onderzocht de ILT wat het gebruik van 
de alternatieve voorzieningen op de VOP’s belemmert en waar verbeteringen 
mogelijk zijn. 
 
APU’s worden te veel gebruikt op Schiphol 
De ILT controleerde tussen oktober 2021 en juli 2022 1531 vliegtuigen op het 
gebruik van de APU. Bij 35% van de vliegtuigen stond de APU aan. Een belangrijke 
reden hiervoor is dat niet alle VOP’s alternatieve voorzieningen hebben. Volgens het 
Luchthavenverkeerbesluit Schiphol (LVB) moet Schiphol op minstens 61 VOP’s 
alternatieve voorzieningen hebben. Schiphol geeft aan er 72 te hebben. Dit is 29% 
van alle VOP’s. Op de VOP’s die alternatieve voorzieningen hebben, zijn deze lang 
niet altijd volledig beschikbaar. Er zijn slechts 39 alternatieve voorzieningen voor 
airconditioning. Daarnaast worden de airconditioningvoorzieningen niet altijd 
gebruikt. Een reden hiervoor is dat ze eigendom zijn van de grondafhandelaren en 
niet van het Schiphol zelf. Is de airconditioningvoorziening op de VOP van een 
andere grondafhandelaar dan waar de vliegmaatschappij een contract mee heeft, 
dan wordt deze over het algemeen niet gebruikt. En blijft de APU dus aan. 
Bovendien kunnen deze voorzieningen vaak niet eenvoudig verplaatst worden. 
 
Gebruik van fossiele brandstof aggregaten als alternatieve 
stroomvoorziening moet omlaag 
Bij de afhandeling van een vliegtuig mag alleen een mobiele stroomaggregaat 
gebruikt worden als er geen vaste stroomaansluiting beschikbaar is. De meeste 
mobiele stroomaggregaten werken op fossiele brandstof. Het gebruik daarvan geeft 
ook uitstoot en is dus ongewenst. Grondafhandelaren gebruiken echter vaak liever 
een mobiel stroomaggregaat dan een vaste stroomaansluiting. Dat doen ze omdat 
het niet altijd duidelijk is of de vaste stroomvoorziening operationeel is en omdat 
een vaste stroomaansluiting zware kabels heeft.  
 
De ILT vindt dat de luchtvaartbedrijven samen moeten werken om op korte termijn 
te stoppen met het gebruik van aggregaten op fossiele brandstof. Daarnaast moeten 
de vaste stroomaansluitingen makkelijker en vaker gebruikt kunnen worden. De ILT 
vindt het een goede ontwikkeling dat het gebruik van mobiele aggregaten op 
 
Pagina 37 van 48 
 

 
Staat van Schiphol 2022 | 28 maart 2023 
 
 
Om een PCA te laten werken is een PCA-unit en (meestal) een stopcontact voor de 
PCA-unit nodig. Schiphol geeft aan te hebben gezorgd voor PCA-stopcontacten op 
72 VOP’s (dezelfde VOP’s als waar een FPU beschikbaar is). De 
verantwoordelijkheid voor de aanschaf en het onderhoud van PCA-units heeft 
Schiphol naar de grondafhandelaren verlegd. Op dit moment zijn er 39 PCA-units 
in gebruik op Schiphol. Sommige PCA-units werken op fossiele brandstof en 
hebben dus geen stopcontact nodig. 
 
APU- en GPU-gebruik is aan regels gebonden, zoals die in de Wet luchtvaart en 
het Luchthavenverkeerbesluit Schiphol (LVB). Volgens het LVB moet Schiphol 
minstens 61 vliegtuigopstelplaatsen met alternatieven voor een APU hebben. 
Specifieke regels waar piloten zich aan moeten houden zijn opgenomen in de 
Aeronautical Information Publication (AIP). 
 
  
 
Pagina 39 van 48 
 

 
Staat van Schiphol 2022 | 28 maart 2023 
 
berekeningen van de geluidbelasting, uitstoot en externe veiligheid wordt de 
bijdrage van de kleine luchtvaart wel meegenomen.  
Nachtvluchten 
In gebruiksjaar 2022 vonden er 23.867 nachtvluchten plaats door handelsverkeer. 
Dat is hoger dan de 16.467 nachtvluchten in het vorige gebruiksjaar. In 2022 wordt 
36% van de nachtvluchten uitgevoerd in de vroege ochtend, tussen 06:00 en 07:00 
uur. Dat is vergelijkbaar met de vorige gebruiksjaren.  
Sinds gebruiksjaar 2018 mogen ’s nachts maximaal 32.000 vliegtuigbewegingen 
plaatsvinden. Dat geldt voor starts of landingen tussen 23.00 en 06.00 uur en in de 
vroege ochtend tussen 06.00 en 07.00 uur. Het maximum geldt alleen voor 
handelsverkeer en niet voor de kleine luchtvaart. 
Primaire en secundaire banen 
In de maanden van 2020 en 2021 met minder vliegverkeer vanwege de 
coronapandemie, kon een groter deel van vluchten starten vanaf of landen op de 
primaire banen (Kaagbaan en Polderbaan). Deze banen leveren per saldo voor de 
hele regio het laagste aantal omwonenden op, dat wordt blootgesteld aan 
vliegtuiggeluid. In gebruiksjaar 2021 handelde de luchtverkeersleiding 60% van al 
het verkeer af via de primaire banen en 40% via de secundaire banen. In 
gebruiksjaar 2022 bleef deze verdeling vrijwel gelijk, ondanks het hogere aantal 
vliegtuigbewegingen van ongeveer 419.000. In 2019 werd 54% van de 
vliegtuigbewegingen afgehandeld via de primaire banen.  
In de nacht wordt ongeveer 86% van de vliegtuigbewegingen afgehandeld via de 
Kaagbaan en Polderbaan.  
 
Verdeling van alle vliegtuigbewegingen over de banen in gebruiksjaar 2022.  
 
 
 
 
 
 
 
 
 
 
 
 
 
 
 
 
 
 
 
Pagina 41 van 48 
 

 
Staat van Schiphol 2022 | 28 maart 2023 
 
Bijlage: Aanvullende informatie bij ‘Meer 
geluidshinder door toename 
vliegtuigbewegingen’ 
 
Berekend aantal gehinderden 
Schiphol heeft berekend dat het aantal mensen dat ernstige geluidhinder 
ondervindt, in 2022 hoger is dan in 2021. Dit is in lijn met de hogere 
vliegverkeersaantallen. In 2020 en 2021 was de hinder aanzienlijk lager dan de 
jaren daarvoor door de coronacrisis. Opvallend is dat in 2021 meer hinder werd 
berekend bij minder vliegtuigbewegingen dan in 2020. Schiphol verklaart dit door 
meer startend verkeer op de Zwanenburgbaan (36C) en de Buitenveldertbaan (09). 
Daardoor is een hogere geluidbelasting berekend in de dichtbevolkte gebieden in de 
buurt van deze banen. 
 
Schiphol berekent de ernstige hinder binnen de 48 decibel contour (Lden) en de 
ernstige slaapverstoring binnen de contour van 40 decibel (Lnight) volgens een 
wettelijk vastgestelde methode die ook gebruikt wordt bij de zogenoemde 
gelijkwaardigheidscriteria.  
 
Berekend aantal ernstig gehinderden binnen de 48 decibel contour (Lden) 
Bron: Schiphol 
 
 
 
  
 
Pagina 43 van 48 
 

 
Staat van Schiphol 2022 | 28 maart 2023 
 
Aantallen en aard overlastmeldingen vliegtuiggeluid 
De aantallen melders en aard van de meldingen geven een beeld van de periodieke 
overlast die mensen ervaren en die ze op eigen initiatief melden. Bewoners 
Aanspreekpunt Schiphol (BAS) is het informatieloket voor de omgeving en 
het meldpunt voor hindermeldingen over het vliegverkeer rondom Schiphol. 
 
Mensen kunnen overlast van vliegverkeer ook melden op de website Vliegherrie.nl. 
Het meldpunt Vliegherrie is opgezet door de stichting SchipholWatch. Mensen 
kunnen in eigen bewoordingen een melding doen, die vervolgens wordt opgenomen 
op de website. Deze meldingen gaan grotendeels over Schiphol en kunnen per 
gemeente bekeken worden. Vliegherrie doet zelf geen verdere analyses, maar stelt 
deze wel beschikbaar aan externe partijen die deze data willen onderzoeken. 
Beide meldpunten houden zowel het aantal meldingen, als het aantal unieke 
melders bij. Deze kunnen niet zonder meer bij elkaar worden opgeteld, want dan 
kunnen er dubbelingen ontstaan. 
 
Om vergelijkbare redenen kunnen de aantallen melders uit de kwartaalrapportages 
niet worden opgeteld tot het aantal unieke melders per jaar. Mensen die in 
meerdere kwartalen een melding hebben gedaan, worden in de jaarcijfers namelijk 
maar 1 keer meegeteld. 
 
 
Aantallen unieke melders en vraagstellers per kwartaal bij BAS en Vliegherrie. Aantallen van 
verschillende meldpunten en kwartalen kunnen niet bij elkaar worden opgeteld.  
(In 2020 was er sprake van een technische storing bij BAS. Dit kan invloed hebben gehad op de cijfers voor 
dat gebruiksjaar.) 
  
 
 
Aantal melders richting niveau 2019  
Het totaal aantal vliegbewegingen lag in 2022 op 81% ten opzichte van 2019. Het 
aantal melders per kwartaal bij BAS is in de meeste kwartalen relatief sterker 
toegenomen ten opzichte van 2019: respectievelijk 81, 69, 90 en 86%  van de 
aantallen in dezelfde kwartalen van 2019. In 2022 bestaat daarnaast ook het de 
website van Viegherrie.nl. Voor de ILT is echter niet na te gaan of deze groep een 
overlap heeft met de melders bij BAS.  
 
 
Pagina 45 van 48 
 

 
Staat van Schiphol 2022 | 28 maart 2023 
 
Vertrekkende vluchten nacht en vroege ochtend, 2017 en 2022 
 
Vertrekkende vluchten randen van de nacht, 2017 en 2022 
 
ILT onderzoekt starts vanaf intersecties op Schiphol 
In 2022 heeft de ILT onderzoek gedaan naar vliegtuigen die bij het opstijgen niet 
starten vanaf het begin van de baan maar gebruik maken van een andere oprit naar 
de baan: een zogenoemde ‘intersectiestart’ (zie onderstaande figuur). 
Intersectiestarts worden regelmatig gebruikt op Schiphol. Met dit onderzoek wil de 
ILT inzicht krijgen in de invloed van intersectiestarts op de vliegveiligheid en op de 
geluidsbelasting op de grond. Het rapport van dit onderzoek wordt naar verwachting 
in de 1e helft van 2023 gepubliceerd.  
 
start vanaf begin van de baan 
klaar voor intersectiestart 
  
 
 
  
 
Pagina 47 van 48 
 

