Samen
Bouwen
BetaalBaar
BeleidSagenda 
volkShuiSveSting 
en ruimtelijke
ordening voor
cariBiSch 
nederland
wonen
leefBaarheid
Volkshuisvesting en Ruimtelijke Ordening

Inhoudsopgave
Inleiding  5
1.  Actielijnen  7
Actielijn 1: Basis op orde brengen 7
Actielijn 2: Woningvoorraad vergroten  11
Actielijn 3: Betaalbaar wonen bevorderen  14
Actielijn 4: Ruimtelijke koers uitzetten  17
2. V an beleidsagenda naar uitvoering per eiland  19
3. Financiën  22
Volkshuisvesting en Ruimtelijke Ordening | Beleidsagenda Caribisch Nederland |  3

Inleiding 
1
Iedereen wil prettig wonen in een fijn huis in een leefbare wijk. En iedereen heeft daar ook recht op.
Toch is het voor veel mensen in Caribisch Nederland een hele opgave om een huis te vinden dat past bij hun 
inkomen, levensfase of gezinssamenstelling. 
Daarom willen we met deze beleidsagenda bevorderen dat er huizen worden gebouwd, dat mensen lagere 
huurlasten krijgen, een eigen woning beter kunnen financieren en dat hun leefomgeving is beschermd.  
Samen bouwen we zo aan betaalbaar wonen in een leefbare wijk. 
2
De schaarste aan huizen vraagt om de bouw van woningen. De ambitie is om in elk geval 515 nieuwe betaalbare 
woningen te hebben gerealiseerd in 2025. Betaalbare woningen voor mensen met een kleine portemonnee. 
Dit is de bouwambitie voor de korte termijn. Maar, meer is nodig. Er zal worden onderzocht hoe groot de 
bouwopgave tot 2030 precies is. Afspraken daarover zullen in 2023 worden vastgelegd in woondeals tussen 
het Rijk en de Openbare Lichamen. Het streven is om minimaal 66% sociale huur-, middenhuur- en betaalbare 
koopwoningen te realiseren binnen de totale bouwopgave. 
Het bouwen van woningen is niet het enige dat moet gebeuren. Bouwen kost tijd en daarom is vraag en aanbod 
niet direct in een betere balans gebracht. Daarom zullen maatregelen worden genomen om lagere huurlasten 
te realiseren voor mensen met lage of middeninkomens. De Rijksoverheid zal door het breder verstrekken van 
verhuurdersubsidie bevorderen dat huurlasten beter kunnen worden gedragen. 
Voor mensen met een middeninkomen moet een eigen woning beter bereikbaar worden. Daarom zullen 
maatregelen worden genomen om de financiering van een koopwoning of zelfbouw te verbeteren en om de 
uitgifte van percelen met erfpacht te moderniseren. 
Mensen mogen verwachten dat de overheid er voor zorgt dat hun leefomgeving is beschermd.  
Bijvoorbeeld door rechtsbescherming te bieden bij conflicten tussen huurders en verhuurders, door transparant 
te zijn over ruimtelijke ontwikkelingen in de buurt of door al het mooie en unieke van de eilanden op land en in 
zee niet verloren te laten gaan. Daarom zullen er huurcommissies worden ingesteld en zullen er verschillende 
ruimtelijke kaders, zoals het Ruimtelijk Ontwikkelingsprogramma Caribisch Nederland, worden opgesteld. 
Om de juiste maatregelen te kunnen nemen, moeten de randvoorwaarden op orde worden gebracht.  
Dat doen we door te zorgen voor actuele basisgegevens over de woningmarkten van Caribisch Nederland, door 
nieuwe wet- en regelgeving en door gezamenlijk te zorgen voor voldoende uitvoeringscapaciteit. 
Deze beleidsagenda is onderdeel van de Nationale Woon- en Bouwagenda en vormt het referentiepunt voor de 
gezamenlijke aanpak tot en met 2025, met een doorkijk naar 2030. Het Rijk en de Openbare Lichamen hebben 
ieder hun eigen verantwoordelijkheden, maar kiezen nu nadrukkelijk voor een gezamenlijke aanpak om de 
situatie te verbeteren. We bouwen samen aan betaalbaar wonen in een leefbare wijk door maatregelen binnen 
de volgende vier actielijnen: 
1.  Basis op orde brengen 
2.  Woningvoorraad vergroten
3.  Betaalbaar wonen bevorderen
4. Ruimtelijke koers uitzetten
1 Grondwet, art. 22 lid 2: “Bevordering van voldoende woongelegenheid is voorwerp van zorg der overheid”. 
2 Op Bonaire 395 sociale huurwoningen en 50 betaalbare koopwoningen; op Sint Eustatius 50 sociale huurwoningen; 
en op Saba 20 sociale huurwoningen. Totaal 515 nieuwe betaalbare woningen. 
Volkshuisvesting en Ruimtelijke Ordening | Beleidsagenda Caribisch Nederland |  5

1.  Actielijnen 
Actielijn 1:  
Basis op orde brengen
Opgave 
Er ontbreken actuele basisgegevens over de woningmarkten van Bonaire, Sint Eustatius en Saba. 
Daardoor is het voor het Rijk en de Openbare Lichamen lastig om weloverwogen maatregelen te nemen 
om betaalbare en passende huisvesting voor inwoners van Caribisch Nederland mogelijk te maken.  
Het gaat b.v. om het ontbreken van gegevens die zien op de actuele woningvoorraad, het woningtekort, 
de woonbehoeften, de gemiddelde huurprijs in de sociale en particuliere huursectoren, het aantal sociale 
3
en particuliere verhuurders en de woonquote.
Niet alleen wonen, maar ook werken, natuur, recreatie, toerisme, infrastructuur, energie en andere 
ruimtelijke ontwikkelingen, moeten een plek krijgen op de beperkt beschikbare grond op de eilanden van 
Caribisch Nederland. Door het ontbreken van actueel ruimtelijk instrumentarium, zoals een ruimtelijk 
ontwikkelingsprogramma en grondbeleid, is het voor het Rijk en de Openbare Lichamen moeilijk om op 
een goede en efficiënte wijze invulling te geven aan de maatschappelijke opgaven in het ruimtelijk domein. 
Mede door het ontbreken van gegevens en instrumentarium op het terrein van volkshuisvesting en 
ruimtelijke ordening zijn er achterstanden ontstaan op het gebied van wet- en regelgeving.  
Daardoor is er onvoldoende rechtsbasis om gewenste ontwikkelingen mogelijk te maken of om 
ongewenste ontwikkelingen tegen te gaan. 
De achterstanden op het gebied van wet- en regelgeving zorgen er ook voor dat de door het kabinet en 
de bestuurscolleges gewenste inbedding van Caribisch Nederland in Europees Nederlandse systemen en 
4
structuren (comply or explain ) steeds moeilijker wordt.
Deze actielijn is gericht op het verkrijgen van actuele basisgegevens, actueel ruimtelijk instrumentarium 
en het inlopen van achterstanden op het gebied van wet- en regelgeving. Daarmee wordt een basis 
gelegd voor toekomstige maatregelen op het terrein van volkshuisvesting en ruimtelijke ordening. 
Parallel aan het op orde brengen van randvoorwaarden wordt gewerkt aan het vergroten van de 
woningvoorraad, het bevorderen van betaalbaar wonen en het uitzetten van de ruimtelijke koers. 
3 Woonquote: Percentage van het besteedbaar inkomen dat aan huur- of hypotheeklasten wordt besteed. 
4 Comply or explain: Op basis van dit principe moet bij nieuw beleid, wetgeving en investeringen voor Europees 
Nederland telkens worden beoordeeld of dit ook toegepast kan worden op Caribisch Nederland ( comply); of dat er 
goede en uitlegbare redenen zijn dat niet te doen (explain).
Volkshuisvesting en Ruimtelijke Ordening | Beleidsagenda Caribisch Nederland |  7

• Voor de eerste categorie gronden geldt dat, wellicht in samenwerking met het Kadaster, duidelijk 
moet worden wie de eigenaar is, zodat de gronden kunnen worden aangekocht om daar bijvoorbeeld 
woningen op te bouwen; 
• Voor de onbenutte erfpachtgronden geldt dat deze moeten worden teruggenomen om opnieuw te 
kunnen worden uitgegeven.
Daarom zal: 
• OLB de (ontwerp)nota grondbeleid, inclusief passage over de weesgronden, zo snel mogelijk ter 
vaststelling aan de Eilandsraad aanbieden; 
• OLE en OLS op korte termijn een nota grondbeleid (inclusief passage over de weesgronden) opstellen 
en aanbieden aan de Eilandsraden;
• De Taskforce Bottlenecks Caribbean Netherlands (Sint Eustatius en Saba) voorstellen doen voor het 
oplossen van het probleem van de onverdeelde boedels (woningen en gronden).
Er is ook regelgeving nodig over het onttrekken van woonruimte aan de woningvoorraad, b.v. door 
toeristische verhuur van woonruimte. Huisvestingsverordeningen worden opgesteld en aan de 
Eilandsraden aangeboden om:
• onvergunde, tijdelijke of toeristische verhuur tegen te gaan;
• een preferentieel beleid in te stellen; en 
• een zelfbewoningsplicht op te leggen. 
Daarmee wordt een grotere beschikbaarheid van woningen voor Bonairianen, Statianen en Sabanen 
gerealiseerd. 
Naast huisvestingsverordeningen dient toewijzing- en urgentiebeleid in eilandsverordeningen te 
worden vastgelegd. Toewijzings- en urgentiebeleid wordt gebruikt om mensen die op de wachtlijst 
staan voor een sociale huurwoning, spoedzoekers en aandachtsgroepen (zoals ouderen, slachtoffers van 
huiselijk geweld en mensen met een lichamelijke beperking) aan een passende woning te helpen.
Volkshuisvesting en Ruimtelijke Ordening | Beleidsagenda Caribisch Nederland |  9

Actielijn 2:  
Woningvoorraad vergroten 
Opgave
Vraag en aanbod op de woningmarkten van Bonaire, Sint Eustatius en Saba zijn uit balans. Er is veel vraag 
naar woningen voor mensen met een laag of middeninkomen, maar het aanbod is beperkt. 
Initiatieven om het aanbod te vergroten worden belemmerd door slechte toegang tot financiering en 
notarisdiensten en trage procedures. Ook ruimtelijke omstandigheden, zoals bebouwbare oppervlakte, 
bereikbaarheid van de bouwplaats of aanvoer van bouwmaterialen dragen bij aan een lange bouwtijd. 
Tegelijkertijd wordt het aanbod van betaalbare woningen verkleind, omdat woningen uit de bestaande 
woningvoorraad worden gehaald en worden ingezet voor de toeristische verhuur waar de opbrengsten 
hoger zijn. Ook worden potentiële woningbouwlocaties niet benut en blijven woningen onbewoond, 
door onduidelijkheid over het eigendom of de erfpacht (weesgronden en weeswoningen). 
Met deze actielijn worden vraag en aanbod meer in evenwicht gebracht. 
Aanpak
Er is een versnelling nodig in de realisatie en beschikbaarheid van sociale huurwoningen en betaalbare 
huur- en koopwoningen in het middensegment. 
Daarom gaan we:
1. Lopende sociale woningbouwprojecten versnellen
2. Extra woningen bouwen en transformatie 
3. Toekomstige woningbouwprojecten stimuleren en stroomlijnen
4. Bestaande woningvoorraad beter gebruiken
Lopende sociale woningbouwprojecten versnellen (445 woningen)
De volkshuisvestelijke situatie in Caribisch Nederland vraagt om een versnelling van lopende 
sociale woningbouwprojecten. Die versnelling kan het beste worden gerealiseerd door financiële 
belemmeringen weg te nemen. 
Daarom zal: 
• Door een financiële injectie van het Rijk een versnelling van twee jaar worden gerealiseerd bij de bouw 
5
van 375 sociale huurwoningen door woningstichting Fundashon Cas Bonairiano (FCB) op Bonaire. 
Oplevering voorzien in 2025. 
• Door een financiële bijdrage van het Rijk en door het versneld ter beschikking stellen van bouwgrond 
door het Openbaar Lichaam Sint Eustatius (OLE), een versnelling worden gerealiseerd bij de bouw van 
6
50 sociale huurwoningen door woningcorporatie Bazalt Wonen op Sint Eustatius. Oplevering van de 
eerste 24 woningen voorzien in 2024; de rest in 2026.
• Door een financiële injectie van het Rijk een versnelling worden gerealiseerd bij de bouw van 20 sociale 
7
huurwoningen door woningcorporatie Bazalt Wonen op Saba. Oplevering voorzien in 2023. 
5 In het Bestuursakkoord Bonaire (2018) is vastgelegd dat er 500 sociale huurwoningen worden gebouwd door FCB. 
Het gaat hier om de nog op te leveren woningen uit die afspraak. Het gaat om een financiële injectie van circa €8 miljoen. 
6 Het gaat om een financiële bijdrage van €2,5 miljoen. 
7 Het gaat om een financiële injectie van €1,2 miljoen.
Volkshuisvesting en Ruimtelijke Ordening | Beleidsagenda Caribisch Nederland |  11

Daartoe zal:
• Begin 2023 via een publieke uitvraag aan woningstichtingen, bouwbedrijven, vastgoedontwikkelaars, 
private investeerders en andere partijen worden gevraagd hun concrete voorstellen om snel en veel 
te bouwen bij de Openbare Lichamen aan te bieden. De voorstellen dienen te zijn voorzien van een 
financiële paragraaf en van een paragraaf die ziet op het toekomstige beheer. Binnen elk voorstel dient 
12
minimaal 66% sociale huur, middenhuur en betaalbare koopwoningen te zijn; 
• De Openbare Lichamen stellen voor geselecteerde voorstellen bouwrijpe overheidsgrond met 
13
een bestaande woonbestemming (bijvoorbeeld weesgronden ) tegen gunstige koopprijzen of 
erfpachtcanons beschikbaar; 
• BZK/VRO stelt voor de nieuw te bouwen sociale huurwoningen een verhuurdersubsidie beschikbaar 
14
die ervoor zorgt dat meer huurders een huur betalen die past bij hun inkomen.
Daarnaast zal worden gestart met het verkorten van de doorlooptijd van het proces van plan tot 
oplevering van woningen, zodat de nog te bepalen toekomstige bouwopgave kan worden gerealiseerd 
vóór 2030. 
• De afspraken daarover zullen in de eerste helft van 2023 worden vastgelegd in woondeals tussen het 
Rijk en de Openbare Lichamen. Een woondeal legt de bouwopgave vast en adresseert knelpunten, en 
bevestigt gemaakte afspraken over de inzet van Rijksmiddelen. 
Bestaande woningvoorraad beter gebruiken 
Er worden verschillende maatregelen getroffen om het bestaande aanbod van huur- en koopwoningen 
effectiever in te zetten, zoals
• De woningvoorraad wordt vergroot door het introduceren van een huisvestingsverordening met 
15
zelfbewoningsplicht om onvergunde, tijdelijke of toeristische verhuur aan banden te leggen;
• Het inventariseren van leegstaande woningen met onduidelijke eigendom ( weeswoningen) met als doel 
nieuwe bewoning; 
• Toewijzings- en urgentiebeleid wordt vervolgens gebruikt om aandachtsgroepen, zoals ouderen en 
16
mensen met een lichamelijke beperking, aan een passende woning te helpen;
• Het renoveren van 100 sociale huurwoningen op Sint Eustatius. 
12 Sociale huur: huurwoning met een beginhuur onder de liberalisatiegrens; Middenhuur: huurwoning in de vrije 
huursector met een huur tussen de liberalisatiegrens en $1000,-; Betaalbare koop: koopwoning met een maximale 
koopsom van $225.000 (waarvoor op Bonaire hypotheekgarantie [ HGB] beschikbaar is).
13 Nadere informatie over weesgronden onder actielijn 4: Ruimtelijk beleid versterken
14 Het gaat om de verhuurdersubsidie (VHS), zoals die reeds wordt verstrekt aan verhuurders van sociale 
huurwoningen. Voorwaarden hiervoor zijn een in een eilandverordening vastgelegd woningwaarderingsstelsel met 
puntprijs, liberalisatiegrens en huur/inkomen-tabel en de instelling van een huurcommissie. Zie hiervoor actielijn 1: 
Basis op orde brengen. 
15 Zie ook actielijn 1: Basis op orde brengen 
16 Zie ook actielijn 1: Basis op orde brengen
Volkshuisvesting en Ruimtelijke Ordening | Beleidsagenda Caribisch Nederland |  13

Om ook huurlasten te verlagen van mensen met een lager inkomen, die in de particuliere huursector 
moeten huren, wordt momenteel verkend of verhuurdersubsidie op basis van een huur/inkomen-tabel 
kan worden verstrekt (pilot Bijdrage Particuliere Verhuur [Bonaire]). Met hetzelfde inkomen betalen 
huurders dan dezelfde bijdrage aan de huur. Deze verkenning loopt tot eind 2023, waarna er in 2024 een 
21
eindevaluatie en een beslissing over het vervolg zal volgen. 
Er zullen:
• maatregelen worden getroffen om voor een grotere doelgroep een verdere reductie van huurlasten te 
realiseren, bijvoorbeeld door:
- de bouw van sociale huurwoningen te versnellen  
(zie actielijn 2: Woningvoorraad vergroten), 
- de huur/inkomen-tabel aan te passen, 
- de liberalisatiegrens te verhogen, 
- huurders betere rechtsbescherming te bieden  
(zie actielijn 1: Basis op orde brengen, huurcommissies). 
• Verder zal, vooruitlopend op de evaluatie van de pilot Bijdrage Particuliere Verhuur (Bonaire) en een 
beslissing over het vervolg in 2024, worden verkend welke tijdelijke maatregel in 2023 kan worden 
ingevoerd op Sint Eustatius en Saba om huishoudens met een laag inkomen die noodgedwongen 
particulier huren financieel te ondersteunen; 
• Daarnaast zullen er woonlastenverlagende maatregelen worden getroffen die zien op 
energiebesparing (in het kader van de aanpak energie-armoede) en - samen met het ministerie  
van EZK - op energieopwekking, zoals zonnepanelen.
BZK/VRO steunt een onderzoek in 2023 naar herijking van het sociaal minimum in Caribisch Nederland, 
22
op basis waarvan in 2024 een sociaal minimum kan worden vastgesteld.
Betere financiering van koop of zelfbouw
Een belangrijke oorzaak van hoge huur- en hypotheeklasten is het huidige tekort aan betaalbare huur- en 
koopwoningen. In actielijn 2 (Woningvoorraad vergroten) zijn maatregelen aangekondigd die zien op het 
versneld terugbrengen van dit tekort. Die versnelling zal er voor zorgen dat mensen die ingeschreven staan 
bij één van de woningstichtingen op de eilanden eerder in aanmerking komen voor een sociale huurwoning. 
Daardoor zullen zij ten opzichte van hun huidige situatie – waarin zij noodgedwongen huren in het 
particuliere segment - lagere huurlasten krijgen. Ook mensen die op zoek zijn naar een middenhuurwoning 
of een betaalbare koopwoning zullen eerder een woning vinden die past bij hun inkomen. 
Bouwen kost tijd en daarom is vraag en aanbod niet direct in een betere balans gebracht. In afwachting 
van de realisatie van voldoende betaalbare koopwoningen, worden daarom maatregelen verkend om de 
financiering van koop of zelfbouw van een woning te verbeteren. 
21 Dan zal het gaan om voortzetting, vorm en uitbreiding naar Sint Eustatius en Saba. 
22 Toezegging van de minister voor Armoedebeleid, Participatie en Pensioenen tijdens het begrotingsdebat 
Koninkrijksrelaties (d.d. 20-10-2022) en commissiedebat sociaal domein CN (d.d. 15-11-2022). 
Volkshuisvesting en Ruimtelijke Ordening | Beleidsagenda Caribisch Nederland |  15

Actielijn 4:  
Ruimtelijke koers uitzetten 
Opgave
De bouw van woningen, maar ook werken, natuur, recreatie, toerisme, infrastructuur, energie en 
andere ruimtelijke ontwikkelingen, doen een steeds groter beroep op de beperkt beschikbare grond 
van Caribisch Nederland. Mensen kunnen zich overvallen voelen door deze ontwikkelingen die hun 
leefomgeving kunnen beïnvloeden. Ook het mooie en unieke van de eilanden op land en in zee kan 
worden bedreigd door ruimtelijke ontwikkelingen. 
Met deze actielijn wordt richting gegeven aan de toekomstige ruimtelijke ontwikkeling op de eilanden. 
Aanpak 
Ruimtelijke ontwikkelingen moeten geen bedreiging vormen voor mensen, natuur en milieu. 
Daarom gaan we een ruimtelijk ontwikkelingsprogramma voor Caribisch Nederland opstellen. 
Ruimtelijk ontwikkelingsprogramma voor Caribisch Nederland
Dit betreft een uitwerking van de Wet grondslagen ruimtelijke ontwikkelingsplannen BES (Wgro/
BES, 2012) door het Rijk en de Openbare Lichamen. In de Wgro/BES wordt aangegeven dat er een 
samenhangend en duurzaam Rijksbeleid voor de ontwikkeling van het gebied van de openbare lichamen 
Bonaire, Sint Eustatius en Saba dient te worden neergelegd in een ontwikkelingsprogramma. 
Dit programma geeft een beeld van de op langere termijn na te streven economische en sociaal-culturele 
ontwikkeling, voor zover van belang voor de ruimtelijke ontwikkeling. Het programma geeft ook de 
maatregelen waarmee het kabinet de zich voorstelt deze doeleinden te bevorderen. 
Het ruimtelijk ontwikkelingsprogramma: 
• Waarborgt belangen die het eilandelijke niveau overstijgen en geeft visie en richting aan de 
toekomstige ruimtelijke ontwikkeling op de eilanden;
• Geeft aandacht aan belangen op het gebied van onder meer woningbouw, natuurbescherming, 
klimaat, mobiliteit, cultuurhistorie (erfgoed/monumenten), archeologie, milieubescherming en externe 
25
veiligheid. 
Het ontwikkelingsprogramma zal in de loop van 2023 door de ministerraad worden vastgesteld. Het 
dient als algemeen kader en wordt vertaald in specifieke eilandelijke ruimtelijke ontwikkelingsplannen. 
Zie hiervoor actielijn 1: Basis op orde brengen. 
Om te voorkomen dat er tijdens het opstellen van het ruimtelijk ontwikkelingsprogramma initiatieven 
worden ontplooid die nog wel in het huidige, maar niet in het gewenste toekomstige beleid passen, zal 
er per eiland door de Bestuurscolleges worden bekeken of het nodig is om een besluit te nemen om 
ongewenste ruimtelijke ontwikkelingen tegen te houden, maar gewenste ontwikkelingen, zoals sociale 
26
woningbouw, de ruimte te geven.
25 Externe veiligheid beschrijft de kans dat personen in de omgeving van een activiteit waar met gevaarlijke stoffen 
wordt gewerkt, slachtoffer worden van een ongeval met die stoffen.
26 Op Bonaire is reeds sinds eind 2021 een voorbereidingsbesluit inzake toeristische verhuur van kracht. Dat besluit zal 
worden verlengd of worden vernieuwd. 
Volkshuisvesting en Ruimtelijke Ordening | Beleidsagenda Caribisch Nederland |  17

2.  Van beleidsagenda 
naar uitvoering  
per eiland 
Deze beleidsagenda is onderdeel van de Nationale Woon- en Bouwagenda en vormt het referentiepunt 
voor de gezamenlijke aanpak van het Rijk en de Openbare Lichamen tot en met 2025. Binnen de vier 
actielijnen wordt gebouwd aan betaalbaar en prettig wonen in een leefbare wijk. 
Samen met de eilandelijke overheden is geïnventariseerd welke maatregelen per eiland moeten worden 
27
genomen op het terrein van volkshuisvesting en ruimtelijke ordening.
Het pakket van te nemen maatregelen is maatwerk: de eilanden hebben ieder eigen mogelijkheden en 
onmogelijkheden die gerespecteerd moeten worden in beleid en uitvoering.
De eilandelijke overheden stellen werkgroepen in om dat maatwerk te leveren. Zij werken de actielijnen 
uit in een concreet uitvoeringskader per eiland, met prioriteiten binnen de vier actielijnen, een planning 
van de uitvoering en een financieringskader.
De werkgroepen voeren vervolgens de eilandelijke uitvoeringskaders uit. Het opstellen en uitvoeren 
van die kaders, en daarmee het uitvoeren van deze beleidsagenda, vraagt om versterken van de 
uitvoeringscapaciteit, zowel bij de Openbare Lichamen als het Rijk. 
Om die vraag te adresseren, worden verschillende maatregelen genomen. 
Binnen de Openbare Lichamen zullen de afdelingen Volkshuisvesting en Ruimtelijke Ordening worden 
versterkt of opgezet, bijvoorbeeld door gebruik te maken van het door het ministerie van BZK/KR te 
starten programma uitvoeringskracht.
Daarnaast kan de uitvoeringskracht binnen de Openbare Lichamen worden versterkt door onder meer:
• Het VNG-BZK ondersteuningsprogramma voor Caribische overheden, om assistentie te verlenen bij 
concrete capaciteits-, leer-, of adviseringsbehoeften;
• Twinning met gemeenten met een vergelijkbare omvang (km² of inwoners) of problematiek;
• Talent Ontwikkel Programma Bonaire, om concrete trainingen op het terrein van volkshuisvesting en 
ruimtelijke ordening te ontwikkelen voor eilandelijke ambtenaren; 
• Regionale samenwerkingsverbanden, om schaalvoordelen in de regio te realiseren;
• Het inzetten van externe tijdelijke capaciteit; 
28
• Het digitaliseren van processen en procedures.
27 Van 13 tot 17 juni 2022 heeft de minister voor Volkshuisvesting en Ruimtelijke Ordening een bezoek gebracht 
aan Bonaire, Sint Eustatius en Saba. Tijdens dit bezoek is gesproken over de problemen op het terrein van 
volkshuisvesting en ruimtelijke ordening én welke maatregelen passend zouden zijn. Dit vormde de basis voor de 
beleidsagenda. De concept-beleidsagenda is vervolgens in afstemming met de eilandelijke overheden opgesteld.
28 Volgens de Werkagenda “Waardengedreven Digitaliseren”, d.d. 4 november 2022, Kamerstukken II 2022–23, 26643, 
nr. 940
Volkshuisvesting en Ruimtelijke Ordening | Beleidsagenda Caribisch Nederland |  19

Volkshuisvesting en Ruimtelijke Ordening | Beleidsagenda Caribisch Nederland |  21

Volkshuisvesting en Ruimtelijke Ordening | Beleidsagenda Caribisch Nederland |  23

