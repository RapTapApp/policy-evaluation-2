Rapportage over het onderzoek naar het gebruik van afkomst- en sekse-
gerelateerde indicatoren bij het ministerie van Onderwijs, Cultuur en Wetenschap 
 
 18 januari 2023 
 
1. Inleiding   
 
Dit rapport bevat de resultaten van het onderzoek naar het gebruik van afkomst- en 
seksegerelateerde indicatoren bij het ministerie van Onderwijs, Cultuur en Wetenschap. Het geeft 
uitvoering aan de moties van de leden Marijnissen c.s. en Klaver c.s. (hierna: motie 21). 
 
Naar aanleiding van het rapport ‘Ongekend Onrecht’ van de Parlementaire Ondervragingscommissie 
Kindertoeslag (POK) op 19 januari 2021, zijn twee moties ingediend. Het lid Marijnissen (SP) c.s. 
verzocht om “een voorstel te doen hoe overal binnen overheidsinstellingen vervuilde data, 
risicomodellen en het gebruik van nationaliteit worden opgeruimd”. Het lid Klaver (GroenLinks) c.s. 
heeft gevraagd om hierbij niet alleen te kijken naar nationaliteit, maar ook naar etniciteit en 
geboorteplaats. 
 
Naar aanleiding van de moties heeft het kabinet bij de brief van 8 april 2021 (Kamerstukken 26 643 
en 32 761, nr. 751) toegezegd per departement na te gaan of onrechtmatig of ongewenst gebruik 
wordt gemaakt van afkomstgerelateerde indicatoren (afkomst, nationaliteit, etniciteit (waaronder 
ras), geboorteland en geboorteplaats) in risicomodellen. Dat laatste begrip is breed geïnterpreteerd. 
Het kabinet hecht er met de Tweede Kamer zeer aan dat discriminatie, zoals bedoeld in artikel 1 van 
de Grondwet, te allen tijde wordt voorkomen. Het kabinet merkt op dat het gebruik van 
afkomstgerelateerde persoonsgegevens, zoals nationaliteit, etniciteit of geboorteplaats, alleen is 
toegestaan als daar een objectieve rechtvaardigingsgrond voor is. 
 
De Tweede Kamer is geïnformeerd over de voortgang van motie 21 vanuit het ministerie van 
Binnenlandse Zaken en Koninkrijksrelaties in de brieven van 21 oktober 2021 (Kamerstukken 26 643 
en 32 761, nr. 790) en 23 mei 2022 (Kamerstuk 26 643, nr. 855). 
Het doel is om discriminatie te voorkomen door het onrechtmatig en oneigenlijk (of onbehoorlijk) 
gebruik van afkomstgerelateerde gegevens in risicomodellen en verwerkingen tegen te gaan. Naast 
de aandacht voor publieke waarden en ethische vraagstukken blijft onverkort aandacht voor 
adequate naleving van de Algemene verordening gegevensbescherming (AVG) van belang. De AVG 
vereist dat elk te gebruiken persoonsgegeven strikt noodzakelijk is om het doel te bereiken, het doel 
gerechtvaardigd is, én bijzondere persoonsgegevens -zoals etniciteit- níet gebruikt worden, tenzij 
expliciet en aantoonbaar aan bepaalde voorwaarden voldaan wordt. 
 
Deze rapportage haakt daarmee aan bij de activiteiten vanwege het programma OCW Open en het 
OCW-brede Programma tegen Discriminatie en Racisme. In het beide programma’s werkt het 
ministerie van OCW aan het beëindigen van onrechtmatige en ongewenste verwerkingen leidend tot 
negatieve discriminatie. Een betrouwbare en rechtvaardige overheid kan niet discrimineren of 
onbedoelde discriminerende mechanismen voort laten bestaan. De programma’s dragen er aan bij 
dat steeds minder mensen worden getroffen door negatieve neveneffecten van beleid en regelgeving 
van de overheid en dat steeds minder mensen worden getroffen door onbedoelde discriminatoire 
effecten van beleid en regelgeving.  
 
In het Plan van aanpak voor het ministerie van OCW, dat is aangereikt aan de Tweede Kamer bij de 
brief van 6 januari 2022 (Kamerstukken 26 643 en 32 761, nr. 812), is aangegeven dat bij de 
inventarisatie en toetsing ook bezien wordt of sprake is van ongewenste sekseregistratie. De 
rapportage haakt in dat verband tevens aan bij de inzet in het Regeerakkoord 2017-2021 om 
registratie van geslacht waar mogelijk te beperken. In het Coalitieakkoord 2021-2025 is dat 
herhaald, met daarin de woorden dat het Regenboogakkoord zorgvuldig zal worden uitgevoerd met 
wetgeving en beleid waarin vermeld staat dat “het streven blijft onnodige sekseregistratie door de 
overheid zoveel mogelijk af te schaffen.” Sekseregistratie wordt vaak als vanzelfsprekendheid 
ervaren, terwijl er lang niet altijd een goede reden voor is. Het kan echter bijdragen aan het in stand 
houden van stereotypen en gendernormen. Bovendien is het vanuit het oogpunt van privacy 
1 
 

diende te worden. Daarbij is een invulblad aangereikt waarmee per verwerking waarbij sprake is van 
gebruik van indicatoren te kunnen aangeven wat de rechtsgrond is en op grond waarvan uitgaande 
van rechtmatigheid, ook sprake is van behoorlijke verwerking.  
 
Daarbij is een onderscheid gemaakt tussen eenheden met hoegenaamd geen en eenheden waarbij 
sprake is van meerdere en zelfs veel verwerkingen. De eenheden die weinig tot geen gegevens 
verwerken hebben direct het invulblad in gevuld. De eenheden die meerdere verwerkingen realiseren 
hebben eerst een plan van aanpak op kunnen stellen om de uitvoerbaarheid van de motie te borgen 
en uiteindelijk ook bedoeld invulblad ingevuld aangereikt. Dat geschiedt specifiek voor 
afkomstgerelateerde indicatoren respectievelijk sekseregistratie. Enkel voor DUO was dat laatste 
geen onderdeel van dit onderzoek, aangezien daar een Pilot onnodige sekseregistratie is uitgevoerd 
met een overeenkomstig oogmerk. 
 
Per dienstonderdeel is eerst de inventarisatie van de relevante verwerkingen ter hand genomen en 
vervolgens getoetst of deze onrechtmatig en oneigenlijk (hierna (on)behoorlijk) zijn. De term 
behoorlijk/onbehoorlijk is niet in wet- en regelgeving geconcretiseerd, dat wil zeggen dat er is geen 
afgebakende definitie is waaraan elk dienstonderdeel zich op kan beroepen. Bij de toetsing van 
behoorlijkheid wordt er gekeken wat maatschappelijk acceptabel is. Het is daarbij aan de 
gemandateerde binnen de OCW-organisatie om inzichtelijk te maken en weer te geven op welke 
wijze de organisatie van de inventarisatie en toetsing is ingeregeld en toegepast.  
 
De dienstonderdelen zijn daarbij nadrukkelijk uitgenodigd deze toetsing in de tweede lijn te laten 
valideren door de Central Privacy Officer verbonden aan de eenheid of verbonden aan het 
bestuursdepartement. Het geheel aan invulbladen is tot slot in de derde lijn getoetst door de 
Functionarissen Gegevensbescherming (FG) voor OCW en DUO. 
 
De dienstonderdelen zijn daarbij voor uitvoering van de inventarisatie allereerst gewezen op het 
overzien van de verwerkingen die in het organisatieonderdeel plaatsvinden, zoals vastgelegd of 
alsnog vast te leggen in het verwerkingsregister. Tevens is het belang benoemd gebruik te maken 
van wet- en regelgeving (de AVG, de WSF, de Wet justitiële en strafvorderlijke gegevens (Wjsg), het 
toetsingskader van het College voor de Rechten van de Mens, en andere kaders als de IAMA (Impact 
Assessment Mensenrechten en Algoritmes, het toetskader van de Algemene Rekenkamer (Digitaal 
Toetsingskader Algoritmes) en DPIA’s. Daarbij is het belang benoemd van het adequaat betrekken 
van de beleidsjurist, en beleidsverantwoordelijke en/of IBP-coördinator indien er vragen zijn inzake 
de rechtmatigheid of over de behoorlijkheid/gewenstheid van een verwerking in het actuele 
maatschappelijk perspectief. Tot slot is het belang benadrukt om in de verslaglegging in het 
algemeen inzichtelijk te maken hoe de keuzes zijn gemaakt bij het vaststellen of een 
gegevensverwerking rechtmatig is en behoorlijk (niet ongewenst) is. Deze transparantie is van 
belang bij de beoordeling van de resultaten van het onderzoek en het trekken van conclusies over 
de omgang met de bevindingen uit het onderzoek. 
 
Wanneer er bij de toetsing blijkt dat via beperkte maatregelen een onrechtmatige of onbehoorlijke 
verwerking direct beëindigd kan worden, is het dienstonderdeel uitgenodigd dat ook onverkort ter 
hand te nemen. Bij twijfel is het aan de Functionaris Gegevensbescherming geweest contact op te 
nemen met de Autoriteit Persoonsgegevens of het College voor de Rechten van de Mens. In de 
volgende fase gaat het om het beëindigen van ongewenste verwerkingen (uitvoeringspatronen etc.) 
inclusief daarvoor benodigde aanpassing van wet- en regelgeving, alsmede het opschonen van 
benutte resultaten van ongewenste bewerkingen binnen én zo mogelijk ook buiten de betreffende 
organisatie. 
 
3. Samenvatting resultaten 
 
Het onderzoek heeft zich gericht op het beantwoorden van de vraag of het gebruik van indicatoren 
van herkomst en geslacht in risicomodellen en overige verwerkingen rechtmatig en behoorlijk is bij 
het ministerie van Onderwijs, Cultuur en Wetenschap. Dat betreft de organisaties en 
dienstonderdelen die onder het Organisatie en Mandaatbesluit 2008 vallen. 
 
 
3 
 

Het gebruik van indicatoren van herkomst en geslacht in andere verwerkingen wordt gebruikt voor 
de volgende vier doeleinden, namelijk de identificatie van personen, in onderzoeken en beslissingen 
die personen direct of indirect raken.  
 Afkomstgerelateerde indicatoren en indicatoren met betrekking tot geslacht worden veelal 
gebruikt in het kader van de identificatie van personen vanwege uitvoering van een wettelijke 
taak of uitvoeringsproces..   
 Het gebruik van afkomstgerelateerde indicatoren en indicatoren met betrekking tot geslacht vindt 
regelmatig plaats in het kader van de uitvoering van een onderzoek inzake personen en met name 
groepen en de voorbereiding van een advies. 
 Afkomstgerelateerde indicatoren en in mindere mate indicatoren van geslacht worden ook 
gebruikt ter ondersteuning van een beslissing die direct de persoon raakt, zoals bij het toekennen 
van een aanspraak of het bepalen welk recht van toepassing is. Een voorbeeld hiervan is de Wet 
Studiefinanciering 2000; DUO maakt bij de uitvoering gebruik van de indicator nationaliteit zoals 
beschreven in de wet; 
 Ook wordt gebruik gemaakt afkomstgerelateerde indicatoren of indicatoren met betrekking tot 
geslacht bij een indirecte beslissing, bijvoorbeeld bij de onderwijsinstelling waar betrokkene 
onderwijs geniet, zoals het toekenning van een aanspraak op bekostiging van 
onderwijsinstellingen. 
 
Het ministerie van OCW werkt momenteel aan de implementatie van de aanbevelingen die vermeld 
staan in het Eindrapport Pilot Onnodige Sekseregistratie DUO. Hierbij wordt onder meer onderzocht 
in hoeverre het passend is dat de onderwijswetgeving het gebruik van seksegegevens voorschrijft. 
Daarnaast zal het thema onnodige sekseregistratie op hoog ambtelijk niveau worden geagendeerd 
om te komen tot een rijksbreed gedeelde instructie en wordt er een handreiking inclusieve 
communicatie opgesteld. Binnen DUO wordt nader beoordeeld welke ruimte er is om onnodige sekse-
registratie terug te dringen en direct aan te pakken. Tot slot werkt Atria in opdracht van het ministerie 
van OCW aan het verbeteren en meer gebruiksvriendelijk maken van het afwegingskader in de 
Toolkit Onnodige Sekseregistratie. Dit instrument wordt het einde van het jaar opgeleverd.  
 
4. Resultaten per dienstonderdeel 
 
In dit hoofdstuk zijn voor elk dienstonderdeel inclusief het bestuursdepartement OCW de overzichten 
van de onderzoeksresultaten vertaald naar een samenvatting met de belangrijkste 
onderzoeksbevindingen. Getracht is recht te doen aan het detailniveau van de onderzoeksbevin-
dingen met oog voor de leesbaarheid van de rapportage. Tegen deze achtergrond zijn in deze 
rapportage bijvoorbeeld niet alle geïnventariseerde verwerkingen van afkomstgerelateerde 
indicatoren afzonderlijk beschreven.  
 
Deze aanpak verschaft een beeld van de domeinen waarop in de volgende fase een follow up is 
gewenst (opruimen van vervuilde data). Als de rechtmatigheid en behoorlijkheid positief zijn 
beoordeeld dan volgt geen uitgebreide toelichting. Zijn er bijzonderheden (een verwerking is niet 
rechtmatig of niet behoorlijk bevonden) dan worden die gemeld. Risicomodellen en de werking 
daarvan, alsmede modellen die als zodanig kunnen worden beschouwd, krijgen een meer uitgebreide 
toelichting 
 
4.1 Bestuursdepartement OCW 
 
Het bestuursdepartement van OCW regelt de voorbereiding van beleid, wetten en regelingen. Het 
draagt daarmee bij aan het scheppen van een wettelijk kader voor het onderwijs, het uitvoeren van 
onderwijswetten en het verstrekken van financiële middelen. Tevens draagt het bestuursde-
partement bij aan het bevorderen van wetenschappelijk onderwijs en wetenschapsbeleid en aan het 
cultuur- en mediabeleid. 
 
Het bestuursdepartement van OCW gebruikt geen risicomodellen. Het bestuursdepartement maakt 
bij diverse verwerkingen gebruik van indicatoren van herkomst en/of geslacht. Deze zijn bij de 
toetsing als rechtmatig en behoorlijk geduid.   
5 
 

helemaal niet nodig is op dit type document. Alleen een naam volstaat. En dus is dat de eerste 
systeemaanpassing geweest die we hebben doorgevoerd.” 
 
4.3 Het Nationaal Archief 
 
Het Nationaal Archief (NA) beheert de archieven van de landelijke overheidsorganen en maakt deze 
toegankelijk. Het Nationaal Archief beheert ook archieven van maatschappelijke organisaties en 
personen die van nationaal belang zijn of zijn geweest. De kaders liggen bij de Archiefwet, het 
Archiefbesluit en de Archiefregeling.  
 
Het NA verwerkt geen indicatoren van herkomst of geslacht anders dan vanwege de indiensttreding 
van medewerkers. Ook maakt het NA geen gebruik van risicomodellen. Voor de uitvoering van haar 
taken vergaart het niet actief informatie van burgers zoals nationaliteit, etniciteit en/of 
geboorteplaats en maakt het hier ook geen gebruik van in haar taakuitvoering. Het NA ontvangt wel 
gegevens van burgers bijvoorbeeld via burgerbrieven of bij sollicitaties. In deze gegevens kan 
informatie staan rondom de etniciteit en/of de nationaliteit van de schrijver. Deze informatie wordt 
volgens de selectielijst van OCW bewaard of vernietigd.  
 
4.4 Inspectie van het Onderwijs 
 
De Inspectie van het Onderwijs waarborgt en stimuleert de kwaliteit van het onderwijs. Daarbij zijn  
de besturen van het onderwijs het eerste aangrijpingspunt. De inspectie stelt de kwaliteit van het 
onderwijs van scholen en opleidingen centraal en heeft daarbij een belangrijke verantwoordelijkheid. 
Het toezicht op het onderwijs is geregeld in de Wet op het onderwijstoezicht (WOT). 
 
De inspectie benut risicomodellen genaamd “de Prestatiemonitors”. Met deze instrumenten word per 
school/opleiding of schoolbestuur een inschatting gemaakt van mogelijke risico’s, gebaseerd op 
beschikbare gegevens over de instellingen. Deze indicatoren worden vertaald in een risicoscores per 
school, opleiding of schoolbestuur. De Inspectie hanteert voor iedere onderwijssector een apart 
risicomodel (regulier basisonderwijs, speciaal basisonderwijs, voortgezet onderwijs, etc.), met eigen 
indicatoren zoals toegelicht op de website van de inspectie onder jaarlijkse prestatieanalyse. 
 
In enkele van de modellen is indirect (als controlevariabele) ook de herkomst van deelnemers 
meegenomen, d.m.v. de zogenaamde ‘schoolwegingsmaat’, die wordt berekend door het CBS. In de 
schoolwegingsmaat van het CBS zit onder andere de migratieachtergrond van ouders. In het geval 
van eindtoetsscores in het primair onderwijs (de referentieniveaus) wordt de behaalde score op 
schoolniveau gecorrigeerd voor de verwachte score voor deze school op basis van de berekende 
schoolweging. Deze gecorrigeerde maat wordt vervolgens gebruikt als risico-indicator. Uit onder-
zoek blijkt dat de schoolwegingsmaat (en daarmee deels herkomst) samenhang vertoont met 
schoolprestaties. Hiermee wordt getracht om scholen met verschillende populaties eerlijker te 
kunnen vergelijken. Scholen met een hoge schoolweging hebben immers een uitdagendere populatie. 
De schoolwegingsmaat is op schoolniveau beschikbaar en niet op individueel persoons-niveau. De 
Prestatiemonitors worden gebruikt voor de prioritering van scholen voor aanvullend deskresearch. 
Scholen die een hoge risicoscore hebben een grotere kans door analisten uitgebreider onderzocht te 
worden d.m.v. deskresearch, waarin ook andere informatie wordt meegenomen, zoals de 
inhoudelijke duiding van signalen en verdere kwalitatieve informatie over een school of bestuur. Op 
basis van dit deskresearch wordt besloten of er een onderzoek op locatie zou moeten plaatsvinden. 
De Prestatiemonitor is daarmee een hulpmiddel voor een eerste selectie van scholen waarvoor 
deskresearch nodig is. Na de automatische risicosignalering vinden er aansluitend uitgebreide 
menselijke tussenstappen plaats. De grondslag ligt in de AVG gegeven de wettelijke taak benoemd 
in de Wet op het onderwijstoezicht (WOT). 
 
De inspectie maakt daarnaast gebruik van indicatoren van herkomst en/of geslacht bij diverse 
verwerkingen. Deze zijn bij de toetsing als rechtmatig, behoorlijk en bovenal proportioneel geduid. 
Zo kunnen inspecteurs en analisten diverse achtergrondkenmerken van onderwijsinstellingen 
opzoeken ter voorbereiding van het toezicht. Voor mbo-opleidingen betreft dit bij voorbeeld het 
7 
 

Met deze verwerking wordt voorkomen dat leerlingen benadeeld worden op basis van hun geslacht. 
Betrokkenen worden geïnformeerd over deze verwerkingen op de website van het CvTE en op de 
website van Stichting Cito. 
 
Het CvTE heeft kritisch gekeken naar het gebruik van afkomst-en seksegerelateerde indicatoren. 
Hierbij hebben gesprekken plaatsgevonden met (beleids)medewerkers van het CvTE en Stichting 
Cito. Tijdens de gesprekken is kritisch gereflecteerd op de noodzaak van het verwerken van het 
geslacht voor de vaststelling van de toetsopgaven en de normering, niet in de minste plaats omdat 
het gaat om kinderen (een kwetsbare groep). Op dit moment blijkt het echter nog steeds nodig om 
geslacht te registreren om te voorkomen dat leerlingen benadeeld worden op basis van hun geslacht. 
 
4.6 Rijksdienst voor het Cultureel erfgoed 
 
De Rijksdienst voor het Cultureel Erfgoed (RCE) voert de Erfgoedwet, de Omgevingswet en het beleid 
van OCW uit. Daarnaast voert de RCE (subsidie)regelingen uit voor het in stand houden van 
rijksmonumenten, en voor het ondersteunen van herbestemming en verduurzaming van historische 
gebouwen. 
 
De Rijksdienst voor het Cultuur Erfgoed maakt geen gebruik van risicomodellen waarin indicatoren 
van herkomst en geslacht worden benut. De rijksdienst benut indicatoren van herkomst en geslacht 
overigens bij één verwerking. Deze zijn door RCE bij de toetsing als rechtmatig en behoorlijk geduid. 
Het betreft het gebruik van deze indicatoren bij intern gebruik voor de conservatoren van de afdeling 
Kunstcollecties van de RCE onder de noemer Registreren Kunstenaars en vervaardigers. Deze 
gegevens worden verkregen via openbare bronnen zoals de website van de kunstenaar of 
vervaardigers zelf. De gegevens worden benut bij het samenstellen van of bijdragen aan doelgroep- 
of themagerichte tentoonstellingen en het gericht vragen kunnen beantwoorden over beschikbare 
werken uit de Rijkscollectie, onder meer voor bruikleen over beschikbare werken van kunstenaars 
en vervaardigers van een bepaald geslacht of met een bepaalde achtergrond (vrouwen, Caraïbisch 
gebied, Indië etc.). De gegevens van de verwerking komen uit openbare bronnen. 
4.7 Raad voor Cultuur 
 
De Raad voor Cultuur is het wettelijk adviesorgaan van de regering en parlement voor kunst, cultuur 
en media. De raad is onafhankelijk en adviseert over actuele beleidskwesties en subsidieaanvragen. 
Dit doen zij zowel gevraagd als ongevraagd. De taken staan in de Wet op het specifiek cultuurbeleid 
en in de Mediawet. 
 
De Raad van Cultuur verwerkt geen indicatoren van herkomst of geslacht anders dan vanwege de 
indiensttreding van medewerkers. Ook maakt de raad geen gebruik van risicomodellen. Voor de 
uitvoering van zijn taken vergaart de raad niet actief informatie van burgers zoals nationaliteit, 
etniciteit en/of geboorteplaats en maakt het hier ook geen gebruik van in zijn taakuitvoering. De 
raad ontvangt wel gegevens van burgers bijvoorbeeld via burgerbrieven of bij sollicitaties. In deze 
gegevens kan informatie staan rondom de etniciteit en/of de nationaliteit van de schrijver. Deze 
informatie wordt volgens de selectielijst van de raad bewaard of vernietigd.  
 
4.8 Onderwijsraad  
 
De Onderwijsraad is een vast college voor advies in zaken van wetgeving en bestuur in de zin van 
artikel 79 van de Grondwet en de Kaderwet adviescolleges. De raad is bij wet ingesteld en 
onafhankelijk. De Onderwijsraad brengt – gevraagd of uit eigen beweging – adviezen uit over 
hoofdlijnen van onderwijsbeleid en onderwijswetgeving of over hoe de regering onderwijsregel-
geving toepast. Ze gaan over alle vormen van onderwijs: van voorschoolse voorzieningen tot aan 
postuniversitair onderwijs en een leven lang ontwikkelen. 
 
De Onderwijsraad verwerkt geen indicatoren van herkomst of geslacht. Ook maakt de raad geen 
gebruik van risicomodellen. Voor de uitvoering van zijn taken vergaart de raad niet actief informatie 
van burgers zoals nationaliteit, etniciteit en/of geboorteplaats en de raad maakt hier ook geen 
9 
 

