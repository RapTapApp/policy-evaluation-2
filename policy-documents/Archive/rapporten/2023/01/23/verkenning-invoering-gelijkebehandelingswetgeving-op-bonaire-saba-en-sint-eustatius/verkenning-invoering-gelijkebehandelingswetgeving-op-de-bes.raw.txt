 
 
Verkenning invoering gelijkebehandelingswetgeving 
op Bonaire, Saba en Sint Eustatius 
 
Kombatí diskriminashon ku konsientisashon, lei i instansia 
Combatting discrimination with awareness, laws and institutions 
Discriminatie bestrijden met bewustwording, wetten en instituties 
 
Hst. 1 Achtergrond, doel en werkwijze 
Artikel 1 van de Grondwet bevat het gelijkheidsbeginsel en het 
discriminatieverbod. Dit artikel geeft aan wetgever, bestuur en rechter de 
opdracht om, bij het stellen van regels of het nemen van beslissingen, mensen in 
gelijke gevallen op een gelijke manier te behandelen en stelt een verbod op 
ongerechtvaardigd onderscheid. De Grondwet, waaronder artikel 1, geldt in de 
gehele jurisdictie van Nederland, dus ook op de openbare lichamen van 
Nederland. 
 
De norm van artikel 1 Grondwet is uitgewerkt in een aantal 
gelijkebehandelingswetten, die discriminatie op de daarin genoemde gronden 
1
verbieden. Deze wetgeving geldt tot op heden alleen in het Europese deel van 
Nederland; op Bonaire, Sint Eustatius en Saba (de BES) geldt deze niet. Reden 
hiervoor is dat er bij de wijziging van de staatkundige status van de BES op 10-
10-2010 voor is gekozen om deze wetgeving (nog) niet van toepassing te 
2
verklaren op genoemde eilanden.  
 
Van deze legislatieve terughoudendheid heeft het kabinet inmiddels afstand 
genomen; thans geldt dat wetgeving ook op de BES toepassing behoeft tenzij er 
goede redenen zijn om dit niet te doen (comply or explain). Doel is het bereiken 
van een gelijkwaardig effect met als uitgangspunt een gelijkwaardig 
voorzieningenniveau binnen de mogelijkheden van de Caribische context.  
Dit sluit aan bij artikel 132a, vierde lid, Grondwet, dat stelt dat voor de openbare 
lichamen regels kunnen worden gesteld en andere specifieke maatregelen 
worden getroffen met het oog op bijzondere omstandigheden waardoor deze 
openbare lichamen zich wezenlijk onderscheiden van het Europese deel van 
Nederland. De bijzondere omstandigheden kunnen zijn gelegen in onder meer 
het insulaire karakter, kleinschaligheid, culturele verschillen, economische en 
sociale omstandigheden en draagkracht. Het voorgaande betekent dat zoveel 
3
mogelijk harmoniseren het uitgangspunt is, maar dat maatwerk mogelijk is. 
 
In dit verband is aan de Tweede Kamer toegezegd een verkenning uit te (laten) 
voeren naar de mogelijkheid van invoering van de gelijkebehandelingswetgeving 
 
1
 Het betreft de volgende (materiële en institutionele) wetten: Wet College voor de rechten van de mens, Wet 
gemeentelijke antidiscriminatievoorzieningen, Algemene wet gelijke behandeling (Awgb), Wet gelijke 
behandeling van mannen en vrouwen (Wgb m/v), Wet gelijke behandeling op grond van handicap of chronische 
ziekte (Wgbh/cz), Wet gelijke behandeling op grond van leeftijd bij de arbeid (Wgbl), het Burgerlijk Wetboek 
(boek 7, titel 10), de Wet verbod op onderscheid op grond van arbeidsduur (WOA) en de Wet onderscheid 
bepaalde en onbepaalde tijd (Wobot). Zie voorts hst. 2.3. 
2
 Zie inzake de legislatieve terughoudendheid onder meer Kamerstukken II 2009/10, 31 954, nr. 7. 
3
 Zie onder meer Kamerstukken II 2019/20, 35 300 IV, nr.11. 
1 
 

 
 
drie verschillende gemeenschappen, elk met een eigen culturele, 
sociaaleconomische en geschiedkundige context met een daarbij behorende 
afzonderlijke ontwikkelingslijn, ontwikkelingssnelheid en ontwikkelingsfase. 
De beelden per eiland over de aard en omvang van en oplossingen voor het 
discriminatieprobleem verschilden dan ook, mede afhankelijk van de 
gesprekspartners. Daarom waren de gesprekken en informele contacten op alle 
drie de eilanden waardevol en is het raadzaam om in het vervolgtraject de drie 
eilanden ook steeds afzonderlijk mee te nemen en nader te consulteren in de 
verder te nemen beslissingen. 
Een algemeen overheersend geluid dat in vrijwel alle gesprekken naar voren 
kwam was dat inwoners van de openbare lichamen voor wat betreft het sociaal 
minimum, sociale zekerheid en- voorzieningen gelijkgeschakeld willen worden 
met het Europese deel van Nederland (Europees Nederland). Dit werd diep 
gevoeld en expliciet naar voren gebracht en zal in deze verkenning vaker 
terugkomen. Menigeen vroeg zich hardop af wat de invoering van de 
gelijkebehandelingswetgeving voor meerwaarde had als deze sociale ongelijkheid 
niet wordt opgelost. Het werd een veenbrand genoemd. 
Soms werd dit nog breder getrokken. Gesprekspartners zagen geen reden om 
Caribische Nederlanders anders te behandelen dan Europese Nederlanders en 
pleitten ervoor alle daarvoor in aanmerking komende regelgeving van toepassing 
te laten zijn op Bonaire, Sint Eustatius en Saba. Daar achter ligt de wens van 
inwoners voor dezelfde rechten (een principekwestie). En tegelijkertijd realiseren 
velen zich dat daar plichten bij horen. 
8
Hieronder wordt de consultatie door middel van de gesprekken op de eilanden 
onderverdeeld in drie inhoudelijke aandachtspunten: 1) de aard en omvang van 
het discriminatieprobleem op de eilanden (2.1.1), 2) de invoering van de 
wetgeving (2.1.2) en 3) de bijbehorende institutionele aspecten (2.1.3). 
 
2.1.1. Discriminatie in de praktijk op Bonaire, Saba en Sint Eustatius 
 
Bonaire 
Onze gesprekspartners op Bonaire waren: Eilandsraad, Gezaghebber, 
Gedeputeerde Economische Ontwikkeling en Bedrijfsvoering en Ondersteuning, 
Centraal Dialoog, MiVaBo (NGO minder validen Bonaire), Commissie toezicht 
bescherming persoonsgegevens BES, wijkagenten en hoofd Basis Politiezorg, 
NGO Platform, EQ Bonaire (lhbtiq+) en Unkobon (Union di Konsumidó Boneiru). 
Hieronder schetsen we enkele voorbeelden die onze gesprekspartners naar voren 
brachten over de verschijningsvormen van discriminatie op Bonaire: 
- Onderhuids en subtiel 
‘Bo tin bon kabei’, jij hebt goed (sluik) haar. Dit concrete voorbeeld van 
stereotypering kwam meerdere keren terug in onze consultatie op Bonaire. 
Kennelijk kunnen uiterlijke (etnische) kenmerken (hoe donkerder je huid, hoe 
meer kroezend je haar) zorgen voor sluipende en subtiele uitsluiting en 
mogelijk discriminatie. Dit is zeer moeilijk bespreekbaar.  
 
8
 De volgorde in 2.1.1 is gekozen vanwege de volgorde waarin het werkbezoek heeft plaatsgevonden. 
3 
 

 
 
- Doorwerking van het slavernijverleden 
De gevolgen van het slavernijverleden werken door in het heden, onder 
andere kijkend naar de oorsprong van eigendom van land en woningen, maar 
ook kijkend naar huidige opleidingsniveaus. Er lijkt sprake van afgedekt 
ongemak (‘you can’t escape your past’), maar dit wordt door witte Sabanen 
niet op dezelfde wijze gevoeld als door Sabanen met donkere huidskleur en in 
ieder geval niet als probleem van kleur gezien (‘er waren ook blanke slaven’). 
Tekenend hiervoor is dat pas in 2021 voor het eerst Keti Koti is gevierd op 
Saba (op Saba Emancipation Day genoemd). 
 
- Verhulde vormen van discriminatie 
Er is sprake van verhuld huiselijk geweld op het eiland. Ook zijn vorig jaar 
twee gevallen van geweld tegen lhbti-personen ter kennis gekomen van  een 
zorginstelling, waarvan geen aangiften bekend waren bij de politie. Ook werd 
seksuele intimidatie als een probleem op het eiland naar voren gebracht. 
 
- Vermijden van bedrijfsrisico  
Ook op Saba wordt er gesproken over zwangerschapsdiscriminatie vooral in 
de schoonmaaksector waar veel Zuid-Amerikaanse vrouwen werken. Ook 
werd het dilemma opgeworpen dat kleine ondernemingen mensen met een 
mentale of fysieke beperking niet in dienst kunnen nemen vanwege het 
bedrijfsrisico en hun concurrentiepositie. 
 
- Verschillen tussen de eilanden  
In de zorgsector wordt op Saba discriminatie ervaren ten opzichte van 
Bonaire; daar wordt meer betaald voor hetzelfde werk. 
 
Sint Eustatius 
Onze gesprekspartners op Sint Eustatius waren: Juridische Zaken Openbaar 
Lichaam St. Eustatius (OLE), Island Council, Government Commissioner, pastor, 
jongerenwerker en het Sociaal Domein OLE. Hieronder schetsen we enkele 
voorbeelden die onze gesprekspartners naar voren brachten over de aard van 
discriminatie op Sint Eustatius: 
- Subtiele discriminatie van andersgezinden 
Conservatieve normen en waarden maken het voor sommige groepen op Sint 
Eustatius moeilijk om zichzelf te kunnen zijn. Vanuit religieuze motieven komt 
reële weerstand tegen lhbtiq+-ers voor. Maar ook tussen 
geloofsgemeenschappen onderling is er sprake van uitsluiting en 
discriminatie. Bepaalde etnische kenmerken zorgen voor bevoordeling en 
andere voor achterstelling (‘colourism’) en er is subtiele discriminatie op 
grond van geslacht, wat zich concreet uit in zwangerschapsdiscriminatie. 
Migranten uit de regio op Sint Eustatius hebben een bestaan met een 
onstabiele basis die hen kwetsbaar maakt voor discriminatie en uitsluiting. 
 
- Uitsluiting door politieke klimaat  
Er is gevoelde discriminatie en sociale uitsluiting vanwege politieke gezindheid 
en persoonlijke afhankelijkheid van politici. Verkiezingen ontwrichten de  
sociale cohesie, politiek vormt een splijtzwam in de samenleving en zelfs 
binnen families (‘It comes sharp’). 
5 
 

 
 
 
Sociale bescherming 
Op Bonaire leeft de dringende wens om gelijkgeschakeld te worden met 
Europees Nederland als het gaat om sociale bescherming of sociale zekerheid. 
Meermaals werd de vraag gesteld hoe de gelijkebehandelingswetgeving gaat 
helpen bij dit vraagstuk van ongelijkheid bij sociale bescherming en sociale 
zekerheid. Men vindt het moeilijk uit te leggen dat de (horizontale) 
gelijkebehandelingswetgeving wordt ingevoerd, terwijl de overheid tegelijkertijd 
de (verticale) ongelijke behandeling binnen Nederland in stand houdt. Dit 
bemoeilijkt het draagvlak, het moet en-en zijn. 
De toepasselijkheid van deze wetgeving op het vraagstuk van de ongelijkheid 
binnen Nederland ten gevolge van de geografische ligging wordt dan ook door de 
gesprekspartners gemist. Volgens hen zou daarom in artikel 7a Awgb ook 
onderscheid op grond van “geografische ligging” moeten worden verboden en 
niet alleen op grond van ras. 
 
Randvoorwaarden 
De gesprekspartners vinden het noodzakelijk om vooruitlopend op 
inwerkingtreding van de wetgeving (dus: parallel aan het wetgevingsproces) te 
beginnen met voorlichting over komende rechten, plichten en toetsingskader. Dit 
bevordert de bewustwording, effectuering en uitvoerbaarheid en zorgt voor 
‘empowerment’.  
Er is tevens behoefte aan stimulerend beleid ten aanzien van Bonaire zelf (de 
verticale relatie), bijvoorbeeld door de implementatie van het VN-Verdrag 
Handicap. 
 
Specifiek aandachtspunt 
Vanuit het oogpunt van economische en maatschappelijke ontwikkeling van het 
eiland en de continuïteit daarvan, leeft de vraag in hoeverre de gelijke 
behandelingswetgeving het mogelijk maakt om voorkeursbeleid voor 
Bonairianen/eilandskinderen te kunnen voeren. 
 
Saba 
Algemeen beeld op Saba 
Er bestaat bij de gesprekspartners brede steun voor integrale invoering van de 
gelijkebehandelingswetgeving. Wel wordt aangegeven dat acceptatie van nieuwe 
regels en veranderingen binnen de gemeenschap moeizaam kan verlopen en tijd 
zal kosten. 
 
Sociale bescherming 
De vraag leeft of en hoe de gelijkebehandelingswetgeving gaat helpen op het 
gebied van sociale bescherming. De toepasselijkheid van deze wetgeving op het 
7 
 

 
 
2.1.3 Institutionele aspecten 
Anders dan in Nederlandse gemeenten zijn er momenteel geen lokale 
meldpunten tegen discriminatie op de openbare lichamen. De wetgeving inzake 
deze onafhankelijke en laagdrempelige voorzieningen (de Wet gemeentelijke 
antidiscriminatievoorzieningen), waar discriminatie gemeld en geregistreerd kan 
worden en bijstand wordt geleverd aan slachtoffers, geldt niet op Bonaire, Saba 
en St. Eustatius. Ook is laagdrempelige, kosteloze, individuele oordeelsvorming 
door het College voor de rechten voor de mens momenteel niet mogelijk op de 
eilanden; het College kan momenteel slechts ten algemene onderzoek doen 
(artikel 2 Wet College voor de rechten van de mens). Wel kan de Nationale 
Ombudsman worden ingeschakeld op de BES als het gaat om onderzoek naar 
discriminerend overheidshandelen. 
 
Bonaire 
Algemeen beeld op Bonaire 
Er is bij de gesprekspartners op Bonaire zowel behoefte aan een anti-
discriminatievoorziening als aan individuele oordeelsvorming.  
Realisering van een ondersteunende voorziening bij discriminatie wordt als kans 
beschouwd, bij voorkeur in combinatie met een brede, onafhankelijke, juridisch 
loketfunctie. Het ‘één deur principe’ (één loket dat op alle juridische vlakken hulp 
biedt) wordt van groot belang geacht; het is efficiënter, zorgt voor 
krachtenbundeling en kostenbesparing in kleine gemeenschappen en biedt meer 
anonimiteit voor de gebruikers van het loket. Een dergelijk loket kan immers om 
allerlei redenen bezocht worden. Er is vanuit het openbaar lichaam Bonaire 
momenteel contact met het ministerie van JenV over een mogelijke invoering 
van een juridisch loket, met een lokale frontoffice, op elk van de eilanden 
(hierna: Juridisch Loket). 
 
Juridische bijstand 
Een belangrijke voorwaarde is dat een anti-discriminatievoorziening actief is 
binnen de gemeenschap en voor burgers een meerwaarde heeft: door te 
signaleren, in gesprek te gaan, bewustwording te creëren, advies te geven, 
zichtbaar te zijn en verbinding te leggen met belangenorganisaties en sociale 
hulpverlening als MiVaBo, Sentro Akseso Boneiru, NGO Bonaire, Centraal Dialoog 
en Unkobon.  
Als belangrijke randvoorwaarden voor een anti-discriminatievoorziening op 
Bonaire zijn verder naar voren gebracht: 
- afstemmen met het fenomeen sociaal raadslieden (naar voren gebracht 
vanuit de vakbonden) 
- bieden van toegankelijke hulp door deze in vier talen (Papiaments, Engels, 
Nederlands, Spaans) beschikbaar te stellen 
- zorgen voor zicht op discriminatie en op de bereidheid om discriminatie te 
melden (dataverzameling) 
9 
 

 
 
Saba 
Algemeen beeld op Saba 
Een anti-discriminatievoorziening als onderdeel van een breed juridisch loket 
wordt ook op Saba noodzakelijk geacht, met op het eigen eiland een frontoffice. 
Er is geen draagvlak voor een shared service centre voor de hele BES. Saba 
heeft al ervaring met een eigen Legal Desk met een maandelijks juridisch 
spreekuur vanuit een pilot die door het ministerie van BZK gefinancierd is.     
Deze pilot is succesvol en Saba zoekt nu naar meer continuïteit en uitbreiding 
van het structurele aanbod van juridische bijstand. De gesprekspartners op Saba 
drongen er ook op aan om het momentum vast te houden. Er is vanuit het 
openbaar lichaam Saba momenteel contact met het ministerie van JenV over een 
mogelijke invoering van een dergelijk loket (lokale frontoffice) op elk van de 
eilanden.  
Juridische bijstand 
Een zichtbaar en laagdrempelig loket, dat op een open en niet-bureaucratische 
wijze, onafhankelijk en in vertrouwelijkheid, preventief en op individueel 
verzoek, informatie en bijstand kan verlenen op een breed terrein van juridische 
vraagstukken waaronder discriminatieklachten, wordt op Saba belangrijk 
gevonden. 
In een kleine gemeenschap als die op Saba is de drempel om discriminatie te 
melden hoog en is er behoefte aan kennis over discriminatie. Het loket zou 
midden in de leefwereld moeten staan en via voorlichting op een actieve manier 
contact moeten leggen met hen die er niet altijd zelf mee komen (outreachend 
werken). Kennis en bewustheid verschaffen over wat discriminatie inhoudt én 
wat het niet is. Het geven van objectieve voorlichting over discriminatie is 
noodzakelijk, omdat er mogelijk terughoudendheid is bij het indienen van 
individuele klachten. Binnen een breed Juridisch Loket kan er met bijstand en 
voorlichting beter zicht worden verkregen op de omvang en aard van 
discriminatie.  
De laagdrempeligheid kan worden gefaciliteerd door het organiseren van 
spreekuren op verschillende plekken (bijvoorbeeld een bibliotheek of buurthuis) 
en door het aanbieden van hulp in drie talen (Engels, Spaans, Nederlands). 
Voorlichting zou bij voorkeur aan moeten sluiten op activiteiten waar mensen 
sowieso op afkomen.  
Continuïteit van de hulpverlening is gebaat bij achtervang en een structurele 
beschikbaarheid van het liefst meerdere personen voor het loket. Een breed 
Juridisch Loket vraagt ook om krachten die multidisciplinair kunnen werken. 
Tot slot werd naar voren gebracht dat door invoering van instituties zoals het 
Juridisch Loket andere (overheids-)diensten hun kerntaken beter kunnen 
uitoefenen. 
 
 
 
11 
 

 
 
2.2 Inbreng bestaande instituties tegen discriminatie 
 
College voor de rechten van de mens 
Op 13 oktober 2022 heeft het College voor de rechten van de mens ten behoeve 
van de verkenning een eerste standpunt gegeven over een mogelijke rol voor het 
College als oordelende instantie in de openbare lichamen BES na de invoering 
van de gelijkebehandelingswetgeving. Het College is in principe bereid zijn 
oordelende taak ook op de BES uit te voeren, wanneer er aan de juiste 
randvoorwaarden is voldaan en adequate middelen beschikbaar zijn.  
Hieronder een weergave van de toelichting van het College. 
Algemene reactie 
Het College is groot voorstander van (in beginsel) onverkorte invoering van de 
gelijkebehandelingswetgeving op Bonaire, Sint Eustatius en Saba. Alle burgers 
van Nederland hebben immers recht op bescherming tegen discriminatie, 
ongeacht waar ze in Nederland wonen.  
Het College meent ook dat bij de invoering van de gelijkebehandelingswetgeving 
op de openbare lichamen een laagdrempelige, toegankelijke, deskundige 
instantie past waar burgers terecht kunnen met hun discriminatieklacht. Ook, en 
juist, op de BES waar nog geen ervaring met deze wetgeving is. 
Vanwege de specifieke demografische en culturele omstandigheden moet volgens 
het College worden bezien hoe aan het oordelenproces op de meest passende 
manier vorm kan worden gegeven. Een exacte kopie van het Europees-
Nederlandse proces acht het College niet wenselijk, gelet op de fysieke afstand 
met en tussen de eilanden. Daarnaast is er nog geen zicht op het aantal en de 
aard van de te verwachten oordeelverzoeken. 
Randvoorwaarden 
Een goede uitoefening van zijn bevoegdheid op de eilanden is naar het oordeel 
van het College mogelijk wanneer is voldaan aan de volgende randvoorwaarden: 
- Voldoende informatie aan de inwoners  
Het is van belang dat de inwoners van de BES voorafgaand aan de invoering 
over informatie beschikken over de gelijkebehandelingswetgeving, inclusief de 
mogelijkheid tot een verzoek om een oordeel. Een aandachtspunt daarbij is 
de (horizontale) reikwijdte van de wetgeving. 
- Voeling met de lokale context  
Om effectief te kunnen zijn is het van belang dat oordelen worden ervaren als 
gezaghebbend en niet als ‘opgelegd’ door een instantie in Europees 
Nederland. Voor de kwaliteit van oordelen en een taxatie van de relevante 
omstandigheden zal kennis van de samenleving en cultuur ter plaatse en 
goede kennis van het Papiaments, Caribisch Engels en Spaans noodzakelijk 
zijn. De oordelenpraktijk moet worden ingericht op een manier die bij de 
lokale context van de BES past, met andere woorden het lokale karakter moet 
institutioneel geborgd zijn. Om hieraan te kunnen voldoen is bijvoorbeeld de 
samenstelling van een raadkamer van belang; er zou een lokaal Collegelid 
kunnen worden benoemd, bijvoorbeeld een rechter die deze taak erbij krijgt.  
 
13 
 

 
 
Discriminatie.nl 
De brancheorganisatie van de ADV’s, Discriminatie.nl, heeft ten behoeve van de 
verkenning op 13 oktober 2022 een standpunt uitgebracht. Ook is er na het 
bezoek aan de openbare lichamen met Discriminatie.nl gesproken. 
Algemene reactie 
Discriminatie.nl acht het wenselijk een antidiscriminatievoorziening op de BES in 
te voeren en daarbij gebruik te maken van hetgeen er in Europees Nederland al 
is: een laagdrempelige voorziening, kwaliteit van de klachtbehandeling, 
samenwerking met en doorverwijzing naar ketenpartners zoals het College, 
politie en OM. Dit borgt professionaliteit, uniformiteit, efficiency en uitwisseling 
van ervaringen. Naar aanleiding van de terugkoppeling van het bezoek aan de 
openbare lichamen in november, heeft Discriminatie.nl evenwel aangegeven dat 
met de positionering van een antidiscriminatievoorziening binnen een breed 
juridisch loket deze doelen eveneens zouden kunnen worden bereikt en dat dit 
mogelijk meer passend is binnen de context van de BES. 
Randvoorwaarden 
- Adequate financiering 
Een belangrijke randvoorwaarde is dat de financiering goed geregeld is, bij 
voorkeur door middel van geoormerkte gelden. 
- Lokale frontoffice 
Voor wat betreft vormgeving is een lokaal steunpunt (frontoffice) op elk 
eiland wenselijk.  
- Starten met een voorloper 
Gepleit wordt voor instelling van een voorloper. Deze light versie van een ADV 
biedt kansen om zicht te krijgen op het huidige discriminatieklimaat 
(dataverzameling). Taken van deze voorloper:  
o preventie en voorlichting geven (in de lokaal gesproken talen, digitale 
omgeving en – meldpunt, telefoon- of WhatsApp-nummer)  
o luisterend oor zijn 
o sociale kaart/wegwijzer maken 
o vervolgstappen uitdragen 
o verwachtingen managen (‘wat kan nu nog niet maar straks wel’) 
Kortom: aanwezigheid en connectie maken is wenselijk. 
- Lokale inbreng 
Het is van groot belang dat er ruimte is voor lokale inbreng. Zorg ervoor dat 
lokale sleutelfiguren in een vroeg stadium, op een gelijkwaardige manier, 
betrokken worden bij het instellen van de voorloper. Dit zorgt voor draagvlak 
en vertrouwen bij de lokale bevolking. Lokale sleutelfiguren worden idealiter 
gevonden bij bekende zorg- en welzijnsorganisaties op de eilanden waarbij 
rekening wordt gehouden met verschillende doelgroepen, verschillende 
voertalen en regionale spreiding. 
- Anonimiteit 
Gelet op de aard en schaal van de gemeenschappen zou sprake kunnen zijn 
van terughoudendheid om discriminatie te melden. Daarom is de mogelijkheid 
van anoniem melden wenselijk. 
 
 
15 
 

 
 
2.3 Inbreng andere departementen; doorexerceren 
gelijkebehandelingswetten 
 
Inhoud en systematiek 
De gelijkebehandelingswetten zijn een uitwerking van artikel 1 Grondwet. Het 
9
gaat in het bijzonder om vier wetten, die discriminatie tussen burgers 
verbieden. De volgende wetten verbieden discriminatie op de daarin genoemde 
persoonskenmerken: 
- de Algemene wet gelijke behandeling (Awgb: gelijke behandeling op grond 
van godsdienst, levensovertuiging, politieke gezindheid, ras, geslacht, 
nationaliteit, hetero- of homoseksuele gerichtheid of burgerlijke staat); 
- de Wet gelijke behandeling op grond van handicap of chronische ziekte 
(Wgbh/cz); 
- de Wet gelijke behandeling mannen en vrouwen (Wgb m/v); 
- de Wet gelijke behandeling op grond van leeftijd bij de arbeid (Wgbl). 
De gelijkebehandelingswetgeving ziet met name op verhoudingen tussen burgers 
onderling, bijvoorbeeld tussen werkgevers en werknemers als het gaat om het 
verbod op zwangerschapsdiscriminatie of onderscheid op grond van ras bij het 
vervullen van een betrekking. De wetgeving ziet ook op de overheid als 
werkgever. Op het terrein van sociale zekerheid bevat de Awgb ook een verbod 
op onderscheid op grond van ras richting de overheid. 
 
De vier wetten kennen een vergelijkbare systematiek. Zowel directe als indirecte 
discriminatie zijn in beginsel verboden, de wetgeving kent enkele absolute 
verboden (bijvoorbeeld op seksuele intimidatie) en voorziet in de mogelijkheid 
van gerechtvaardigde uitzonderingen. Voorts bevatten de wetten (dezelfde) 
victimisatiebepalingen en voorzien ze in een verschuiving van de bewijslast. 
Hieronder wordt per wet aangegeven welke belangrijkste rode draden en 
aandachtspunten naar voren kwamen bij het artikelsgewijs doornemen ervan. 
 
Awgb 
De geboden, verboden en mogelijke uitzonderingen in de Algemene wet gelijke 
behandeling, en het daarmee samenhangende Besluit gelijke behandeling, lijken 
goed toepasbaar op de BES. Bij de toepassing verdienen de volgende onderdelen 
bijzondere aandacht.  
 
Voorkeursbeleid 
Een aandachtspunt is artikel 2, derde lid, dat de mogelijkheid tot het voeren van 
voorkeursbeleid bevat: Het verbod van onderscheid geldt niet indien het doel is 
vrouwen of personen behorende tot een bepaalde etnische of culturele 
minderheidsgroep een bevoorrechte positie toe te kennen teneinde feitelijke 
nadelen verband houdende met de gronden ras of geslacht op te heffen of te 
verminderen mits het onderscheid in een redelijke verhouding staat tot dat doel. 
 
9
 Daarnaast zijn het Burgerlijk Wetboek (boek 7, titel 10), de Wet verbod op onderscheid op grond van 
arbeidsduur (WOA) en de Wet onderscheid bepaalde en onbepaalde tijd (Wobot) van belang. Deze bepalingen 
zijn deels al van toepassing op de BES en zullen voor het overige onderdeel van het wetgevingsproces vormen. 
17 
 

 
 
11
moeten kunnen aandragen voor de verschillen. Invoering van artikel 7a zal dus 
niet onverkort meebrengen dat de verschillen in sociale bescherming tussen het 
Europese en het Caribische deel van Nederland rechtgetrokken moeten worden, 
hetgeen een op de BES sterk gevoelde wens is (zie 2.1). Invoering zou in ieder 
geval wel betekenen dat de verschillen in sociale bescherming tussen het 
Europese en het Caribische deel van Nederland toetsbaar worden, op basis van 
de Awgb, door de rechter en, wanneer tot taakuitoefening op de BES zou worden 
besloten, het College. Daarbij is van belang dat onder het regime van de Awgb 
de bewijslast naar verweerder wordt verschoven. 
 
Wgbh/cz 
De geboden, verboden en mogelijke uitzonderingen in de Wet gelijke 
behandeling op grond van handicap of chronische ziekte lijken goeddeels 
toepasbaar op de BES. Bij de toepassing verdienen de volgende onderdelen 
bijzondere aandacht.  
Toegankelijkheid 
Aandachtspunt is de verplichting voor aanbieders van goederen en diensten tot 
het doen van (algemene en specifieke) doeltreffende aanpassingen om personen 
met een beperking of chronische ziekte te accommoderen, tenzij dit een 
onevenredige belasting vormt (artikelen 2 en 2a). Het gaat hierbij om 
materiele/fysieke en immateriële aanpassingen, die geschikt en noodzakelijk zijn. 
Het bepaalde brengt moeite en kosten mee voor bijvoorbeeld winkels en 
horecagelegenheden, maar ook voor werkgevers en aanbieders van woonruimte 
en openbaar vervoer. De redelijkheidsnorm biedt evenwel ruimte om lokale 
feiten en omstandigheden te laten meewegen. Invoering betekent dat het 
bepaalde objectiveerbaar en toetsbaar wordt; er gaat een ondergrens gelden, er 
moet een doeltreffende en tegelijkertijd redelijke vorm van aanpassing worden 
gedaan. Dit kan in het concrete geval voor een grote, draagkrachtige aanbieder 
of werkgever anders uitpakken dan voor een kleine.  
De uitwerking van het gebod tot doeltreffende aanpassing is neergelegd in het 
Besluit algemene toegankelijkheid voor personen met een handicap of chronische 
ziekte. Daarin wordt, naast de bevordering van actieplannen per sector, 
aangegeven met welke factoren rekening kan worden gehouden om te beoordelen 
of er sprake is van een onevenredige belasting (omvang van de onderneming, 
kosten, het potentiële nut, levensduur, historische/ culturele/ artistieke/ 
architectonische waarde, veiligheid en uitvoerbaarheid, artikel 7 Besluit). 
Van belang is dat het bepaalde ruimte biedt om context gebonden te worden 
toegepast. Dat sluit aan bij de behoefte van de eilanden aan maatwerk. 
Overigens is het zo dat, los van wenselijkheid van invoering van de huidige 
Wgbh/cz op de BES – die in deze verkenning niet ter discussie staat -, het VN-
verdrag handicap en Europese regelgeving met zich mee kunnen brengen dat in 
de toekomst nadere regelgeving toepasselijk wordt die invulling geeft aan de 
12
Wgbh/cz. 
 
11
 In dit verband heeft Unkobon de Staat der Nederlanden gedagvaard (zitting Rechtbank Den Haag 28 
december 2022). 
12
 Internationale ontwikkelingen kunnen ertoe leiden dat aanpassing van de Wgbh/cz in de rede ligt; hierbij 
wordt tevens invoering op de BES bezien. 
19 
 

 
 
een van de themaprogramma’s van de Arbeidsinspectie, het toezicht terzake 
behelst een klein percentage van de inzet en is primair gericht op discriminatie 
op de werkvloer (incl. werving en selectie), niet zozeer op gelijke beloning en 
13
pensioenen.  
Daarnaast is van belang, dat de Wet College voor de rechten van de mens een 
onderzoekstaak bevat terzake van (onder meer) de Wgb m/v: het College kan op 
schriftelijk verzoek onderzoeken of een onderscheid is of wordt gemaakt en zijn 
oordeel daaromtrent kenbaar maken. Voorts kan het College uit eigen beweging 
onderzoeken of zodanig onderscheid stelselmatig wordt gemaakt en zijn oordeel 
daarover kenbaar maken (artikel 10 Wet CRM). Deze taak is in vergelijkbare 
bewoordingen opgenomen ten aanzien van de Awgb, de Wgbh/cz (artikel 12) en 
14 Wgbl (artikel 14). Voor die wetten geldt echter, anders dan bij de Wgb m/v, 
dat naast de onderzoekstaak van het College geen toezichtstaak aan een andere 
instantie of inspectie is opgedragen.  
Vraag die in dit verband rijst, is aan wie het toezicht op de naleving van de Wgb 
m/v op de BES opgedragen zou moeten worden. Het ministerie van SZW geeft 
de voorkeur aan enkel een taak voor het College. Het wordt niet opportuun 
gevonden om de Arbeidsinspectie Caribisch Nederland, naast haar taak ten 
aanzien van de ‘klassieke’ arbeidsomstandighedenwetgeving (zoals voorzien in 
artikel 1 van de Aanwijzingsregeling toezichthoudende ambtenaren SZW-
regelgeving BES), te belasten met een taak in het kader van de Wgb m/v. Dit 
14
zou betekenen dat artikel 21 Wgb m/v niet wordt ingevoerd op de BES. 
 
Wgbl  
De geboden, verboden en mogelijke uitzonderingen in de Wet gelijke 
behandeling op grond van leeftijd bij de arbeid, die is gericht tot werkgevers en 
vrije beroepsbeoefenaren, lijken goed toepasbaar op de BES. De wet biedt 
voldoende ruimte om uitvoerbaarheid op de eilanden te realiseren. 
Resultaat 
Resumerend kan worden gesteld dat de betrokken departementen van mening 
zijn dat zoveel mogelijk dezelfde gelijkebehandelingsregels op de BES moeten 
worden ingevoerd. Enkele kanttekeningen die zij hebben, zijn hierboven 
weergegeven. De departementen zijn van mening dat de vier wetten voldoende 
ruimte bieden om in de toepassing rekening te houden met de (lokale, insulaire) 
feiten en omstandigheden. In dat verband wordt het wenselijk geacht om de 
bestaande gelijkebehandelingswetten nagenoeg geheel van toepassing te 
verklaren op de BES en dus geen eigen wetgeving voor de BES te maken.  
 
 
 
 
13
 Jaarverslag Arbeidsinspectie 2021 (gepubliceerd: april 2022). 
14
 Indien de Wgb m/v op dit punt wel van toepassing zou worden op de BES, behoeft de Aanwijzingsregeling 
toezichthoudende ambtenaren SZW-regelgeving BES (Strcrt. 28-09-2010 ) aanvulling. 
21 
 

 
 
wel en niet werkt, met andere woorden: wat is ervoor nodig om deze instituties 
op de eilanden goed te laten functioneren (3.2.2).  
3.2.1 Anti-discriminatievoorziening en oordelende functie 
Wij achten het wenselijk dat voor elk BES-eiland een anti-
discriminatievoorziening wordt ingericht, die adviseert, voorlichting geeft, 
laagdrempelige hulp en bijstand biedt bij discriminatievragen en tevens een 
discriminatie-meldpunt behelst. De voorziening moet ingericht worden met een 
frontoffice op elk eiland en een backoffice (grotendeels) in Europees Nederland.  
Gezien de positionering van en het draagvlak voor lokale overheidsvoorzieningen 
is het raadzaam om, anders dan in Europees Nederland, geen gemeentelijke/OL 
functionaliteit te realiseren, maar een externe, onafhankelijke voorziening. 
Voorts is het wenselijk dat deze voorziening voor wat betreft haar frontoffice 
wordt ingebed bij cq onderdeel wordt van een breder juridisch loket, zoals dat 
momenteel voor de BES wordt voorbereid door het ministerie van J&V. De 
frontoffice moet nauw voeling houden met de lokale gemeenschap. Essentieel 
zijn de lokale inbedding en expertise alsmede de bezetting, primair door lokale of 
regionale professionals, teneinde de feiten en omstandigheden van het geval 
goed te kunnen betrekken. 
Wij zijn van mening dat een individuele oordelende taak belegd zou moeten 
worden bij het College voor de rechten van de mens. Het College is de instantie 
bij uitstek met expertise op het gebied van anti-discriminatie, is gezaghebbend, 
toegankelijk en heeft reeds – zo is voorzien in de gelijkebehandelingswetten – 
een onderzoeksfunctie op de BES. Vanwege het nog ontbrekend zicht op het 
aantal en de aard van de te verwachten casus, kan gaandeweg worden bezien 
hoe de inrichting en het proces van klachtbehandeling en oordelen op de meest 
passende en effectieve manier vorm kan worden gegeven. Voor de kwaliteit van 
oordelen en een taxatie van de relevante omstandigheden is kennis van de 
samenleving en cultuur ter plaatse en goede kennis van de lokaal gesproken 
talen noodzakelijk.  
 
3.2.2 Randvoorwaarden; wat werkt? 
Bij de inrichting van een anti-discriminatievoorziening, die zoals gezegd bij 
voorkeur onderdeel zou moeten uitmaken van een breder juridisch loket, achten 
wij de volgende randvoorwaarden van belang: 
• In de frontoffice is een juiste balans tussen nabijheid (voeling met lokale 
context) en (professionele) afstand nodig; 
• Generalisten in de frontoffice, specialisten in de backoffice; 
• In de frontoffice is achtervang/vervangbaarheid cq brede inzetbaarheid 
essentieel om kwetsbaarheid te beperken; 
• De frontoffice behelst op elk eiland een fysiek steunpunt met spreekuren, 
waarbij bezien moet worden hoe en van waaruit de steunpunten het best 
kunnen worden georganiseerd; 
• De frontoffice heeft kennis van en contacten met de sociale kaart/ 
ketenpartners teneinde hulp te kunnen bieden bij multiproblematiek; 
• Richt digitale en telefonische bereikbaarheid in; 
• Zorg voor vertrouwelijke behandeling en de mogelijkheid van anoniem 
melden; 
23 
 

 
 
3.3 Oproep vanuit de openbare lichamen 
Op alle eilanden was de eerste en meest pregnante reactie op de mogelijke 
invoering van gelijkebehandelingswetgeving, een dringende oproep om gelijke 
behandeling ook toe te passen tussen Europees Nederland en de Caribische 
openbare lichamen. Daarbij ging het voornamelijk over verschillen in 
welvaartsniveau, sociale bescherming en sociale zekerheid maar bijvoorbeeld ook 
over gelijk loon tussen lokaal ingehuurde en uitgezonden krachten. De huidige 
verschillen worden als een groot onrecht en een schending van artikel 1 
Grondwet ervaren en met de invoering van de gelijkebehandelingswetgeving 
hoopt men dat hier een eind aan komt. 
De commissie vestigt graag de aandacht op deze breed levende en nadrukkelijk 
15
geuite wens. 
 
3.4 Gelijke behandeling in overige landen van het Koninkrijk 
Gevoelde ongelijkheid en discriminatie is een probleem dat ook speelt op de 
andere eilanden van het Koninkrijk. De commissie vraagt dan ook aandacht voor 
het pleidooi van Discriminatie.nl om ook voor Curaçao, Aruba en Sint Maarten 
een vorm van anti-discriminatievoorziening te initiëren. Dit punt zou kunnen 
worden geagendeerd voor het Justitieel Vierpartijen Overleg. 
 
3.5 Tot slot 
We hebben de afgelopen maanden de volle medewerking van de 
gesprekspartners op Bonaire, Sint Eustatius en Saba en in Europees Nederland 
gekregen. Wij hebben veel waardering voor de openheid waarmee de 
gesprekspartners het onderwerp hebben besproken met het verkenningsteam. 
De nadruk in deze verkenning ligt op de consultatie van de eilanden zelf, in een 
stadium nog voor er aan wetgeving begonnen is. In deze verkenning zijn de 
stemmen en geluiden van bestuurders, volksvertegenwoordigers en 
maatschappelijke organisaties van Bonaire, Sint Eustatius en Saba bijeen 
gebracht. We zijn ons daarbij bewust van het feit dat er vele maatregelen vanuit 
de rijksoverheid worden ondernomen om de positie van de openbare lichamen te 
verbeteren en dat de gevoelde ongelijkheid door de BES reeds lange tijd 
onderwerp van zorg is en dat zal blijven. 
 
15
 Zie in dit verband de aanbeveling van april 2016 van het College voor de rechten van de mens: “Het College 
dringt er op aan om (…) het niveau van de uitkeringen te bezien en zo nodig aan te passen om te komen tot 
een binnen Nederland en mensenrechtelijk aanvaardbaar sociaal voorzieningenniveau.” 
25 
 

