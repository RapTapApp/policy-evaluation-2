  
 
 
 
 
De gevolgen van digitalisering op de 
leermiddelenmarkt 
 
 
 
Ebbo Bulder  
Eelco van Aarsen 

 
Inhoudsopgave 
 
 
1 Inleiding ......................................................................................................................................... 5 
1.1 Probleemschets ........................................................................................................................... 5 
1.2 Leeswijzer .................................................................................................................................... 5 
2 Ontwikkeling van de leermiddelenmarkt ....................................................................................... 6 
2.1 Digitaal materiaal naast folio ....................................................................................................... 6 
2.2 Consolidatie én spreiding ............................................................................................................ 7 
2.3 Grotere rol van platforms ............................................................................................................ 8 
3 Overwegingen om in te grijpen .................................................................................................... 10 
3.1 Publieke waarden staan onder druk .......................................................................................... 10 
3.2 Leermiddelen passen moeilijk binnen de huidige bekostiging .................................................. 11 
3.3 Knelpunten in de keuzevrijheid van het onderwijs ................................................................... 13 
3.4 Adoptie van open leermaterialen komt moeilijk van de grond ................................................. 15 
3.5 Kwaliteit van platforms laat te wensen over ............................................................................. 16 
4 Ingrepen ...................................................................................................................................... 19 
4.1 Bevorderen van open leermateriaal .......................................................................................... 19 
4.2 Bevorderen van open standaarden en interoperabiliteit .......................................................... 20 
4.3 Verbeteren van de regie op leermiddelenketen ....................................................................... 21 
4.4 Ondersteuning van docenten .................................................................................................... 22 
4.5 Versteviging van de marktpositie van het onderwijs ................................................................ 23 
5 Referenties .................................................................................................................................. 25 
Bijlage 1 Definities .................................................................................................................. 28 
 
 
 
 
 

 De gevolgen van digitalisering op de leermiddelenmarkt 5 
1 Inleiding 
 
Het Ministerie van OCW heeft haar kennisvragen op het gebied van digitalisering in het onderwijs in 
verschillende documenten openbaar kenbaar gemaakt, zoals de strategische kennisagenda OCW 
2019/2024 en de Rijksbrede kennisagenda online samenleving. Om verder te komen met het zoeken 
naar antwoorden en het komen tot beleid brengt Oberon beschikbare relevante kennis op een aantal 
onderwerpen in kaart. In deze eerste rapportage beschrijven we de gevolgen van digitalisering op de 
leermiddelenmarkt in het po en vo. 
1.1 Probleemschets 
Dat digitalisering invloed heeft op de leermiddelenmarkt staat buiten kijf. Enerzijds wordt aan de 
aanbodkant de markt meer internationaal. Hardware en softwareontwikkelaars zoals Google, Microsoft 
en Apple richten hun producten op een nieuwe wereldwijde markt. Anderzijds, is er aan de vraagkant – 
bij de scholen – juist meer behoefte aan producten die zijn afgestemd op de lokale markt. Didactiek en 
lesinhoud zijn immers sterk aan een land of zelfs een school gebonden. De curricula in Nederland en de 
daarop afgestemde methoden zijn bijvoorbeeld anders dan in onze buurlanden. Daarnaast wordt 
actuele en interessante informatie razendsnel via het internet over de wereld verspreid. Scholen willen 
de ruimte om een eigen invulling te geven aan hoe zij lesmaterialen gebruiken. Ze willen niet afhankelijk 
zijn van een systeem, applicatie of methode die zij afnemen. Traditionele uitgeverijen, zoals Thieme-
Meulenhoff, Noordhoff, Malmberg en Zwijsen ontwikkelen hun eigen digitale lesmateriaal, en daarnaast 
zijn er ontwikkelaars van leerapplicaties, zoals Snappet en Gynzy, aanbieders van platforms en 
elektronische leeromgevingen, en ontwikkelaars van specialistische applicaties waarmee leerlingen 
losstaande vakgebieden toetsen of inoefenen. Techoptimisten roemen de verworvenheden van 
digitalisering van leermiddelen en vooral de toekomstige mogelijkheden, terwijl anderen de negatieve 
aspecten benadrukken.  
 
In afstemming met het Ministerie van OCW hebben we in kaart gebracht: 
1. Hoe de leermiddelenmarkt als gevolg van digitalisering de afgelopen jaren is veranderd;  
2. Welke overwegingen er zijn om wel of niet in te grijpen op de leermiddelenmarkt; 
3. Op welke manieren kan worden ingegrepen in de leermiddelenmarkt; 
4. Wat bekend is over de (mogelijke) gevolgen van ingrijpen in de leermiddelenmarkt. 
 
We hebben hiervoor een literatuurlijst opgesteld met bronnen die zijn aangedragen door een groep 
experts uit het netwerk van de onderzoekers en de opdrachtgever. Waar nodig hebben we 
onderliggende publicaties bestudeerd. Daarnaast hebben we een aanvullende search uitgevoerd in de 
database EBSCO en Google Scholar om een bredere blik te verkrijgen. 
1.2 Leeswijzer 
We beschrijven achtereenvolgens de ontwikkelingen op de leermiddelenmarkt (H2), de overwegingen 
om in te grijpen (H3) en mogelijkheden om in te grijpen en (voor zover bekend) de effecten daarvan en 
randvoorwaarden daarvoor (H4).  Waar we het in deze rapportage over docenten hebben, bedoelen we 
ook leraren in het primair onderwijs. Waar we dit relevant achten voor het primair en voortgezet 
onderwijs, geven we ook voorbeelden uit het hoger onderwijs die we gevonden hebben tijdens de 
literatuurstudie. In de bijlage hebben we enkele definities opgenomen. 
 
 
  
 

 De gevolgen van digitalisering op de leermiddelenmarkt 7 
LiFo-pakketten. De keuze van scholen ‘hoe’ zij hun leermaterialenpakket willen verbreden wordt 
beperkt.  
 
Hogere kosten  
Hoewel niet duidelijk is of de vraag of het aanbod deze ontwikkeling heeft gestuurd, zien we steeds 
vaker dat via productaanbestedingen LiFo-producten worden afgenomen (Van der Vegt et al., 2018). De 
kosten voor uitgeverijen en scholen van productaanbestedingen zijn hoog, vergeleken met all-in-one 
aanbesteding bij distributeurs met gehuurde papieren boeken. Voor uitgeverijen zijn de drukkosten 
hoger, het ritme waarin content wordt gemaakt en geüpdatet is sneller en er is sprake van uitgebreidere 
dienstverlening naar scholen (Bisschop et al., 2021). Voor scholen kunnen kosten voor leermaterialen 
niet langer worden beperkt door langer te werken met afgeschreven boeken. Tegelijk is een LiFo-pakket 
wel goedkoper dan een leermaterialenpakket waarin alle materialen zowel op papier als digitaal 
beschikbaar zijn (Van der Vegt et al., 2018). 
 
Voor uitgeverijen is de switch naar LiFo gunstig, omdat hiermee distributeurs buiten spel worden gezet. 
De korting die distributeurs bij uitgeverijen bedongen is weggevallen. Het verdwijnen van de 
winstmarge van de distributeur in deze constructie leidt niet tot een lagere prijs voor scholen (Behrens 
et al., 2017). De uitgever heeft namelijk een monopolie positie. Daarnaast is het aanbesteden van losse 
producten door een school tijdsintensiever dan een all-in-one aanbesteding bij een distributeur. 
 
2.2 Consolidatie én spreiding 
 
De markt voor leermiddelen voor het po en het vo wordt vaak ‘geconsolideerd’ genoemd (Bisschop et 
al., 2021; Imandt et al., 2016; Bisschop et al., 2016). Er is een beperkt aantal grote aanbieders, verdeeld 
in distributeurs/leveranciers en uitgeverijen, tegenover een groot aantal vragers (de scholen). 
Digitalisering heeft enerzijds geleid tot verder consolidatie van het aanbod en anderzijds ook tot 
mogelijkheden voor toetreding. 
 
Oorzaken consolidatie 
Door de opkomst van LiFo en digitale leermaterialen, zijn uitgevers steeds meer distributeur geworden 
(Bisschop et al., 2021). De toegang tot een digitale leermethode voor leerlingen en docenten wordt door 
de uitgeverijen zelf geregeld. De rol van de distributeur in de markt is daardoor versimpeld tot het 
leveren van leerwerkboeken naar scholen. In het po zit de meerwaarde van de leverancier bijvoorbeeld 
in een grote mate ook in de adviesrol naar de scholen op het gebied van lesmaterialen (Bisschop et al., 
2016). Met name in het vo zal de distributeur – naar mate LiFo groeit en het verhuurmodel krimpt – 
opzoek moeten naar een nieuw verdienmodel (Behrens et al., 2020).  
 
Scholen verwachten ontzorging bij het werken met digitale leermiddelen. Zij verwachten dat de 
leermiddelen, de distributie, de elektronische leeromgeving en het administratiesysteem naadloos op 
elkaar aansluiten (Imandt et al., 2016). Een voorbeeld is single-sign-on (sso), waarmee 
onderwijspersoneel en leerlingen door één keer in te loggen toegang hebben tot alle verschillende 
digitale toepassingen die de school gebruikt. Om aan de vraag voor integrale dienstverlening te voldoen 
is samenwerking tussen schakels in de keten nodig. Aanbieders van integrale dienstverlening worden 
ook wel one-stop-shop genoemd. Een voorbeeld van samenwerking tussen uitgevers op het gebied van 
sso in het po zijn Basispoort en Momento en in het vo Learnbeat (Van der Vegt et al., 2018).  
 
 

 De gevolgen van digitalisering op de leermiddelenmarkt 9 
zoeken. De distributeur Van Dijk heeft een online catalogus ontwikkeld die voor klanten van Van Dijk als 
analysetool en prijsvergelijker van leermaterialen in het vo kan worden ingezet (Bisschop et al., 2021). 
Kennisnet werkt aan een onafhankelijke voorziening met vergelijkbare functionaliteiten genaamd het 
Koppelpunt Catalogusinformatie (Bisschop et al., 2021). 
 
Met de toename in het gebruik van open en digitale leermaterialen, komt vanuit het veld de behoefte 
aan ontzorging, bijvoorbeeld met goede zoekfuncties voor open lesmateriaal, single-sign-on, one-stop-
shops en interoperabiliteit voor digitale leermaterialen zoals lesmethoden, oefensoftware, 
administratiesystemen en elektronische leeromgevingen (Imandt et al., 2016). Naast bestaande 
uitgeverijen verschijnen nieuwe spelers op de markt, variërend van nichespelers tot grote internationale 
Big Tech spelers, die via platforms deze ontzorging kunnen bieden. Er komen zo meer en meer 
applicaties rond de content (Janssen & Casteren, 2021). 
 
Ook vanuit de overheid en de koepels wordt het belang van goed werkende platforms onderschreven. 
Zij willen dat er onafhankelijke platforms komen met vastgestelde regels waaraan producten moeten 
voldoen, om ervoor te zorgen dat het vergelijken van producten en het wisselen tussen aanbieders 
makkelijker wordt (PO-Raad & VO-raad, 2017; OCW, 2021a). Hierdoor wordt voorkomen dat scholen 
niet meer wegkunnen bij een bepaalde aanbieder omdat alle digitale producten met elkaar verknoopt 
zijn en de overstapkosten te hoog zijn (vendor-lock-in) en behouden scholen hun keuzevrijheid. 
Daarnaast kunnen platforms zorgen voor transparantie in de prijsopbouw, waardoor hier kritische op 
gekozen kan worden en ook meer concurrentie op plaats kan gaan vinden (Behrens et al., 2017; 
4
Bisschop et al., 2021; CPB, 2017). Ook kunnen met platforms transactiekosten bij de aankoop van 
leermaterialen worden beperkt door een snellere match tussen vraag een aanbod te bewerkstelligen 
(CPB, 2017). Ook kan toetreden tot de markt door aanbieders door een platform makkelijker worden 
gemaakt (CPB, 2017). 
 
Tot slot zijn platforms een manier om data uit verschillende bronnen te verbinden en te gaan benutten. 
Van Elk (2018) beschrijft bijvoorbeeld dat om de voordelen van digitale leermaterialen optimaal te 
benutten, informatie-uitwisseling, aansluitingen en dus samenwerking nodig zijn. Vanuit 
leerlingvolgsystemen kunnen dan bijvoorbeeld gedetailleerde rapportages worden gemaakt van de 
leervoortgang. Dit maakt meer maatwerk en gepersonaliseerd leren mogelijk. Distributeurs zetten in op 
platformen die een integraal overzicht geven van de leerresultaten, over de methoden van verschillende 
uitgeverijen heen (Bisschop et al., 2021). Ondanks de opkomst van LiFo en productaanbestedingen, 
kunnen distributeurs via deze weg producten blijven leveren die van waarde zijn voor het onderwijsveld. 
 
  
 
4
  Transactiekosten zijn kosten die een vrager of aanbieder maakt om tot een overeenkomst te komen, bijvoorbeeld de tijd dit 
het kost voor een docent om het best passende leermiddel te vinden. 
 

 De gevolgen van digitalisering op de leermiddelenmarkt 11 
Tenslotte zijn er privacyrisico’s die niet alleen spelen bij een datalek (bijvoorbeeld als gevolg van een 
hack), maar ook binnen het bedrijfsmodel van de aanbieder waarbij het profiel van leerlingen/studenten 
gezien wordt als (toekomstige) bron van inkomsten (Karstens & Kool, 2022; Hogan & Williamson, 2021; 
Pijpers et al., 2020). Zo wordt in het hoger onderwijs bijvoorbeeld geconstateerd dat “leidende 
organisaties in de internationale academische uitgeverijenwereld de overstap maken van een 
contentprovider naar een data-analysebedrijf” (Aspesi et al., 2019a in Janssen & Casteren, 2021). 
Afspraken zoals bijvoorbeeld gemaakt in het Privacyconvenant zijn niet door alle partijen ondertekend 
(Pijpers et al., 2020), en kunnen moeilijk worden gehandhaafd (OCW, 2021a). 
 
3.2 Leermiddelen passen moeilijk binnen de huidige bekostiging 
 
In de huidige situatie moeten scholen die gebruik willen maken van de mogelijkheden van digitalisering 
(of zich daartoe gedwongen voelen door de markt) moeite doen om uit te komen met hun begroting 
voor leermiddelen. In deze paragraaf beschrijven we hiervan de in de literatuur onderscheiden 
aspecten. 
 
Leermaterialen van uitgeverijen worden duurder 
Er zijn verschillende financiële overwegingen om in te grijpen in de leermiddelenmarkt. In het po en vo 
zijn lesmethodes als gevolg van digitalisering duurder geworden. Enerzijds is dit het resultaat van het 
verbreden van de leermaterialenpakketten die uitgeverijen aanbieden, anderzijds is er ook sprake van 
geringe concurrentie op prijs tussen aanbieders. Het is dus de vraag of er sprake is van voldoende 
bekostiging en of de publieke middelen niet ten onrechte opgaan aan te dure leer- en 
onderwijsmaterialen (Behrens et al., 2016). 
 
Het duurder worden van lesmateriaal kan deels verklaard worden door de verwachtingen van scholen. 
Niet overal in het onderwijs worden digitale producten als producten met een eigen marktwaarde 
gezien. Scholen denken dat zij zowel folio als digitaal materiaal kunnen aanschaffen voor dezelfde prijs 
als papieren boeken. In de praktijk is de situatie anders. Bij gelijkblijvende budgetten, betekent dit dat 
op scholen keuzes gemaakt moeten worden. Het idee kan ontstaan dat er verschraling optreedt, omdat 
een school niet meer vanzelfsprekend overal toegang toe heeft. Tegelijkertijd worden scholen ook door 
uitgeverijen gedwongen om voor omvangrijkere pakketten te betalen (bijvoorbeeld voor een methode 
voor alle leerjaren), zonder dat de school alle materialen in het pakket van plan is te gebruiken 
(Kennisnet & SLO, 2017). 
 
Scholen profiteren nauwelijks van prijsconcurrentie tussen aanbieders. Er zijn hiervoor verschillende 
oorzaken. In de eerste plaats is de opkomst van productaanbestedingen in combinatie met LiFo niet zo 
voordelig als het lijkt. Hoewel de winstmarges van distributeurs niet langer de prijs verhogen, weegt het 
feit dat bij een productaanbesteding geen sprake is van concurrentie tussen aanbieders, hier niet 
tegenop (Behrens et al., 2017). De monopoliepositie van een uitgeverij drijft de prijs juist omhoog. Zodra 
er ook maar enige uitwisselbaarheid is tussen producten of dienstverlening, heeft dat een voordelig 
effect op de prijs. Bij all-in-one aanbestedingen is hier sprake van omdat verschillende distributeurs 
schaalvoordelen proberen te behalen met de kortingen die zij bedingen bij uitgeverijen voor een titel.  
 
Een tweede aspect is dat er maar weinig partijen zijn in de markt. Er is bijvoorbeeld sprake van 
verregaande specialisatie van uitgeverijen (Bisschop et al., 2016). Vooral in het mbo is vaak voor een 
opleiding maar één lesmethode beschikbaar (Suijkerbuijk & Bokdam, 2019). Meestal bepaalt één 
 

 De gevolgen van digitalisering op de leermiddelenmarkt 13 
Doelmatigheid 
Tenslotte wordt door auteurs aangegeven dat het huidige systeem ondoelmatig is. Zo beperkt 
auteursrechtelijke bescherming het delen van materiaal (de Jong & van den Berg, 2022). Vooral in het 
hoger onderwijs ontstaan hierdoor vreemde situaties. Docenten kunnen niet vrijelijk over hun eigen 
ontwikkelde materiaal beschikken. Instellingen moeten uitgevers betalen om hun eigen publicaties te 
mogen inzien, en vervolgens om die publicaties in het onderwijs te mogen gebruiken (de Jong & van den 
Berg, 2022).  
 
3.3 Knelpunten in de keuzevrijheid van het onderwijs  
 
De financiële aspecten, zoals beschreven in de vorige paragraaf, beperken de keuzevrijheid van het 
onderwijs. Scholen willen meer flexibel en modulair lesmateriaal, om meer maatwerk en 
gepersonaliseerd leren te kunnen bieden. Het lukt scholen niet om bij het inkopen deze wensen te 
vervullen. Er zijn een aantal knelpunten die dit verhinderen, zowel aan de vraagkant als de aanbodkant. 
 
Knelpunten in de vraag 
Het keuzeproces van scholen voor leermaterialen is onvoldoende geprofessionaliseerd (Kennisnet & 
SLO, 2017). Allereerst, ontbreekt het bij scholen/besturen aan een doorvertaling van de visie op 
onderwijs in criteria of eisen waaraan leermateriaal dient te voldoen. Het gevolg hiervan is dat er vaak 
geen onderwijskundige of organisatiekundige kaders zijn waarbinnen de keuze voor lesmateriaal moet 
vallen. De docenten die de taak hebben om een keuze voor lesmateriaal te maken, hanteren vaak eigen 
criteria van kwaliteit. Door de toegenomen kosten gaan schoolbesturen steeds vaker 
budgetbeperkingen stellen aan docenten die de lesmethode kiezen. Het verschil in gehanteerde criteria 
lijdt regelmatig tot problemen bij de afstemming tussen docenten en bestuurders (Kennisnet & SLO, 
2017). Docenten voelen zich hierdoor beperkt in de keuzevrijheid voor leermaterialen. In de praktijk 
betekent dit dat de aanschaf van leermaterialen begint bij kernvakken, waardoor uiteindelijk minder 
budget overblijft voor zaakvakken (Bisschop et al., 2016). Dit vertaalt zich ook door naar de aanbodkant. 
Omdat de kernvakken een grotere inkomstenbron zijn voor aanbieders, wordt ook meer geïnvesteerd in 
de kwaliteit van het materiaal. Bij zaakvakken is de kwaliteit van het materiaal lager en valt ook minder 
te kiezen.  
 
In de tweede plaats is er door de hoge werkdruk in het onderwijs vaak weinig tijd om een goede 
beslissing te maken (Kennisnet & SLO, 2017). Een beslissing voor nieuw materiaal moet ook vaak snel 
worden genomen. Het proces wordt gestart als de afschrijvingstermijn van huurboeken is verlopen, of 
het contract van een licentie bijna verloopt. Als docenten tevreden zijn met het materiaal, wordt 
daardoor vaak snel besloten door te gaan met de huidige methode. Door niet te wisselen van methode, 
verhoogt de werkdruk voor docenten niet. Wisselen van methode kost namelijk veel tijd voor een 
docent: Tijd om de methode eigen te maken en tijd om de lessen voor te bereiden. Het gevolg is dat 
docenten graag trouw zijn aan hun methode en geen baat lijken te hebben bij meer keuzevrijheid. 
Tegelijkertijd is er een wens om meer eigenaar te zijn van de leermiddelen en te beslissen hoe deze 
worden gebruikt, maar tijd voor verdieping ontbreekt. Daarbij komt dat er geen platform is dat overzicht 
kan bieden in de beschikbare leermaterialen. Het ontbreekt docenten daardoor aan kennis om flexibeler 
met methoden om te gaan. Het volgen van de bekende methode is daarmee een veilige optie om alle 
leerdoelen te behalen.  
  
 

 De gevolgen van digitalisering op de leermiddelenmarkt 15 
3.4 Adoptie van open leermaterialen komt moeilijk van de grond  
 
In het Nederlandse onderwijs bestaan diverse initiatieven om de ontwikkeling en inzet van open 
6
leermateriaal te stimuleren, zoals Edurep, Wikiwijs, VO-content en de Onderwijsinnovatie etalage. 
Binnen dergelijke initiatieven worden copyright, de vindbaarheid en de metadatering goed geregeld 
(Baas et al., 2017). Verschillende onderzoeken laten de interesse voor open onderwijs zien (zie 
Onderwijsraad, 2017) en beschrijven goede praktijken (Baas et al., 2017), maar tegelijkertijd benoemt 
de Onderwijsraad (2017) dat in het funderend onderwijs leermiddelen weliswaar worden gedeeld en 
hergebruikt, maar niet vaak worden bewerkt. In het hoger onderwijs wordt er juist wel ontwikkeld, 
maar weer weinig gedeeld, hergebruikt en bewerkt (Baas et al., 2015 In Onderwijsraad, 2017). Naast 
deze initiatieven bestaat ook een informeel circuit waar de meeste ontwikkelingen plaatsvinden (Baas et 
al., 2017); het gaat dan bijvoorbeeld om “hbo-docenten die elkaar ontmoeten op een congres en elkaar 
materiaal sturen. Ze kennen elkaar, maken zich geen zorgen over metadata en delen bijvoorbeeld een 
Dropboxmap.” (Baas et al., 2017). Auteurs benoemen dat docenten onvoldoende tijd hebben voor de 
ontwikkeling en het updaten van leermateriaal (van der Neut & Willemse, 2019), en de ontwikkeling van 
open materiaal leunt op hobbyisme en altruïsme (Onderwijsraad, 2017). Bij materiaal dat ontwikkeld is 
binnen digitale platforms is ook het eigendom onduidelijk (Hogan & Williamson, 2021). 
 
In het hoger onderwijs wordt gewezen op onduidelijkheid van regelgeving (landelijk) en instellingsbeleid 
op het inzetten van open leermateriaal, waardoor docenten voor de ‘veilige weg’ van reguliere 
leermaterialen kiezen in plaats van open materiaal (van der Neut & Willemse, 2019). Dit argument 
wordt ook benoemd in het funderend onderwijs (Kennisnet & SLO, 2017). Auteurs wijzen er op dat open 
materiaal ook lastig te vinden is (SLO, 2018; OCW, 2021a; de Jong & van den Berg, 2022; Jansen et al., 
2021). Ook andere partijen benoemen dat de vindbaarheid en metadatering verbeterd moet worden 
(Onderwijsraad, 2017; van der Neut & Willemse, 2019). 
 
7
Schumer (2021 ) vat in een blogpost de literatuur (zie ook Schumer & Jansen, 2017) over de adoptie van 
open leermaterialen samen in de onderstaande lijst van factoren die grootschalige adoptie verhinderen:  
 
Bij docenten: 
• Gebrek aan tijd 
• Onduidelijkheid over de toegevoegde waarde van open leermaterialen  
• Geen ervaren erkenning en waardering voor delen van open leermateriaal 
• Onvoldoende skills wat betreft vindbaarheid van open leermaterialen, auteursrecht en 
gebruiksmogelijkheden 
• Onduidelijkheid over kwaliteit van zowel gevonden leermaterialen als te delen eigen leermateriaal 
• Onvoldoende ervaren ondersteuning op het gebied van educational technology, ICT en 
auteursrecht 
• Geen totaaloplossing. Commercieel leermateriaal gaat vaak vergezeld met testbanken, slides en 
ander aanvullend materiaal. Een dergelijke totaaloplossing ontbreekt veelal bij open leermateriaal. 
 
Bij instellingen: 
 
6
  In de literatuur wordt gesproken over Open Educational Resources (OER). 
7
  De waarde van en vraagstukken rond open leermaterialen – Open Education (robertschuwer.nl)  
 

 De gevolgen van digitalisering op de leermiddelenmarkt 17 
Continuïteit 
Waar in eerdere tijden toegang tot digitaal materiaal een extraatje was, is het inmiddels een essentieel 
onderdeel van het onderwijs. Dit stelt hoge eisen aan de beschikbaarheid, waar in de praktijk niet altijd 
8
aan wordt voldaan . Dit komt bijvoorbeeld door storingen bij het platform, storingen tussen het 
9
platform en de aanbieder van het leermateriaal, of onderhoud tijdens schooltijd . Ook zijn digitale 
leermiddelen voor leerlingen soms pas toegankelijk als de bijbehorende fysieke boeken zijn geleverd 
(OCW, 2021a). De meest genoemde meerwaarde van papieren leermiddelen boven digitale 
leermiddelen is dan ook geen didactisch of pedagogisch standpunt, maar simpelweg dat papieren 
10
leermiddelen altijd werken (SLO, 2018) . 
 
Impact van platforms op publieke waarden 
De eerder benoemde druk op publieke waarden (3.1) wordt ook versterkt door de platforms. Doordat 
platforms de schakel vormen tussen verschillende leermiddelen vormen ze (in potentie; positief of 
negatief) een enorme bron van data over leerlingen. Deze data zijn commercieel interessant voor 
leveranciers omdat ze een voorsprong geven op concurrenten die leermiddelen ontwikkelen. Dit kan 
ervoor zorgen dat nieuwe toetreders uit de markt worden geweerd (OCW, 2021a; CPB, 2016). 
Ook is de data commercieel interessant als basis voor gebruikersprofielen van leerlingen, die vervolgens 
(later) als consument kunnen worden benaderd, bijvoorbeeld voor extra ondersteuning bij het leren, 
maar ook voor bredere marketingdoeleinden. Voor leerlingen en ouders is niet duidelijk wat er met de 
gebruiksdata gebeurt (OCW, 2021a) en raken instellingen soms pas tijdens het gebruik op de hoogte van 
de risico’s (zie berichtgeving over gebruik van Googlediensten en de extra stappen om die risico’s te 
verminderen; SIVON, 2022). 
 
Marktwerking bij platforms 
Voor distributeurs van lesmaterialen in het funderend onderwijs is het inzetten op verbindende 
platforms een manier om hun dienstverlening in de leermiddelenmarkt – die door de opkomst van LiFo 
en het verdwijnen van het huurmodel is beperkt – uit te breiden (Bisschop et al., 2021). Een voorbeeld 
van een initiatief is het platform voor leermaterialen van Van Dijk (Keuzegids & Fondscatalogus). De 
meerwaarde van dit platform voor het onderwijs is niet optimaal, omdat open leermaterialen niet op 
het platform voorkomen (Bisschop et al., 2021). Daarnaast zijn veel functionaliteiten van het platform 
alleen voor klanten van Van Dijk beschikbaar. Door Kennisnet wordt ook met publieke middelen aan een 
platform gewerkt dat deze gebreken ondervangt en voor iedereen beschikbaar is. Voor de invulling van 
het platform is Kennisnet afhankelijk van uitgeverijen, die niet altijd hun medewerking verlenen 
(Bisschop et al., 2021).   
 
In de markt zijn ook platforms in opkomst waar leermaterialen via single-sign-on geïntegreerd 
aangeboden worden. Een voorbeeld is Learnbeat, een relatief nieuwe partij die zich in het vo ontwikkelt 
 
8
  De toegang tot digitaal leermateriaal is een samenspel van de infrastructuur op school (of thuis), de expertise van de docent 
(of ondersteuning vanuit de instelling) en leerling en technische werking van het platform, het leermiddel/applicatie en de 
communicatie daartussen. We gaan hier in op de rol van het platform, hoewel dit uiteraard slechts één aspect is in het 
geheel. 
9
  Recent onderzoek in Caribisch Nederland (Saab et al., 2022) wijst op de problemen als gevolg van onderhoud tijdens de 
Europese nacht (en lokale lestijd). 
10
  Zoals bij de start van het schooljaar 2022/23 is gebleken, is een goed werkend logistiek proces bij distributeurs en 
uitgeverijen essentieel om met papieren leermiddelen te kunnen werken. Veel schoolboeken zijn te laat geleverd waardoor 
leerlingen zonder boeken het schooljaar moesten beginnen. Het standpunt van leraren in het onderzoek van het SLO vereist 
in het licht van deze recente gebeurtenissen dus enige nuance: Mits papieren materialen tijdig zijn geleverd, werken ze 
altijd. 
 

 De gevolgen van digitalisering op de leermiddelenmarkt 19 
4 Ingrepen 
 
In de gevonden literatuur worden verschillende ingrepen benoemd. In dit hoofdstuk benoemen we 
deze. Waar mogelijk gaan we ook in op de effecten van de ingrepen. 
4.1 Bevorderen van open leermateriaal 
 
Auteurs benoemen verschillende oplossingsrichtingen die ingrijpen op de beschikbaarheid, vindbaarheid 
en toepasbaarheid van open leermateriaal. 
• Verduidelijken van de regelgeving op het gebied van auteursrechten om de (gepercipieerde) risico’s 
van semi-open leermiddelen voor scholen te verminderen (Van der Neut & Willemse, 2019); 
• Opzetten of stimuleren van (gebruik van) een ‘repository ’ (bibliotheek) voor open leermiddelen 
voorzien van een goede metadatering (waar gaat het over, voor wie is het geschikt, waar past het in 
het (landelijke) curriculum), al dan niet voorzien van reviews door gebruikers (Van der Neut & 
Willemse, 2019; Kennisnet & SLO, 2017; de Jong & van den Berg, 2022). Volgens sommigen zou de 
reviewfunctie zelfs een functionaliteit moeten zijn van het platform, waarmee aanvullend materiaal 
naar het platform zou kunnen worden geïmporteerd.  
• Een landelijke online omgeving waarin docenten van verschillende scholen kunnen samenwerken 
en kennis kunnen delen (Van der Neut & Willemse, 2019); 
• Het belonen van het ontwikkelen en aanpassen van open leermateriaal (Onderwijsraad, 2017; Van 
der Neut & Willemse, 2019), of reviewen ervan (Baas et al., 2017). 
 
Voorbeelden en effecten 
In Noorwegen zijn met de Noorse Digital Learning Arena (NDLA) in het hoger onderwijs ervaringen 
opgedaan met het betaald ontwikkelen van open leermateriaal. Een eerder plan om digitaal materiaal 
centraal aan te schaffen en vervolgens open ter beschikking te stellen stuitte op bezwaren van de 
verenigde uitgevers en is daardoor nooit van de grond gekomen (Janssen & Van Casteren, 2021). In de 
huidige structuur zet de NDLA Europese aanbestedingen uit waar zowel marktpartijen als 
docententeams op kunnen inschrijven. Los van wie het materiaal ontwikkelt, wordt de kwaliteit geborgd 
door redactieteams waarin onder meer getrainde docenten zitting nemen.  
 
In het funderend onderwijs kennen we Wikiwijs als initiatief voor een landelijke omgeving waarin 
docenten materialen kunnen vinden en uitwisselen (Van Elk, 2018; Kennisnet & SLO, 2017). Er zijn 
voorbeelden van vakcommunities die van dit platform gebruik maken, zoals SAMEN hbo verpleegkunde, 
een samenwerking van alle hbo-instellingen met verpleegkunde opleidingen (De Jong, 2022). De 
kwaliteit van de materialen wordt gemodereerd door de gebruikers. Materialen worden door docenten 
beoordeeld en sommige materialen hebben zelfs een keurmerk verkregen van een onafhankelijke 
redactie.  
 
In het Nationaal Groeifonds Programma ‘Impuls open leermateriaal’ wordt op dit moment in een aantal 
pilots het ontwikkelen van leermaterialen door het onderwijsveld en delen van leermaterialen die in het 
onderwijsveld zijn ontwikkeld gestimuleerd (OCW, 2021b). Deelnemers aan de pilots krijgen 
inhoudelijke, technische en financiële ondersteuning om materialen in een breed netwerk te delen en in 
dit netwerk door te ontwikkelen. Daarnaast wordt in het programma gewerkt aan het verbeteren van de 
infrastructuur zodat het makkelijker wordt voor docenten om materialen te delen, zoeken en bewerken. 
 
 

 De gevolgen van digitalisering op de leermiddelenmarkt 21 
communicatie met ouders en leerlingen, planning van lessen en de monitoring van voortgang), e-
Schoolbag (portal voor single-sign-on) en ELIIS (management en volgsysteem voor voor- en 
vroegschoolse educatie) voortgekomen. Deze applicaties zijn co-ontwikkeld door het onderwijs, 
bedrijfsleven en de overheid. Hierbij moet wel worden opgemerkt dat de centralisatie van digitale 
voorzieningen in landen met een nationaal curriculum (zoals Estland) eenvoudiger te realiseren is. In 
Nederland is de inrichting en organisatie van onderwijs (inclusief technische randvoorwaarden) een 
verworvenheid van de vrijheid van onderwijs. In welke mate zijn we bereid samen te werken (en ook 
concessies te doen) voor de benutting van digitale voorzieningen in het onderwijs? 
 
Een voorbeeld uit Nederland waarmee single-sign-on op onafhankelijke manier wordt opgezet is de 
12
Entree Federatie van Kennisnet . Voor scholen en aanbieders is het portaal en de technische 
ondersteuning hierbij gratis. Veel scholen (met name in het vo en mbo) zijn daarom al aangesloten bij de 
Entree Federatie, waardoor het voor uitgeverijen en ELO’s interessant wordt om ook mee te doen. 
Bekende ELO’s zoals It’s Learning, Magister en SOMtoday zijn voor het voortgezet onderwijs al op de 
Entree Federatie aangesloten. Door de ondersteuning die Kennisnet aan aanbieders geeft, worden 
drempels voor toetreding van nieuwe aanbieders ook verlaagt. Voor scholen is nieuw materiaal met sso 
toegankelijk. De Entree Federatie geeft ook transparantie in welke applicaties data over leerlingen met 
elkaar uitwisselen en hanteert normen voor de beveiliging van deze data. Hiermee ondersteunt de 
Entree Federatie scholen bij hun rol als verwerkersverantwoordelijke voor data van leerlingen. Een 
limitatie van de Entree Federatie is dat deze naast sso en transparantie over data geen brug vormt 
tussen digitale producten van verschillende aanbieders (producten van aanbieders communiceren puur 
voor sso met de Entree Federatie, er is geen sprake van andere uitwisseling tussen producten). Er is in 
deze zin geen sprake van open standaarden en uitwisselbaarheid waardoor de keuzevrijheid van scholen 
voor leermaterialen toeneemt. 
 
4.3 Verbeteren van de regie op leermiddelenketen 
 
De huidige afspraken rondom digitale leermiddelen - bijvoorbeeld binnen Edu-K - zijn afhankelijk van de 
‘goede wil’ van de deelnemers en beperkt afdwingbaar. De partijen zijn niet bij machte toe te zien op 
handhaving van de deelnemende partijen en niet alle partijen, waaronder mondiaal opererende 
partijen, hebben zich eraan gecommitteerd. Het Rathenau Instituut roept het ministerie op 
stelselverantwoordelijkheid te nemen en landelijke regie te nemen om privacy, keuzevrijheid en 
onafhankelijkheid te waarborgen en prijsopdrijving en ongewenst datagebruik te voorkomen (Karstens 
& Kool, 2022). Het Ministerie van OCW, de sectorraden voor po, vo en mbo, en de brancheorganisaties 
van uitgeverijen (GEU, inmiddels MEVW), distributeurs (KBb-E) en van educatieve softwareleveranciers 
(VDOD) pleiten daarom voor een nieuwe governance structuur (OCW, 2021a). Het afsprakenstelsel 
grijpt in op de interoperabiliteit en toetredingsdrempels, maar moet ook de publieke waarden 
databeveiliging en privacy verbeteren. De ministers van OCW en primair en voortgezet onderwijs 
hebben onlangs in een kamerbrief te kennen gegeven meer centrale regie te gaan pakken 
(Kamerstukken II, 32663226, 2022). Zo wordt een normenkader vastgesteld voor het po en vo voor de 
beveiliging van data van leerlingen. Het onderwijs krijgt ondersteuning om aan deze normen te voldoen. 
Tevens worden centraal DPIA’s uitgevoerd op veelgebruikte digitale producten in het onderwijs. 
Hiervoor is specialistische kennis en expertise nodig, die niet redelijkerwijs van individuele scholen of 
besturen verwacht kan worden.  
 
12
  Zie https://www.kennisnet.nl/entree-federatie/.  
 

 De gevolgen van digitalisering op de leermiddelenmarkt 23 
samenwerking met het vak genootschap van docenten (Chartered College of Teaching) online cursussen 
ontwikkeld die gratis beschikbaar zijn voor docenten en schoolleiders om het gebruik van technologie in 
het onderwijs promoten. Daarnaast wordt ingezet op het zichtbaar maken van voorbeeldscholen en het 
organiseren van leernetwerken om van deze voorbeeldscholen te kunnen leren. 
 
4.5 Versteviging van de marktpositie van het onderwijs 
 
Door de marktpositie van het onderwijs te verstevigen kunnen publieke waarden beter beschermd 
worden en de toegankelijkheid, keuzevrijheid, betaalbaarheid en autonomie van instellingen worden 
vergroot (PO-Raad & VO-raad, 2017). Er zijn verschillende manieren om de marktpositie van het 
onderwijs ten opzichte van uitgeverijen, distributeurs en Tech bedrijven te versterken.  
 
Allereerst kunnen publieke instellingen zoals SIVON, SURF en Kennisnet de versnipperde vraagkant in de 
markt verenigen (Karstens & Kool, 2022). Door instellingen te helpen met het formuleren van de juiste 
eisen en vervolgens als collectief hiervoor te gaan staan tegenover aanbieders, versterkt de 
onderhandelingspositie van het onderwijs. Deze instellingen kunnen tegenwicht bieden tegen grote 
spelers en zo prijsopdrijving, ongewenst dataverbruik en contractuele afspraken die innovatie hinderen 
tegengaan.  
 
Ten tweede kan het stimuleren van de creatie en verbeteren van de vindbaarheid van open 
leermaterialen zorgen dat meer regie over het aanbod bij docenten komt te liggen (Kennisnet & SLO, 
2017). In Noorwegen en Hamburg kunnen docenten(teams) in het hoger onderwijs met behulp van 
overheidssteun zelf content (laten) maken en delen via een platform (Janssen & Casteren, 2021). 
Uitgeverijen en andere partijen leveren dan rechtstreeks in opdracht van het onderwijs content. Daar 
waar de markt faalt om een toegankelijk en passend aanbod te creëren, kan het onderwijs zelf de regie 
nemen. Het gevolg is dat aanbieders beter gaan luisteren naar wat het veld wil. 
Ten derde kunnen aanbieders door flexibilisering van het programma van eisen bij een aanbesteding 
beter tegen elkaar uitgespeeld worden. Imandt et al. (2016) beschrijven dat scholen steeds meer 
aspecten in eisen gaan vastleggen (bijv. levertijden, verzendkosten, ICT-infrastructuur, financiële 
garanties), waardoor kleinere aanbieders niet meer mee kunnen doen. Het is juist wenselijk dat de 
uitwisselbaarheid tussen uitgeverijen en distributeurs wordt verhoogd, waardoor concurrentie tussen 
uitgeverijen en distributeurs op prijs en kwaliteit van dienstverlening kan plaatsvinden (Behrens et al., 
2016). Een mogelijke oorzaak is dat door de complexiteit van de aanbestedingsprocedure scholen 
begeleiding vragen bij aankoopbureaus, die veelal met standaard bestekken werken om de kosten voor 
scholen laag te houden (Imandt et al., 2016). Behrens et al. (2016) benoemen verder geen manieren hoe 
het programma flexibeler kan worden gemaakt.  
 
Effecten van versteviging van de marktpositie 
In Nederland is de coöperatie SIVON een goed voorbeeld van hoe bundeling van de vraag de 
marktmacht aan de aanbodzijde beperkt. Samen met scholen worden op professionele wijze 
aanbestedingen georganiseerd, met goed geformuleerde eisen en criteria. Maar ook op andere 
13
terreinen wordt door samenwerking veel bereikt . Zo werd in 2021 door SIVON met de techgigant 
 
13
  De positie van SIVON is (nog) niet op zijn sterkst. Besturen zijn niet verplicht om lid te worden van SIVON. Een deel van de 
besturen is (nog) geen lid van SIVON. In een recente kamerbrief (Kamerstukken II, 31293, nr. 593, 2021) is te vinden dat 
ruim de helft van de vo-besturen en ongeveer een kwart van de po-besturen lid is van SIVON. 
 

 De gevolgen van digitalisering op de leermiddelenmarkt 25 
5 Referenties 
 
ACM (2019). Besluit: Verlening vergunning onder voorschriften voor concentratie Sanoma Learning B.V. 
en Iddink Holding B.V. 
ACM (2021). Besluit: Verlening vergunning onder voorschriften voor concentratie Sanoma Learning B.V. 
en Iddink Holding B.V. 
Baas, M., Houwen, G., Ouwehand, M., Van der Spek, E., Van Hees, J. & Veelo, K. (2017). Good Practices: 
Open leermateriaal binnen vakcommunities. Utrecht: SURF. 
Berg, E. van den, Bisschop, P., Duysak, S., Wel, J. van der, Winkelmolen, R., & Lubbermans, R. (2021). 
Inzet en bekostiging van devices. Eerste deelrapport Evaluatie WGS. Amsterdam: Regioplan en 
SEO. 
Behrens, C., Buiren, K. van, Fijnje, J., & Smits, T. (2017). Marktwerking leermiddelen voortgezet 
onderwijs. De economische effecten van verschillende vormen van aanbesteding. Amsterdam: 
SEO. 
Behrens, C., Smits, T. & Koeman, N. (2020). Vervolgstudie marktwerking leermiddelen voortgezet 
onderwijs. Amsterdam: SEO. 
Bisschop, P., Imandt, M., Vegt, A. van der, & Bomhof, M. (2016). Kwaliteit, betrouwbaarheid of 
innovatie? Onderzoek naar de leermiddelenmarkt in het primair onderwijs. Amsterdam: SEO. 
Bisschop, P., Van der Wel, J., & Lubberman, J. (2021). Evaluatie WGS. Syntheserapport. Amsterdam: 
Regioplan. 
Bisschop, P., Van der Wel, J., Van den Berg, E., Winkelmolen, R. & Lubberman, J. (2021). Naar een nieuw 
evenwicht? Tweede deelrapport Evaluatie WGS. Amsterdam: Regioplan en SEO. 
Bok, C. (2019, 5 november). Samenscholen of verslonden worden. Hoe beschermen we publieke 
waarden in het onderwijs in tijden van platformisering? 
CPB (2016). Marktordening bij nieuwe ICT-toepassingen. CPB Policy Brief 2016/09. Den Haag: Centraal 
Planbureau. 
CPB (2017). Scientia potentia est. De opkomst van de makelaar voor alles. CPB Policy Brief 2017/11. Den 
Haag: Centraal Planbureau. 
Elk, W. van (2018). De leermiddelenketen in het onderwijs. Zoetermeer: Kennisnet. 
Goede, M. (2019). E-Estonia: The e-government cases of Estonia, Singapore, and Curaҫao. Archives of 
Business Research, 7(2). 
Hogan, A. & Williamson, B. (2021). Pandemic Privatisation in Higher Education: Edtech & University 
Reform, Summary of research findings. Brussel: Education International Research. 
Imandt, M., Van den Berg, E., Brouwer, Y., Van der Vegt, A., & Van Aarsen, E. (2016). Gratis maakt nog 
niet goed(koop). Evaluatie Wet Gratis Schoolboeken. Utrecht: Oberon/SEO Economisch 
Onderzoek. 
Jansen, W., Rikken, M., Hijink, L., Lohuis, J., Veer, N. van der, & Couvreur, N. (2021). Open leermiddelen 
in het vo en mbo. Het gebruikersperspectief op huidig en toekomstig gebruik. Zoetermeer: 
Kennisnet. 
 

 De gevolgen van digitalisering op de leermiddelenmarkt 27 
Schumer, R., & Jansen, B. (2017). De waarde van open en open als waarde. Studie naar adoptie van 
delen en hergebruiken van open leermaterialen en cursussen in en door instellingen voor 
bekostigd hoger onderwijs. 
SIVON (2022, 10 oktober). Update afspraken en gesprekken SIVON en Google. 
https://sivon.nl/2022/10/update-afspraken-en-gesprekken-sivon-en-google/ 
Suijkerbuijk, A., & Bokdam, J. (2019). Educatieve dienstverlening in po, vo en mbo. De educatieve 
infrastructuur vanuit schoolperspectief. Utrecht: Oberon. 
Van der Neut, I. & Willemse, P. (2019). Leermaterialen kiezen: Onderzoek naar overwegingen van 
docenten en studenten in het hoger onderwijs bij de keuze van leermaterialen. Tilburg: IVA 
Onderwijs. 
Van der Vegt, A., Exalto, R. & Van Aarsen, E. (2018) Prijs- en licentiemodellen in de leermiddelenmarkt. 
Verkennend onderzoek naar enkele veelgebruikte lesmethoden in het primair en voortgezet 
onderwijs. Utrecht: Oberon. 
  
 

 
  
 
 
 
Postbus 1423, 3500 BK Utrecht 
t 030 230 60 90   
info@oberon.eu | www.oberon.eu 
 
Utrecht, 11 januari 2023 
In opdracht van het Ministerie van Onderwijs, Cultuur & Wetenschap 
 
 
 

