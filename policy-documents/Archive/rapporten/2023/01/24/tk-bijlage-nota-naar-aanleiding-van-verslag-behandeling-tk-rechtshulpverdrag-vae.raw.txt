36 232  Goedkeuring van het op 29 augustus 2021 te Abu Dhabi tot stand gekomen Verdrag 
tussen het Koninkrijk der Nederlanden en de Verenigde Arabische Emiraten inzake 
wederzijdse rechtshulp (Trb. 2012, 116) (R2174) 
NOTA NAAR AANLEIDING VAN HET VERSLAG  
Inleidende opmerkingen 
Met veel belangstelling heb ik kennisgenomen van het door de Vaste Commissie voor Justitie en 
Veiligheid uitgebrachte verslag inzake dit voorstel van rijkswet. In deze nota ga ik, mede namens 
de Minister van Buitenlandse Zaken, in op de vragen en opmerkingen in het verslag.  
I. Algemeen 
Met de leden van de VVD-fractie, de D66-fractie, de CDA-fractie en de SP-fractie deel ik de 
gedachte dat intensivering van de strafrechtelijke samenwerking een belangrijke bijdrage kan 
leveren aan de bestrijding van de internationale drugscriminaliteit en de begeleidende 
ondermijnende verschijnselen als het witwassen van vermogensbestanddelen en het misbruik 
maken van internationale financiële systemen. Ik heb met belangstelling kennisgenomen van de 
vragen van de leden van dezelfde fracties met betrekking tot de mensenrechtelijke kant van het 
voorliggende verdrag tussen het Koninkrijk der Nederlanden en de Verenigde Arabische Emiraten 
inzake wederzijdse rechtshulp (hierna: het verdrag). Ik ben met deze leden van oordeel dat het 
van groot belang is dat aan het verdrag en de toepassing ervan in de praktijk een toereikende 
mensenrechtelijk basis ten grondslag ligt. 
1.3 Strafrechtelijke samenwerking met de Verenigde Arabische Emiraten 
De leden van de D66-fractie merken op dat in de memorie van toelichting is verantwoord dat er 
door Nederland sinds 1 januari 2017 70 rechtshulpverzoeken aan de Verenigde Arabische Emiraten 
zijn gericht, waarvan er op het moment van het schrijven van de memorie 23 waren afgerond. 
Deze leden vragen hoeveel rechtshulpverzoeken de Verenigde Arabische Emiraten aan Nederland 
heeft gericht en hoeveel daarvan zijn afgedaan. 
De Verenigde Arabische Emiraten hebben in elk geval in de laatste tien jaar geen enkel 
rechtshulpverzoek gericht aan het Koninkrijk der Nederlanden.          
Deze leden vragen voorts of het onderhavige verdrag ook voor de resterende niet-afgeronde zaken 
de grondslag zal bieden.  
Zoals uit het vooorgaaande antwoord blijkt, zijn er geen resterende niet-afgeronde 
rechtshulpverzoeken van de Verenigde Arabische Emiraten aan Nederland. Het voorliggende 
bilaterale verdrag kan overigens niet fungeren als grondslag voor de afhandeling van 
rechtshulpverzoeken die zijn ingediend op grond van een of meer van de multilaterale verdragen 
waar het Koninkrijk en de Verenigde Arabische Emiraten beide partij bij zijn. Een 
rechtshulpverzoek gegrond op een dergelijk verdrag betreft immers specifieke in dat verdrag 
opgenomen strafbaarstellingen en moet ook worden afgewikkeld volgens de in dat verdrag 
geregelde procedures en voorwaarden die kunnen verschillen van een bilateraal verdrag. In artikel 
21 van het voorliggende verdrag is overeengekomen dat de bepalingen van het verdrag geen 
afbreuk doen aan verplichtingen die beide verdragsluitende partijen hebben krachtens andere 
tussen hen geldende verdragen. Belangrijker is echter dat de intensivering van de strafrechtelijke 
samenwerking die het gevolg is van het voorliggende verdrag naar verwachting tot gevolg zal 
hebben dat de afronding van rechtshulpverzoeken soepeler verloopt. 
De leden van de D66-fractie constateren dat niet alleen de bewijsverzameling die op grond van 
een rechtshulpverzoek in het buitenland heeft plaatsgevonden moet voldoen aan de vereisten van 
artikel 6 van het Europees Verdrag van de Rechten van de mens en de fundamentele vrijheden 
(EVRM), maar ook aan de regels van de Nederlandse strafvordering die gelden voor de 
toelaatbaarheid van die bewijsmiddelen. Deze leden wijzen erop dat het voorliggende verdrag 
onder meer een regeling bevat voor de doorzoeking, het verhoren van verdachten en getuigen en 
de opsporing van en confiscatie van crimineel vermogen. Naar deze leden stellen komen uit 
internationale rapporten serieuze schendingen van het recht op een eerlijk proces in de Verenigde 
Arabische Emiraten naar voren. In dat verband vragen deze leden welke waarborgen de regering 
1 
 

vergaren van bewijsmateriaal in lopende strafrechtelijke onderzoeken. Met een beroep op deze 
regeling kunnen partijen in elk geval ook vermogensbestanddelen bevriezen en in beslag nemen. 
In artikel 18 van het verdrag is een regeling getroffen die het mogelijk maakt om los van concrete 
onderzoeken vermogens of bestanddelen daarvan te bevriezen en te confisqueren, indien deze 
kunnen worden aangemerkt als opbrengsten of hulpmiddelen van misdrijven. Partijen maken 
daarbij afspraken over de verdeling van de geconfisqueerde vermogensbestanddelen (“asset 
sharing”). Deze regeling wordt ondersteund door een voorziening waarmee partijen elkaar 
inlichtingen verschaffen over bankrekeningen en de daarmee verrichte transacties. Met deze 
regeling kan, mits aangetoond kan worden dat de opbrengsten of hulpmiddelen in verband kunnen 
worden gebracht met het plegen van strafbare feiten, crimineel verkregen vermogen worden 
ontnomen, in de zin waarop de leden van de CDA-fractie doelen. De regering acht dit een 
essentieel onderdeel van het verdrag.   
De leden van de SP-fractie vragen naar het aantal rechtshulpverzoeken dat door de Verenigde 
Arabische Emiraten aan Nederland is gericht.  
Zoals hierboven in antwoord op dezelfde vragen gesteld door de leden van de D66-fractie reeds is 
geantwoord hebben de Verenigde Arabische Emiraten in de laatste tien jaar geen 
rechtshulpverzoeken aan het Koninkrijk gericht. 
1.4 Mensenrechtelijke aspecten 
De leden van de VVD-fractie vragen naar de plaats van het belang van slachtoffers en het belang 
bij het voorkomen van het voortzetten van strafbare feiten bij de weging van belangen die het 
Koninkrijk verricht voordat wordt overgegaan tot de onderhandelingen over en de sluiting van een 
rechtshulp– of uitleveringsverdrag met een andere staat.  
Het Koninkrijk heeft ook voorafgaand aan de onderhandelingen over dit verdrag een 
belangenafweging gemaakt. Enerzijds moet het Koninkrijk uit hoofde van zijn verplichtingen 
krachtens artikel 43 van het Statuut de verwezenlijking van de fundamentele rechten en vrijheden 
bevorderen en is het gehouden ook in de externe betrekkingen de uit het EVRM voortvloeiende 
rechten en verplichtingen te laten doorwerken. Anderzijds moet het Koninkrijk ook intern 
zorgdragen voor een zo goed mogelijke verwezenlijking van de rechten van het EVRM op leven, 
vrijheid en veiligheid van de eigen burgers. De verwezenlijking van die laatste categorie belangen 
wordt ook gediend door het gebruik van de verdragsluitende bevoegdheid van het Koninkrijk. Het 
aangaan van verdragen die de strafrechtelijke samenwerking mogelijk maken met andere staten 
vindt plaats met het oog op het voorkomen en tegengaan van straffeloosheid. Daarmee wordt 
mede aan het belang van de slachtoffers van strafbare feiten recht gedaan, en kan ook het 
voortzetten van strafbaar gedrag dat zich richt tegen de door de Nederlandse strafwetgeving 
beschermde belangen worden bestreden.  
De leden van de VVD-fractie vragen of bij de totstandkoming van het verdrag is getoetst aan de 
standaarden van het Protocol Samenwerking bij Internationale Rechtshulp (Kamerstukken II 
2019/20, 31753, nr. 191) en het rapport Internationale Rechtshulp Gewogen van de Inspectie 
Justitie en Veiligheid, die beide aan de Kamer zijn gezonden.   
Zowel het Protocol als de raadgevingen in het door de leden van de VVD-fractie genoemde rapport 
van de Inspectie Justitie en Veiligheid zien in de eerste plaats op uitvoering van rechtshulp in 
concrete gevallen, en niet zozeer op de vormgeving van rechtshulpverdragen. Niettemin is tijdens 
de onderhandelingen – overigens door beide verdragspartijen - voortdurend stilgestaan bij de 
uitvoerbaarheid van de bepalingen. Daarbij is niet alleen aandacht geschonken aan de wederzijdse 
rechtsstelsels om te bezien of implementatiewetgeving nodig zou zijn, maar nadrukkelijk ook aan 
de vraag hoe afzonderlijke rechtshulpverzoeken in de praktijk worden behandeld. In artikel 18, 
tweede lid, van het verdrag is geregeld dat zodra het verzoek om rechtshulp langs diplomatieke 
weg is verzonden de centrale autoriteiten rechtstreeks met elkaar kunnen communiceren. 
Bovendien is een voorziening getroffen voor de rechtstreekse onderlinge communicatie tussen de 
bevoegde justitiële autoriteiten, of tussen de centrale autoriteit in de ene partij met de bevoegde 
justitiële autoriteit in de andere partij. De regering acht deze voorziening essentieel voor het goed 
kunnen uitvoeren van alle stappen en verplichte toetsen die zijn opgenomen in het Protocol 
Samenwerking bij Internationale Rechtshulp. In dit opzicht is het Protocol, en de daarin 
3 
 

voorafgaand aan de indiening van een rechtshulpverzoek of de uitvoering ervan zou kunnen leiden 
tot een schending van de fundamentele rechten. Dat zal bij veel bevoegdheden overigens niet snel 
aan de orde zijn. Veel voorkomende verzoeken, zoals verzoeken om inlichtingen of de betekening 
van stukken, leiden daar niet snel toe. In andere gevallen kan het Koninkrijk aandringen op de 
aanwezigheid van Nederlandse ambtenaren bij de uitvoering van het verzoek om te verzekeren 
dat dit op de juiste wijze wordt uitgevoerd.  
De leden van de SP-fractie verwelkomen de regel in het verdrag met betrekking tot 
rechtshulpverzoeken waarbij een strafbedreiging met de doodstraf of met lijfstraffen aan de orde 
is, of waarbij sprake zou kunnen zijn van een politiek delict. Deze leden vragen welke sanctie er 
staat op overtreding van het verdrag op deze punten. Deze leden constateren dat het functioneren 
van onafhankelijke rechtspraak in de Verenigde Arabische Emiraten niet aan bod komt. Zij vragen 
de regering hierover uit te weiden. Zij vragen of verdachten van strafrechtelijke onderzoeken wel 
een eerlijke kans krijgen zich te verdedigen en of het verdrag op dit punt wel voldoende 
waarborgen stelt.  
Indien een rechtshulpverzoek zou worden ingediend dat betrekking heeft op feiten waarop 
krachtens het recht van de Verenigde Arabische Emiraten de doodstraf of een lijfstraf staat, zal het 
Koninkrijk van de wederpartij de in artikel 5, vierde lid, van het verdrag bedoelde garanties 
verlangen. Deze garanties worden vanzelfsprekend schriftelijk vastgelegd. De essentie van een 
verdragsrechtelijke regeling van deze materie is dat erop moet kunnen worden vertrouwd dat deze 
garanties worden verleend en dat deze ook worden nageleefd. Zou de garantie niet worden 
verleend dan ligt afwijzing van het rechtshulpverzoek in de rede. Overigens is een dergelijke 
bepaling in een verdrag betreffende wederzijdse rechtshulp uitzonderlijk. Dergelijke bepalingen 
zijn in de verdragspraktijk van het Koninkrijk tot dusverre slechts te vinden in bilaterale 
uitleveringsverdragen. Zou er niettemin aanleiding zijn de gang van zaken rondom een dergelijke 
garantie nader te bezien, dan voorziet artikel 23 van het verdrag in de verplichting tot het voeren 
van overleg. In het uiterste geval zou het verdrag op grond van artikel 24 kunnen worden 
opgezegd. Indien er sprake is van een rechtshulpverzoek dat door het Koninkrijk wordt beschouwd 
als een politiek delict, dan ligt de zaak anders. Op grond van artikel 4, eerste lid, moet de 
rechtshulp dan worden geweigerd.  
Het functioneren van de rechterlijke macht in de partijen is geen onderwerp waarover bij een 
rechtshulpverdrag wordt onderhandeld. De rechtsorde van een staat waarmee een 
rechtshulprelatie wordt aangegaan zal in zijn algemeenheid moeten worden aanvaard, ook al zijn 
daarbij vanuit het perspectief van Koninkrijk of de Europese rechtsorde vragen te stellen. Waar het 
dan op aankomt is dat in individuele gevallen bij de verlening van rechtshulp, met inachtneming 
van het verdrag, het Wetboek van Strafvordering, het Europees Verdrag ter bescherming van de 
rechten van de mens en de fundamentele vrijheden en de praktijkvoorschriften in het Protocol zo 
goed mogelijk wordt bezien wat de mogelijke consequenties zijn voor naleving van de 
mensenrechten in dat specifieke geval. Moet worden gevreesd voor een serieus risico op een 
mensenrechtenschending, dan is afwijzing van het rechtshulpverzoek daarvan de consequentie. 
Onder de in artikel 5, eerste lid, onder d, van het verdrag genoemde weigeringsgrond “andere 
wezenlijke belangen van de staat” valt de gehele constitutionele orde van de aangezochte staat. 
Wat het Koninkrijk betreft is het evident dat de mensenrechtelijke verplichtingen daaronder 
begrepen zijn.  
De leden van de SP-fractie wijzen erop dat het uitvaardigen van een rechtshulpverzoek gepaard 
gaat met het delen van bijzondere persoonsgegevens. Zij wijzen erop dat in de memorie van 
toelichting slechts is beschreven dat er aandacht is geschonken aan de bescherming van 
persoonsgegevens. Deze leden vragen of dit volgens de regering wel adequaat genoeg is en of dit 
niet onderdeel van het verdrag zou moeten zijn. 
Uitvoering van een rechtshulpverzoek kan vanzelfsprekend niet plaatsvinden zonder de doorgifte 
van persoonsgegevens. De leden van de SP-fractie vragen daarvoor terecht aandacht. Anders dan 
deze leden mogelijk vooronderstellen, is een dergelijke doorgifte niet louter een doorgifte van 
bijzondere persoonsgegevens. Strafrechtelijke persoonsgegevens hebben op grond van de 
Algemene verordening gegevensbescherming en de Uitvoeringswet Algemene verordening 
gegevensbescherming een met bijzondere persoonsgegevens vergelijkbaar beschermingsniveau. 
Echter, een doorgifte ter uitvoering van een rechtshulpverzoek vindt plaats in de context van de 
5 
 

beoordelen. De Verenigde Arabische Emiraten hebben, voor zover kon worden nagegaan, nooit 
een rechtshulpverzoek gericht op doorgifte van DNA-profielen ingediend.  
De leden van de VVD-fractie hebben met instemming kennis genomen van artikel 7, tweede lid, 
van het verdrag waar is geregeld dat verdere doorgifte van gegevens door de verzoekende staat 
aan een derde land nimmer kan plaatsvinden zonder toestemming van de aangezochte staat. Deze 
leden vragen naar de voorwaarden onder welke Nederland toestemming aan de Verenigde 
Arabische Emiraten geeft om door haar doorgegeven gegevens aan derde landen door te geven.   
Het is in de Nederlandse uitvoeringspraktijk gebruikelijk om ter bescherming van de 
onderzoeksbelangen in beginsel niet akkoord te gaan met de inwilliging van verzoeken om verdere 
doorgifte van gegevens. Het is niettemin voorstelbaar dat dit toch gebeurt als er bijzonder 
zwaarwegende belangen zijn die dit vergen. De onmiddellijke bescherming van het leven en de 
gezondheid van personen tegen acute gevaren, zoals aanwijzingen voor het voorbereiden van een 
terroristisch misdrijf of een ander zwaar geweldsmisdrijf, kunnen daartoe noodzaken.  
De leden van de VVD-fractie constateren dat artikel 7, vierde lid, van het verdrag afspraken bevat 
over het kunnen wissen of afschermen van gegevens, maar geen afspraken bevat over het wissen 
of afschermen van gegevens die onjuist blijken te zijn. Deze leden vragen ook waarom w at het 
corrigeren, afschermen of wissen van gegevens betreft niet is aangesloten bij de strekking van de 
bepalingen van de Overeenkomst tusssen het Koninkrijk der Nederlanden en de Verenigde Staten 
van Amerika inzake de verbetering van de samenwerking bij het voorkomen en bestrijden van 
ernstige criminaliteit (Trb. 2010, 321).  
Artikel 7, vierde lid, van het verdrag bevat een verplichting voor beide partijen om elkaar te 
raadplegen indien de noodzaak zich voordoet om onjuiste, onvolledige of onbetrouwbare gegevens 
te rectificeren. Aan een dergelijke regeling die niet voor niets verwijst naar een “noodzaak” ligt ten 
grondslag dat onjuiste, onvolledige of onbetrouwbare gegevens worden gecorrigeerd. Indien de 
wenselijkheid bestaat bij een van beide partijen tot wissing of beperking van het gebruik geldt 
eveneens een overlegverplichting. Er mag van worden uitgegaan dat verzoeken daartoe serieus 
worden gemotiveerd en beoordeeld. Zoals hierboven in antwoord op vragen van de leden van de 
SP-fractie is aangegeven kennen de Verenigde Arabische Emiraten geen 
gegevensbeschermingsrecht voor de publieke sector, met inbegrip van het strafrecht. Daarom zijn 
de verdragsluitende partijen een zo eenvoudig mogelijke en goed uitvoerbare regeling 
overeengekomen. In de Verenigde Staten ligt dit anders. Daar is wel sprake van een stelsel van 
wettelijke waarborgen voor de verwerking en bescherming van persoonsgegevens in een 
strafrechtelijke context. De op 19 november 2010 te ‘s-Gravenhage totstandgekomen 
Overeenkomst tussen het Koninkrijk der Nederlanden en de Verenigde Staten van Amerika inzake 
de verbetering van de samenwerking bij het voorkomen en bestrijden van ernstige criminaliteit 
(Trb. 2010, 321) betreft overigens geen rechtshulpverdrag, maar een specifiek op de doorgifte van 
strafrechtelijke gegevens toegesneden verdrag. Dat verdrag voorziet in extra waarborgen juist ter 
compensatie van het feit dat ook buiten de context van rechtshulp gegevens aan de Verenigde 
Staten mogen worden doorgegeven. Met de Verenigde Arabische Emiraten bestaat zo’n verhouding 
niet.  
De leden van de D66-fractie vragen, onder verwijzing naar de desbetreffende beslisnota, waarin te 
lezen valt dat in de Verenigde Arabische Emiraten het verschijnsel dataprotectie nagenoeg 
onbekend is, hoe de regering kan waarborgen dat in het kader van rechtshulpverzoeken 
doorgegeven persoonsgegevens afdoende kunnen worden beschermd.  
De regering hecht eraan op te merken dat er sinds het schrijven van de beslisnota in de Verenigde 
Arabische Emiraten op het gebied van de dataprotectie belangrijke ontwikkelingen hebben 
plaatsgevonden. Met de vaststelling van de Federal Decree Law no. 45 of 2021 hebben ook de 
Verenigde Arabische Emiraten inmiddels voor de commerciële sector een algemene 
dataprotectiewet vastgesteld. Een vertaling in het Engels van de nieuwe wet is nog niet 
beschikbaar, maar uit officiële regeringscommunicatie wordt wel duidelijk dat de wet op 1 januari 
2023 in werking is getreden. De wet bouwt voort op al bestaande dataprotectieregels die golden 
voor de vrijhandelszones in de emiraten Abu Dhabi en Dubai. De wet voorziet onder meer in een 
speciaal bevoegde toezichthouder. In zoverre is de vaststelling uit de beslisnota die dateert uit 
2019 achterhaald. Dat doet er op zichzelf genomen niet aan af dat er voor de publieke sector en 
het strafrecht geen dataprotectieregelgeving is vastgesteld en dat evenmin duidelijk of dit in de 
7 
 

uitleveringsverdragen. Dergelijke verdragen blijven een bijzondere stap. Met andere landen in 
deze regio zijn de betrekkingen niet zodanig dat daar uitzicht op is. Mocht dat veranderen, dan 
worden de Kamers daarover in elk geval steeds geïnformeerd via het overzicht van verdragen in 
onderhandeling dat door de Minister van Buitenlandse Zaken elk kwartaal aan de Kamers wordt 
aangeboden.  
 
De Minister van Justitie en Veiligheid, 
 
     
                              
9 
 

