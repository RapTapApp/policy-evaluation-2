 
 
 
 
 
 
 
  
 
Beleidsevaluatie 
 
Regeling groenprojecten buitenland 2002 
 
Regeling groenprojecten Nederlandse Antillen en Aruba 2002 
 
 
 
 
 
  
 
 
 
 
 
Datum: 4 mei 2023 
  
  
  
  
  
 
  
 
Intern gebruik 
  
 
 

 
 
 
Inhoudsopgave 
 
Samenvatting ................................................................................................................... 4 
 
Hoofdstuk 1: Inleiding ...................................................................................................... 6 
1.1 Aanleiding ..................................................................................................................... 6 
1.2 Doel evaluatie ............................................................................................................... 6 
1.3 Onderzoeksvragen ......................................................................................................... 6 
1.4 Onderzoeksaanpak ......................................................................................................... 7 
1.5 Afbakening .................................................................................................................... 8 
1.6 Leeswijzer ..................................................................................................................... 8 
 
Hoofdstuk 2: Beleidscontext ............................................................................................. 9 
2.1 Doelbeschrijving ............................................................................................................ 9 
2.2 Probleem en legitimiteit overheidsingrijpen ...................................................................... 10 
2.3 Beleidstheorie .............................................................................................................. 11 
2.4 Beoogde werking .......................................................................................................... 12 
2.5 Beleidsaannames .......................................................................................................... 15 
 
Hoofdstuk 3: Doeltreffendheid ....................................................................................... 16 
3.1 Beleidsresultaten .......................................................................................................... 16 
3.2 Beleidseffecten ............................................................................................................. 18 
3.3 Additioneel effect regelingen .......................................................................................... 20 
3.4 Redenen groenfondsen voor geen gebruik ........................................................................ 22 
 
Hoofdstuk 4: Doelmatigheid ........................................................................................... 24 
4.1 Doelmatigheid van beleid ............................................................................................... 24 
4.2 Doelmatigheid uitvoering ............................................................................................... 25 
4.3 Administratieve lasten ................................................................................................... 26 
4.4 Tevredenheid dienstverlening RVO .................................................................................. 28 
 
Hoofdstuk 5: Opties vervolg regelingen ......................................................................... 30 
5.1 Optie 1: Regeling(en) ongewijzigd voortzetten ................................................................. 30 
5.2 Optie 2: Regeling(en) beëindigen .................................................................................... 31 
5.3 Optie 3: Regeling(en) aanpassen .................................................................................... 32 
 
Hoofdstuk 6: Conclusie ................................................................................................... 35 
 
Hoofdstuk 7: Aanbevelingen ........................................................................................... 37 
 
Bijlage 1: Leden projectteam en klankbordgroep .................................................................... 38 
Bijlage 2: Geïnterviewden.................................................................................................... 39 
Bijlage 3: Interviewleidraad groenfondsen ............................................................................. 40 
 
 
 
3 
 

 
 
 
opweegt tegen de hoge risico’s die financiering van deze projecten met zich meebrengt. Het feit 
dat deze groenfondsen geen projecten financieren die voldoen aan de voorwaarden van de regeling 
ligt niet zozeer aan de regeling zelf. Zij hebben vooral andere redenen om geen gebruik te maken 
van deze regeling. Een voorbeeld daarvan is dat zij de voorkeur hebben om het (beperkte) groene 
geld dat zij te besteden hebben, liever besteden aan de financiering van groenprojecten die in 
Nederland worden uitgevoerd. Hierdoor zijn de groeimogelijkheden van deze regeling beperkt. 
 
De Regeling groenprojecten buitenland 2002 lijkt wel doelmatig te zijn. Naar verwachting wordt 
voor elke euro die de Rijksoverheid uitgeeft aan deze regeling er voor €29 - €34 gefinancierd aan 
innovatieve duurzame projecten die zonder de regeling niet hadden plaatsgevonden. Daarnaast 
liggen de uitvoeringskosten voor RVO per beoordeelde aanvraag (€5.255 - €6.175) hoger dan 
bijvoorbeeld die van de Regeling groenprojecten 2022 (€1.350). Dit is te verklaren vanwege de 
verhoogde complexiteit van de beoordeling van buitenlandse projecten en het opvragen van een 
advies van de ambassade. De administratieve lasten voor groenfondsen en ambassades zijn 
beperkt en men is tevreden over de dienstverlening die RVO biedt gedurende het 
beoordelingsproces. Belangrijkste verbeterpunt in de dienstverlening is de lange doorlooptijd (ruim 
zes maanden) van de behandeling van een aanvraag voor een groenverklaring. 
 
De Regeling groenprojecten Nederlandse Antillen en Aruba 2002 is daarentegen nauwelijks 
doeltreffend en doelmatig vanwege voornamelijk het feit dat er via deze regeling al negen jaar lang 
geen groenverklaring is aangevraagd. Bovendien worden er binnen de Rijksoverheid vanwege 
regio-specifieke afwegingen andere beleidsmaatregelen genomen om de verduurzaming in het 
Caribisch gebied te versnellen. 
 
Met een actualisatie zouden de regelingen beter aan kunnen sluiten bij het huidige overheidsbeleid 
en bij de praktijk en behoeften van groenfondsen. Groenfondsen, RVO-medewerkers en 
beleidsmedewerkers hebben bovendien meerdere ideeën aangedragen om de regelingen te 
verbeteren. Deze verbeteringen zouden mogelijk het gebruik en daarmee ook de doeltreffendheid 
van het beleid doen verhogen. Echter, getuige de verschillende redenen die groenfondsen hebben 
om geen projecten in ontwikkelingslanden en/of het Caribisch gebied te financieren is het 
groeipotentieel beperkt.  
 
 
Aanbevelingen 
Om de regeling(en) impactvoller te laten zijn en beter aan te laten sluiten bij de huidige praktijk en 
de beleidsdoelen worden op basis van deze evaluatie de volgende drie aanbevelingen gedaan: 
 
1. Actualiseer en verbeter de regeling(en) voor meer impact indien gekozen wordt voor 
voortzetting van dit beleid 
De Regeling groenprojecten buitenland 2002 en de Regeling groenprojecten Nederlandse Antillen 
en Aruba 2002 zijn beleidsmatig en uitvoeringstechnisch onvoldoende actueel. Mochten deze 
regeling(en) voortgezet worden is het aan te bevelen om de regeling(en) te actualiseren. Hiermee 
zouden zij beter aan kunnen sluiten bij het huidige overheidsbeleid. Ook is het aan te bevelen om 
de regeling(en) op onderdelen te verbeteren. In deze evaluatie worden meerdere voorstellen ter 
verbetering gedaan. 
 
2. Beschrijf de beleidsdoelen en specificeer de beoogde effecten 
Bij de publicatie van beide regelingen is het beleidsdoel niet specifiek benoemd en zijn de beoogde 
effecten onvoldoende concreet beschreven. Het is daarom aan te bevelen deze voor beide 
regelingen concreet te beschrijven. Hierdoor kan gedurende de uitvoering en bij het evalueren van 
de regelingen beter worden nagegaan in hoeverre beide regelingen bijdragen aan het realiseren 
van de beleidsdoelen en de beoogde effecten.  
 
3. Verken hoe beter inzicht gekregen kan worden op gerealiseerde effecten 
Er is op dit moment onvoldoende zicht op de bijdrage van een groenproject aan de realisatie van 
de door het beleid beoogde doelen en effecten. Het is daarom aan te bevelen om te verkennen hoe 
concreter inzicht verkregen kan worden in de beoogde realisatie van deze doelen en effecten via de 
groenprojecten. Hierbij moet wel rekening gehouden worden met dat de administratieve lasten 
voor de groenfondsen niet onredelijk hoog worden. Het is dan ook aan te raden om bij het 
verkrijgen van dit inzicht aan te sluiten bij de EU-taxonomie waar groenfondsen sinds 2022 
sowieso aan moeten voldoen bij de financiering van groenprojecten.  
5 
 

 
 
 
• Hoe verhouden de uitvoeringskosten zich tot het aantal beoordeelde aanvragen? 
• Hoe groot zijn de administratieve lasten en hoe worden deze ervaren door de en 
groenfondsen? 
• Hoe tevreden zijn aanvragers met de dienstverlening van RVO? 
C. Hoe wordt de Regeling groenprojecten buitenland 2002 en de Regeling groenprojecten 
Nederlandse Antillen en Aruba 2002 door de groenfondsen, de ambassades en de 
medewerkers van de verschillende ministeries en RVO ervaren en beoordeeld? 
• In hoeverre verschillen hun ervaringen en oordelen van elkaar? 
D. Hoe zouden de Regeling groenprojecten buitenland 2002 en de Regeling groenprojecten 
Nederlandse Antillen en Aruba 2002 verbeterd kunnen worden? 
• Op welke plekken zouden beide regelingen geactualiseerd moeten worden en op 
welke manier? 
 
1.4 Onderzoeksaanpak 
 
De onderzoeksaanpak kent grofweg twee delen. Allereerst heeft er deskresearch plaatsgevonden 
van alle beschikbare informatie over beide regelingen en vergelijkbaar beleid. Vervolgens is 
middels interviews en gesprekken met verschillende stakeholders verder ingegaan op de 
ervaringen met en de werking van de twee regelingen, waarbij ook inzicht is verkregen in de 
doeltreffendheid en doelmatigheid van beide regelingen. Hierna volgt een uitgebreidere  
beschrijving van de onderzoeksaanpak. 
 
Het beantwoorden van onderzoeksvraag A begon met deskresearch en een werksessie met 
betrokken beleidsmedewerkers om inzichtelijk te maken wat de doelen van beide regelingen zijn en 
wat precies het probleem is waar zij een oplossing voor zouden moeten bieden. Hierbij is een 
beleidstheorie gereconstrueerd die inzicht biedt in de beoogde werking van de regelingen, waarbij 
ook enkele beleidsaannames zijn geconcretiseerd.  
 
Aan de hand van administratieve data van RVO over het gebruik van beide regelingen is inzicht 
verkregen in hoeverre de doelgroep wordt bereikt. Ook biedt deze data inzicht in de omvang van 
groenprojecten waarvoor een groenverklaring is afgegeven, waar deze projecten zijn uitgevoerd en 
wat voor type investeringen binnen deze groenprojecten zijn gedaan. 
 
Aangezien de kwantitatieve gegevens beperkt waren is aan de hand van interviews (kwalitatief) in 
kaart gebracht in hoeverre beide regelingen additioneel hebben bijgedragen aan het financieren 
van de groenprojecten. Oftewel: in hoeverre zouden de groenprojecten ook zonder deze regelingen 
gefinancierd zijn? Ook is in de interviews ingegaan op de werking van beide regelingen en zijn de 
geconcretiseerde beleidsaannames getoetst, waarbij onderdelen van de methodiek van de 
7
zogenaamde Contribution Analysis zijn gehanteerd. Naast de groenfondsen die wel gebruik 
hebben gemaakt van één van beide regelingen, zijn ook groenfondsen bevraagd die de laatste 
jaren geen groenverklaring hebben ingediend. Dit om inzicht te krijgen in waarom sommige 
groenfondsen geen gebruik maken van deze regelingen. 
 
Het onderzoeken van de doelmatigheid geeft inzicht in hoeverre de beleidsresultaten en -effecten 
op een kostenefficiënte manier bereikt zijn. Om de doelmatigheid van beide regelingen in kaart te 
brengen is gekeken naar vier onderdelen van doelmatigheid: de doelmatigheid van het beleid, de 
efficiëntie van de uitvoering door RVO, de ervaren administratieve lasten door groenfondsen, 
medewerkers van RVO en de ambassades en de tevredenheid over de dienstverlening van RVO 
door groenfondsen en de ambassades.  
 
De doelmatigheid van het beleid is onderzocht door te reflecteren in hoeverre de uitkomst en de 
8
onderliggende berekening die is toegepast bij de beleidsevaluatie van de Regeling groenprojecten 
toepasbaar is voor de Regeling groenprojecten buitenland 2002 en de Regeling groenprojecten 
Nederlandse Antillen en Aruba 2002. Om de doelmatigheid van de uitvoering van beide regelingen 
te onderzoeken (onderzoeksvraag B), is de verhouding tussen de middelen (overheidskosten voor 
de uitvoering) en de prestaties (aantal positief beoordeelde groenverklaringen) onderzocht. 
Bovendien zijn ook de administratieve lasten voor de groenfondsen, de beoordelaars binnen RVO 
en de ambassades in kaart gebracht via interviews. Hierbij is niet alleen gekeken naar hoeveel tijd 
 
7
 Mayne, J. (2001). Addressing attribut on through contribution analysis: Using performance measures sensibly. The Canadian Journal of 
Program Evaluation, 16 (1), 1-24. 
8
   G. (Geert) Thijssen, A. (Anton) Duijnhouwer en R. (Ruben) Overgoor. Beleidsevaluatie Regeling groenprojecten 2010-2017: 
eindrapport, 2019. 
7 
 

 
 
 
Hoofdstuk 2: Beleidscontext 
Verduurzaming en innovatie zijn belangrijke pijlers van het beleid van de Nederlandse 
Rijksoverheid. Duurzame innovatieve investeringen komen niet vanzelf, omdat zij financieel gezien 
vaak risicovoller zijn en daardoor een ongunstiger risico-rendementsprofiel hebben dan reguliere 
investeringen. Om duurzame innovatieve investeringen toch van de grond te laten komen zet de 
Rijksoverheid verschillende instrumenten in die zich richten op de investeringsbeslissing van een 
ondernemer, zoals de Milieu Investeringsaftrek (MIA), de Energie Investeringsaftrek (EIA) en de 
Subsidieregeling Duurzame Energie (SDE+). Met het bieden van financieel voordeel wordt beoogd 
om ondernemers te laten kiezen voor een duurzame(re) en innovatieve investering. Ook zijn er 
verschillende organisaties en (ontwikkelings)banken, zoals Invest International, Nederlandse 
Financierings-Maatschappij voor Ontwikkelingslanden N.V. (FMO) en de European Investment Bank 
(EIB), die bedrijven, financiële instellingen en projecten in ontwikkelings- en opkomende landen 
ondersteunen met onder andere leningen, krediet, participaties, garanties en andere activiteiten 
die lokaal ondernemerschap bevorderen.  
 
Ondernemers hebben niet altijd de financiële middelen om een dergelijke investering volledig uit 
eigen middelen te betalen. In dat geval kunnen zij financiering aanvragen in de vorm van een 
bancaire lening. Het is niet vanzelfsprekend dat banken/groenfondsen leningen beschikbaar stellen 
voor duurzame innovatieve projecten met een mogelijk ongunstiger risico-rendementsprofiel dan 
reguliere investeringen. Om deze projecten toch gerealiseerd te krijgen, beogen de Regeling 
groenprojecten buitenland 2002 en de Regeling groenprojecten Nederlandse Antillen en Aruba 
2002 de financiering van deze projecten te bevorderen. 
 
In de volgende paragrafen gaan we verder in op de doelen van de twee regelingen (paragraaf 2.1), 
het probleem rondom financiering van duurzame innovatieve investeringen en de legitimiteit van 
de overheid om hierop in te grijpen (paragraaf 2.2), de beoogde werking (paragraaf 2.3) en 
schetsen we de beleidstheorie (paragraaf 2.4). 
 
2.1 Doelbeschrijving 
 
11
In 1994 trad de Regeling groenprojecten in werking. Met deze regeling wil de Rijksoverheid 
beleggingen en investeringen in Nederland bevorderen die in het belang zijn van de bescherming 
van het milieu, waaronder natuur en bos. Vanwege de toentertijd positieve ervaringen met de 
toepassing van deze regeling in Nederland is vier jaar later (in 1998) de toepassing verbreed tot 
projecten in ontwikkelingslanden en landen in Centraal- en Oost-Europa. Door wijzigingen in het 
belastingstelstel per 1 januari 2001 werd de formele systematiek voor het afgeven van 
groenverklaringen voor buitenlandse projecten gewijzigd. Hierdoor was het publiceren van twee 
nieuwe regelingen, de Regeling groenprojecten buitenland 2002 en de Regeling groenprojecten 
Nederlandse Antillen en Aruba 2002, noodzakelijk. Deze zijn allebei per 1 januari 2002 ingegaan. 
 
12 
Bij de publicatie van de Regeling groenprojecten buitenland en de Regeling groenprojecten 
13
Nederlandse Antillen en Aruba wordt echter niet specifiek het doel van de beide regelingen 
beschreven. Sindsdien zijn beide regelingen ook niet meer geactualiseerd en zijn er dus ook geen 
publicaties meer verschenen waarin het doel van beide regelingen wel wordt beschreven. Hoewel 
de beleidsdoelen niet expliciet beschreven zijn, kan beredeneerd worden dat de doelen van beide 
regelingen vergelijkbaar zijn aan de beleidsdoelen van de Regeling groenprojecten 2022 en haar 
voorgangers. Deze regeling is wel regelmatig geactualiseerd en daarom is voor een beschrijving 
van het doel gekeken naar de doelbeschrijving van de meest recente actualisatie: de Regeling 
14
groenprojecten 2022 . Hierin staat dat die regeling beoogt om de financiering van innovatieve 
15
projecten met bovenwettelijke positieve milieueffecten te bevorderen . Bovenwettelijke positieve 
milieueffecten zijn de effecten die komen boven de effecten van de investering die wordt gedaan 
om aan de wet te voldoen. Uit gesprekken met de beleidsmedewerker van het Ministerie van IenW 
en met (voormalig) betrokken medewerkers van RVO bleek dat dit doel ook geldt voor de Regeling 
 
11
 Staatsblad van het Koninkrijk der Nederlanden, Jaargang 1994, nr 497. 
12
 Staatscourant Regeling groenprojecten buitenland 2002, BWBR0013272 
13
 Staatscourant Regeling groenprojecten Nederlandse Antillen en Aruba 2002, BWBR0013273 
14
 Staatscourant, Jaargang 2022, nr 10803.  
15
 Staatscourant, Jaargang 2022, nr 10803.  
9 
 

 
 
 
De Regeling groenprojecten buitenland 2002 en de Regeling groenprojecten Nederlandse Antillen 
en Aruba 2002 zijn zo ingericht dat gebruik wordt gemaakt van de expertise van marktpartijen om 
het marktfalen én het overheidsfalen zo veel mogelijk te beperken. Hierdoor is het legitiem dat de 
overheid via deze opzet een rol speelt om de financiering van deze projecten te bevorderen.  
 
2.3 Beleidstheorie 
 
De beleidstheorie omvat een beschrijving van het beleid, de doelen van dit beleid en de middelen 
21
en activiteiten om deze doelen te bereiken, inclusief hun onderlinge samenhang . De 
beleidstheorie biedt daarmee inzicht in de wijze waarop activiteiten die ondernomen worden, 
bijdragen aan een gewenste impact. De beleidstheorie wordt meestal weergegeven in de vorm van 
een pijlenschema waarin de relaties tussen de input, activiteiten, output, outcome en beoogde 
impact visueel worden getoond. Het inzichtelijk maken van de beleidstheorie helpt bij het 
evalueren van beleid door te onderzoeken of het beleid logisch in elkaar zit.  
 
Figuur 2.1 geeft de beleidstheorie weer van de Regeling groenprojecten buitenland 2002 en de 
Regeling groenprojecten Nederlandse Antillen en Aruba 2002. De beleidstheorie is in eerste 
instantie opgesteld door RVO op basis van deskresearch. Vervolgens is deze in samenwerking met 
het ministerie van IenW aangescherpt en getoetst bij prof. Scholtens. Tot slot heeft de 
klankbordgroep feedback en input gegeven. Onderstaande beleidstheorie is het eindresultaat van 
dit proces.  
 
Gedurende dit proces zijn bovendien beleidsaannames expliciet gemaakt (zie paragraaf 2.5). Deze 
beleidsaannames zijn gevalideerd middels de interviews en gesprekken die gevoerd zijn ten 
behoeve van deze evaluatie. In de hoofdstukken 3 t/m 5 komen deze beleidsaannames aan bod en 
wordt hierop gereflecteerd. 
 
 
21
 https://www.toolboxbele dsevaluaties.nl/stappen-evaluatieproces/stap-2-vraagstelling-bepalen 
11 
 

 
 
 
 
Regeling groenprojecten buitenland 2002 
 
 Met deze regeling kunnen groenfondsen projecten financieren die bijdragen aan 
 
milieudoelen, volgens de lokale maatstaven niet gangbaar (innovatief) zijn en de 
 
sociaaleconomische situatie van de lokale bevolking verbeteren. Projecten vinden plaats in 
 
landen die aan bepaalde voorwaarden voldoen, wat in de praktijk betekent dat ze worden 
 
uitgevoerd in een land dat is opgenomen in de landenlijst van het Dutch Good Growth Fund 
 
(DGGF). Hoewel er bepaalde eisen gelden voor de projecten (het moet bijvoorbeeld gaan om 
 
nieuwe projecten en de financiering van vaste activa), zijn er geen eisen gesteld aan de 
 
categorie van investeringen. In de praktijk zien we dat vooral investeringen in opwek van 
 
duurzame energie (zonnepanelen, windturbines) vanuit deze regeling gefinancierd worden. 
 
Het projectvermogen in een groenverklaring bedraagt minimaal €22.689 en maximaal 
 
€9.075.604 
 
  
 
Regeling groenprojecten Nederlandse Antillen en Aruba 2002 
 
Met deze regeling kunnen groenfondsen projecten financieren die betrekking hebben op 
 
nader omschreven categorieën voor de opwekking van duurzame energie. Ook andere 
 
projecten die in het belang zijn van milieudoelen kunnen een groenverklaring krijgen. 
 
Projecten vinden plaats in het Caribisch deel van het Koninkrijk der Nederlanden. Het 
 
projectvermogen in een groenverklaring bedraagt minimaal €22.689 
 
 
 
De Regeling groenprojecten buitenland 2002 en de Regeling groenprojecten Nederlandse Antillen 
en Aruba 2002 (input) zijn beleidsinstrumenten van het ministerie van IenW en het ministerie van 
Financiën. RVO en de Belastingdienst zijn de publieke dienstverleners vanuit de Rijksoverheid die in 
opdracht van beide ministeries de regelingen uitvoeren. Beide ministeries zijn verantwoordelijk 
voor het beleid en de actualisatie daarvan (activiteit).  
 
Naast de regelingen zijn er allereerst de groene beleggers en spaarders die ervoor zorgen dat 
groenfondsen de financiële middelen hebben om groenprojecten te kunnen financieren. Via groen 
beleggen krijgen beleggers en spaarders fiscaal voordeel (input) en leggen mede daardoor 
kapitaal/spaargeld in bij de groenfondsen (activiteit). De fiscale voordelen voor beleggers in de 
inkomstenbelasting laten zich als volgt omschrijven. Beleggers in groenfondsen zijn op grond van 
de toepasselijke bepalingen in de Wet inkomstenbelasting 2001 gedeeltelijk vrijgesteld van box 3-
heffing. Het betreft een vrijstelling voor aandelen in groenfondsen, winstbewijzen van 
groenfondsen en geldleningen aan groenfondsen. Indien de aanschaf van dergelijke bezittingen is 
gefinancierd met een lening, blijft de desbetreffende lening als schuld in mindering komen op de 
overige bezittingen voor de bepaling van het box-3 vermogen. De vrijstelling voor groene 
beleggingen is niet onbeperkt. Voor het jaar 2023 geldt een maximale vrijstelling van € 65.072 per 
persoon. Als een persoon zowel groene beleggingen in de vorm van een of meer banktegoeden als 
groene beleggingen in de vorm van overige bezittingen heeft, wordt genoemde vrijstelling 
toegepast op die overige bezittingen en uitsluitend voor de resterende ruimte op die 
22
banktegoeden . Volledigheidshalve kan nog toegevoegd worden dat er een additionele 
heffingskorting wordt toegekend van 0,7% van het in box 3 vrijgestelde bedrag aan groene 
beleggingen. 
 
De inleg van kapitaal/spaargeld door beleggers en spaarders in groenfondsen bepaalt de omvang 
van groen geld (output). Dit geld gebruiken groenfondsen om groenprojecten te financieren. Om 
hun status als groenfonds te behouden, rust er een plicht op de groenfondsen om op elk moment 
ten minste 70% van het bij hen ingelegde vermogen te investeren in duurzame innovatieve 
projecten die voldoen aan de criteria van de Regeling groenprojecten 2022, de Regeling 
groenprojecten buitenland 2002 en/of de Regeling groenprojecten Nederlandse Antillen en Aruba 
2002. Halen groenfondsen deze drempel niet dan zal de Belastingdienst een boete opleggen en kan 
dat leiden tot intrekking van de aanwijzing als groenfonds.  
 
RVO faciliteert het aanvraagproces voor groenverklaringen (activiteit). Hierbij wordt vooraf gebruik 
gemaakt van de expertise van de financiële sector. Het groenfonds (input) dat een groenverklaring 
 
22
  In het geautomatiseerde rechtsherstel worden zowel de groene spaartegoeden als de groene beleggingen als overige bezittingen 
aangemerkt. Echter, groene spaartegoeden komen net als andere spaartegoeden in aanmerking voor het lagere forfait voor 
banktegoeden. Een verzoek tot ambtshalve vermindering waarin een belanghebbende aannemelijk maakt waaruit zijn groene 
beleggingen bestaan en hoe de vrijstelling moet worden verdeeld over beleggingen en sparen kan daarom wel in de aanslag worden 
geëffectueerd 
13 
 

 
 
 
2.5 Beleidsaannames 
 
Tijdens het reconstrueren van de beleidstheorie zijn meerdere beleidsaannames expliciet gemaakt. 
Deze worden hieronder beschreven en toegelicht. Door tijdens het onderzoek de beleidsaannames 
te valideren, kan inzicht geboden worden in de specifieke bijdrage van beleid aan een bepaalde 
uitkomst en in hoeverre de beleidstheorie ook daadwerkelijk in de praktijk klopt. Deze werkwijze 
wordt ook wel de Contribution Analysis genoemd.  
 
1. Banken/groenfondsen hebben de kennis en capaciteit om aanvragen voor financiering van 
projecten in ontwikkelingslanden en het Caribisch gebied te kunnen beoordelen 
Banken dienen over de kennis en de capaciteit te beschikken om projecten in ontwikkelingslanden 
en het Caribisch gebied die in aanmerking kunnen komen voor een groenverklaring te kunnen 
beoordelen. Als zij niet over de kennis en de capaciteit beschikken, zullen zij deze projecten ook 
niet gaan financieren.  
 
 
2. Het aangeboden financiële voordeel is voor groenfondsen voldoende om projecten met 
bovenwettelijke milieueffecten in een ontwikkelingsland of in het Caribisch gebied te 
financieren 
De regeling beoogt om via fiscaal voordeel banken te bevorderen om projecten met 
bovenwettelijke milieueffecten die uitgevoerd worden in een ontwikkelingsland of in het Caribisch 
gebied te financieren. Dit financiële voordeel moet voor groenfondsen hoog genoeg zijn om het 
financieel haalbaar en rendabel te maken om deze projecten te financieren. Als dit niet zo is, is 
financiering van deze projecten voor hen als private partij niet mogelijk.   
 
 
3. Door de regelingen kiezen groenfondsen vaker voor het financieren van projecten met een 
(mogelijk) ongunstiger risico-rendementsprofiel 
 
In lijn met bovenstaande aanname dient het financiële voordeel dat de regelingen bieden ervoor te 
zorgen dat de financiering van projecten met een ongunstiger risico-rendementsprofiel financieel 
haalbaar zijn en zij er daardoor voor kiezen om deze projecten te financieren.  
 
 
4. Realisatie van de gefinancierde groenprojecten leidt tot bovenwettelijke milieueffecten, een 
versnelde marktontwikkeling en -introductie van nieuwe duurzame technologieën, een 
verbetering van de sociaaleconomische situatie van lokale bevolking en een toename van 
lokale kennis voor de uitvoering en instandhouding van het project 
Als banken mede door de regelingen overgaan tot financiering van een groenproject in een 
ontwikkelingsland en/of het Caribisch gebied, is het voor de beoogde effecten die met de 
regelingen bereikt dienen te worden nog wel noodzakelijk dat de realisatie van een groenproject tot 
het bereiken van deze effecten leidt.  
 
De beleidseffecten die met de regelingen gerealiseerd dienen te worden, kunnen alleen doelmatig 
en doeltreffend worden gerealiseerd als de beleidsdoelen duidelijk beschreven zijn, de 
beleidsaannames kloppen en de gerealiseerde effecten gemeten worden. Daarom wordt in de 
hoofdstukken 3 t/m 5 inzicht geboden in de beleidsresultaten en -effecten en wordt antwoord 
gegeven op de vraag of bovenstaande beleidsaannames in de praktijk kloppen.   
15 
 



 
 
 
commerciële bosbouw werd gerealiseerd met een beoogde sterke relatie tot mitigatie van 
klimaatverandering. 
 
3.2.2 Versnelde marktontwikkeling en -introductie van nieuwe duurzame technologieën 
 
De Regeling groenprojecten buitenland 2002 schrijft voor dat de toepassing van de technologie of 
van de handelswijze nieuw en innovatief moet zijn en een lage marktpenetratie (minder dan 10%) 
moet hebben in het land waar een project wordt uitgevoerd. In de beoordelingen waarbij de 
marktpenetratie cijfermatig is beschreven ligt de marktpenetratie steeds onder de 10% en vaak 
zelfs ver daaronder. Daarmee zorgen deze projecten naar verwachting voor een versnelde 
marktintroductie van nieuwe duurzame technologieën in het land waar het project wordt 
uitgevoerd. Echter, bij het merendeel van de projecten wordt de marktpenetratie niet expliciet of 
alleen kwalitatief beschreven. Dit wordt ondervangen doordat RVO zelf de stroommix in een land 
onderzoekt en door aan de ambassade voor te leggen in hoeverre de technologie in een project 
lokaal gezien innovatief is. Het is daarmee aannemelijk dat de marktpenetratie wel onder de 10% 
ligt en dus dat deze projecten daadwerkelijk innovatief zijn en potentieel zorgen voor een 
versnelde marktontwikkeling en -introductie van nieuwe duurzame technologieën.  
 
Groenfondsen gaven in de interviews aan dat zij in de praktijk zien dat succesvolle realisatie van 
duurzame innovatieve projecten leidt tot vergelijkbare nieuwe projecten die ontwikkeld en 
gefinancierd worden door lokale private partijen. Hiermee ontstaat er volgens hen dus een 
versnelde marktontwikkeling van nieuwe duurzame technologieën in dat land. Een voorbeeld dat 
gegeven werd is een windproject in Georgië dat na het bereiken van de operationele fase 
overgenomen en geherfinancierd is door de private sector in dat land. Dit is een voorbeeld van het 
ontstaan van marktwerking, waarbij private partijen instappen wanneer de risico’s zijn 
gereduceerd. De overnemende partij die veel ervaring heeft in waterkracht is nu bezig om nieuwe 
windprojecten te ontwikkelen in Georgië en de Kaukasus regio. 
 
3.2.3 Verbetering van de sociaaleconomische situatie van lokale bevolking en een toename van 
lokale kennis voor de uitvoering en instandhouding van het project 
 
Dit beoogde doel wordt in projectplannen voornamelijk beschreven in termen van het aantal 
arbeidsplaatsen dat deze projecten opleveren. Alle projecten beschrijven dat in de constructiefase 
van projecten arbeidskrachten, voornamelijk civieltechnische specialisten, nodig zijn die ingevuld 
worden door de lokale bevolking. Dit betreft per project vaak honderden tijdelijke arbeidsplaatsen. 
Tijdens de operationele fase daalt het aantal arbeidskrachten zoals gebruikelijk bij dit soort 
projecten. Vaak blijven er dan tien tot 50 arbeidskrachten nodig die ook voornamelijk ingevuld 
worden door de lokale bevolking.  
 
“Voorbeelden van activiteiten zijn het creëren van werkgelegenheid voor lokale 
bevolking, lokale content, gratis energie verlenen aan ziekenhuizen en scholen, 
evenementen, training (business, financieel), fondsen voor scholing, gratis 
maaltijden voor scholen, etc.” 
 
Daarnaast wort er regelmatig een Environmental and Social Impact Assessment (ESIA) uitgevoerd. 
Hierin worden potentieel significante ecologische, sociale en economische risico's van projecten 
geïdentificeerd en indien nodig aangepakt. Ook is er soms een gender action plan uitgevoerd 
waarbij bijvoorbeeld arbeidsplaatsen voor vrouwen worden gecreëerd. Dergelijke assessments / 
plannen dragen bij aan de aannemelijkheid dat realisatie van groenprojecten daadwerkelijk zorgt 
voor een verbetering van de sociaaleconomische situatie van lokale bevolking en een toename van 
lokale kennis voor de uitvoering en instandhouding van het project. 
 
Andere voorbeelden waarin een project zorgt voor de realisatie van dit beleidsdoel zijn dat het 
lokale ziekenhuis of de lokale school goedkoop of gratis van stroom wordt voorzien. Of dat ook 
lokale universiteiten en hun studenten in staat worden gesteld om “hands-on” ervaring op te laten 
doen met duurzame energieproductie door middel van de grootschalige PV-parken.  
 
 
19 
 

 
 
 
aanvaardbaar. Het financiële voordeel dat de regelingen bieden, maakt de financiering van deze 
projecten door een groenfonds volgens henzelf wel financieel haalbaar en rendabel. 
Beleidsaanname: Door de regelingen kiezen groenfondsen vaker voor het financieren van 
projecten met een (mogelijk) ongunstiger risico-rendementsprofiel. 
 
Groenfondsen die de afgelopen jaren groenverklaringen hebben aangevraagd voor één van beide regelingen 
geven aan dat een groenverklaring hen, in de meeste gevallen, wel degelijk stimuleert om over te gaan tot 
financiering van groenprojecten met een mogelijk ongunstiger risico-rendementsprofiel in 
ontwikkelingslanden en/of het Caribisch gebied. Door een actieve samenwerking met ontwikkelingsbanken 
en andere relevante partijen zorgen deze groenfondsen ervoor dat de kwaliteit van de projecten die zij 
financieren dusdanig hoog is, waarmee het risico wordt beperkt en het financieel haalbaar en rendabel is 
om te deze projecten te financieren.  
Groenfondsen die de afgelopen jaren geen groenverklaringen hebben aangevraagd geven aan dat 
ondernemers niet of nauwelijks bij hen aankloppen voor financiering en dat het financiële voordeel 
onvoldoende in verhouding staat tot het verhoogde risico dat dergelijke projecten met zich meebrengen. 
3.3.2 Regeling groenprojecten buitenland 2002 
 
Als we dieper inzoomen op de projecten waar via de Regeling groenprojecten buitenland 2002 de 
afgelopen jaren groenverklaringen voor zijn afgegeven, valt op dat deze projecten niet uitsluitend 
gefinancierd worden door het groenfonds. Het zijn vaak grote projecten waarin meerdere partijen 
een deel van de financiering op zich nemen om de risico’s die er wel degelijk zijn te spreiden. Vaak 
is ook één ontwikkelingsbank betrokken bij de financiering van het project. Ook betreft een 
aanvraag voor een groenverklaring de laatste jaren steeds vaker de deelname van een groenfonds 
in grotere fondsen waaruit meerdere projecten worden gefinancierd. De toegevoegde waarde van 
de financiering door een groenfonds is dan minder groot, omdat de voortgang van het betreffende 
project minder afhankelijk is van de financiering van het groenfonds. De interviews met de 
groenfondsen die recent gebruik hebben gemaakt van de regeling gaven een wisselend beeld over 
de toegevoegde waarde en de noodzaak van de financiering door het groenfonds voor de doorgang 
van het project. In sommige gevallen wordt aangegeven dat de financiering van het groenfonds 
wel degelijk ervoor zorgde dat het project doorgang kon vinden. Tegelijkertijd zijn er ook signalen 
die erop wijzen dat projecten mogelijk via andere wegen ook financiering hadden gevonden. 
Echter, waarschijnlijk wel via andere ontwikkelingsbanken en niet via omvangrijke commerciële 
partijen. 
 
Daarnaast zijn er ook voorbeelden van projecten waarvan groenfondsen vooraf dachten dat ze 
groenverklaard zouden worden, maar waarin RVO toch geen groenverklaring gaf. Desondanks zijn 
enkele van deze projecten alsnog met groen geld door het groenfonds gefinancierd. De betreffende 
groenfondsen gaven aan dat dit mogelijk is vanwege het 70%-criterium, wat inhoudt dat een 
groenfonds haar vermogen hoofdzakelijk (ten minste 70%) dient aan te wenden in de vorm van 
kredietverstrekking ten behoeve van dan wel het direct of indirect beleggen in groenprojecten. 
Beleidsmatig is gekozen voor dit 70%-criterium om de financiering van groenprojecten uitvoerbaar 
27
te maken voor groenfondsen . In de praktijk betekent dit echter ook dat groenfondsen de overige 
30% van het kapitaal soms benutten om projecten te financieren die, al dan niet onverwachts, niet 
groenverklaard worden. 
Beleidsaanname: Het aangeboden financiële voordeel is voor groenfondsen voldoende om 
projecten met bovenwettelijke milieueffect in een ontwikkelingsland of in het Caribisch gebied 
te financieren. 
 
Groenfondsen kijken verschillend aan tegen het financiële voordeel dat geboden wordt om groenprojecten 
in ontwikkelingslanden en/of het Caribisch gebied te financieren. Voor twee van de acht groenfondsen is dit 
voordeel voldoende, voor de overige groenfondsen niet.  
 
 
 
27
 Het 70%-criterium biedt de ruimte om een beperkt deel van de ingelegde gelden – tijdelijk – bij voorbeeld rentedragend uit te zetten 
 
ter overbrugging van soms onvermijdelijke perioden tussen de verwerving van m ddelen door de instelling en de investering ervan in 
een project. Voorts is de marge van 30% bedoeld om onverwachte ontwikkelingen op te vangen. Hierbij kan worden gedacht aan 
waardemutaties van de verschillende soorten beleggingen, of aan de beëindiging van een project terwijl niet aanstonds nieuwe 
projecten voorhanden zijn. Tot slot bestaat er door de 30%-grens ruimte om te beleggen in aan het eigenlijke project aanpalende en 
voor het succes daarvan belangrijke voorzieningen. 
21 
 

 
 
 
 
 
Kost veel tijd, kennis en capaciteit  
De meeste banken/groenfondsen geven intern weinig aandacht aan beide regelingen of aan 
groenprojecten in ontwikkelingslanden en/of het Caribisch gebied in haar algemeenheid. Slechts 
enkele medewerkers per bank of groenfonds zijn bekend met de twee regelingen en er lijkt voor de 
meeste banken geen reden te zijn om hier intern wel actief over te gaan communiceren. Het aantal 
potentiële projecten dat via de regelingen in aanmerking zou kunnen komen voor een 
groenverklaring is volgens hen dusdanig klein dat het niet loont om die tijds- en kennisinvestering 
er in te stoppen. Bovendien verwachten de geïnterviewden dat hun collega’s hen wel weten te 
vinden als een ondernemer wel bij de bank aanklopt voor financiering van een groenproject in een 
ontwikkelingsland en/of het Caribisch gebied.   
 
“Vanwege o.a. het hogere risico, het geringe aantal aanvragen en de beperkte 
hoeveelheid spaargeld dat uitgegeven kan worden zijn de regelingen niet 
interessant genoeg om kennis en capaciteit in te investeren.” 
 
Het vraagt van banken/groenfondsen een investering in tijd, kennis en capaciteit om dergelijke 
projecten te kunnen en willen financieren. De meeste groenfondsen die geen gebruik maken van 
beide regelingen geven aan dat zij hun bank/groenfonds niet actief is in ontwikkelingslanden en/of 
het Caribisch gebied. Zij hebben hierdoor geen of beperkte lokale kennis om groenprojecten in die 
specifieke landen goed te kunnen beoordelen. Hierin investeren kost veel tijd en capaciteit en deze 
groenfondsen geven zoals hierboven beschreven prioriteit aan Nederlandse groenprojecten en/of 
zijn actief in landen en regio’s die buiten de voorwaarden van de regelingen vallen. 
 
“Het vereist specifieke en langjarige kennis, ervaring en een goed netwerk om dit 
soort projecten te kunnen beoordelen.” 
Beleidsaanname: Banken/groenfondsen hebben de kennis en capaciteit om aanvragen voor 
financiering van projecten in ontwikkelingslanden en het Caribisch gebied te kunnen beoordelen. 
 
Groenfondsen die de afgelopen jaren groenverklaringen hebben aangevraagd hebben de kennis en de 
capaciteit om deze projecten te kunnen beoordelen. Al maken ze bij die beoordeling ook gebruik van hun 
netwerkpartners. Groenfondsen die recent geen groenverklaringen hebben aangevraagd lijken niet of 
beperkt over de kennis te beschikken om projecten in ontwikkelingslanden en/of het Caribisch gebied goed 
te kunnen beoordelen, omdat zij niet actief zijn in deze gebieden. Het loont volgens hen niet om die tijds- 
en kennisinvestering er in te stoppen. 
 
 
Overige redenen 
Daarnaast had één groenfonds negatieve ervaringen bij de financiering van eerdere projecten in 
ontwikkelingslanden en/of het Caribisch gebied. Hierdoor zijn zij terughoudend geworden bij het 
financieren van deze projecten.  
 
Tot slot gaf één groenfonds aan alleen Nederlandse entiteiten te financieren waardoor de potentiële 
doelgroep nog kleiner wordt dan die al is. De meeste afgegeven groenverklaringen betroffen 
namelijk een financiering van een buitenlandse projectontwikkelaar of fonds.  
23 
 

 
 
 
Deze doelmatigheidsmaatstaf geeft slechts een partieel beeld. Het gaat namelijk over de inzet van 
middelen door groenfondsen, niet over de effecten die via de financiering van die groenprojecten 
zijn gerealiseerd.  
 
Bovenstaande uitkomst is waarschijnlijk een goede inschatting van de doelmatigheid van beleid 
voor de Regeling groenprojecten buitenland 2002 en de Regeling groenprojecten Nederlandse 
Antillen en Aruba 2002 om de volgende redenen: 
• De helft van de projecten (dertien van de 26) zijn toegekend in de periode 2010-2017, de 
periode waarover de voorganger van de Regeling groenprojecten 2022 is geëvalueerd.  
• De overheidskosten bestaan voornamelijk uit het budgettair beslag: vrijstelling groen 
beleggen box 3 en heffingskorting groen beleggen. Deze kosten zijn evenredig met het 
ingelegde projectvermogen. Hoewel het gemiddelde ingelegde projectvermogen per project 
van de twee regelingen (€10,1 miljoen) veel hoger is dan van de Regeling groenprojecten 
(€1,4 miljoen), heeft dit dus geen effect op de ratio tussen de uitvoeringskosten en de 
beleidseffecten. 
• De uitvoeringskosten van RVO per afgegeven groenverklaring zijn voor de twee regelingen 
hoger dan voor de Regeling groenprojecten 2022 (zie volgende paragraaf). Omdat deze 
kosten echter een stuk lager liggen dan het budgettair beslag heeft dit nauwelijks invloed 
op de berekening van de doelmatigheid van het beleid.  
• Bij de voorganger van de Regeling groenprojecten 2022 was het free rider percentage met 
12 tot 24% vrij laag ten opzichte van vergelijkbare beleidsinstrumenten. Dit komt mede 
doordat groenfondsen maximaal 30% van het ingelegde groene kapitaal kunnen besteden 
aan projecten die niet groen verklaard zijn. Hierdoor is het aannemelijk dat het free rider 
percentage bij de twee regelingen vergelijkbaar zal zijn als die bij de voorloper van de 
Regeling groenprojecten 2022. 
 
4.2 Doelmatigheid uitvoering 
 
Om de doelmatigheid van de uitvoering van beide regelingen te onderzoeken, is de verhouding 
tussen de middelen en de prestaties onderzocht. Dit wordt ook wel de doelmatigheid van prestaties 
of de kleine doelmatigheid genoemd. De middelen zijn in dit geval de kosten die door RVO zijn 
gemaakt om de regelingen uit te voeren en de groenverklaringen te beoordelen. De prestaties zijn 
gedefinieerd als het aantal behandelde aanvragen voor groenverklaringen. 
 
 
Figuur 4.2: Schematische weergave van de doelmatigheid van prestaties (kleine doelmatigheid). Bron: 
www.toolboxbeleidsevaluaties.nl  
 
Allereerst zijn de uitvoeringskosten van RVO inzichtelijk gemaakt. Omdat het gebruik van beide 
regelingen zo minimaal is, worden de uitvoeringskosten niet apart bijgehouden, maar zijn zij 
onderdeel van de kosten en de verantwoording over de Regeling groenprojecten 2022. Daarom is 
een inschatting gemaakt van de uitvoeringskosten op basis van het geschatte aantal uren dat 
besteed wordt aan de beoordeling van de aanvragen en aan overige werkzaamheden.  
25 
 

 
 
 
gegeven waren inmiddels niet meer werkzaam bij de ambassade en één ambassade was ondanks 
herhaaldelijke pogingen slecht bereikbaar. Uiteindelijk is daardoor slechts één ambassade 
geïnterviewd. Deze inzichten moeten dus met voorzichtigheid worden geïnterpreteerd. 
 
4.3.1 Administratieve lasten groenfondsen 
Gemiddeld besteden de groenfondsen ongeveer 12 tot 24 uur aan het hele proces van het 
aanvragen van een groenverklaring bij RVO voor de Regeling groenprojecten buitenland 2002. 
Deze uren bestaan uit: 
- uren voor beoordeling van potentiële groenprojecten  
- uren die nodig zijn om een aanvraag voor te bereiden (inclusief beschrijvende tekst over 
het project en waarom deze binnen de criteria van de regeling vallen) 
- uren om de aanvraag bij RVO in te dienen  
De administratieve lasten staan volgens de groenfondsen in verhouding tot de voordelen die een 
groenverklaring biedt. De informatie voor de groenverklaring verzamelen is nauwelijks extra werk 
aangezien het in kaart brengen van alle milieu- en sociale aspecten onderdeel is van het 
beoordelingsproces van een groenfonds voordat zij overgaan tot financiering. Het extra werk zit er 
zo nu en dan in om bepaalde details helder te krijgen. Ook de tijd die nodig is om een aanvraag in 
te dienen is volgens de groenfondsen zeer acceptabel. De groenfondsen zagen dan ook geen 
mogelijkheid tot verdere verbeteringen om de administratieve lasten te verminderen.  
 
4.3.2 Administratieve lasten RVO 
Naast de administratieve lasten van groenfondsen zijn ook de administratieve lasten van RVO in 
kaart gebracht. De uitvoeringskosten, waarin uiteraard ook de administratieve lasten zitten, zijn in 
paragraaf 4.2 al aan bod gekomen. Medewerkers van RVO die betrokken zijn bij de uitvoering en 
beoordeling van beide regelingen zijn daarnaast ook gevraagd naar hun oordeel over de tijd die het 
hen kost om groenverklaringen te beoordelen en in hoeverre verbeteringen doorgevoerd kunnen 
worden om de administratieve lasten bij het beoordelen van aanvragen te verminderen.  
 
De betrokken RVO-medewerkers vinden de uren (ongeveer 16 – 24 uur) die nodig zijn om een 
groenverklaring te beoordelen voor de Regeling groenprojecten buitenland 2002 in hun ogen 
acceptabel ten opzichte van de omvang van de projectaanvraag en de maatschappelijke impact die 
deze groenprojecten hebben. Voor de Regeling groenprojecten Nederlandse Antillen en Aruba zal 
dit mogelijk minder uren kosten, omdat bij de beoordeling naar verwachting geen advies 
ingewonnen hoeft te worden van de ambassade en er duidelijkere toetsingscriteria zijn opgenomen 
voor deze regeling. Aan de andere kant zal een (toekomstige) beoordeling ook weer meer tijd 
kosten, omdat men nauwelijks ervaring heeft met het beoordelen van deze aanvragen. 
 
Wel constateert RVO een lange doorlooptijd (gemiddeld bijna 200 dagen) om een aanvraag voor de 
Regeling groenprojecten buitenland 2002 te beoordelen. Dit heeft volgens hen verschillende 
oorzaken. De belangrijkste is dat er veel doorlooptijd overheen gaat om een advies van de 
ambassade te ontvangen. Ambassades zijn vaak moeilijk te bereiken. Bovendien zijn de regelingen 
en het gevraagde advies dusdanig uniek dat het ook behoorlijk wat tijd kost om ambassades te 
informeren over de regelingen en duidelijkheid te geven over waar RVO advies op wil krijgen. 
Daarnaast komt het met enige regelmaat voor dat RVO aanvullende vragen moet stellen aan het 
groenfonds om verduidelijking te krijgen op de aanvraag. Het kost enige doorlooptijd om deze 
vragen te stellen en antwoord te krijgen van de groenfondsen. Een derde verklaring is dat RVO 
slechts enkele aanvragen voor een groenverklaring per jaar krijgt voor deze regelingen. Dit 
betekent dat het ook net even iets meer tijd kost om de aanvragen te beoordelen, omdat 
beoordelaars van RVO zich opnieuw moeten inlezen in bijvoorbeeld de beoordelingscriteria.   
 
RVO hecht veel waarde aan het advies van de ambassade en raadt af om deze stap uit het 
beoordelingsproces te halen. De kennis bij de beoordelaars van RVO over de lokale 
omstandigheden is volgens hen te beperkt en het afbraakrisico dat een niet volledig duurzaam 
project met mogelijk negatieve gevolgen voor de lokale bevolking een groenverklaring krijgt te 
groot. Bovendien verwachten de betrokken RVO-medewerkers niet dat deze lokale kennis 
binnengehaald kan worden door andere collega’s van RVO die al werken aan andere internationale 
regelingen. Ook die collega’s maken in sommige gevallen gebruik van ambassades bij beoordeling.  
27 
 

 
 
 
financiering uit het Nederlandse groenfonds wel volledig naar de groene landen uit de DGGF-lijst 
gealloceerd zou worden.  
 
4.4.2 Ambassades 
De geïnterviewde ambassade gaf aan tevreden te zijn over het contact dat zij had met RVO. De 
vragen die voor het advies beantwoord moesten worden waren duidelijk en als men vragen had 
werden die door RVO netjes beantwoord.  
  
29 
 

 
 
 
 
Conclusie optie 1 
De regelingen zijn beleidsmatig en uitvoeringstechnisch onvoldoende actueel. Het ongewijzigd 
voortzetten van de regelingen zou betekenen dat de regelingen beperkt doeltreffend blijven. 
Bovendien zal dit beleidsmatige en uitvoeringstechnische risico’s met zich mee blijven brengen, 
zoals mogelijk ongewenste financiering van projecten. 
 
5.2 Optie 2: Regeling(en) beëindigen 
 
Een andere optie is om één of beide regelingen stop te zetten, omdat er nauwelijks 
groenverklaringen worden afgegeven en daardoor de beleidsresultaten beperkt zijn. Zoals 
beschreven in paragrafen 3.3 en 3.4 heeft dit verschillende oorzaken, waaronder de hoge 
financieringsrisico’s die groenfondsen ervaren in de ontwikkelingslanden en het Caribisch gebied. 
 
De groenfondsen die niet of nauwelijks gebruik maken van de regelingen zeggen het logisch te 
vinden als deze regelingen stop worden gezet als ze weinig benut worden. Zij geven aan dat het 
hen ook niet zou raken als de regelingen beëindigd zouden worden. 
 
Met name voor de Regeling groenprojecten Nederlandse Antillen en Aruba, waar al negen jaar lang 
geen gebruik van wordt gemaakt, valt dit ook zeer te begrijpen. Het ministerie van EZK zet 
namelijk ook andere beleidsinstrumenten in om wind- en zonneparken in het Caribisch gebied te 
realiseren.  
 
Voor de Regeling groenprojecten buitenland ligt dit net wat anders. Groenfondsen die met enige 
regelmaat gebruik maken van deze regeling zouden het een gemiste (beleids)kans vinden als de 
regeling stop gezet zou worden. Zij zien de regeling als een belangrijk vliegwiel/katalysator om 
private partijen te bevorderen om ook innovatieve duurzame projecten in ontwikkelingslanden te 
financieren.  
 
“Als de Regeling groenprojecten buitenland 2002 stopt, dondert het [de 
financiering door Nederlandse groenfondsen van groenprojecten in 
ontwikkelingslanden] in elkaar.” 
 
De regeling zorgt er in de ogen van de groenfondsen die er gebruik van maken voor dat de private 
sector gestimuleerd wordt om in duurzame projecten die uitgevoerd worden in ontwikkelingslanden 
te financieren. Succesvolle realisatie van deze groenprojecten zorgt ervoor dat de private sector 
inziet dat het rendabel is / kan zijn om hierin te investeren. Met een sterke toename van privaat 
geld voor dergelijke investeringen zal het behalen van de klimaatdoelen volgens hen (eerder) 
dichterbij komen. 
 
“Het is een druppel op een gloeiende plaat, maar wel een heel belangrijk signaal 
dat private investeringen [in duurzame projecten in ontwikkelingslanden] 
financieel rond kunnen komen en rendabel kunnen zijn.” 
 
Hard bewijs voor dit vliegwieleffect is er niet. Groenfondsen geven aan dat het daar nog te vroeg 
voor is. Er zijn wel meerdere voorbeelden waarin de herfinanciering, na het bereiken van de 
operationele fase van een project, plaatsvindt door lokale banken en/of private partijen.  
 
De regelingen passen bovendien goed bij de beleidsdoelen van verschillende andere ministeries 
waaronder die van Buitenlandse Zaken. Ook zij hebben als doel om meer private financiering van 
duurzame projecten in ontwikkelingslanden gerealiseerd te krijgen en zien beide regelingen als een 
aanvulling op het bestaande beleidsinstrumentarium. 
 
 
Conclusie optie 2 
Ondanks dat de enkele projecten waarvoor via de Regeling groenprojecten buitenland 2002 een 
groenverklaring is afgegeven individueel zeer impactvol zijn, is de totale impact van de regeling 
relatief laag vanwege het feit dat er maar weinig groenprojecten worden gefinancierd via de 
regeling. Daarentegen past de regeling wel goed bij het beleid van o.a. het ministerie van 
Buitenlandse Zaken. Een mogelijke beëindiging van de Regeling groenprojecten buitenland 2002 is 
31 
 

 
 
 
Op de DAC-lijst staan 141 landen, dat is twee keer zo veel als de DGGF-lijst waar 70 landen op 
staan. Door de DAC-lijst aan te houden wordt dus het potentieel van projecten dat in aanmerking 
komt voor een groenverklaring vergroot. Daarentegen is er enkele jaren geleden uiteraard niet 
voor niets gekozen om de DGGF-lijst aan te houden, waaronder dat deze lijst (in ieder geval 
toentertijd) toegepast werd voor andere publiek-private samenwerkingsinstrumenten. Het is dus 
zaak deze twee lijsten goed tegen elkaar af te wegen.  
 
Daarnaast werd er ook voorgesteld om de landenlijst nog veel verder uit te breiden, zodat ook 
investeringen in OESO-landen binnen de voorwaarden van de regeling zouden vallen. Dit is volgens 
de onderzoekers echter niet aan te raden, omdat deze landen prima zelf in staat zijn om dergelijke 
innovatieve en duurzame projecten op te zetten, te financieren en uit te voeren.  
 
 
3. Verhoog het maximum groen gefinancierde bedrag per project naar €15 - €20 miljoen 
Meerdere groenfondsen gaven aan dat zij graag het maximum bedrag dat groen verklaard mag 
worden verhoogd zouden willen hebben. Het huidige maximale bedrag ligt voor de Regeling 
groenprojecten buitenland 2002 nu op €9.075.600, dat nog voortkomt uit de tijd van de guldens 
(staat gelijk aan 20 miljoen gulden). Tot op heden zijn acht van de 21 groenverklaringen tegen het 
(nagenoeg) maximale bedrag afgegeven. Voor enkele van deze projecten was het totaal 
gefinancierde bedrag hoger en is dus een deel met wit geld gefinancierd. Voor andere projecten 
hebben groenfondsen de keuze gemaakt om te financieren tot het (nagenoeg) maximale bedrag 
dat groen verklaard kon worden, omdat er onvoldoende ruimte was om de financiering deels uit 
wit/grijs geld te financieren vanwege het 70%-criterium waar groenfondsen aan moeten voldoen.  
 
Door het maximum bedrag te stellen op €15 - €20 miljoen zorg je er enerzijds voor dat 
groenfondsen een groter aandeel van de financiering van grotere projecten op zich kunnen nemen, 
wat de toegevoegde waarde van de financiering ten goede komt. Tegelijkertijd wordt met dit 
maximum een grens bewaakt dat niet onevenredig veel groen geld naar één project gaat. 
 
 
4. Overweeg wijziging van het criterium dat financiering binnen één jaar na start van 
uitvoering moet plaatsvinden 
Eén van de criteria in de regelingen is dat er geen groenverklaring wordt afgegeven voor bestaande 
projecten. Hierbij wordt gehanteerd dat een aanvraag voor een groenverklaring binnen één jaar na 
de start van een project, waarbij fysieke werkzaamheden zijn verricht, moet worden ingediend. 
Groenverklaringen worden alleen afgegeven voor de financiering van nieuwe projecten. Een 
verbetering van een bestaand project kan wel als groenproject worden aangewezen, waarbij deze 
getoetst zal worden op de waarde (omvang van de vaste activa) van de verbetering zelf en niet op 
de waarde van het integrale project. 
 
Eén groenfonds ziet dit als een belemmering voor de financiering van groenprojecten. Dit strookt 
volgens hen niet altijd met hoe financiering in de praktijk gaat. In sommige gevallen willen zij 
instappen wanneer er financiering gezocht wordt voor de operationele fase van een groenproject, 
omdat de risico’s dan wat lager zijn dan gedurende de eerste ontwikkelingsfase. Het is logischer 
dat tijdens deze eerste projectfase (meer) publieke middelen worden ingezet vanwege het hoge 
risico in die fase. Vervolgens zou je gedurende de operationele fase steeds meer financiering vanuit 
private partijen willen krijgen, waarbij via deze regelingen groenfondsen gestimuleerd worden om 
dan in te stappen. Dit groenfonds stelt daarom voor de criteria te wijzigen naar dat de financiering 
binnen de eerste investeringsronde moet plaatsvinden in plaats van binnen één jaar na de start 
van fysieke werkzaamheden.  
 
Een dergelijke wijziging is een beleidsmatige overweging. Dit betekent namelijk dat ook andere 
projectfases door groenfondsen gefinancierd kunnen worden. Voor de operationele fase zal het 
gemakkelijker zijn om private financiering te vinden wat de toegevoegde waarde van de 
financiering van een groenfonds doet afnemen. Tegelijkertijd zorg je er hiermee wel voor dat 
groenfondsen mogelijk vaker groenprojecten in ontwikkelingslanden en/of het Caribisch gebied 
gaan financieren. 
33 
 

 
 
 
Hoofdstuk 6: Conclusie  
Met de Regeling groenprojecten buitenland 2002 en de Regeling groenprojecten Nederlandse 
Antillen en Aruba 2002 wordt beoogd om de financiering door groenfondsen van innovatieve 
projecten met bovenwettelijke positieve milieueffecten in ontwikkelingslanden en in het Caribisch 
deel van het Koninkrijk der Nederlanden te bevorderen.  
 
Groenfondsen maken met 21 toegekende groenverklaringen slechts beperkt gebruik van de 
Regeling groenprojecten buitenland 2002 en nagenoeg geen gebruik (5 toegekende 
groenverklaringen) van de Regeling groenprojecten Nederlandse Antillen en Aruba 2002. De 
projecten die groen verklaard zijn en voor ruim €260 miljoen mede gefinancierd zijn vanuit de 
groenfondsen, richten zich nagenoeg allemaal op het thema duurzame energie. Hoewel de 
regelingen een bredere focus hebben, zijn er geen groenverklaringen afgegeven voor bijvoorbeeld 
projecten op het gebied van klimaatadaptatie of duurzame landbouw.  
 
De projecten die wel een groenverklaring hebben gekregen, lijken individueel wel impactvol. De 
beoogde realisatie zoals opgenomen in de projectplannen van deze duurzame innovatieve 
projecten in ontwikkelingslanden en het Caribisch gebied leidt naar verwachting tot grote 
milieueffecten (o.a. minimaal 1.405 MW geïnstalleerd vermogen aan duurzame energieopwekking). 
Bovendien is het aannemelijk dat realisatie van deze projecten een bijdrage levert aan de 
marktontwikkeling en -introductie van nieuwe duurzame technologieën in het betreffende land. 
Bovendien lijken de projecten via voornamelijk (tijdelijke) werkgelegenheid een bijdrage te leveren 
aan een verbetering van de sociaaleconomische situatie van de lokale bevolking en voor een 
toename van lokale kennis voor de uitvoering en instandhouding van de projecten. Hard bewijs 
voor de realisatie van deze effecten ontbreekt, omdat de groenfondsen tijdens en/of na realisatie 
van een groenproject geen inzicht hoeven te geven over de gerealiseerde effecten. 
 
Beide regelingen passen qua doelstelling goed bij de beleidsdoelen van verschillende ministeries 
zoals het ministerie van Buitenlandse Zaken. Eén van hun beleidsdoelen is namelijk om meer 
private financiering van duurzame projecten in ontwikkelingslanden gerealiseerd te krijgen. 
 
In hoeverre de regelingen doeltreffend zijn en dus daadwerkelijk additioneel bijdragen aan het 
financieren van groenprojecten in ontwikkelingslanden en/of het Caribisch gebied is daarentegen 
lastig te concluderen. Hoewel er de afgelopen jaren weinig groenverklaringen zijn afgegeven, 
geven de groenfondsen die gebruik hebben gemaakt van de Regeling groenprojecten buitenland 
2002 aan dat deze regeling hen bevordert om duurzame innovatieve projecten in 
ontwikkelingslanden te financieren. De projecten zijn volgens hen door de regelingen financieel 
beter haalbaar en rendabel, wat in veel gevallen nodig was om over te kunnen gaan tot 
financiering van deze projecten. Het komt af en toe voor dat groenfondsen projecten financieren 
die, al dan niet onverwachts, niet groenverklaard worden. Dit duidt erop dat de regeling voor de 
financiering van deze projecten geen noodzakelijkheid was, wat de doeltreffendheid niet ten goede 
komt. Het aandeel projecten waarbij dit voorkomt lijkt echter beperkt, omdat groenfondsen ten alle 
tijden minimaal 70% van het ingelegde groene geld besteed moeten hebben aan groen verklaarde 
projecten.  
 
De Regeling groenprojecten buitenland 2002 lijkt wel doelmatig te zijn. Uit de evaluatie van de 
Regeling groenprojecten 2010-2017 is gebleken dat voor elke euro die de overheid aan die regeling 
uitgeeft er voor €29 - €34 wordt gefinancierd aan innovatieve duurzame projecten die zonder de 
regeling niet hadden plaatsgevonden. Dit is een jaarlijks gemiddelde over de hele evaluatieperiode. 
Vanwege de vergelijkbaarheid van het beleid, is dit waarschijnlijk een goede inschatting van de 
doelmatigheid van beleid voor de Regeling groenprojecten buitenland (en potentieel de Regeling 
groenprojecten Nederlandse Antillen en Aruba als daar in de toekomst wel gebruik van wordt 
gemaakt). De uitvoeringskosten voor RVO per beoordeelde aanvraag (€5.255 en €6.175) liggen 
hoger dan bijvoorbeeld die van de Regeling groenprojecten voor in Nederland uitgevoerde 
projecten (€1.350). Dit is echter te verklaren door de verhoogde complexiteit van de beoordeling 
van buitenlandse projecten en het opvragen van een advies van de ambassade. De administratieve 
lasten voor groenfondsen en ambassades zijn beperkt en men is tevreden over de dienstverlening 
die RVO biedt gedurende het beoordelingsproces. Belangrijkste verbeterpunt is hierin de lange 
doorlooptijd (ruim zes maanden) van de behandeling van een aanvraag voor een groenverklaring.  
 
35 
 

 
 
 
Hoofdstuk 7: Aanbevelingen 
Naar aanleiding van de uitkomsten van dit onderzoek worden er drie aanbevelingen gedaan:  
 
 
1. Actualiseer en verbeter de regeling(en) voor meer impact indien gekozen wordt voor 
voortzetting van dit beleid 
Beide regelingen zijn beleidsmatig en uitvoeringstechnisch onvoldoende actueel. Mochten de 
regeling(en) voortgezet worden is het aan te bevelen om de regeling(en) te actualiseren en op 
onderdelen te verbeteren. In deze beleidsevaluatie zijn meerdere voorstellen ter verbetering van 
de regeling(en) gedaan. De belangrijksten daarvan staan beschreven in de conclusie.  
 
 
2. Beschrijf de beleidsdoelen en specificeer de beoogde effecten 
Bij de publicatie van beide regelingen is het beleidsdoel niet specifiek benoemd en zijn de beoogde 
effecten onvoldoende concreet beschreven. Hoewel logischerwijs beredeneerd kan worden dat de 
beleidsdoelen vergelijkbaar zijn aan de doelen van de Regeling groenprojecten 2022 en haar 
voorgangers, is het aan te bevelen de beleidsdoelen specifiek te beschrijven voor de Regeling 
groenprojecten buitenland 2002 en de Regeling groenprojecten Nederlandse Antillen en Aruba 
2002. Ook is het aan te bevelen om de beoogde effecten zouden concreter te beschrijven. Bij een 
concretere beschrijving van de beleidsdoelen en de beoogde effecten kan gedurende de uitvoering 
en bij het evalueren van de regelingen beter worden nagegaan in hoeverre de regelingen bijdragen 
aan het realiseren van deze beleidsdoelen en effecten.  
 
 
3. Verken hoe inzicht gekregen kan worden op gerealiseerde effecten 
In deze evaluatie wordt geconcludeerd dat, door de manier waarop RVO groenverklaringen 
beoordeelt en door het strakke beleid dat groenfondsen zelf hebben bij hun beoordeling van 
projecten, het aannemelijk is dat realisatie van de groenprojecten een bijdrage levert aan de 
realisatie van de met de regelingen beoogde effecten. Er is echter onvoldoende zicht op de 
concrete bijdrage van een groenproject aan de realisatie van de door het beleid beoogde doelen en 
effecten. Het is daarom aan te bevelen om te verkennen hoe concreter inzicht verkregen kan 
worden in de beoogde realisatie van deze doelen en effecten via de groenprojecten. Let hierbij wel 
op dat de administratieve lasten voor de groenfondsen niet onredelijk hoog worden. Het is dan ook 
aan te raden om bij het verkrijgen van dit inzicht aan te sluiten bij de EU-taxonomie waar 
groenfondsen sowieso aan moeten voldoen bij de financiering van groenprojecten.  
 
 
  
37 
 



 
 
 
- Hoe ervaren jullie de wisselwerking met andere beleidsinstrumenten? 
- Er komen weinig aanvragen voor groenverklaringen binnen bij RGP B en al helemaal bij 
RGP A&A. Waarom is dat? 
o Zijn er überhaupt weinig projecten? 
o Wat houdt jullie tegen om (meer) groenprojecten in ontwikkelingslanden en het 
Caribisch gebied te financieren? 
- Welke knelpunten vanuit de regelingen ervaren jullie? 
o Inhoud / aard van de regeling? 
o Type projecten? 
o Aanvraagprocedure rond groenverklaringen? 
- Welke suggesties hebben jullie om deze knelpunten op te lossen? 
- Hoe zouden de regelingen verbeterd kunnen worden om wel/meer impact te kunnen 
maken? 
o Veranderingen in criteria / voorwaarden? 
o RGP B: voorwaarden/criteria globaal omschreven? Fijn of geeft dat onduidelijkheid? 
 
Inzicht in (potentie van) doelgroep/projecten 
- Vaak buitenlandse partijen die gefinancierd worden en deelname aan grotere fondsen.  
o Waarom? 
o Zijn Nederlandse bedrijven niet in beeld? 
o Wat gebeurt er als die mogelijkheid zou vervallen? 
- RGP A&A: Waarom financieren jullie geen projecten die daar plaatsvinden? 
o RGP A&A: Amerikaanse banken leiden de markt? 
o RGP A&A: financieel oninteressant om daar op in te zetten? 
o RGP A&A en B: onvoldoende kennis om risico-inschatting te kunnen maken? 
- In hoeverre zijn er klanten die potentieel gebruik kunnen maken van RGP B of A&A, maar 
waar in het voortraject er toch wordt besloten om geen groenverklaring aan te vragen?  
o Wat zijn de redenen dat er toch geen groenverklaring wordt aangevraagd? 
▪ Aan welke criteria / voorwaarden ligt dit?  
▪ Zouden deze criteria / voorwaarden versoepeld moeten worden? 
- Op dit moment zijn het alleen maar projecten op zon en wind (niet divers). In hoeverre 
denken jullie ook aan ander soort projecten (bijv. landbouw)? 
o Zijn ander soort projecten een te groot risico? 
o Waterprojecten? → minder interessant vanwege risico’s bij lokale omstandigheden 
(bijv. overstroming?) 
 
Werking RGP B en A&A (beleid) 
- Wat is het effect van een groenverklaring voor projecten? 
- In hoeverre worden projecten gestimuleerd en aangepast om te voldoen aan de eisen van 
de groenregeling? 
o Hoe hoog is het rentevoordeel voor de ondernemer? 
▪ Nu en in het verleden? 
o En in hoeverre is dit rentevoordeel voldoende voor de ondernemer om een 
(groen)project te realiseren? 
o En zorgt de groenverklaring ervoor dat jullie deze projecten wel willen financieren? 
- Waarom financieren jullie wel buitenlandse groenprojecten via RGP B? 
- Hoe graag maken ondernemers gebruik van groenfinanciering en waarom? 
o Passen ondernemers hun plannen aan om in aanmerking te komen? 
- Is het feit dat jullie buitenlandse projecten financieren van belang voor jullie 
spaarders/beleggers?  
o Weten die het wel?  
o Op de website moet ik er goed naar zoeken 
- Hebben jullie zicht op de gerealiseerde resultaten/effecten van groenprojecten? 
o Kunnen jullie die met ons delen? 
o In hoeverre leiden de projecten tot bovenwettelijke milieueffecten 
o In hoeverre leiden de projecten tot een versnelde marktontwikkeling en -
introductie van nieuwe duurzame technologieën 
o In hoeverre leiden de projecten tot een verbetering van de sociaaleconomische 
situatie van lokale bevolking 
Aanname: Het aangeboden voordeel voor banken/groenfondsen is voldoende om over te gaan tot 
financiering van innovatieve duurzame projecten in ontwikkelingslanden en/of Caribisch gebied. 
41 
 

