 
 
Wijziging van de Wet op het hoger onderwijs en wetenschappelijk onderzoek in 
verband met het schrappen van de grondslag voor kwaliteitsbekostiging in het 
hoger onderwijs 
 
Voorstel van wet 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is de grondslag voor 
kwaliteitsbekostiging in het hoger onderwijs te schrappen teneinde te zorgen voor meer 
rust en ruimte in het stelsel van bekostiging; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
Artikel I. Wijziging van de Wet op het hoger onderwijs en wetenschappelijk 
onderzoek 
 
Artikel 2.6 van de Wet op het hoger onderwijs en wetenschappelijk onderzoek wordt als 
volgt gewijzigd: 
1. Onder vernummering van het zevende lid tot het vijfde lid, vervallen het vijfde, zesde 
en achtste lid. 
2. In het vijfde lid (nieuw) wordt ‘eerste, tweede en zesde lid’ vervangen door ‘eerste en 
tweede lid’. 
 
Artikel II. Vervallen onderliggende regelgeving 
In artikel 1.1 van het Uitvoeringsbesluit WHW 2008 vervallen de begripsomschrijvingen 
‘kwaliteitsbekostiging’ en ‘kwaliteitsthema’, alsmede hoofdstuk 4, afdeling 5. 
 
Artikel III. Inwerkingtreding 
Deze wet treedt in werking op een bij koninklijk besluit te bepalen tijdstip. 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
 
 
De Minister van Onderwijs, Cultuur en Wetenschap, 
 W14774.K-2  1 

 
voegen in verband met de door de instelling in het vooruitzicht gestelde of gerealiseerde 
kwaliteit van het hoger onderwijs of het wetenschappelijk onderzoek (de 
kwaliteitsbekostiging). De kwaliteitsafspraken zijn juridisch omgezet in het 
6
Uitvoeringsbesluit WHW 2008 (UWHW).  
 
Op grond van het UWHW is door de Minister van Onderwijs, Cultuur en Wetenschap 
(OCW) eind 2019 en begin 2020 kwaliteitsbekostiging voor de periode 2021 – 2024 
toegekend aan instellingen, die daarvoor individueel een plan voor de 
kwaliteitsverbetering hadden ingediend. De Minister van OCW heeft zich voor zijn 
beslissing steeds laten adviseren door de NVAO. Nu het einde van de huidige periode 
van kwaliteitsbekostiging nadert, heeft de regering stilgestaan bij de toekomst van de 
kwaliteitsbekostiging. 
 
2.2 Probleembeschrijving en doelstelling 
 
Vanaf 1 januari 2025 eindigen de kwaliteitsafspraken, zoals deze op 9 april 2018 door de 
7
Minister van OCW, de VSNU , de Vereniging Hogescholen (VH), het Interstedelijk 
Studenten Overleg (ISO) en de Landelijke Studentenvakbond (LSVb) zijn vastgelegd. 
Deze afspraken boden instellingen de ruimte om eigen keuzes te maken op het terrein 
van verbetering van de onderwijskwaliteit en zijn door instellingen vertaald in plannen. 
De plannen die door de instellingen zijn opgesteld gaven aan waar de instelling met de 
inzet van de studievoorschotmiddelen naar streeft tot en met 2024.  
 
Gebleken is dat de kwaliteitsafspraken door alle instellingen goed zijn nagekomen. In 
2021 hebben alle instellingen een positief besluit ontvangen op de aanvraag voor de 
8
kwaliteitsbekostiging. Dit betekent dat alle instellingen hebben voldaan aan de 
maatstaven voor de toekenning van de kwaliteitsbekostiging bij de planbeoordeling. De 
aanvraag getuigde daarmee van voldoende betrokkenheid van interne belanghebbende 
partijen; de medezeggenschap moest instemmen met het plan en de raad van toezicht 
moest goedkeuring geven aan het plan. Ook uit de tussentijdse evaluatie van de 
planrealisatie door de NVAO blijkt dat instellingen voldoende voortgang hebben geboekt 
bij de realisatie van hun voornemens en dat de relevante belanghebbende partijen 
voldoende zijn betrokken gedurende de uitvoering van het plan. De regering ziet hierin 
de bevestiging dat verdiend vertrouwen in de professionaliteit maakt dat de instellingen 
zich ook na afloop van de kwaliteitsafspraken zullen blijven inzetten voor de verbetering 
van de kwaliteit van het hoger onderwijs.  
 
Tegelijkertijd stelt de regering vast dat de huidige wijze van kwaliteitsbekostiging 
administratieve lasten met zich mee brengt. Op basis van signalen uit het veld trekt de 
regering thans de conclusie dat de door de instellingen ervaren regeldruk hoger is 
9
gebleken dan tijdens de totstandkoming van de kwaliteitsafspraken was voorzien. Deze 
hoge administratieve lasten vindt de regering onwenselijk. 
 
De regering vindt het vanwege de bovengenoemde redenen niet nodig de huidige wijze 
van kwaliteitsbekostiging te continueren. Het doel van de kwaliteitsbekostiging - om 
binnen de instelling een cultuur te bevorderen waarin kwaliteitsverbetering van het 
onderwijs centraal staat – kan naar oordeel van de regering ook bereikt worden via de 
lumpsum-bekostiging (met de daarbij horende medezeggenschapsrechten). De 
kwaliteitsafspraken hebben naar het oordeel van de regering gezorgd voor een impuls 
aan de cultuur van bevordering van de kwaliteitsverbetering binnen de instelling, maar 
verdiend vertrouwen en de hoge administratieve lasten van de kwaliteitsbekostiging, 
maakt dat de regering nu een andere keuze maakt. Teneinde het huidige 
                                                 
6
 Stb. 2019, 162. 
7
 Huidige naam: Universiteiten van Nederland (UNL). 
8
 Kamerstukken II, 2021/22, 31 288, nr. 930. 
9
 Bij het invoeren van de kwaliteitsbekostiging is berekend dat de administratieve lasten van de 
kwaliteitsbekostiging ongeveer 150.000 euro gemiddeld per jaar zijn voor alle hogescholen en universiteiten 
gezamenlijk voor de periode 2019 tot en met 2024 (Stb. 2019, 162). 
 W14774.K-2 3 

 
 
De VH, UNL, ISO en LSVb zijn, samen met de Minister van OCW, over de specifieke 
wijze waarop deze betrokkenheid wordt geregeld in overleg getreden. De centrale 
medezeggenschap heeft instemmingsrecht op de hoofdlijnen van de jaarlijkse 
14
begroting. De precieze invulling daarvan is overgelaten aan de instellingen. Er is 
afgesproken dat per 2025 de middelen ter bevordering van de onderwijskwaliteit 
(studievoorschotmiddelen) zal worden beschouwd als onderdeel van de hoofdlijnen van 
de jaarlijkse begroting. De minister van OCW zal de hogescholen en universiteiten 
informeren over welk bedrag aan studievoorschotmiddelen elke instelling, als onderdeel 
van de rijksbijdrage, ontvangt. 
 
Betrokkenheid externe belanghebbende partijen 
De regering heeft het vertrouwen dat de instellingen, ook nadat de 
studievoorschotmiddelen ter beschikking komen van de instellingen door toevoeging aan 
de lumpsum, zich zullen blijven inzetten voor het verbeteren van de kwaliteit van het 
hoger onderwijs. Uitgangspunt blijft hierbij ruimte voor en vertrouwen in de horizontale 
dialoog. De regering meent dat op instellingsniveau, in het gesprek tussen 
instellingsbestuur, studenten, docenten en relevante in- en externe stakeholders (zoals 
werkgevers, toeleverend onderwijsveld of maatschappelijke organisaties), het beste kan 
worden bepaald met welke investeringen de onderwijskwaliteit bij de eigen instelling het 
meest is gediend. De regering gaat er van uit dat, waar relevant, interne en externe 
stakeholders betrokken zullen blijven worden bij kwaliteitsinvesteringen.  
 
3. Gevolgen (met uitzondering van financiële gevolgen) 
 
3.1. Regeldruk 
 
Van de huidige werkwijze, waarbij instellingen samen met de medezeggenschap vooraf 
plannen moeten maken ter besteding van deze middelen, de toetsing vooraf van deze 
plannen door de NVAO en de toetsing van de planrealisatie, is vanaf 2025 geen sprake 
meer. De berekende administratieve lasten die gepaard gaan met deze huidige wijze van 
15
kwaliteitsbekostiging komen daarmee te vervallen.  
 
3.2. Doenvermogen, Caribisch Nederland, gendergelijkheid en privacy 
 
Dit wetsvoorstel heeft geen gevolgen voor het doenvermogen van studenten, Caribisch 
Nederland, gendergelijkheid en gegevensleveringen. 
 
4. Uitvoering 
 
Door de Dienst Uitvoering Onderwijs (hierna: DUO) is een uitvoeringstoets verricht op 
de voorgestelde wetswijziging. DUO concludeert dat het wetsvoorstel uitvoerbaar en 
haalbaar is. Hierbij zijn enkele opmerkingen geplaatst, die zien op de gevolgen van dit 
wetsvoorstel voor DUO ten aanzien van de bekostiging van de onderwijsinstellingen. Er 
is ook de opmerking gemaakt dat het UWHW en de Regeling financiën hoger onderwijs 
nog gewijzigd moeten gaan worden. Ten aanzien van dit laatste punt merkt de regering 
op, dat door het vervallen van de grondslag van kwaliteitsbekostiging in de WHW, de 
lagere regelgeving die hierop gebaseerd is van rechtswege zal vervallen. Dit is inmiddels 
geëxpliciteerd in artikel II van het voorstel. 
 
5. Financiële gevolgen 
 
In onderstaande tabel zijn de middelen die beschikbaar zijn voor kwaliteitsbekostiging 
weergegeven. Deze middelen blijven onverkort beschikbaar op begrotingsartikel 6 (hbo) 
en begrotingsartikel 7 (wo) van de begroting van het ministerie van OCW. Vanaf 2025 
                                                 
14
 A rtikelen 9.30a, derde lid, 9.33, tweede lid, 10.16b, derde lid, en 10.20, derde lid, WHW.  
15
 Stb. 2019, 162, nota van toelichting, algemeen deel, paragraaf 8. 
 W14774.K-2 5 

 
inzetten voor de verbetering van kwaliteit van het onderwijs. Hiertoe is in het 
bestuursakkoord met VH en UNL ook de afspraak gemaakt dat instellingen deze 
middelen structureel inzetten voor de (bevordering van de) kwaliteit van het hoger 
16
onderwijs. 
 
Ook is gevraagd of de administratieve lasten niet hetzelfde blijven met de wetswijziging, 
aangezien respondent de hoop uitspreekt dat instellingen nog steeds 
kwaliteits(verbeterings)plannen maken in samenspraak met de medezeggenschap.  
In reactie hierop wil de regering benadrukken dat de huidige werkwijze, waarbij 
instellingen samen met de medezeggenschap vooraf plannen moeten maken ter 
besteding van deze middelen, de toetsing vooraf van deze plannen door de NVAO en de 
toetsing van de planrealisatie, vanaf 2025 verdwijnt. Dit betekent dat de uit de WHW 
voortvloeiende administratieve lasten die hiermee gepaard gaan verdwijnen. Zoals in 
paragraaf 2.3 naar voren is gebracht, acht de regering het wel van belang dat blijvende 
betrokkenheid van de medezeggenschap op de besteding van deze middelen wordt 
gewaarborgd. De regering gaat ervan uit dat de hieruit voortkomende regeldruk minder 
is dan die voortvloeiend uit de huidige werkwijze.  
 
Tot slot suggereert een respondent dat de studievoorschotmiddelen niet aan verbetering 
van het onderwijs zijn besteed en teruggegeven zouden moeten worden aan de 
studenten die onder het leenstelsel hebben gestudeerd. In reactie hierop wil de regering 
benadrukken dat de studievoorschotmiddelen zijn besteed aan de investeringen in het 
hoger onderwijs. De investeringen in het hoger onderwijs, die zijn bekostigd uit 
middelen die met de invoering van het leenstelsel werden bespaard,  
blijven overeind na de terugkeer van de basisbeurs en zullen nog steeds worden ingezet 
ter verbetering van het hoger onderwijs.  
 
7. Inwerkingtreding 
 
De publicatie van dit wetsvoorstel is voorzien per 1 juli 2024. Op deze manier kunnen de 
instellingen tijdig geïnformeerd worden over de bekostiging voor 2025 in de eerste 
Rijksbijdragebrief voor 2025. Deze brief wordt uiterlijk in augustus 2024 aan de 
instellingen verstuurd. De inwerkingtreding is voorzien op 1 januari 2025. De huidige 
periode van kwaliteitsbekostiging loopt af op 31 december 2024 waardoor de grondslag 
van de kwaliteitsbekostiging tot deze datum in de wet moet blijven staan.   
 
  
                                                 
16
 Kamerstukken II 2017/18, 31288, nr. 621, paragraaf 1.2. 
 W14774.K-2 7 

