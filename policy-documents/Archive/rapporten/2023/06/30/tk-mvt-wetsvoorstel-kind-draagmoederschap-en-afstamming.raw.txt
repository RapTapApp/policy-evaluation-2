Voorstel tot wijziging van Boek 1 en Boek 10 van het Burgerlijk Wetboek en enige 
andere wetten in verband met de introductie van een regeling voor draagmoederschap 
en een versterking van het recht van het kind op afstammingsinformatie (Wet kind, 
draagmoederschap en afstamming) 
 
MEMORIE VAN TOELICHTING 
I. Algemeen deel  
 
1. Inleiding  
De samenleving verandert, opvattingen over relaties en ouderschap verschuiven en de wijze 
waarop mensen invulling geven aan ouderschap en de totstandkoming hiervan wordt steeds meer 
divers. Daarnaast maken medisch technische ontwikkelingen nieuwe vormen van gezinsvorming 
mogelijk, zoals door draagmoederschap. De huidige wet- en regelgeving voorzien nu echter niet in 
een specifiek juridisch kader voor draagmoederschap. Het ontbreken van een wettelijke regeling 
1
betekent echter niet dat wensouders geen gebruik maken van de mogelijkheden die 
draagmoederschap biedt om in hun kinderwens te voorzien. Draagmoederschap komt voor in 
Nederland, ook gaan wensouders voor een draagmoederschapstraject naar het buitenland. De 
Staatscommissie Herijking ouderschap (hierna: Staatscommissie) heeft op 7 december 2016 onder 
e
voorzitterschap van de heer A. Wolfsen haar rapport ‘Kind en ouders in de 21 eeuw’ uitgebracht. 
Zij adviseerde met een wettelijke regeling te komen voor nationaal en internationaal 
2
draagmoederschap, juist vanwege de kwetsbare positie van alle betrokkenen. Dit wetsvoorstel 
voorziet daarin. 
Met dit wetsvoorstel wordt primair een maatstaf voor verantwoord draagmoederschap neergelegd, 
waarvan wensouders zich rekenschap behoren te geven bij de keuze voor een 
3
draagmoederschapstraject in het binnenland zowel als in het buitenland. Voor Nederland wordt 
voorgesteld dat als aan bepaalde voorwaarden is voldaan en de rechter daarvoor vóór de 
conceptie toestemming heeft gegeven, de wensouders vanaf de geboorte als de juridische ouders 
worden aangemerkt. Daarnaast voorziet het wetsvoorstel in een specifieke erkenningsregeling 
voor in het buitenland tot stand gekomen beslissingen waarbij familierechtelijke betrekkingen na 
draagmoederschap zijn vastgesteld of gewijzigd tussen het kind en de wensouders. Voorwaarde is 
dat het draagmoederschapstraject zorgvuldig is geweest. Daartoe dient te zijn voldaan aan 
vergelijkbare eisen die ook aan een ‘nationaal’ draagmoederschapstraject worden gesteld.  
Bij het opstellen van het wetsvoorstel heeft de regering de ervaringen uit het verleden bij adoptie 
betrokken. Daarmee neemt de regering de aanbeveling ter harte van de Commissie Onderzoek 
naar Interlandelijke Adoptie in het verleden (hierna: Commissie Joustra), die in haar rapport ook 
4
een link legt met nieuwe vormen van gezinsvorming zoals draagmoederschap.   
 
Doel wetsvoorstel 
Doel van dit wetsvoorstel is een regeling te treffen voor zorgvuldig en transparant 
draagmoederschap, waarbij zo veel mogelijke rechtszekerheid wordt geboden aan betrokkenen. 
Daarmee worden de belangen van het kind, de draagmoeder en ook de wensouders beter 
beschermd. De regering is zich daarbij bewust dat de invloed van de Nederlandse overheid niet zo 
ver reikt dat misstanden - zeker in het buitenland- kunnen worden uitgesloten. Het is uiteindelijk 
aan de wensouders om verantwoorde keuzes te maken als zij kiezen voor draagmoederschap, 
waarbij zij in de eerste plaats dienen te handelen in het belang van hun toekomstige kind.  
In het wetsvoorstel zijn de elementen neergelegd waaraan in elk geval moet zijn voldaan, wil van 
verantwoord draagmoederschap sprake kunnen zijn: zo is het in het belang van het kind dat de 
gegevens over de afstamming worden bewaard voor het kind (het kind moet kunnen weten wat 
zijn ontstaansgeschiedenis is). Verder is van belang dat de draagmoeder en wensouders vrijwillig 
                                                 
1
 Waar in deze memorie van toelichting wordt gesproken over wensouders kan steeds ook gelezen worden: 
wensouder. 
2 
Bijlage bij Kamerstukken II 2016/17, 33836, nr. 18  
3
 Waar in deze memorie van toelichting wordt gesproken over Nederland is bedoeld Europees Nederland.  
4
 Bijlage bij Kamerstukken II 2020/21, 31265, nr. 79. De Commissie heeft onder voorzitterschap van  
de heer T.H.J. Joustra haar rapport op 8 februari 2021 aangeboden. Zie ook het Coalitieakkoord 2021-2025, 
Omzien naar elkaar, vooruitkijken naar de toekomst, p. 29. 
1 
 

11.2. Regeldruk 
11.3. Financiële gevolgen 
12. Regeling in Caribisch Nederland 
 
II. Artikelsgewijze toelichting 
 
2. Huidige situatie  
 
2.1. Aanleiding 
In de praktijk blijkt dat om tot gezinsvorming te komen in toenemende mate gebruik wordt 
gemaakt van draagmoederschap. Het huidige Nederlandse recht biedt voor ouderschap na 
draagmoederschap geen specifiek kader. Om het ouderschap na draagmoederschap juridisch vorm 
te geven, moet gebruik worden gemaakt van het reguliere afstammings- en adoptierecht. Voor de 
bescherming van de betrokken kinderen en in het belang van de andere betrokkenen is het 
wenselijk om te voorzien in een wettelijke regeling. Op dit moment moeten wensouders vaak 
langdurige juridische procedures volgen om de maatschappelijke werkelijkheid waarin zij het kind 
verzorgen en opvoeden, ook juridisch te borgen. Dit kan een (vaak lange) periode van onzekerheid 
meebrengen voor zowel de wensouders, alsook het kind en de draagmoeder. Zolang er 
onduidelijkheid bestaat over de juridische afstammingsband kunnen zich allerlei problemen 
voordoen, bijvoorbeeld op het gebied van (de zorg)verzekering, vaccinaties en andere 
geneeskundige behandelingen, verkrijging van een reisdocument, inschrijving bij een 
kinderdagverblijf of de aanvraag van de kinderopvangtoeslag. Om deze situaties te voorkomen, is 
het wenselijk om een specifiek op draagmoederschap gericht juridisch kader tot stand te brengen 
dat met voldoende waarborgen is omkleed. Dat in de rechtspraktijk behoefte bestaat aan een 
juridisch kader blijkt ook uit het feit dat de rechtbank Den Haag in dit verband prejudiciële vragen 
5
heeft gesteld aan de Hoge Raad (hierna: HR).  De HR heeft met het oog op het lopende 
6
wetstraject aangegeven af te zien van beantwoording van de prejudiciële vragen. 
De opdracht aan de Staatscommissie was een reactie te geven op de maatschappelijke en 
7
medisch-technologische veranderingen. De Staatscommissie is in haar rapport onder andere 
8
ingegaan op de vraag naar de wenselijkheid van een specifieke regeling voor draagmoederschap. 
De Staatscommissie heeft aanbevolen om een dergelijke regeling te treffen. De Staatscommissie 
heeft daarbij de aanbeveling gedaan om de door haar geformuleerde zeven kernen van goed 
9
ouderschap centraal te stellen in het afstammings- en gezagsrecht. 
Bij brief van 12 juli 2019 is de Tweede Kamer, mede namens de toenmalige minister van 
Onderwijs, Cultuur en Wetenschap, geïnformeerd over de wens van het toenmalige kabinet te 
komen tot een regeling voor draagmoederschap en voor de registratie van gegevens over de 
10
ontstaansgeschiedenis. Dit wetsvoorstel, dat tevens mede namens de minister van onderwijs, 
Cultuur en Wetenschap wordt ingediend, vormt de uitwerking van die voornemens.  
 
2.2. Vormen van draagmoederschap 
Van draagmoederschap is sprake wanneer een persoon, de draagmoeder, een kind draagt en baart 
met de intentie het kind na de geboorte af te staan aan de wensouders. Van draagmoederschap is 
géén sprake als iemand ongepland zwanger wordt en tijdens de zwangerschap of na de geboorte 
besluit tot afstand van het kind. Bij draagmoederschap is het al voor de zwangerschap de 
                                                 
5
 ECLI:NL:RBDHA:2021:13949 en ECLI:NL:RBDHA:2021:13950. 
6
 ECLI:NL:HR:2022:685, zie ook hieronder par. 2.3.2. 
7
 Kamerstukken II 2016/17, 33 836, nr. 18, bijlage. 
8
 Kamerstukken II, 2013/14, 33 836, nr. 2. 
9
 Dit houdt in dat voor gezag en daarmee ook voor deelgezag, de volgende kernen van goed ouderschap – in 
willekeurige volgorde – als uitgangspunt worden genomen: een onvoorwaardelijk persoonlijk commitment, 
continuïteit in de opvoedingsrelatie, verzorging en zorg voor lichamelijk welzijn, opvoeding tot zelfstandigheid 
en sociale en maatschappelijke participatie, het organiseren en monitoren van de opvoeding en verzorging in 
het gezin, op school en in het publieke domein, zorg dragen voor de vorming van de afstammingsidentiteit van 
het kind, zorg dragen voor contact- en omgangsmogelijkheden met voor het kind belangrijke personen. De 
regering heeft hier nog het belang van een veilige opvoedingssituatie voor het kind aan toegevoegd. 
10
 Kamerstukken II, 2018/19, 33 836, nr. 45.  
3 
 

2.3.2. Vestigen juridische banden tussen wensouders en kind 
Op dit moment bestaat er geen specifieke afstammingsrechtelijke regeling voor 
draagmoederschap. Als na de geboorte de draagmoeder ermee instemt, kunnen de wensouders 
het kind opnemen in hun gezin. Dit kan zonder verdere toestemming als één van de wensouders 
de juridische ouder is of als het kind en de wensouders familie van elkaar zijn tot en met de derde 
19
graad. In andere gevallen moet de raad voor de kinderbescherming eerst schriftelijke 
toestemming geven. De raad voor de kinderbescherming onderzoekt in dat geval of het in het 
belang van het kind is dat het in het gezin van de wensouders wordt opgenomen.  
Om het ouderschap over te laten gaan naar de wensouders moeten betrokkenen bij 
draagmoederschap naar huidig recht na de geboorte diverse procedures in gang te zetten. Daarbij 
wordt afhankelijk van de situatie gebruik gemaakt van verschillende algemene leerstukken (zoals 
erkenning, ontkenning en gerechtelijke vaststelling vaderschap, adoptie). Deze procedures kunnen 
lang duren en brengen onzekerheid mee.  
 
2.4. Wettelijke kaders in het buitenland 
Internationaal gezien zijn er heel verschillende benaderingswijzen van draagmoederschap; er zijn 
landen met een heel uitgewerkt systeem met diverse waarborgen (counseling, juridische bijstand, 
rechterlijke toets etc.), landen waar het ouderschap van wensouders van rechtswege ontstaat 
zonder rechterlijke toets, en ook landen waar een totaalverbod op draagmoederschap geldt. 
Landen waar draagmoederschap is gereguleerd zijn bijvoorbeeld het Verenigd Koninkrijk, Israël, 
Georgië, Griekenland, Oekraïne, Rusland, Portugal, verschillende staten in de VS en enkele 
provincies in Canada. Daarbij kunnen voor wat betreft het juridische ouderschap bij de geboorte 
twee alternatieven worden onderscheiden. Zo wordt de draagmoeder aangemerkt als de juridische 
moeder en haar echtgenoot of partner als de juridische vader. Maar er zijn ook landen waar de 
wensouders vanaf de geboorte van het kind worden beschouwd als de juridische ouders (bijv. 
Georgië en Oekraïne, sommige staten in de VS). Landen waar draagmoederschap is verboden zijn 
bijvoorbeeld Duitsland en Frankrijk. Dat wil overigens niet zeggen dat draagmoederschap in die 
landen niet voorkomt. In België zijn net zoals in Nederland geen specifieke voorzieningen getroffen 
voor draagmoederschap. 
 
2.4.1. Erkenning van in het buitenland ontstaan ouderschap na draagmoederschap 
Mede door het beperkte aantal vrouwen dat zich beschikbaar stelt voor draagmoederschap in 
20
Nederland, zijn er wensouders die gebruik maken van een draagmoeder in het buitenland. Als de 
wensouders met het kind in Nederland wil(len) wonen, rijst de vraag of het ouderschap dat is 
ontstaan in het buitenland ook in Nederland wordt erkend. Die vraag komt aan de orde bij de 
21
inschrijving van de buitenlandse geboorteakte van het kind bij gemeente Den Haag, bij 
inschrijving in de woongemeente in de Basisregistratie Personen (BRP) of al eerder bij een verzoek 
om een paspoort/verblijfsvergunning bij een Nederlandse diplomatieke of consulaire post. Het 
Nederlandse Internationaal Privaatrecht heeft geen specifieke regeling voor de erkenning van in 
het buitenland tot stand gekomen familierechtelijke betrekkingen na draagmoederschap. De 
erkenning wordt daarom behandeld aan de hand van de algemene regels voor de erkenning van 
buitenlandse rechterlijke beslissingen en akten. Afhankelijk van diverse omstandigheden wordt het 
in het buitenland ontstaan ouderschap al dan niet erkend. Vaak zijn een of meer gerechtelijke 
procedures in Nederland nodig om de wensouders juridisch ouder te laten worden. In veel gevallen 
zal de raad voor de kinderbescherming onderzoek doen en zal (nogmaals) DNA-onderzoek worden 
gedaan. Gedurende deze procedures blijft onduidelijkheid bestaan over de juridische 
afstammingsband van het kind met alle gevolgen van dien (zie hiervoor paragraaf 2.1).  
De rechtbank Den Haag heeft in twee zaken van internationaal draagmoederschap prejudiciële 
vragen gesteld aan de Hoge Raad. De rechtbank heeft daarbij te kennen gegeven binnen de 
huidige regelgeving behoefte te hebben aan meer duidelijkheid over het door haar in te zetten 
toetsingskader. Voor wensouders en ambtenaren van de burgerlijke stand is duidelijkheid 
evenzeer gewenst. Dit ook om te kunnen beoordelen of en, zo ja, in welke gevallen mogelijk 
                                                 
19
 Dit is bijvoorbeeld het geval als de draagmoeder een zus is van een van de wensouders. Zie ook artikel 
1:241, derde lid, BW. 
20
 Zoals de Verenigde Staten, Canada, Oekraïne, Georgië, Mexico.  
21
 In gevolge artikel 1:25 BW. 
5 
 

eenvoudigere totstandkoming en erkenning van de juridische band tussen kind en ouders wordt 
daarbij gecombineerd met extra waarborgen voor het kunnen achterhalen van 
afstammingsinformatie en het tegengaan van kinderkoop. Daarbij wordt uitgegaan van de 
principiële keuze, zoals die ook eerder steeds in het Nederlandse recht is gemaakt, dat 
draagmoederschap op zich niet verboden is. En dat draagmoederschap zoals is overwogen door de 
Staatscommissie Herijking ouderschap, naar de huidige kennis onder de juiste voorwaarden 
evenmin in strijd komt met het belang van het kind of de draagmoeder. Hieronder wordt eerst 
ingegaan op de grondrechtelijke positie van de belangrijkste betrokkenen. 
 
3.1. Het kind  
De rechten van een uit een draagmoeder geboren kind zijn primair neergelegd in het IVRK en 
komen tevens terug in de jurisprudentie van het EHRM. Een van de pijlers van het IVRK is het 
gegeven dat bij alle beslissingen van de overheid, de belangen van het kind een eerste overweging 
dienen te zijn (artikel 3 IVRK). In alle gevallen speelt bij draagmoederschap het recht van het kind 
om direct na de geboorte een naam en nationaliteit te verwerven, voor zover mogelijk zijn of haar 
ouders te kennen en door hen verzorgd te worden (artikel 7 IVRK). Opmerking verdient in dit 
verband dat het IVRK niet specifiek bepaalt wie moeten worden gezien als de ouders van het kind. 
Een volgend belangrijk uitgangspunt is het recht van het kind zijn of haar identiteit te behouden, 
met inbegrip van nationaliteit, naam en familiebetrekkingen zoals wettelijk erkend, zonder 
onrechtmatige inmenging (artikel 8 IVRK). Het kind heeft tevens recht op bescherming tegen 
29
kinderkoop (artikel 35 IVRK en Tweede aanvullend protocol bij het IVRK). 
Het recht van het kind op naam, nationaliteit en het kennen van de ouders kan daarbij op 
gespannen voet komen te staan met het recht op behoud van de eigen identiteit. Mede om die 
spanning te overbruggen heeft de Staatscommissie Herijking ouderschap geadviseerd om vanaf de 
geboorte ouderschap te laten ontstaan van de wensouders, en daarnaast een 
draagmoederschapsregister te introduceren, waardoor de belangrijkste gegevens rond de 
ontstaansgeschiedenis vastgelegd blijven. Naast de genoemde rechten, spelen uiteraard nog 
andere deelbelangen een rol. Zo heeft het kind tevens recht op een veilige plek om op te groeien, 
op waarborgen die waar mogelijk uitsluiten dat onenigheid komt te bestaan tussen draagmoeder 
en wensouders en op actieve voorlichting over het draagmoedertraject bij de vorming van zijn 
identiteit.  
In termen van het EVRM moet er vanuit worden gegaan dat het kind family life in de zin van 
artikel 8 heeft met de draagmoeder, in ieder geval tot het moment dat er geen rechtsmiddel meer 
open staat tegen de overdracht van het ouderschap naar de wensouders, en mogelijk daarna, 
30
afhankelijk van de vorm die wensouders, draagmoeder en kind geven aan hun contact. De relatie 
van het kind met wensouders valt blijkens de jurisprudentie van het EHRM onder het recht van het 
kind op bescherming van diens privéleven. Daarbij kijkt het EHRM voornamelijk feitelijk; 
bijvoorbeeld of er een genetische band bestaat met een van de wensouders. Het hof lijkt in dat 
licht in de eerste plaats te hechten aan de mogelijkheid van erkenning van de ouderschapsband 
31
met de genetisch verwante wensouder. Vanaf het moment dat het kind en wensouders samen 
een gezin vormen kan onder omstandigheden beschermwaardig family life tussen beide 
wensouders en het kind bestaan. Is de ouderschapsband met de genetische verwante wensouders 
eenmaal gevestigd, of groeit het kind inmiddels enige tijd op binnen het gezin van de wensouders, 
dan raakt de band van het kind met de wensouder zonder genetische band tevens diens 
32
beschermwaardige family life of private life. 
 
                                                 
29
 Voor een uitgebreide beschouwing naar de rechten en belangen van het kind wordt hier verwezen naar C. 
Achmad, Children’s Rights in International Commercial Surrogacy, (dissertatie), E.M. Meijers Instituut, Leiden 
2018. 
30
 Zie in dit verband ook artikel 1:229, vijfde lid, BW voor een vergelijkbare mogelijkheid die thans geldt voor 
omgang tussen een geadopteerd kind en zijn oorspronkelijke ouder zoals bepaald in. 
31
 Zie EHRM 26 juni 2014, nrs. 65192/11 & 65941/11 (Mennesson t. Frankrijk & Labassee t. Frankrijk), en 
zonder het bestaan van een genetische band: EHRM 24 januari 2017 (GK), nr. 25358/12 (Paradiso & 
Campanelli t. Italië) en EHRM 18 mei 2021 nr. 71552/17 (Valdís Fjölnisdóttir e.a. t. IJsland).  
32
 EHRM 10 april 2019, ‘Advisory Opinion concerning the recognition in domestic laws of a legal parent-child 
relationship between a child born through a gestational surrogacy arrangement abroad and the intended 
mother’. Zie ook EHRM 18 mei 2021 nr. 71552/17 (Valdís Fjölnisdóttir e.a. t. IJsland). 
7 
 

krijgen maar ook om paren van gelijk geslacht. Waar draagmoederschap voor de wensouders een 
positieve ontwikkeling kan zijn en mogelijk een oplossing biedt bij ongewenste kinderloosheid, 
staan hier tegenover ook de nodige risico’s, zoals het risico op uitbuiting, kinderkoop en bedreigde 
identiteitsontwikkeling van kinderen. De Commissie Joustra waarschuwt hier ook voor in haar 
41
rapport. 
De Commissie Joustra heeft onderzoek gedaan naar interlandelijke adoptiemisstanden in het 
verleden. Uit het op 8 februari 2021 opgeleverde rapport komt naar voren dat zich in alle 
onderzochte landen in de periode van 1967 tot en met 1998 ernstige misstanden hebben 
voorgedaan bij interlandelijke adoptie. De Nederlandse overheid heeft volgens de Commissie 
nagelaten tijdig maatregelen te treffen om adoptiemisstanden te bestrijden: in wet- en 
regelgeving, in het doen van onderzoek naar misstanden, in het toezicht en in handhaving. 
Doordat het optreden van de overheid tekortschoot, konden misstanden voortduren. De 
Commissie Joustra legt in haar rapport een link met draagmoederschap en pleit ervoor om de 
lessen uit het onderzoek naar de adoptiemisstanden ook ter harte te nemen bij nieuwe vormen 
van gezinsvorming, zoals met behulp van draagmoederschap. Vragen rond autonomie en kennen 
van afkomst zijn hier volgens de Commissie Joustra eveneens levensgroot aanwezig. De 
commissie heeft geen specifiek onderzoek gedaan naar draagmoederschap, maar ziet daarbij 
dezelfde kwetsbaarheden als in het interlandelijke adoptieveld: een kinderwens, bemiddeling bij 
het vervullen van deze wens, geld en internationaal verkeer. 
 
De regering onderkent de door de Commissie Joustra benoemde risico’s. Een kind moet makkelijk 
kunnen achterhalen wie zijn of haar biologische ouders zijn, voor het inzicht in het eigen 
levensverhaal, zijn ontstaansgeschiedenis, maar ook voor het inzicht in de medische achtergrond. 
Dat is nu niet altijd het geval, met name bij draagmoederschapstrajecten in het buitenland waarbij 
door de wensouders gebruik wordt gemaakt van anonieme zaadcel- of eiceldonoren. Een ander 
risico dat kinderen die uit draagmoederschap worden geboren op dit moment lopen, is dat vanaf 
hun geboorte gedurende langere tijd onzeker blijft wie uiteindelijk hun (juridische) ouders zijn, wie 
hen verzorgen en opvoeden, welke geslachtsnaam zij dragen en welke nationaliteit zij hebben. Dit 
risico ontstaat al op basis van keuzes van de wensouders gemaakt vóór de conceptie. Dat risico 
blijft bestaan totdat een definitieve beslissing is gegeven over bij wie het juridisch ouderschap 
komt te liggen, vaak een aanzienlijke tijd na de geboorte.  
Ook voor de draagmoeder zijn er risico’s zoals de Commissie Joustra constateert. Zo kan een 
vrouw onder druk worden gezet om de rol van draagmoeder op zich te nemen uit armoede of 
onder druk van haar omgeving. Daarbij kan zij slachtoffer worden van uitbuiting en kan druk op 
haar worden uitgeoefend om het kind af te staan ook als zij dat bij nader inzien niet wil. De 
draagmoeder kan ook het risico lopen dat de wensouders zich terugtrekken voor afronding van het 
juridische traject, waarna zij achterblijft met een kind dat zij niet voor zichzelf heeft gewenst en 
mogelijk ook niet in staat is om voor te zorgen. Het betalen voor de overdracht van het 
ouderschap over een kind is nu niet strafbaar. En er is niets geregeld over de eventuele 
betaling(en) aan de draagmoeder. Daarmee is financiële druk een reëel risico. Voorts bestaat voor 
de wensouders de onzekerheid of zij uiteindelijk de (juridische) ouders kunnen worden van het 
kind dat zij hebben helpen ontstaan, waarvan de intentie is dat zij het kind zouden verzorgen en 
opvoeden en waaraan zij veelal (deels) genetisch verwant zijn. 
 
Kortom, de (medisch-technologische) ontwikkelingen bieden kansen, maar er zijn ook risico’s aan 
verbonden. De behoefte om een kinderwens in vervulling te laten gaan, zal altijd blijven bestaan 
en daarmee zal draagmoederschap gebruikt blijven worden als middel van gezinsvorming. De 
huidige (internationale) wet- en regelgeving voorzien niet in een specifiek juridisch kader. De 
regering ziet zich voor de vraag gesteld of een wettelijke regeling tot stand moet worden gebracht. 
De regering meent dat het goed is dat het recht de maatschappelijke ontwikkelingen volgt en heeft 
niet de illusie dat dit andersom werkt. Het ontbreken van een specifiek juridisch kader heeft er niet 
toe geleid dat geen gebruik wordt gemaakt van draagmoederschap en dat de hiervoor genoemde 
risico’s zich niet voordoen. Het ontbreken van wetgeving heeft tot gevolg dat ook in gevallen 
                                                 
41
 Bijlage bij Kamerstukken II 2020/21, 31265, nr. 79. De Commissie heeft onder voorzitterschap van  
de heer T.H.J. Joustra haar rapport op 8 februari 2021 aangeboden. 
9 
 

Een regeling voor alle vormen van draagmoederschap 
De regeling voor draagmoederschap beoogt een kader te bieden aan alle voorkomende vormen 
van draagmoederschap; zowel laag- als hoogtechnologisch. De regeling is daartoe techniek-
onafhankelijk geformuleerd. In alle gevallen zal de rechter moeten toetsen of aan de gestelde 
randvoorwaarden is voldaan. Uitgangspunt van de regeling is de intentie van de draagmoeder om 
het kind af te staan, ongeacht of er een genetische band bestaat tussen haar en het kind. Dat 
geldt zowel voor het ontstaan van ouderschap als voor de regeling bij conflicten tussen 
draagmoeder en wensouders. Als geboortemoeder bestaat er sowieso beschermwaardig 
familieleven tussen kind en draagmoeder. Dat familieleven komt in ieder geval vanaf het moment 
dat de draagmoeder niet langer de herroeping van het draagmoederschap kan verzoeken tot een 
einde. Dit neemt niet weg dat het al dan niet bestaan van een genetische band tussen kind en 
draagmoeder een rol zal spelen bij de afweging die de rechter moet maken, met name indien 
sprake is van een verzoek tot herroeping van de gerechtelijke toekenning van het ouderschap na 
draagmoederschap. Dat kan zich bijvoorbeeld voordoen als zou blijken dat het kind waarvan de 
draagmoeder zwanger is anders dan de bedoeling was is verwekt door iemand anders. Daarbij 
geldt dat in geval van afwijzing van een verzoek om herroeping de rechter steeds een beoordeling 
in het licht van artikel 8 EVRM zal moeten doen, waaronder een noodzakelijkheids- en 
proportionaliteitstoets. De rechter zal een belangenafweging moeten maken tussen de betrokken 
belangen en daarbij de belangen van het kind als een eerste overweging moeten betrekken. Bij 
afwijzing van het verzoek om herroeping zal de rechter moeten motiveren waarom de inbreuk op 
het recht op familieleven van de draagmoeder in dat specifieke geval beperkt mag worden en hoe 
die maatregel proportioneel is ten opzichte van de aanspraken van de draagmoeder. 
 
Voorlichting en counseling 
Voordat de draagmoeder en de wensouders een verzoek bij de rechter kunnen indienen voor 
toestemming voor het traject dat uiteindelijk moet leiden tot de gerechtelijke toekenning van 
ouderschap na draagmoederschap voor de wensouders dienen zij voorlichting en counseling te 
krijgen. Mede gelet op het advies van de Afdeling advisering van de Raad van State is in het kader 
van de erkenning van buitenlands draagmoederschap voorlichting en counseling ook als vereiste 
gesteld. De voorlichting en counseling zorgen ervoor dat alle betrokken partijen weten waaraan zij 
beginnen en geïnformeerd instemmen. Ook worden zij gewezen op de risico’s die aan 
draagmoederschap zijn verbonden. Zij worden geïnformeerd over wat in dat kader de implicaties 
zijn gelet op het belang van het kind, zodat zij in dat kader ook vooraf al bewuste keuzes kunnen 
maken. Daarnaast moeten de voorlichting en counseling problemen tussen de draagmoeder en de 
wensouders zoveel mogelijk voorkomen. 
De algemene voorlichting ziet o.a. op informatie over het traject en de daarbij behorende juridische 
voorwaarden en risico’s die een rol spelen. De draagmoeder en wensouder(s) dienen zich bovendien 
bij de totstandkoming van de draagmoederschapsovereenkomst onafhankelijk van elkaar te doen 
bijstaan door een onafhankelijke juridisch deskundige. Deze kan naast algemene informatie ook 
informatie geven die is toegesneden op de specifieke omstandigheden van draagmoeder en 
wensouders.  
Counseling ziet specifiek op de medische en psychosociale aspecten van het traject. Medische en 
psychosociale counseling dienen plaats te vinden door respectievelijk artsen en ervaren en 
gespecialiseerde counselors. Ervaring van deze professionals op het gebied van onvervulde 
kinderwens is daarbij van belang. Bij amvb zullen hierover nadere regels worden gesteld. 
De voorlichting en counseling zien zowel op hoog- als laagtechnologisch draagmoederschap. De 
betrokkenen zullen de kosten hiervan zelf moeten dragen. Mogelijke contra-indicaties en 
beschermende factoren met het oog op het welzijn van het toekomstige kind die uit de counseling 
naar voren komen, zullen worden opgenomen in een verslag. De verslagen worden in geval van 
een Nederlands draagmoederschapstraject overgelegd aan de rechter die daarmee vervolgens bij 
zijn beslissing rekening kan houden. Als het gaat om de erkenning van een buitenlands 
draagmoederschap worden de verslagen overgelegd bij de betreffende autoriteit. Indien gekozen 
wordt voor medische begeleiding bij de totstandkoming van het draagmoederschap, hebben en 
houden professionals het recht om – conform hun beroepsnormen en richtlijnen – af te zien van 
11 
 

begeleiding van de draagmoeder ten behoeve van haar vrije instemming van groot belang. De 
rechter toetst de vrije instemming van alle betrokkenen (artikel 1:214, derde lid, BW). 
 
De wensouders oefenen als gevolg van de toekenning van het ouderschap vanaf de geboorte het 
(gezamenlijk) gezag uit over het kind, ook als zij niet met elkaar zijn gehuwd of door een 
geregistreerd partnerschap zijn verbonden. Het kind krijgt de achternaam in overeenstemming 
met de verklaring die de wensouders daarover bij de rechter hebben afgelegd.  
Het ouderschap werkt vanaf de geboorte. Tijdens de zwangerschap beslist de draagmoeder zelf 
over eventueel nodige medische ingrepen ten aanzien van haar of het ongeboren kind of over het 
afbreken van de zwangerschap. Om de vrijheid van de draagmoeder hierin te waarborgen is 
tevens bepaald dat een herroeping van de toekenning van het ouderschap niet leidt tot een 
verplichting voor de draagmoeder tot teruggave aan de wensouders van de kosten die tot dan toe 
zijn verbonden aan het draagmoederschap.  
 
Toetsingskader rechter 
Na de verplichte voorlichting en counseling kunnen de draagmoeder en de wensouders 
gezamenlijk met behulp van een advocaat een verzoekschrift indienen bij de rechtbank met het 
verzoek om toekenning van het ouderschap na draagmoederschap. De rechtbank heeft een grote 
vrijheid om een verzoek tot toekenning van het ouderschap na draagmoederschap af te wijzen als 
zij dit niet in het belang van het kind acht. De rechtbank moet daarnaast tot een positieve 
overtuiging komen dat alle betrokkenen hun vrije instemming geven aan het traject. Beide criteria 
(opgenomen in artikel 1:214, derde lid, BW) beogen de rechter een algemene beoordelingsruimte 
te geven om draagmoederschap af te wijzen in geval van gerede twijfel in het specifieke geval. In 
aanvulling daarop zijn in de regeling meer specifieke randvoorwaarden opgenomen waaraan in 
ieder geval moet worden voldaan (artikel 1:214, vierde en vijfde lid 4 en 5, en 215 BW). 
 
In de draagmoederschapsovereenkomst dienen de betrokkenen een aantal onderdelen op te 
nemen (zie art. 1:216, eerste lid, BW). Bij het opstellen van de overeenkomst moeten zij zich 
onafhankelijk van elkaar hebben laten bijstaan door een onafhankelijke juridisch deskundige. Met 
deze eisen aan de overeenkomst wordt een inbreuk gemaakt op de vrijheid van partijen om al dan 
niet afspraken te maken over deze thema’s. De vereiste onderdelen acht de regering echter van 
elementair belang. Niet alleen voor een zorgvuldige voorbereiding en geïnformeerde instemming 
van alle betrokkenen. Maar ook voor de bescherming van het kind en de draagmoeder en voor een 
beoordeling door de rechter. Als afspraken op deze punten ontbreken, bestaat het risico dat 
verschillende verwachtingen van partijen leiden tot conflicten gedurende of na afloop van de 
zwangerschap, hetgeen niet in het belang van het kind wordt geacht. 
Van de wensouders wordt tevens verwacht dat zij een Verklaring Omtrent het Gedrag (hierna: 
VOG) overleggen bij het verzoek. De kosten hiervoor dragen zij zelf. Met de VOG wordt beoordeeld 
of er justitiële gegevens op naam van de aanvrager staan die een belemmering vormen voor het 
wensouderschap. Gedacht kan worden aan bijvoorbeeld een eerdere veroordeling voor een op een 
kind gericht seksueel misdrijf (misdrijf tegen de zeden). Een dergelijke veroordeling kan een 
contra-indicatie vormen voor het wensouderschap. De VOG zegt overigens niets over de mate 
waarin de ouders (mentaal) geschikt zijn om een draagmoederschapstraject aan te gaan, noch 
over de pedagogische kwaliteiten van de toekomstige ouders. 
Daarbij wordt opgemerkt dat de VOG alleen geweigerd kan worden bij aanwezigheid van relevante 
justitiële gegevens in het Justitieel Documentatie Systeem (JDS), die bij herhaling een risico 
vormen voor het doel waarvoor de VOG wordt aangevraagd. Politiegegevens kunnen worden 
opgevraagd en bij de beoordeling van de aanvraag worden betrokken als over de aanvrager 
beschikbare justitiële gegevens daartoe – in het licht van het doel waarvoor de VOG wordt 
aangevraagd - aanleiding geven. Deze worden dan ook enkel opgevraagd als de justitiële 
gegevens daar – in het licht van het doel van de aanvraag waarvoor de VOG wordt aangevraagd - 
aanleiding toe geven.  
Ontbreekt de VOG omdat deze is afgewezen of een wensouder in het buitenland woont, dan zal de 
rechter de raad voor de kinderbescherming vragen hieromtrent onderzoek te doen en advies uit te 
brengen.  
13 
 

omstandigheden is er meer ruimte voor een belangenafweging tussen de draagmoeder en het 
kind. Een wijziging van omstandigheden kan zijn gelegen in nieuw gerezen bedenkingen bij de 
draagmoeder. Uitgangspunt blijft ook in dat geval dat de toekenning van het ouderschap na 
draagmoederschap in stand blijft, met het oog op het belang van het kind bij zekerheid over 
ouders, naam en nationaliteit vanaf de geboorte. Enkel indien de rechtbank oordeelt dat 
herroeping kennelijk in het belang van het kind is, zal zij de herroeping kunnen uitspreken. Hierbij 
kan onder meer het al dan niet bestaan van een genetische band tussen kind en draagmoeder een 
rol spelen, net als het bestaan van een genetische band met de wensouders. Na de herroeping zal 
aan de hand van het reguliere afstammingsrecht de afstamming van het kind moeten worden 
bepaald. 
Is de draagmoeder reeds zwanger of is zij niet langer dan drie maanden geleden bevallen, dan 
kunnen de wensouder(s) die niet genetisch verwant zijn aan het kind verzoeken om herroeping 
van de beschikking. Dit kan alleen op de grond dat het verzoek tot toekenning van ouderschap na 
draagmoederschap door bedreiging, dwaling of bedrog tot stand is gekomen of indien de 
draagmoeder hen heeft bedrogen met betrekking tot de wijze waarop de zwangerschap tot stand 
is gekomen. De wensouder met een genetische band met het kind heeft echter geen mogelijkheid 
tot het doorbreken van de band met het kind. Net als in het overige afstammingsrecht bestaat in 
geval van een genetische band of instemming met een daad die de verwekking van het kind tot 
gevolg kan hebben, een niet te ontlopen verantwoordelijkheid voor het kind. De beperking van de 
mogelijkheden op dit punt acht de regering in het belang van het kind noodzakelijk.  
De termijn voor de draagmoeder en de wensouders om zich na de bevalling tot de rechter te 
wenden dient voldoende lang te zijn teneinde betrokkenen de gelegenheid te geven desgewenst 
actie te ondernemen, maar tegelijkertijd dient die termijn ook beperkt te zijn. Dit draagt bij aan de 
rechtszekerheid omtrent afstamming, naam en nationaliteit van het kind. Bovendien doet dit recht 
aan de intentie van alle partijen bij draagmoederschap. Een termijn van drie maanden wordt als 
redelijke termijn gezien in deze en is in lijn met het advies van de raad voor de 
kinderbescherming. Dit sluit aan bij het gegeven dat in de praktijk van de raad het terugkomen op 
een voornemen tot afstand bij binnenlandse adoptie het meest voorkomt gedurende de eerste drie 
maanden na de geboorte van het kind. 
 
Voor het kind is dit anders. Aan het kind wordt, in aansluiting op de regeling bij adoptie, een 
mogelijkheid geboden tot beëindiging van het ouderschap dat is ontstaan als gevolg van de 
gerechtelijke toekenning van ouderschap na draagmoederschap nadat de meerderjarigheid is 
bereikt. Hiervoor is een periode van 3 jaar bepaald, in aansluiting bij vergelijkbare regelingen in 
bijvoorbeeld artikel 1:205, vierde lid, en artikel 231, tweede lid, BW. Het kind heeft er belang bij 
om het ouderschap met een niet-genetisch verwante ouder te kunnen beëindigen, zie daarover 
tevens het advies van de RSJ en de Raad voor de rechtspraak bij het wetsvoorstel. 
 
5.3. Een regeling voor de erkenning van ouderschap na draagmoederschap in het buitenland   
Hoewel de regering onderkent dat de risico’s bij draagmoederschap groter kunnen zijn indien 
wensouders kiezen voor een buitenlandse route, blijft buitenlands draagmoederschap dat 
overeenkomt met de belangrijkste uitgangspunten van de Nederlandse regeling toegankelijk. Er 
valt immers niet te voorkomen dat hiervan gebruik wordt gemaakt, bijvoorbeeld als er niet genoeg 
vrouwen in Nederland bereid zijn om op te treden als draagmoeder. Nederland bepaalt niet of en 
onder welke voorwaarden het voor Nederlanders mogelijk is om in het buitenland een 
draagmoederschapstraject aan te gaan. Dat wordt bepaald door het materiële familierecht van 
iedere afzonderlijke staat, en in bijvoorbeeld de VS en Canada het recht van de verschillende 
deelstaten. Wel kan Nederland de keuzes die Nederlanders daarin maken proberen te beïnvloeden, 
teneinde te bereiken dat Nederlanders ook bij een traject in het buitenland zich rekenschap geven 
van bepaalde zorgvuldigheidseisen. Zo acht de regering het in geen geval acceptabel dat wordt 
betaald voor de overdracht van het ouderschap over een kind, omdat kinderen niet tot 
handelswaar mogen worden gereduceerd. Daarom is ervoor gekozen de strafbaarstelling van 
betalingen bij de overdracht van ouderschap extraterritoriale werking te geven. De regering acht 
het gerechtvaardigd om daarmee betalingen rond kinderen door Nederlanders ook in het 
buitenland aan banden te leggen. Daarnaast kunnen de keuzes van wensouders worden beïnvloed 
15 
 

• voorafgaand aan de rechterlijke beoordeling in het buitenland in Nederland door de 
wensouders voorlichting en counseling over draagmoederschap is gevolgd, zoals dat ook als 
voorwaarde is gesteld in de Nederlandse regeling voor draagmoederschap; 
• voor zover het ouderschap van de wensouders vóór de geboorte is ontstaan, er na de 
geboorte een mogelijkheid voor de draagmoeder heeft bestaan om een beroep te doen op 
de rechter om het ouderschap te betwisten. 
Met deze voorwaarden wordt een balans gezocht tussen enerzijds de beperktere betrokkenheid 
van de Nederlandse rechtssfeer bij het draagmoederschap, het belang van het kind bij helderheid 
over de genetische afstamming, het zelfbeschikkingsrecht van de draagmoeder en het belang van 
het kind en wensouders bij een spoedige erkenning van de in het buitenland rechtsgeldig ontstane 
afstammingsrelatie. Met de regeling worden voor ouders duidelijke kaders geschetst waaraan het 
buitenlandse traject moet voldoen, willen betrokkenen geen lange en onzekere procedure bij de 
rechter moeten doorlopen voor de erkenning. In die procedures toetst de rechter ook juist de 
voorwaarden die hier worden gesteld. Het is in het belang van het kind om snel duidelijkheid te 
hebben over wie het zal verzorgen en opvoeden. Dit blijkt ook uit uitspraken van het EHRM. Met 
deze voorwaarden wordt getracht ouders te bewegen om te kiezen voor een zorgvuldig traject 
waarbij wordt voldaan aan de belangrijkste voorwaarden die ook voor 
draagmoederschapstrajecten binnen Nederland worden gesteld.   
 
Als ouders (bewust) kiezen voor een buitenlands traject dat niet voldoet aan voormelde 
basisvoorwaarden, is dat zeer kwalijk. In Nederland is draagmoederschap zonder voorafgaande 
rechterlijke toetsing niet verboden en niet strafbaar. Dit geldt ook voor het niet vastleggen of 
bekendmaken van de genetische afstamming van een kind. Dat zou te ver ingrijpen in het 
privéleven van de ouders en van het kind. Een vrouw kan immers (per ongeluk) zwanger worden 
van een persoon van wie zij de identiteit niet kent of van iemand anders dan haar eventuele 
levensgezel. In dergelijke situaties zal de feitelijke afstamming van het kind nergens geregistreerd 
staan. Het niet vastleggen of bekendmaken van genetische afstamming zal evenmin strafbaar 
kunnen worden gesteld bij buitenlandse trajecten. Hoewel het in het belang van het kind is om te 
weten van wie het afstamt, kan die situatie niet als strafwaardig worden bestempeld. Wel wordt 
benadrukt dat met het doelbewust kiezen voor onbekendheid van een biologische ouder 
(waaronder anonieme donoren), rechten van het kind worden geschonden.   
Tot slot is niet gekozen voor de expliciete voorwaarde van toetsing van de vrijwilligheid van de 
draagmoeder in het buitenland, bijvoorbeeld door de diplomatieke of consulaire posten. Nederland 
kan in het buitenland geen onderzoek doen naar handelingen en gedragingen van niet 
onderdanen, in dit geval de buitenlandse draagmoeder. Ook worden geen eisen gesteld aan de 
inhoud van de buitenlandse beschikking, bijvoorbeeld dat daaruit expliciet moet blijken dat de 
rechter naar de vrijwilligheid van de draagmoeder heeft gekeken en zij counseling heeft 
ontvangen. Als in de procedure in het buitenland een rechter is betrokken, wordt aangenomen dat 
deze de vrije instemming van alle betrokkenen heeft bezien. Blijkt dat aan de beslissing kennelijk 
geen behoorlijk onderzoek of behoorlijke rechtspleging is voorafgegaan, dan kan erkenning 
evenwel worden geweigerd.   
 
5.4. Europeesrechtelijke aspecten draagmoederschapsregeling 
 
Verhouding tot vrij verkeer van diensten en dienstenrichtlijn 
Om onder de reikwijdte van artikel 57 VWEU of de Dienstenrichtlijn te komen, dient sprake te zijn 
van een economische activiteit, anders dan in loondienst, die gewoonlijk tegen vergoeding 
geschiedt. Naar het oordeel van de regering is hiervan bij draagmoederschap in de vorm waarop 
dit wetsvoorstel ziet geen sprake.  
De beoogde regeling is van toepassing in gevallen waarbij sprake is van draagmoederschap als 
een vrijwillige, altruïstische daad, waarvoor, buiten de wettelijk toegestane compensatie, geen 
betaling in geld of in natura plaatsvindt. Het draagmoederschap mag geen alternatieve 
inkomstenbron of bijverdienste vormen. Dit wordt ingegeven door het oogmerk van de regering 
om elke vorm van uitbuiting van de draagmoeder en gezondheidsrisico’s voor de draagmoeder en 
het kind te voorkomen. Wanneer geld een rol speelt in de beslissing deel te nemen aan 
draagmoederschap, kan dat immers tot gevolg hebben dat medisch relevante informatie door de 
17 
 

Proportionaliteits- en subsidiariteitseisen in de draagmoederschapsregeling 
Een situatie waarin een staatsburger van een lidstaat zich begeeft naar een andere lidstaat door in 
zijn hoedanigheid van Unieburger gebruik te maken van zijn recht om vrij in de Unie te reizen, valt 
binnen de werkingssfeer van de Verdragen in de zin van artikel 18 VWEU, waarin het verbod van 
discriminatie op grond van nationaliteit is neergelegd. De voorgestelde regels voor 
draagmoederschap voeren echter een verschil in behandeling in naargelang de betrokken persoon 
zijn gewone verblijfplaats heeft in een andere lidstaat, omdat vereist wordt dat de draagmoeder en 
tenminste een van de wensouders de gewone verblijfplaats in Nederland hebben. Hierdoor kunnen 
deze regels de vrijheid van staatsburgers van andere lidstaten om in de Unie te reizen beïnvloeden 
en vormen zij een beperking van hun recht van vrij verkeer in de zin van artikel 21 VWEU. 
Een dergelijk verschil in behandeling kan alleen gerechtvaardigd zijn indien het gebaseerd is op 
objectieve overwegingen en evenredig is aan de rechtmatige doelstellingen van het nationale 
recht.  
Het doel van de regering is om uitbuiting van de draagmoeder en gezondheidsrisico’s voor de 
draagmoeder en het kind zoveel mogelijk te voorkomen. Om dit te bereiken is een wettelijk 
systeem opgezet waarin de rechten en belangen van het kind, draagmoeders (en hun eventuele 
partners) en wensouders zijn geregeld. Hierbij is geprobeerd de mogelijke risico’s van 
draagmoederschap zoveel mogelijk te ondervangen en worden wensouders gestimuleerd om te 
kiezen voor een verantwoord draagmoederschapstraject. Dit traject biedt voorafgaand aan de 
conceptie en geboorte zekerheid over de afstamming en de familie van het kind. Die zekerheid kan 
echter enkel worden verkregen indien aan strenge voorwaarden is voldaan die erop gericht zijn 
voornoemd doel te bereiken.  
De eis van een voldoende nauwe band met de jurisdictie in de vorm van een eis van gewone 
verblijfplaats is een algemeen geaccepteerd uitgangspunt in het internationaal privaatrecht, dat 
ook binnen EU-rechtelijke instrumenten wordt ingevuld. Zie bijvoorbeeld artikel 3 en 7 van 
Verordening (EU) 2019/1111 van de Raad van 25 juni 2019 betreffende de bevoegdheid, de 
erkenning en tenuitvoerlegging van beslissingen in huwelijkszaken en inzake de ouderlijke 
verantwoordelijkheid, en betreffende internationale kinderontvoering (Verordening Brussel II-ter)). 
De gewone verblijfplaats als aanknoping voor het aannemen van rechtsmacht is ook gebruikelijk 
voor procedures ten aanzien van afstamming binnen Nederland, zie artikel 3 Rv. De voorgestelde 
regeling vult die eis enkel in die zin aan dat niet slechts één van de belanghebbenden de gewone 
verblijfplaats in Nederland moet hebben, maar tenminste de draagmoeder en een wensouder. 
Daarmee wordt voorkomen dat erkenning van de rechterlijke beslissing en de daarop gebaseerde 
afstamming in het buitenland wordt geweigerd omdat Nederland als een exorbitant forum moet 
54
worden gezien. In situaties waarin niet tenminste één van de wensouders en de draagmoeder de 
gewone verblijfplaats in Nederland hebben, is sprake van te weinig verbondenheid met de 
Nederlandse rechtssfeer om ouderschap van de wensouders vanaf de geboorte vast te stellen. Het 
is niet ongebruikelijk –als meerdere personen betrokken zijn- om de gewone verblijfplaats (of zelfs 
de nationaliteit) van meer dan één van de betrokkenen in ogenschouw te nemen, blijkt 
bijvoorbeeld uit artikel 3 onderdeel a, onder i) en ii) en onderdeel b van voornoemde verordening. 
Er bestaat vooralsnog geen internationaal verdrag of EU-rechtelijk instrument op basis waarvan 
kan worden vastgesteld wat een algemeen geaccepteerde voldoende nauwe band met een 
jurisdictie vormt. Daarmee draagt deze eis tevens bij aan het voorkomen van hinkende 
rechtsverhoudingen, doordat het risico wordt verkleind dat de in Nederland tot stand gekomen 
afstamming van het kind vanwege de te geringe verbondenheid met de Nederlandse rechtssfeer 
niet zal worden erkend in het buitenland met alle negatieve gevolgen voor kind, draagmoeder én 
wensouders die daaraan verbonden zouden zijn. Gelet op het voorgaande acht de regering de eis 
van de gewone verblijfplaats ten tijde van de gerechtelijke toestemming geschikt om het doel te 
bereiken en is de eis evenredig aan het gestelde doel.  
De aanvullende eis van een gewone verblijfplaats in Nederland gedurende de zwangerschap draagt 
tevens bij aan de daadwerkelijke beschikbaarheid van juridische ondersteuning en bescherming 
tegen uitbuiting van de draagmoeder voorafgaand en gedurende die periode. Het risico op 
uitbuiting wordt groter indien draagmoederschap in Nederland ruimte biedt aan vormen van 
draagmoederschapstoerisme, in de zin van draagmoeders die voor het doel van 
                                                 
54
 Zie in dit verband het advies van de Staatscommissie IPR bij dit wetsvoorstel, p. 2 en 3 met verwijzing naar 
het advies van de Staatscommissie IPR van 20 februari 2019 over de internationaal privaatrechtelijke aspecten 
ste
van de aanbevelingen van de Staatscommissie Herijking ouderschap in haar rapport ‘Kind en ouders in de 21 
eeuw’, p. 5/6. 
19 
 

hangt niet alleen samen met het gegeven dat de kosten voor een draagmoederschapstraject sterk 
verschillen per land, maar ook met het gegeven dat ieder land zelfstandig kan bepalen waar de 
balans ligt tussen de bescherming van het belang van het kind en het belang van goed zorgen 
voor de draagmoeder en de enorme verschillen die bestaan in (financiële) vangnetten die 
nationale overheden aan hun burgers bieden. Het is dan ook niet goed mogelijk om dezelfde eisen 
te stellen aan betalingen aan de draagmoeder gedaan binnen Nederland als aan betalingen die 
worden gedaan aan een draagmoeder in het buitenland.  
In het licht van het bovenstaande bestaat het strafrechtelijk kader voor betalingen bij de 
overdracht van ouderschap en draagmoederschap uit twee onderdelen. De eerste strafbepaling 
ziet op betalingen voor de overdracht van ouderschap. Deze betalingen zijn in geen geval 
toegestaan, zie paragraaf 6.3. Dit gaat niet alleen om Nederland, maar ook om gevallen waarin 
Nederlanders in het buitenland betalen voor het verwerven van het ouderlijk gezag of het 
anderszins duurzaam op zich nemen van de verzorging en opvoeding van het kind - verder in deze 
toelichting algemeen aangemerkt als ‘de overdracht van het ouderschap over een kind’. Het biedt 
wensouders die naar het buitenland gaan voor het realiseren van hun kinderwens duidelijkheid: 
betalingen voor de overdracht van ouderschap over een kind zijn in geen geval toelaatbaar. Met 
deze wet wordt daarnaast een norm gesteld, voor vergoedingen aan de draagmoeder die in 
Nederland toelaatbaar zijn, zie paragraaf 6.4. Op grond van artikel 1:215, eerste lid, onder f, BW 
van dit wetsvoorstel wordt bij amvb vastgesteld welke vergoedingen dit zijn. Dit is een harde 
grens. Hogere of andere vergoedingen zijn in Nederland niet toelaatbaar. De tweede strafbepaling 
heeft dan ook betrekking op het meer geven of ontvangen voor het zijn van draagmoeder dan de 
bij amvb vastgestelde vergoedingen. 
 
6.2. Verhouding strafbaarstelling betalingen tot bestaande strafbaarstellingen 
Sommige laakbare en schadelijke handelingen rondom de overdracht van ouderschap en rondom 
57
draagmoederschap zijn op dit moment al strafbaar. Zo is het onzeker maken van de afstamming 
van een kind op grond van artikel 236 Sr strafbaar als verduistering van staat. Hoewel de met dit 
wetsvoorstel strafbaar gestelde gedragingen hieraan voorafgegaan kan zijn, betreft dit een 
andersoortige gedraging omdat betalingen hierbij geen rol hoeven te spelen. In zeer uitzonderlijke 
omstandigheden, als het oogmerk is het kind uit te buiten, zou sprake kunnen zijn van 
kinderhandel als vorm van mensenhandel (artikel 273f eerste lid, onderdeel 2⁰, Sr). Van uitbuiting 
van het kind is bij de overname van de zorg voor een kind voor gezinsvorming doorgaans echter 
juist geen sprake. De wensouders hebben in vrijwel alle gevallen de intentie om goed voor het 
kind te zorgen. Maar ook dan kan de menselijke waardigheid van het kind in het gedrang komen.  
De Nationaal Rapporteur Mensenhandel en Seksueel Geweld tegen Kinderen (NRM) heeft 
opgemerkt dat zich gevallen kunnen voordoen waarbij een draagmoeder onder druk is gezet of, 
verkerend in armoede, een groot geldbedrag wordt geboden om draagmoeder te zijn. Dan kan 
sprake zijn van gedwongen dienstverlening waarmee de draagmoeder wordt uitgebuit. Een 
dergelijke situatie kan vallen onder het bereik van mensenhandel in de zin van artikel 273f Sr. In 
voorkomende gevallen zullen de wensouders doorgaans niet rechtstreeks betrokken zijn bij de 
uitbuiting van een draagmoeder. In de regel zal bij hen evenmin het oogmerk van uitbuiting 
aanwezig zijn. Strafrechtelijk optreden tegen wensouders vanwege mensenhandel is over het 
algemeen dus niet mogelijk, zelfs niet in het geval er sprake is van gedwongen 
draagmoederschap.  
Het Verdrag inzake de bescherming van kinderen en de samenwerking op het gebied van 
interlandelijke adoptie (Haags Adoptieverdrag) schrijft voor dat niemand ongerechtvaardigd 
58
financieel of ander voordeel mag trekken uit interlandelijke adoptie. In de Wet opneming 
buitenlandse kinderen ter adoptie (Wobka) is bepaald dat de vergunninghouder geen onevenredige 
                                                 
57
 Zie naast de in deze passage genoemde artikelen: het uit winstbejag opzettelijk bevorderen van een 
ongeoorloofd opnemen van een pleegkind (artikel 151a Sr), het opzettelijk onttrekken van een kind aan het 
over hem gesteld gezag (artikel 279 Sr) of het zonder voorafgaande toestemming van de raad voor de 
kinderbescherming opnemen van een pleegkind (artikel 442a Sr). Indien bij interlandelijke adoptie niet de 
juiste procedure wordt gevolgd kan dit op grond van de artikelen 27 en 28 van de Wet opneming buitenlandse 
kinderen ter adoptie (Wobka) strafbaar zijn.  
58
 Artikel 32 Haags Adoptieverdrag.  
21 
 

belang van het kind. Voor tussenpersonen gelden daarom dezelfde grenzen als voor wensouders: 
zij mogen voor de wensouders geen betalingen doen aan de ouders of verzorgers van een kind of 
aan de draagmoeder voor de overdracht van het ouderschap over een kind. Als zij dit wel doen 
kunnen ook tussenpersonen zich schuldig maken aan de strafbaar gestelde gedraging. 
Nederlandse wensouders dienen ook in het buitenland de fundamentele rechten van het kind te 
respecteren. Bij draagmoederschapstrajecten is het toegestaan een vergoeding aan de 
draagmoeder te betalen voor onkosten als dit op grond van de betreffende nationale wet- en 
regelgeving mag. De hoogte van deze vergoeding kan per land verschillen. Dit is onder meer 
afhankelijk van de hoogte van medische of juridische kosten in het desbetreffende land. Betaling 
voor de overdracht van het ouderschap over een kind is echter in geen enkele situatie acceptabel. 
Indien Nederlandse wensouders betalen voor een in het buitenland geboren kind is het wenselijk 
dat hier in Nederland strafrechtelijk tegen kan worden opgetreden. Daarom wordt het mogelijk om 
Nederlandse wensouders die in het buitenland de in artikel 151ca Sr strafbaar gestelde 
gedragingen begaan, in Nederland te vervolgen. Ook indien deze gedragingen in het 
desbetreffende land niet strafbaar zijn gesteld. Dit geldt eveneens voor Nederlandse 
tussenpersonen die in het buitenland opereren.  
 
Verschillende organisaties, waaronder het Openbaar Ministerie (OM) en de Nationale Politie, 
hebben in de consultatieadviezen gewaarschuwd dat opsporing en vervolging van de strafbaar 
gestelde gedragingen in veel gevallen lastig zal zijn. Geen van de betrokken partijen heeft immers 
baat bij het melden of prijsgeven van informatie over gegeven of beloofde betalingen. Als 
voorwaarden die aan een betaling worden verbonden al in een overeenkomst worden opgenomen, 
worden de opsporingsorganisaties hier niet over gealerteerd. In buitenlandse trajecten zal deze 
complexiteit toenemen vanwege de afhankelijkheid van buitenlandse autoriteiten die doorgaans 
niet snel zullen meewerken aan rechtshulpverzoeken als het land waar het om gaat geen 
vergelijkbare strafbaarstelling kent.  
De regering acht normstelling op dit gevoelige terrein reeds om principiële redenen van belang, 
ook waar opsporing en vervolging niet eenvoudig zullen zijn. Daarbij is het belangrijk dat in de 
gevallen waarin wel signalen van misstanden bij politie of OM terechtkomen daar ook gevolg aan 
kan worden gegeven. Daarom wordt voorgesteld het betalen voor de overdracht van het 
ouderschap over een kind aan te merken als een feit waarvoor voorlopige hechtenis is toegelaten. 
Hierdoor kunnen in het belang van het onderzoek bijzondere opsporingsbevoegdheden, zoals het 
vorderen van gegevens bij derden (artikel 126nd Sv), worden toegepast.  
Op de website van de Rijksoverheid zal informatie worden opgenomen teneinde wensouders 
bewust te maken van onwenselijke situaties die kunnen ontstaan wanneer naar het buitenland 
62
wordt uitgeweken voor draagmoederschap. De website zal worden aangevuld met informatie 
voor wensouders over deze strafbaarstelling, waarbij duidelijk zal worden gemaakt dat deze verder 
reikt dan uitsluitend draagmoederschap. Ook zal de strafbaarstelling aandacht krijgen in de 
(verplichte) voorlichting die wensouders in Nederland bij draagmoederschap zullen doorlopen. 
 
6.4. Strafbaarstelling hogere vergoeding aan draagmoeder 
Vergoedingen aan draagmoeders die uitgaan boven daadwerkelijk gemaakte kosten die gepaard 
gaan met de zwangerschap en bevalling zijn vatbaar voor het argument dat sprake is kinderkoop. 
63
De Staatscommissie merkte op dat de grenzen hierbij ethisch en juridisch onduidelijk zijn. Voor 
de draagmoeder moet goed worden gezorgd, maar geldelijk gewin mag niet doorslaggevend zijn 
voor de draagmoeder. Om te voorkomen dat geldelijk gewin voor draagmoeders in Nederland een 
doorslaggevende rol speelt in de keuze voor het fungeren als draagmoeder, worden bij amvb de 
kostenposten aangewezen die bij draagmoederschap in Nederland voor vergoeding in aanmerking 
komen en wordt de wijze bepaald waarop de hoogte van de maximale vergoeding per kostenpost 
kan worden vastgesteld. Naast vergoeding van daadwerkelijk gemaakte kosten is in de amvb 
ruimte voor een beperkte tegemoetkoming aan de draagmoeder als compensatie voor de 
inspanningen en het eventuele ongemak en leed dat gepaard is gegaan met de zwangerschap. Het 
betalen van hogere vergoedingen dan de bij de amvb vastgestelde bedragen is in Nederland niet 
                                                 
62
 www.rijksoverheid.nl/onderwerpen/draagmoeder/draagmoederschap-buitenland. 
63
 Rapport Staatscommissie Herijking ouderschap, december 2016, p. 123-124. 
23 
 

betaald. Artikel 442b Sr dient ertoe om de naleving van deze norm te kunnen afdwingen. 
Wensouders die de draagmoeder een vergoeding geven die meer bedraagt dan de op grond van 
artikel 1:215, derde lid, BW bij amvb vastgestelde vergoeding en draagmoeders die een dergelijk 
bedrag in ontvangst nemen zijn strafbaar. De bepaling is beperkt tot draagmoederschapstrajecten 
in Nederland. 
Bij Nederlandse draagmoederschapstrajecten kunnen beide strafbepalingen in beeld komen als aan 
een draagmoeder een vergoeding is gegeven die meer bedraagt dan de op grond van artikel 
1:215, derde lid BW bij amvb vastgestelde vergoeding en de vergoeding met het 
draagmoederschap samenhangt. Dit is immers strafbaar op grond van artikel 442b Sr. Als hierbij 
vast komt te staan dat het oogmerk van degene die de betaling heeft gedaan was gericht op het 
verwerven van het ouderschap over het kind is dit eveneens strafbaar op grond van artikel 151ca 
Sr. De hoogte van het extra bedrag dat aan de draagmoeder wordt betaald kan een indicatie zijn 
voor het oogmerk van de wensouders en daarmee voor de toepasselijkheid van deze bepalingen. 
Indien bijvoorbeeld honderd euro meer dan de toegestane vergoeding wordt gegeven aan een 
draagmoeder zal hiermee doorgaans niet worden beoogd het ouderschap over het kind te 
verwerven. Daarvoor zal dit bedrag in Nederland in de meeste gevallen te laag zijn. Dit is echter 
wel een betaling die de bij amvb vastgestelde vergoeding overschrijdt. In dit voorbeeld zijn de 
wensouders strafbaar op grond van artikel 442b Sr.  
Het is aan het OM om te beslissen voor welke gedraging of gedragingen vervolging wordt 
ingesteld. Daarbij zal de kern en achtergrond van deze strafbepalingen een belangrijke rol kunnen 
spelen. Artikel 442b Sr dient er primair toe de naleving van de wettelijke vereisten voor een 
draagmoederschapstraject te verzekeren. Artikel 151ca Sr dient primair de bescherming van de 
fundamentele rechten van het kind. Gelet op het verschil in ratio van beide strafbepalingen is hier 
geen sprake van een specialis-generalis-verhouding. Het ligt dan ook in de rede dat het OM in de 
gevallen waarin wordt vastgesteld dat het oogmerk van degene die de betaling heeft gedaan was 
gericht op het verwerven van het ouderschap over een kind, gezien de ernst van het strafbare feit, 
in elk geval vervolging ter zake van artikel 151ca Sr in overweging zal nemen.  
 
6.6. Versoepeling bemiddelingsverbod 
Commerciële bemiddeling bij draagmoederschap is op dit moment verboden in Nederland. Dat 
verandert niet met het huidige wetsvoorstel. Nu er een regeling voor draagmoederschap wordt 
getroffen, ligt het wel voor de hand dat de mogelijkheden worden verruimd voor wensouders en 
draagmoeders om elkaar te vinden. Openbaarmaking van de wens om zelf draagmoeder te worden 
of een draagmoeder te vinden is na inwerkingtreding van het wetsvoorstel niet langer verboden. 
Voor beroepsmatig niet-commerciële bemiddeling in Nederland kan ontheffing worden verleend 
aan een of meer door de Minister voor Rechtsbescherming aangewezen rechtsperso(o)n(nen). 
Deze werkzaamheden dienen te worden uitgevoerd zonder winstoogmerk. De regering hecht eraan 
op te merken dat het hierbij gaat om initiatieven die vanuit de samenleving worden ingezet. 
Hierbij is geen actieve rol weggelegd voor de overheid, anders dan het beoordelen of eventuele 
initiatieven voor ontheffing in aanmerking komen. 
 
7. Overige onderdelen 
 
7.1. Versterking recht op afstammingsinformatie 
Een regeling voor draagmoederschap zal een nieuwe vorm zijn van het ontstaan van ouderschap 
waarbij vooraf duidelijk is dat ook anderen dan de juridische ouders een biologische/genetische 
64
bijdrage hebben geleverd aan de geboorte van het kind. Het geven van voorlichting aan een kind 
over diens afstamming is belangrijk voor het geestelijk welzijn en de ontwikkeling van de 
65
persoonlijkheid van het kind. Hierin ligt in de eerste plaats een verantwoordelijkheid van de met 
gezag belaste ouder(s) of, indien het gezag elders is belegd, bij die andere gezagsdrager(s). Om 
deze verantwoordelijkheid te benadrukken, wordt in de wet de verplichting opgenomen voor 
                                                 
64
 Eerdere vormen van ouderschap waarbij dit per definitie een rol speelt zijn de adoptie (Per 1 november 
1956, wet van 26 januari 1956, Stb. 1956, 42) en het ‘lesbisch ouderschap’ (Per 1 april 2014, Wet van 25 
november 2013, Stb. 2013, 480). 
65
 Zie ook HR 18 maart 2016, ECLI:HR:2016:452.  
25 
 

De overheid heeft uitsluitend een faciliterende rol door de opslag van gegevens mogelijk te maken. 
De houder van het register controleert niet of deze gegevens kloppen. In het wetsvoorstel wordt 
niet gekozen voor een verplichte DNA-test om de juistheid van de afstammingsinformatie 
voorafgaand aan opslag in het register te controleren. In algemene zin wordt door de overheid 
geen controle van DNA-relaties uitgevoerd bij het ontstaan van afstammingsrelaties. 
Tegenwoordig bestaat, door de mogelijkheid van eiceldonatie, zelfs geen absolute zekerheid over 
de genetische band tussen de geboortemoeder en het kind. Bij draagmoederschap worden straks 
stukken bewaard die zien op de afstamming en ontstaansgeschiedenis op een wijze die op termijn 
voor het kind toegankelijk is. In de begeleiding bij de dossierinzage zal het kind worden 
geïnformeerd over de mate van betrouwbaarheid van de gegevens. Daarbij is het voor ouders en 
kind altijd mogelijk om naderhand een DNA-test uit te voeren. Eventuele onzekerheid die 
daarnaast kan bestaan over de biologisch/genetische afstamming is vergelijkbaar met de 
onzekerheid die feitelijk voor iedereen bestaat. Voor het wegnemen van dat laatste stuk 
onzekerheid ligt de verantwoordelijkheid in de eerste plaats bij de ouder, zoals ook tot uitdrukking 
wordt gebracht in de regeling. Het belang van juiste afstammingsinformatie wordt benadrukt in de 
voorlichting die betrokkenen volgen.  
 
7.3. Wensouderverlof 
De wettelijke regeling voor draagmoederschap is aanleiding geweest om te bezien of de 
verlofregelingen uit de Wet arbeid en zorg (Wazo) rond de geboorte van kinderen toepasbaar zijn 
in het geval er sprake is van draagmoederschap. Dit heeft geleid tot enkele aanpassingen van de 
Wazo.  
De wensouders die werknemer of gelijkgestelde zijn krijgen na inwerkingtreding van het 
wetsvoorstel recht op verlof vanaf vier weken voor de vermoedelijke datum van bevalling van de 
draagmoeder. Dit wensouderverlof is geënt op de regeling voor adoptieverlof en bedraagt 6 maal 
de wekelijkse arbeidsduur. Er bestaat geen recht op loondoorbetaling, maar men heeft wel recht 
op een uitkering van UWV ter hoogte van het (maximum)dagloon. Dat recht geldt voor 
werknemers en gelijkgestelden, zoals deze begrippen zijn gedefinieerd in artikel 3:6 Wazo. Met de 
introductie van wensouderverlof wordt geregeld dat wensouders in de periode rond de geboorte 6 
weken betaald verlof kunnen genieten.     
Het geboorteverlof en aanvullend geboorteverlof hebben als doelstellingen het bevorderen van de 
band tussen de partner en het kind en het faciliteren van een balans tussen werk en privé. Tevens 
maakt het (aanvullend) geboorteverlof een meer evenwichtige verdeling van zorgtaken tussen 
partners mogelijk. Het is evident dat deze doelstellingen niet relevant zijn voor de partner van de 
draagmoeder, omdat het kind de wensouders als juridische ouders krijgt en door hen wordt 
opgevoed en verzorgd. Het bevorderen van de band tussen de partner van de draagmoeder en het 
kind is niet aan de orde en nu het kind niet in het gezin van de draagmoeder opgroeit, is de 
geboorte geen aanleiding om te komen tot een verdeling van (werk en) zorgtaken. De partner van 
de draagmoeder zal daarom geen (aanvullend) geboorteverlof kunnen genieten.  
Verder zullen wensouders die werknemer zijn expliciet worden vermeld als rechthebbenden op 
calamiteiten- en ander kort verzuimverlof met loondoorbetaling wegens zeer bijzondere 
persoonlijke omstandigheden i.c. de bevalling van de draagmoeder. Zij hebben dan, net als nu de 
partner van de moeder heeft, het recht op verlof om bij de geboorte van hun kind aanwezig te 
zijn. 
 
7.4. Blijvende risico’s en mogelijke neveneffecten regeling 
Hoewel met het wetsvoorstel wordt getracht misstanden zoveel mogelijk te voorkomen, kan geen 
enkele regeling misstanden helemaal voorkomen. Zo kunnen er alsnog onderhands betalingen 
plaatsvinden, kunnen vrouwen zich onder druk gezet voelen deel te nemen aan een 
draagmoederschapstraject en kan er – net als bij kinderen die op andere wijze worden geboren – 
geen absolute zekerheid worden gegeven wat betreft de betrouwbaarheid van de geregistreerde 
afstammingsgegevens. Hoewel met het wetsvoorstel niet wordt beoogd draagmoederschap te 
laten toenemen, kan de regeling er (onbedoeld) wel voor zorgen dat meer mensen kiezen voor 
draagmoederschap. Er zal maatschappelijke aandacht zijn voor het wetsvoorstel en dit kan 
mensen die eerder niet dachten aan draagmoederschap op ideeën brengen. In de voorlichting rond 
27 
 

Het Wetenschappelijk Onderzoek- en Documentatiecentrum (WODC) bereidt nu een zogenoemde 
nulmeting (hoe vaak komt draagmoederschap voor en wat zijn de karakteristieken/kenmerken) 
voor. Zo kunnen te zijner tijd in kaart worden gebracht wat de effecten van de introductie van de 
regeling zullen zijn.  
 
8. Consultatie 
Het wetsvoorstel is in twee tranches in internetconsultatie gegaan. Het grootste deel van de 
regeling is geconsulteerd van 24 april t/m 22 mei 2020 (4 weken). Het onderdeel over de 
strafbaarstelling van betaling voor de overdracht van ouderschap en de verlofregeling zijn 
geconsulteerd van 19 juni t/m 19 juli 2020. De reacties worden hieronder ook in dezelfde volgorde 
behandeld. 
 
8.1. Algemene consultatieronde 
Op 24 april 2020 is het overgrote deel van het wetsvoorstel in internetconsultatie gegaan en 
tevens verzonden aan een aantal vaste consultatiepartners. De internetconsultatie heeft geleid tot 
35 reacties, grotendeels van particulieren, maar tevens van het Adviescollege toetsing regeldruk, 
de Stichting Meer dan Gewenst, Defence for Children, Vereniging voor Vrouw en Recht Clara 
Wichmann, Fiom, Stichting DuRF, the Regulatory Institute, de Vereniging Donorkinderen, Against 
Child Trafficking, Stichting Zwanger voor een Ander, Stichting Wensouders en Adoptie & Foster 
Coaching. Buiten de internetconsultatie zijn reacties ontvangen van de Nederlandse orde van 
advocaten (NOvA), de Nederlandse Vereniging voor Burgerzaken (NVvB), de Autoriteit 
persoonsgegevens (AP), de raad voor rechtsbijstand, de Raad voor Strafrechtstoepassing en 
Jeugdbescherming (RSJ), de Staatscommissie IPR en de Raad voor de rechtspraak (Rvdr). De 
Nederlandse Vereniging voor Familie- en erfrecht advocaten en scheidingsmediators (vFAS) heeft 
geen advies uitgebracht en laten weten dat zij zich in de redactie van het voorstel kunnen vinden. 
De Vereniging van Nederlandse Gemeenten (VNG) heeft geen advies uitgebracht, maar op een 
later moment de wens geuit voor de financiële consequenties een impact-analyse uit te voeren (zie 
voor deze impactanalyse paragraaf 11.3). Het voorstel is daarnaast besproken in de 
Adviescommissie burgerlijk procesrecht. Hoewel dit niet heeft geleid tot een officieel advies, heeft 
de bespreking wel geleid tot enkele procesrechtelijke verduidelijkingen en aanvullingen. De 
reacties uit de consultatie zijn grotendeels positief maar deels ook bezorgd van toon. Over het 
algemeen wordt het belang van nieuwe wetgeving voor draagmoederschap onderschreven. In de 
reacties komen de volgende thema’s aan de orde, waarop hierna zal worden ingegaan: 
a. De wenselijkheid van een draagmoederschapsregeling 
b. Versterking van het recht op afstammingsinformatie 
c. De procedure tot gerechtelijke vaststelling ouderschap na draagmoederschap 
d. Buitenlands draagmoederschap 
e. Bedenkingen 
f. Overige aspecten 
Daarnaast is in verschillende reacties ingegaan op technische aspecten in de regeling. Deze 
hebben waar nodig geleid tot aanvulling of aanpassing van tekst en toelichting. Zo heeft het advies 
van de AP aanleiding gegeven tot aanpassing van paragraaf 10 Verwerken persoonsgegevens. De 
Afdeling advisering van de Raad van State heeft geadviseerd te voorzien in een nadere uitwerking 
van het wetsvoorstel voor zover dat ziet op het draagmoederschapsregister. In die nadere 
uitwerking is voorzien en deze uitwerking is vervolgens aan de AP voor advies voorgelegd. De AP 
is in zijn advies ingegaan op het opnemen in het register van gegevens van kinderen geboren voor 
de inwerkingtreding van de wet, de opname in het register van (bijzondere) persoonsgegevens 
van de partner van de draagmoeder, de verwerking van persoonsgegevens in het register voor 
statistische doeleinden  en de bewaartermijn. Ook dat advies is verwerkt in de tekst van het 
wetsvoorstel en de toelichting (verwezen wordt in het bijzonder naar de toelichting op de nieuwe 
paragraaf 4 van Afdeling 7. Draagmoederschap in Titel 11 van Boek 1 BW). Verder is door 
verschillende respondenten ingegaan op de vormgeving van het draagmoederschapsregister en de 
regeling voor toelaatbare vergoedingen bij draagmoederschap. Deze aspecten zullen worden 
geregeld in een amvb, die volgens de reguliere procedure zullen worden voorbereid. Deze 
besluiten zullen daarmee eveneens in internetconsultatie gaan, waarbij opnieuw ruimte bestaat 
29 
 

niet accepteren van de uitkomsten van draagmoederschap, ook blijkens de jurisprudentie van het 
68
EHRM in algemene zin niet in het belang is van de betrokken kinderen. 
 
b. Versterking van het recht op afstammingsinformatie 
Het merendeel van de respondenten, waaronder Fiom, onderschrijft het belang van de 
voorgestelde maatregelen ter versterking van het recht op afstammingsinformatie.  
Door sommige respondenten is gevraagd naar de zelfstandige toegang van het kind tot 
afstammingsinformatie die is opgeslagen in het register. Gevraagd is op welke wijze een kind op 
de hoogte kan zijn van het feit dat er informatie beschikbaar is. Tevens is gevraagd welke 
informatie allemaal in het register kan worden geregistreerd. De opzet van het register zal worden 
geregeld bij amvb, waarbij ook deze aspecten aan de orde zullen komen. Wel verdient opmerking 
dat de vraag naar kennis van het bestaan van een registratie niet specifiek is voor de situatie van 
kinderen na draagmoederschap, maar ook geldt voor donorkinderen, adoptiekinderen en andere 
kinderen van wie de genetische en juridische afstamming niet aan elkaar gelijk is. In de regeling 
voor draagmoederschap is gekozen voor registratie van informatie met betrekking tot het 
draagmoederschap in een register én vermelding van de draagmoeder op de geboorteakte. 
Daarmee zijn er na draagmoederschap in Nederland altijd twee plaatsen waar een kind informatie 
kan vinden over zijn afstamming. Dit is tevens een reactie op de vraag van de Stichting DuRF 
hieromtrent. Voor donorkinderen is deze informatie op de geboorteakte niet beschikbaar. Dit 
verschil met donorkinderen is te rechtvaardigen vanuit zowel principiële als praktische 
overwegingen. Principieel geldt dat in de draagmoederschapsregeling voor het eerst wordt 
afgeweken van het zogenoemde ‘mater semper certa est’-beginsel. Dit beginsel houdt in dat het 
(juridische) moederschap van de geboortemoeder altijd vaststaat. Dit is bij donorkinderen het 
geval. Bij gerechtelijke toekenning van ouderschap na draagmoederschap, komen de wensouders 
echter direct op de geboorteakte te staan als juridische ouders. Vanwege de afwijking van 
voormeld beginsel, is het principieel te rechtvaardigen dat de draagmoeder als geboortemoeder 
naast de juridische ouders op de geboorteakte wordt vermeld. Overigens leidt vermelding van de 
geboortemoeder op de geboorteakte niet tot juridisch ouderschap van de geboortemoeder. Een 
praktische overweging ter rechtvaardiging van het verschil met donorkinderen is dat het voor de 
ambtenaar van de burgerlijke stand steeds bekend zal zijn wie de geboortemoeder is, omdat er 
een beschikking van de rechter voorhanden is. De ambtenaar van de burgerlijke stand zal echter 
bij de aangifte van geboorte van een kind niet bekend zijn of gebruik is gemaakt van een zaadcel- 
dan wel eiceldonor. Hierdoor is het vermelden van het feit dat er gebruik is gemaakt van een 
donor op de geboorteakte ook praktisch niet haalbaar. Opname van deze gegevens op de 
geboorteakte betekent niet dat deze gegevens ook voor iedereen openbaar zullen zijn. 
Overeenkomstig artikel 1:23b, tweede lid, BW wordt een afschrift van de geboorteakte met daarop 
de afstammingsgegevens enkel afgegeven aan personen met een gerechtvaardigd belang. Deze 
situatie wijkt overigens niet af van andere mogelijk gevoelige gegevens die nu reeds worden 
opgenomen op de geboorteakte, zoals een adoptie of een ontkenning vaderschap en opvolgende 
erkenning. De RSJ vroeg in dit kader nog naar de verhouding tussen de toegang tot het register en 
de geboorteakte. Voor het register geldt dat daarin de relevante informatie terug zal zijn te 
vinden, zoals de gegevens betreffende donoren van genetisch materiaal, rechterlijke uitspraken en 
eventuele resultaten van genetische tests. In de geboorteakte is, naast de vermelding van de 
juridische ouders, enkel terug te vinden wie de draagmoeder is geweest. Het verschil tussen beide 
registraties rechtvaardigt ook een verschil in begeleiding bij de toegang tot die registratie. 
Overigens is het uitgangspunt bij draagmoederschap, ook binnen de verplichte voorlichting, dat 
informatie over de draagmoeder reeds vanaf jonge leeftijd met het kind wordt gedeeld, waardoor 
de ontstaansgeschiedenis van het kind onderdeel uit kan maken van diens identiteitsontwikkeling. 
Door verschillende respondenten, waaronder de Rvdr, is gepleit voor een verplichting tot een DNA-
test, al dan niet prenataal, om de juistheid van de vastgelegde afstammingsinformatie te 
                                                 
68
 EHRM 10 april 2019, ‘Advisory Opinion concerning the recognition in domestic law of a legal parent-child 
relationship between a child born through a gestational surrogacy arrangement abroad and the intended 
mother. 
31 
 

draagmoeder en wensouders voor ogen hadden tijdens de procedure bij de rechter. De Raad stelt 
daarbij dat onvoldoende is ingegaan op gevallen waarin zaken niet verlopen zoals afgesproken. 
Voor deze situaties wordt gevraagd om verduidelijking van het toetsingskader en explicitering van 
de gevolgen van het niet naleven van de draagmoederschapsovereenkomst. In reactie hierop is de 
toelichting op verschillende punten aangevuld. In dit verband staat evenwel voorop dat het 
ouderschap van de wensouders tot stand komt door de gerechtelijke toekenning van het 
ouderschap, niet door het bestaan van de overeenkomst. Het niet naleven van de overeenkomst 
heeft dan ook, net als bijvoorbeeld het uiteengaan van de wensouders na de uitspraak, geen 
gevolgen voor de toekenning van het ouderschap. Het ouderschap kan enkel worden aangetast op 
grond van artikel 1:220 BW (herroeping gerechtelijke toekenning ouderschap na 
draagmoederschap) of, na de meerderjarigheid van het kind, op grond van artikel 1:222 BW . 
De NOvA heeft gepleit voor een termijn van (bijvoorbeeld) 6 weken waarbinnen de rechtbank een 
verzoekschrift moet behandelen. Met deze organisaties is de regering van oordeel dat de te volgen 
procedure niet langer moet duren dan noodzakelijk. Tegelijkertijd staat zorgvuldigheid voorop. Er 
is naar het oordeel van de regering geen bijzondere aanleiding om deze juridische procedure 
voorrang te verlenen boven andere juridische procedures in het familierecht.  
Door de stichting Wensouders is gevraagd om het uitgangspunt in de regeling om te draaien 
waardoor de rechter enkel zou toetsen aan de aspecten genoemd in artikel 1:215 BW. Hierdoor 
zou voor de rechter de mogelijkheid komen te ontbreken om ook indien aan alle voorwaarden is 
voldaan, in het belang van het kind de toekenning van het ouderschap na draagmoederschap toch 
af te wijzen. Deze suggestie is niet gevolgd. De regering acht het van groot belang dat de rechter 
een beoordeling kan maken in het individuele geval die verder gaat dan het enkele afvinken van 
voorwaarden. Bij contra-indicaties moet er voor de rechter altijd de mogelijkheid bestaan om 
nader onderzoek te laten uitvoeren door de raad voor de kinderbescherming en desnoods het 
verzochte ouderschap af te wijzen. Dit vormt een belangrijke waarborg dat de rechterlijke 
beslissing niet strijdig is met het belang van het toekomstige kind.  
Onder andere Fiom betreurt dat naast de regeling voor draagmoederschap andere wijzen voor de 
totstandkoming van ouderschap na draagmoederschap niet worden afgesloten. Gebruik maken van 
de huidige routes, waarbij telkens adoptie achteraf plaatsvindt, zou moeten worden ontmoedigd. 
Alles afwegend is de regering van oordeel dat het inderdaad wenselijk is om bestaande 
mogelijkheden verder te ontmoedigen. Hiertoe is het voorstel aangepast. In geval van een verzoek 
tot adoptie na draagmoederschap zal ook aan de belangrijkste voorwaarden voor 
draagmoederschap moeten worden voldaan, waaronder het overleggen van een overeenkomst, 
het bestaan van een genetische band met tenminste een van de wensouders en het gevolgd 
hebben van de voorlichting en counseling. Ook zendt de griffier in dit geval de 
draagmoederschapsovereenkomst en de beschikking aan het draagmoederschapsregister. 
De Rdvr en de Fiom stellen met een aantal andere respondenten tevens dat het wenselijk zou zijn 
dat in alle gevallen voorafgaand aan de beslissing door de rechter een onderzoek door een 
instantie zoals de raad voor de kinderbescherming plaatsvindt. Andere reacties, waaronder die van 
de NVvB, wijzen er juist op dat de vereiste VOG al een zwaardere eis is dan geldt voor personen 
die op een andere manier ouder worden van een kind. Met de laatste reacties is de regering van 
oordeel dat een standaard onderzoek door de raad voor de kinderbescherming in deze gevallen 
verder zou gaan dan noodzakelijk. Ook bij een gerechtelijke vaststelling van het ouderschap wordt 
niet standaard een onderzoek verricht naar de geschiktheid van de beoogde ouder. De enkele 
omstandigheid dat de betrokkenen niet in staat zijn om zonder de hulp van een derde de ouders 
van een kind te worden, is onvoldoende om een standaard raadsonderzoek naar de geschiktheid 
van de wensouders te rechtvaardigen. Dit geldt temeer nu in de regeling als uitgangspunt is 
gesteld dat het kind met tenminste één van de wensouders een genetische band heeft. Met de 
aanpassing van artikel 810 Rv wordt buiten twijfel gesteld dat de rechter als daar aanleiding voor 
is altijd een onderzoek kan laten uitvoeren door de raad voor de kinderbescherming. Dit onderzoek 
kan zowel zien op de geschiktheid van de wensouders als van de draagmoeder. Dit kan 
bijvoorbeeld aan de orde zijn als de uitkomsten van de counseling daartoe aanleiding geven, 
overeenkomstig het advies van de Staatscommissie Herijking ouderschap. 
Fiom stelt dat draagmoederschap zonder genetische verwantschap met de wensouders zou 
moeten worden uitgesloten, nu over de gevolgen daarvan voor het kind te weinig bekend is. De 
33 
 

d. Buitenlands draagmoederschap 
Fiom stelt, samen met enkele andere respondenten, dat een eenvoudige erkenning van 
draagmoederschap uit het buitenland onmogelijk zou moeten zijn en dat er aanvullende 
beschermingsmaatregelen nodig zijn om commercieel draagmoederschap in het buitenland te 
voorkomen. Allereerst is de term ‘eenvoudige erkenning’ in het wetsvoorstel gewijzigd in 
basisvoorwaarden voor erkenning van rechtswege na buitenlands draagmoederschap. Eenvoudig 
dekt niet de lading nu er juist voorwaarden worden gesteld om ouders te stimuleren te kiezen voor 
‘goede’ landen en in geen geval is bedoeld het draagmoederschap in het buitenland voor 
wensouders gemakkelijker te maken.  
Wat betreft betaald draagmoederschap mag geen misverstand bestaan: ook de regering acht 
draagmoederschap waarbij onredelijk hoge bedragen worden betaald onwenselijk, zie hiervoor 
tevens de regeling voor maximale vergoedingen voor Nederland. In de huidige situatie bestaat 
geen mogelijkheid voor een effectieve reactie op dergelijke ongewenste praktijken. Het dilemma is 
helder: wordt een kind geboren uit betaald (buitenlands) draagmoederschap waarbij sprake is of 
zou kunnen zijn van kinderkoop en wordt het ouderschap vervolgens niet erkend, dan dreigt voor 
het kind een situatie van onzekerheid over wie hem zal verzorgen, zijn afstamming en zijn naam 
en dreigt zelfs staatloosheid. Dat is de reden waarom het EHRM, en ook binnenlandse 
jurisprudentie, bij een kind met een genetische band met één van de wensouders weinig andere 
mogelijkheden laat dan het op de een of andere manier juridisch vormgeven van de 
afstammingsrelatie. Dat neemt niet weg dat wensouders zich kwalijk, zelfs strafwaardig, gedragen 
indien zij betalen voor de overdacht van het ouderschap. Een krachtig signaal over wat wel en niet 
is toegestaan, is dan ook wenselijk. Dit dilemma vormt de aanleiding voor de tweeledige reactie in 
dit voorstel. Enerzijds wordt het ouderschap na draagmoederschap in Nederland beter geregeld en 
wordt beter mogelijk gemaakt dat een draagmoederschapstraject in Nederland vorm kan krijgen. 
Waar desondanks wordt gekozen voor een buitenlands traject, wordt de keuze voor een regeling in 
een land dat eveneens goede waarborgen biedt voor kind, draagmoeder en wensouders 
gestimuleerd door duidelijke basisvoorwaarden te stellen voor de acceptatie in Nederland van de 
buitenlandse geboorteakte van het aldaar uit een draagmoeder geboren kind. Voor de 
duidelijkheid: een land als de Oekraïne, waar draagmoederschap mogelijk is zonder rechterlijke 
tussenkomst, voldoet niet aan die voorwaarden. Anderzijds wordt kinderkoop tegengegaan door de 
introductie van een specifieke strafbaarstelling. Daarmee wordt de norm duidelijk, zonder dat dit 
het betrokken kind in de kou laat staan. Dit komt tegelijkertijd tegemoet aan de oproep van de 
RSJ om passende maatregelen om kinderkoop tegen te gaan. 
 
Door sommige respondenten is gereageerd op de IPR en nationaliteitsrechtelijke aspecten van 
draagmoederschap. Uitgangspunt van de draagmoederschapsregeling is dat deze in beginsel geen 
gevolgen heeft voor de regeling in de Rijkswet op het Nederlanderschap. De Rijkswet sluit onder 
meer aan bij juridisch ouderschap dat bestaat vanaf de geboorte. De draagmoederschapsregeling 
gaat hier eveneens van uit. Verwezen wordt naar artikel 1:215, eerste lid, sub i, BW waarin wordt 
vereist dat voor gebruikmaken van de draagmoederschapsregeling duidelijkheid moet bestaan 
over de nationaliteit van het kind. Dit betekent voor meerdere groepen, waaronder staatloze 
wensouders en wensouders die de nationaliteit hebben van landen waar draagmoederschap niet 
wordt geaccepteerd, dat deze regeling niet voor hen open zal staan. Tevens is denkbaar dat het 
onmogelijk is zekerheid te verkrijgen over de erkenning van de afstammingsrelatie na 
draagmoederschap in het land van herkomst. Dit is voor betrokkenen uiteraard 
betreurenswaardig. De regeling maakt een afweging tussen de belangen van kind, draagmoeder 
en wensouders. Het recht van het kind op een nationaliteit acht de regering van zo fundamentele 
aard, dat niet meegewerkt zou moeten worden met het ontstaan van draagmoederschap als dat 
mogelijk leidt tot staatloosheid. Het belang van het kind geeft in dat geval de doorslag. 
Op advies van de Staatscommissie IPR is in de toelichting expliciet gemaakt dat een erkenning van 
in het buitenland ontstane afstamming na draagmoederschap op grond van artikel 10:101a BW 
een declaratoir karakter heeft. Daarmee staat buiten kijf dat ook in deze gevallen via de reguliere 
toepassing van artikel 3 en 4 van de Rijkswet op het Nederlanderschap dient te worden 
vastgesteld of het kind Nederlander is geworden. 
35 
 

de ontwikkeling van een breed gedragen internationale regeling voor draagmoederschap, waar 
thans binnen de Haagse Conferentie voor Internationaal Privaatrecht aan wordt gewerkt.  
Door de NVvB is gevraagd of het mogelijk is dat op basis van de erkenningsregeling een 
geboorteakte kan worden opgenomen waarin de geboortemoeder niet is opgenomen. Dat is het 
geval. De openbare orde zal zich daar niet langer tegen verzetten. Dit sluit overigens ook aan bij 
72
ontwikkelingen in de jurisprudentie op dit punt. Een afzonderlijke procedure tot vaststelling van 
geboortegegevens is niet nodig, mits voldaan wordt aan de voorwaarden voor de erkenning zoals 
opgenomen in artikel 10:101a, derde lid, onder a BW. 
Door de NOvA is opgemerkt dat er vanuit de praktijk geen voorbeelden bekend zijn waarbij er 
wettelijke mogelijkheden bestaan voor draagmoeders die niet vanaf de geboorte eerst als moeder 
zijn aangemerkt, om alsnog terug te komen op de intentie tot overdracht van het ouderschap 
(zoals eerder als eis opgenomen in artikel 10:101a, eerste lid, onder a, sub iv, BW). Naar 
aanleiding hiervan wordt benadrukt dat een eis van wettelijke mogelijkheid verder gaat dan 
beoogd is met de regeling. Ook indien de overdracht van het ouderschap onderwerp is geweest 
van een contract waarin is voorzien in de mogelijkheid voor de draagmoeder om na de geboorte 
onder omstandigheden terug te komen op de overdracht van het ouderschap, wordt voldaan aan 
de intentie waarmee deze eis wordt gesteld: het waarborgen van de positie van de draagmoeder. 
Het bestaan van deze mogelijkheid kan worden aangetoond door de overeenkomst te overleggen, 
dan wel door middel van een recente verklaring van een advocaat of notaris over het bestaan van 
de wettelijke mogelijkheid. 
 
e. Bedenkingen 
In de reacties worden specifiek vragen gesteld over de mogelijkheid dat wensouders of 
draagmoeders zich bedenken tijdens de zwangerschap. Gevraagd wordt wat de gevolgen hiervan 
zijn voor het kind. Voor een deel van die vragen kan worden gewezen op (de toelichting bij) artikelen 
1:220 en 1:221 BW van de regeling. Daarin wordt duidelijk gemaakt wat de positie is van de 
wensouders en draagmoeder bij bedenkingen. Duidelijk is dat de wensouders met de gerechtelijke 
toekenning van ouderschap na draagmoederschap een band aangaan met het kind waarop zij in 
beginsel niet terug kunnen komen. Het is daarom van groot belang dat de wensouders en de 
draagmoeder goed voorgelicht aan het draagmoederschapstraject beginnen. Ouderschap is geen 
lichtvaardige keuze, zeker niet als dit tot stand komt via draagmoederschap. De verplichte 
voorlichting en counseling zijn in dat verband van evident belang. 
Onder meer in reactie op vragen van de Vereniging voor Vrouw en Recht Clara Wichmann hierover 
wordt benadrukt dat de keuze voor het voldragen of beëindigen van de zwangerschap altijd aan de 
draagmoeder is. De toelichting stelt hierover bij artikel 1:216 BW reeds dat afspraken over 
omstandigheden waaronder de zwangerschap beëindigd zou moeten worden in strijd zijn met de 
goede zeden en openbare orde. Dergelijke afspraken zijn dan ook in geen geval rechtens 
afdwingbaar. Dat de draagmoeder niet financieel onder druk kan worden gezet om de zwangerschap 
tegen haar zin te voldragen, wordt gewaarborgd door het gegeven dat herroeping op verzoek van 
een van de partijen niet leidt tot een vordering tot teruggave van de kosten die zijn verbonden aan 
het draagmoederschap. Dat wensouders daardoor gebonden kunnen worden aan een kind dat zij 
(bij nader inzien) niet wensen, is een consequentie die zij bij aanvang van het draagmoederschap 
dienen te aanvaarden. De suggestie van de Stichting Wensouders dat de mogelijkheden van de 
wensouders om ouderschap aan te vechten zouden moeten kunnen worden verruimd volgt de 
regering dan ook niet. De keuze voor een draagmoederschap brengt verantwoordelijkheden en 
risico’s met zich mee. Dat is overigens niet wezenlijk anders dan de positie van iedere tweede ouder 
indien de zwangerschap op reguliere wijze tot stand komt. Het is in het belang van het betrokken 
kind, de draagmoeder en de wensouders dat over die verantwoordelijkheden en risico’s vanaf de 
start zo min mogelijk onduidelijkheden bestaan. Ook aan dit aspect zal in de voorlichting van 
betrokkenen aandacht dienen te worden besteed.  
Door diverse respondenten is gevraagd naar de reden dat bij een verzoek tot herroeping van de 
beschikking door een draagmoeder (artikel 1:220, tweede lid, BW) wel en bij een zelfde verzoek van 
een wensouder (artikel 1:220, derde lid, BW) geen beoordeling plaatsvindt in het belang van het 
                                                 
72
 Rechtbank Amsterdam 12 februari 2020, ECLI:NL:RBAMS:2020:1628, RFR 2020/102. 
37 
 

kind of als het reeds is geboren. Er zal in deze zaken dus een bijzondere curator moeten worden 
benoemd die het kind in de procedure vertegenwoordigt.      
 
f. Overige aspecten 
De NVvB reageert positief op het wetsvoorstel, maar stelt een aantal vragen om verduidelijking. 
Deze hebben geleid tot aanpassingen in de toelichting, Anders dan de NVvB veronderstelt, volgt 
uit het voorgestelde artikel 214, eerste lid, BW reeds dat er maximaal twee wensouders kunnen 
zijn. Een verzoek van één wensouder is echter ook mogelijk. De wet gebruikt het meervoud 
wensouders, tenzij er specifiek wordt verwezen naar (ten minste) één wensouder. FIOM bepleit 
nog de instelling van een nulmeting alsmede de instelling van een centraal registratiepunt 
draagmoederschap. Het WODC is in november 2022 begonnen met de voorbereidingen van de 
uitvoering van een zogenoemde nulmeting (hoe vaak komt draagmoederschap voor en wat zijn de 
karakteristieken/kenmerken). De suggestie over de instelling van een centraal registratiepunt 
draagmoederschap is vooralsnog niet overgenomen. Met de instelling van een register bestaat de 
mogelijkheid om na inwerkingtreding op een algemeen niveau informatie op te maken over hoe 
vaak draagmoederschap voor komt, zonder dat daarmee overigens een totaaloverzicht/exacte 
aantallen van het voorkomen van draagmoederschap in Nederland kan worden gekregen.  
De RSJ adviseerde de versterking van de bescherming van minderjarige ouders op te nemen in 
een afzonderlijk wetsvoorstel omdat de aandacht hiervoor binnen dit voorstel te beperkt zou zijn. 
Deze aanbeveling is niet overgenomen. Voor de draagmoederschapsregeling is het noodzakelijk 
vast te kunnen stellen dat wensouders en draagmoeder meerderjarig dienen te zijn. Nu deze eis 
verder nergens in het afstammingsrecht wordt gesteld, ligt het in de rede om de w et op dit punt 
consistent te maken. Dit sluit tevens aan bij het eerdere kabinetsstandpunt. Naar aanleiding van 
de opmerking van de RSJ is wel de toelichting aangevuld met een nadere motivering van deze 
regeling.  
De Rvdr merkt op dat er geen regeling bestaat dat een erkenning voorafgaand aan de geboorte 
nietig zou zijn, als er reeds een beschikking toekenning ouderschap is afgegeven. De Raad vraagt 
zich af of hiervoor geen voorziening dient te worden getroffen in artikel 1:204 BW. Hiervan is 
afgezien, nu de noodzaak daartoe ontbreekt. Een erkenning met toestemming van de 
draagmoeder ná de gerechtelijke toekenning van het ouderschap is nietig op grond van het 
gegeven dat de toestemming van de ouder van het kind voor die erkenning ontbreekt (artikel 
1:204, eerste lid, onder b (nieuw), BW). 
Het Adviescollege toetsing regeldruk (ATR) is van mening dat nut en noodzaak van het voorstel 
voldoende zijn aangetoond. Het college constateert dat het in geval van de Nederlandse 
draagmoederschapsregeling geen minder belastend alternatief ziet dan een gang via de rechter. 
Gezien het doel van de wet, het bieden van een betere bescherming en waar mogelijk het 
voorkomen van risico’s, heeft het college geen opmerkingen bij de uitvoerbaarheid van het 
voorstel. Het college merkt op dat de verplichtingen die in de wet worden opgenomen om 
afstammingsinformatie aan het kind te geven, een VOG te overleggen, de verplichting om het 
verslag van de afgeronde voorlichting en counseling te overleggen aan de rechtbank ook regeldruk 
veroorzaken. Deze opmerkingen van het college hebben geleid tot een nadere toelichting in een 
aparte paragraaf 11.2 waarin de regeldruk van het wetsvoorstel is opgenomen. De kosten van de 
uitvoering van de verlofregelingen die in een eerdere versie van deze paragraaf nog niet waren 
opgenomen en waarnaar het college vraagt, zijn opgenomen in paragraaf 11.3. Tot slot heeft het 
college gevraagd om een indicatie van de toe- en afname van de werklast van de rechtspraak en 
de RvdK. Deze gevolgen zijn opgenomen onder paragraaf 11.2.  
 
8.2. Consultatie strafbaarstelling en wensouderverlof 
Op 19 juni 2020 is een strafbaarstelling en de verlofregeling in dit wetsvoorstel in 
internetconsultatie gegaan en tevens verzonden aan een aantal vaste consultatiepartners.   De 
internetconsultatie heeft geleid tot 80 reacties, grotendeels van particulieren, maar tevens van de 
Stichting DuRF, de Stichting Wensouders, Defence for Children, COC Nederland en de Stichting 
Meer dan Gewenst, Stichting Zwanger voor een Ander en de leden van werkgroep gameetdonatie 
NVOG. Daarnaast zijn adviezen ontvangen van de Nationaal Rapporteur Mensenhandel en 
Seksueel Geweld tegen Kinderen (NRM), de Raad voor de rechtspraak (Rvdr), de Nederlandse 
39 
 

voor de overdracht van het ouderschap van een kind. In artikel 151ca Sr wordt – kort gezegd - 
strafbaar gesteld het betalen voor de overdracht van het ouderschap of fysieke overdracht van het 
kind. Dit is in strijd met de menselijke waardigheid van het kind. Aan deze strafbepaling wordt 
extraterritoriale werking gegeven, omdat van Nederlanders die voor het vervullen van hun 
kinderwens naar het buitenland gaan, wordt verwacht dat zij ook daar de fundamentele rechten 
van het kind respecteren. De term kinderkoop komt in deze bepaling niet meer voor. In paragraaf 
6.3. en de artikelsgewijze toelichting wordt nader toegelicht wat onder de strafbare gedragingen 
wordt verstaan. Daarnaast wordt een nieuw artikel 442b Sr voorgesteld dat beperkt is tot de 
context van draagmoederschap. In deze bepaling wordt strafbaar gesteld het geven of ontvangen 
van een vergoeding voor draagmoederschap die meer bedraagt dan de op grond van artikel 1:215, 
derde lid, BW bij amvb vastgestelde vergoeding. Het gaat hierbij om draagmoederschapstrajecten 
in Nederland. Daarvoor geldt dat de maximale vergoedingen die aan een draagmoeder mogen 
worden uitgekeerd bij amvb worden vastgesteld. Een mogelijkheid tot strafrechtelijk optreden 
indien hogere vergoedingen worden betaald is noodzakelijk als stok achter de deur. In paragraaf 
6.4. en de artikelsgewijze toelichting wordt deze strafbaarstelling nader toegelicht.  
 
De afgrenzing van wat strafbaar en wat een normale, redelijke en acceptabele vergoeding is, werd 
door de NVvR, het OM, de NP, de RSJ, de NOvA, belangenorganisaties en individuen die hebben 
gereageerd als problematisch gezien. Het geconsulteerde voorstel bood op dit punt onvoldoende 
duidelijkheid. De NOvA merkt op dat de (concept) amvb die zal worden vastgesteld op grond van 
het nieuwe artikel 1:215 BW er op het moment van consultatie van de strafbaarstelling nog niet 
was, waardoor niet kan worden getoetst of deze amvb voldoende houvast zal bieden. Voor 
buitenlandse draagmoederschapstrajecten zal deze amvb niet gaan gelden en blijft volgens de 
respondenten onduidelijk wanneer in die situatie een strafbare gedraging wordt begaan. De RSJ 
vraagt waarvoor wensouders precies betalen en of het verschil maakt als het genetisch materiaal 
van de wensouders zelf is. 
Ten aanzien van de wel of niet toegestane betalingen zijn de aangepaste bepalingen naar de 
mening van de regering duidelijk. Betalingen aan de ouders van een kind of aan een draagmoeder 
voor de overdracht van het ouderschap zijn in geen enkel geval toelaatbaar (art. 151ca Sr). 
Uiteraard mag er geen sprake zijn van het kopen van een kind. Het vergoeden van een 
compensatie aan de draagmoeder voor het ongemak, de pijn en inspanningen tijdens en na de 
zwangerschap is in Nederland onder voorwaarden toegestaan. De vergoedingen die aan een 
draagmoeder in Nederland mogen worden betaald worden bij amvb vastgesteld, het betalen van 
meer dan de vastgestelde vergoedingen is niet toegestaan (art. 442b Sr). Een ieder zal gedurende 
de internetconsultatie van de amvb in de gelegenheid worden gesteld te reageren op de 
voorgestelde bepalingen. Daarnaast zal bij het indienen van onderhavig wetsvoorstel bij de 
Tweede Kamer tevens een voorontwerp van de hiervoor genoemde amvb aan de Tweede Kamer 
worden aangeboden. Ten slotte is voorzien in voorhang voor deze amvb, waardoor parlementaire 
betrokkenheid is gewaarborgd. De door de RSJ opgeworpen vraag waar precies voor wordt betaald 
staat centraal bij het beoordelen of een gedraging binnen het bereik van een van beide 
strafbepalingen valt. Hierbij maakt het geen verschil of het genetisch materiaal van de wensouders 
zelf afkomstig is.  
 
In verschillende adviezen zijn suggesties gedaan voor een strafbaarstelling van kinderkoop die 
naast de bestaande strafbaarstellingen van bemiddeling bij draagmoederschap (art. 151b Sr), 
mensenhandel (art. 273f Sr) en verduistering van staat (art. 236 Sr) meerwaarde kan hebben in 
de strijd tegen kinderkoop. Enkele van deze suggesties komen hier aan de orde. 
In de adviezen van de RSJ, de NOvA, de NP en het OM werd benadrukt dat de strafrechtelijke 
aandacht (ook) uit zou moeten gaan naar de tussenpersoon. Een belangrijk signaal dat uit de 
consultatiereacties naar voren komt is dat er op dit moment onvoldoende mogelijkheden zijn om 
op treden tegen tussenpersonen. Zij kunnen behulpzaam zijn bij het plegen van de strafbaar 
gestelde gedragingen, daarmee geld verdienen en misbruik maken van de kwetsbare positie 
waarin alle betrokkenen verkeren. Meer in het algemeen geldt dat zij ten aanzien van de strafbare 
overdracht van het ouderschap een sterk bevorderende en vergemakkelijkende rol kunnen 
vervullen. Een maximumstraf die gelijk is aan die waarmee de strafbare gedragingen van de 
41 
 

wensouders en de draagmoeder hechtenis van ten hoogste zes maanden of een geldboete van de 
derde categorie kan worden opgelegd. In lijn met het advies van de Rvdr geldt voor deze bepaling, 
die in tegenstelling tot artikel 151ca Sr ook de draagmoeder betreft, een lager strafmaximum. 
Hoewel verschillende respondenten hier vraagtekens bij hebben geplaatst, is de verwachting dat 
van deze strafbedreiging wel degelijk een afschrikwekkende werking uit gaat. Zowel de 
draagmoeder als de wensouders kunnen worden aangesproken. Bovendien kan, naast dat 
hechtenis of geldboete kan worden opgelegd, ook het voordeel worden ontnomen dat de 
draagmoeder door het betalen van de extra vergoeding heeft verkregen. 
 
Een nadere reflectie op de opmerkingen en vragen over de overige bestanddelen van de 
geconsulteerde strafbaarstelling ligt niet in de rede nu de strafbepalingen in hun huidige vorm 
anders zijn vormgegeven dan in de consultatieversie het geval was. Bespreking van die onderdelen 
van de adviezen is daarom achterwege gelaten. In de artikelsgewijze toelichting komen de in het 
voorstel opgenomen onderdelen van de strafbepalingen nog expliciet aan de orde. 
 
b. Belang van het kind 
In verschillende consultatiereacties is stilgestaan bij het belang van het kind. Het OM heeft de 
vraag opgeworpen of mogelijke bestraffing van de wensouders die reeds geruime tijd de zorg voor 
het kind dragen wel in het belang van het kind is en wat de gevolgen voor het kind zijn van een 
opsporingsonderzoek. Het belang van het kind zal volgens het OM naarmate de tijd verstrijkt meer 
samenvallen met het belang van de wensouders. Ook de NP vraagt wat er dan met het kind en de 
wensouders gebeurt. Wordt het kind bij de ouders weggehaald en worden de wensouders in 
hechtenis genomen? Dit is volgens de NP mogelijk niet in het belang van het kind. Defence for 
Children vraagt of gevangenisstraf achteraf een passende sanctie is. De NOvA wijst er daarbij op 
dat de betrokkenen in geval van een veroordeling achterblijven met een strafblad waardoor een 
VOG in veel gevallen niet meer mogelijk zou zijn, met alle gevolgen voor de perspectieven op de 
arbeidsmarkt van dien.  
Terecht wordt aandacht gevraagd voor het belang van het kind dat reeds onderdeel is van het 
gezin. Een opsporingsonderzoek kan diep ingrijpen in het privéleven van het gehele gezin en kan 
gevolgen hebben voor het welbevinden van het kind. Dat geldt ook voor het opleggen van een 
gevangenisstraf aan een of beide ouders. In de uitzonderlijke situatie dat wensouders zich schuldig 
blijken te hebben gemaakt aan de strafbaar gestelde feiten, levert dit een complexe situatie op. 
Aan de ene kant is er – in concreto - het belang van dit specifieke kind, dat gebaat is bij een 
stabiele gezinssituatie. Aan de andere kant is er – meer in abstracto - het algemene belang van 
het kind, dat strafrechtelijke bescherming verdient. Het voorgaande afwegende acht de regering 
het belangrijk een duidelijke norm te stellen over wat wel en niet toelaatbaar wordt geacht.  
Het feit dat opsporing en vervolging gevolgen kunnen hebben voor het (welbevinden van het) 
individuele kind, is op zich niet voldoende om gedragingen die als strafwaardig worden gezien niet 
in zijn algemeenheid strafbaar te stellen. Als de opsporingsinstanties op de hoogte worden gesteld 
van mogelijke strafbare gedragingen bij de gezinsvorming moet daarnaar een onderzoek kunnen 
worden ingesteld. Afhankelijk van de uitkomsten daarvan kan het OM oordelen of vervolging 
opportuun is. Indien in strijd met de fundamentele rechten van het kind is gehandeld, zal dat 
daarvoor een aanwijzing zijn. Per situatie moet worden beoordeeld wat als een passende sanctie 
wordt gezien. Maatwerk is daarbij geboden. 
In situaties waarin ouders een zorgvuldig traject hebben doorlopen, waarbij zij oog hebben voor de 
belangen van het kind en dus geen strafbare gedragingen begaan, spelen deze risico’s niet. De 
verwachting is dat van beide strafbaarstellingen een preventieve werking uitgaat en dat deze 
wensouders, tussenpersonen en draagmoeders extra zullen stimuleren om bij het vervullen van 
kinderwensen binnen de grenzen van het toelaatbare zullen opereren.  
 
c. Vergoedingen aan de draagmoeder 
Verschillende wensouders en belangenorganisaties hebben in reactie op het geconsulteerde 
voorstel aangegeven dat zij het onrechtvaardig zouden vinden als de draagmoeder geen 
vergoeding zou mogen krijgen voor het fungeren als draagmoeder. Daarbij werd opgemerkt dat 
het niet juist zou zijn dat alle betrokkenen – bemiddelaars, artsen en advocaten – mogen 
43 
 

in het buitenland, wordt beoogd wensouders te stimuleren te kiezen voor landen waarin het traject 
zorgvuldig verloopt. 
 
De NRM merkt op dat door de geconsulteerde bepaling de verleiding om een kind uit het 
buitenland te halen groter lijkt te kunnen worden. Bij een Nederlands draagmoederschapstraject 
toetst de rechter vooraf of er sprake is van vrijwilligheid bij de draagmoeder. In een buitenlandse 
situatie dienen wensouders zelfstandig te onderzoeken of de besluitvorming van een draagmoeder 
is beïnvloed. De NRM werpt de vraag op of wensouders in staat zijn om tot een objectief oordeel 
hierover te komen. Dit staat volgens de NRM in schril contrast met het binnenlandse traject voor 
draagmoederschap dat met meer waarborgen is omkleed om uitbuitingssituaties te voorkomen. De 
NRM vraagt met klem aandacht voor de situaties waarbij wensouders gebruikmaken van 
buitenlandse draagmoeders en uitbuitingssituaties die daarbij op de loer liggen. Defence for 
Children vraagt zich af of en hoe buitenlandse actuele ontwikkelingen worden gemonitord, welke 
landen zullen worden “goedgekeurd” door Nederland of op “de zwarte lijst” komen en volgens 
welke maatstaven, en of het ministerie van Justitie en Veiligheid hierover de regie voert en 
hiervoor verantwoordelijkheid draagt.  
In Nederland zorgen voorlichting, counseling en rechterlijke toetsing van de 
draagmoederschapsovereenkomst vóór de conceptie ervoor dat het draagmoederschapstraject 
zorgvuldig en transparant verloopt en rechtszekerheid biedt aan alle betrokkenen. Hiermee 
stimuleert de regeling wensouders om gebruik te maken van met waarborgen omkleed 
draagmoederschap in Nederland. De zorg die de NRM heeft geuit dat de verleiding om een kind uit 
het buitenland te halen groter lijkt te kunnen worden, deelt de regering dan ook niet. In het geval 
wensouders toch kiezen voor draagmoederschap in het buitenland wordt met het stellen van 
basisvoorwaarden voor de erkenning van in het buitenland ontstaan ouderschap van wensouders 
getracht wensouders te stimuleren richting landen die voldoen aan bepaalde basisvoorwaarden.  
Op de website van de Rijksoverheid worden wensouders geïnformeerd over onwenselijke situaties 
73
die naar het buitenland uitwijken voor draagmoederschap kunnen opleveren. Ook in de vereiste 
voorlichting zal hieraan aandacht worden besteed. Wensouders zijn verantwoordelijk om bij 
buitenlands draagmoederschap te kiezen voor een traject dat voldoet aan bepaalde voorwaarden. 
Of dit het geval is zal per traject moeten worden beoordeeld. Om die reden acht de regering het 
niet wenselijk om landen te bestempelen als ‘goedgekeurd’ of te plaatsen op een ‘zwarte lijst’. Dit 
kan wensouders immers een vrijbrief geven bij de keuze voor een goedgekeurd land, terwijl juist 
van belang is dat per individueel traject de benodigde zorgvuldigheid wordt betracht. In paragraaf 
7.6. van het voorstel is toegelicht dat de regeling na 5 jaar wordt geëvalueerd. Daarbij zal 
aandacht worden geschonken aan de buitenlandse ontwikkelingen.   
 
De NVvR heeft aangegeven te kunnen instemmen met de extraterritoriale werking die aan de 
strafbaarstelling wordt gegeven. Met een puur territoriale werking zou het volgens de NVvR 
immers eenvoudig worden om het verbod te omzeilen. De Stichting Durf acht de voorgestelde 
ongeclausuleerde extraterritoriale werking op basis van het actief personaliteitsbeginsel juist veel 
te ver gaan. Daarbij wordt erop gewezen dat het ook personen betreft die na het plegen van het 
feit Nederlander worden. De NOvA merkt op dat toepassing van het onbeperkt actief 
nationaliteitsbeginsel ook tot gevolg heeft dat Nederlanders (bijvoorbeeld met een dubbele 
nationaliteit) die reeds geruime tijd of zelfs al hun hele leven in het buitenland wonen strafbaar 
zijn als zij het voorgestelde artikel 151ca Sr zouden overtreden. 
De extraterritoriale werking die aan artikel 151ca Sr wordt gegeven draagt bij aan het effect van 
deze maatregel. De wijziging van artikel 7 Sr is aangepast: artikel 151ca wordt opgenomen in het 
tweede lid, onderdeel a, in plaats van het tweede lid, onderdeel e. Gevolg hiervan is dat het niet 
langer vreemdelingen betreft die na het plegen van het feit Nederlander worden. Deze wijziging 
heeft geen gevolgen voor Nederlanders die in het buitenland wonen, over wie de NOvA een 
opmerking heeft gemaakt. Ook zij zijn strafbaar als ze zich schuldig maken aan de in artikel 151ca 
Sr strafbaar gestelde gedraging. Dit is ook wenselijk, nu het kind Nederlander kan worden als het 
                                                 
73
 https://www.rijksoverheid.nl/onderwerpen/draagmoeder/draagmoederschap-buitenland. 
45 
 

zijn hierover een verklaring te geven. Dat zal waarschijnlijk anders zijn als het een ontoelaatbare 
betaling betreft. In dat geval zullen de opsporingsorganisaties op een andere wijze informatie 
moeten verkrijgen. Zoals is toegelicht onder a wordt aan de opmerking van de NP 
tegemoetgekomen door het betalen voor de overdracht van het ouderschap over een kind aan te 
merken als een feit waarvoor voorlopige hechtenis is toegelaten. Hierdoor kunnen in het belang 
van het onderzoek bijzondere opsporingsbevoegdheden worden toegepast. De regering deelt de 
opvatting van de adviesinstanties dat – om de redenen die zij naar voren brengen – de opsporing 
en vervolging van de voorgestelde strafbaarstellingen meestal niet eenvoudig zal zijn. Die 
vaststelling kan voor de regering, gelet op het belang van het te beschermen rechtsgoed, echter 
zeker niet redengevend zijn om de voorgestelde normstelling achterwege te laten. 
 
De NOvA en andere respondenten hebben aangehaald dat bij de introductie van de strafbepaling 
voor beroeps- en bedrijfsmatige bemiddeling bij draagmoederschap niet werd gekozen voor een 
algeheel verbod van (commercieel) draagmoederschap, omdat de wetgever destijds problemen 
75
voorzag met betrekking tot de handhaving en bewijsvoering. Het reeds voor de zwangerschap 
bestaande voornemen om afstand te doen van het kind zou veelal niet kunnen worden 
aangetoond, het opsporingsonderzoek om dit te handhaven zou diep ingrijpen in de persoonlijke 
levenssfeer van betrokkenen en bij commercieel draagmoederschap zou ook nog moeten worden 
bewezen dat de vergoeding meer dan kostendekkend was. Deze respondenten vragen zich af wat 
thans maakt dat hierover een andere inschatting wordt gemaakt. 
Dit wetsvoorstel voorziet in een wettelijke toetsing van een draagmoederschapsovereenkomst 
voorafgaand aan de conceptie. Een draagmoederschapsovereenkomst is conform deze regeling 
ook vereist bij adoptie na draagmoederschap. Er worden daardoor geen problemen voorzien wat 
betreft het bewijzen dat sprake is van draagmoederschap in plaats van bijvoorbeeld afstand van 
het kind uit ongewenste zwangerschap. Bovendien is ook in laatstgenoemde situatie artikel 151ca 
Sr van toepassing, nu deze strafbepaling verder reikt dan draagmoederschap. Dat een 
opsporingsonderzoek diep in de persoonlijke levenssfeer van alle betrokkenen, zowel draagmoeder 
als wensouders kan ingrijpen, geldt ook nu. Over het instellen van een opsporingsonderzoek moet 
dan ook niet lichtzinnig worden gedacht. Evenwel kan het gezien de ernst van de gedragingen 
waar het om gaat, gerechtvaardigd zijn.  
 
Door de NP, het OM en enkele respondenten is erop gewezen dat het veelal internationale karakter 
van het vergrijp het opsporingsonderzoek complexer maakt, zowel vanuit logistiek oogpunt als 
vanwege de afhankelijkheid van medewerking van de buitenlandse autoriteiten aan het onderzoek.  
Erkend wordt dat in het geval het gaat om andere landen waar deze gedraging niet strafbaar is 
gesteld opsporing waarschijnlijk lastig zal zijn. De regering acht normstelling echter ook in die 
gevallen van belang en wil een signaal afgeven dat laakbaar gedrag ten zeerste wordt afgekeurd. 
De regering acht het van belang om dit zo duidelijk mogelijk te maken aan partijen die aan een 
draagmoederschapstraject willen beginnen. Dat neemt niet weg dat de mogelijkheden om enkel 
met het Nederlandse strafrecht criminaliteit in het buitenland te bestrijden, ook door de regering 
niet worden overschat. 
 
f. Overige thema’s strafbaarstelling 
De NRM heeft aandacht gevraagd voor de lichamelijke integriteit van de (draag)moeder die ingeval 
van uitbuiting zou kunnen worden geschonden. De toelichting is op dit punt aangevuld (paragraaf 
6.2.).  
 
In reactie op de vraag van de Stichting DuRF over overgangsrecht wordt opgemerkt dat paragraaf 
7.5. is aangevuld. Voor de strafbepaling wordt niet voorzien in overgangsrecht. Vanaf het moment 
van inwerkingtreding van dit wetsvoorstel en de amvb op grond van artikel 1:215, derde lid, BW 
zijn ook de strafbepalingen van kracht. Voorzien wordt dat het wetsvoorstel en de amvb tijdig 
zullen worden gepubliceerd, ruim voor het moment van inwerkingtreding.  
 
                                                 
75
 Kamerstukken II 1990/91, 21968, nr. 3, p. 2-3. 
47 
 

een ambtenaar van burgerlijke stand of consulaire post in geval van twijfel over de gevolgde 
procedure dan wel de overeenstemming met de Nederlandse openbare orde. 
 
10. Verwerken persoonsgegevens 
Voor het verwerken van persoonsgegevens is in lijn met artikel 10 van de Grondwet een wettelijke 
grondslag vereist. Daarbij moet voor wat betreft de feitelijke uitwerking ook rekenschap worden 
gegeven van de door artikel 8 EVRM beschermde rechten. Dit voorstel biedt die grondslag en 
hoofdlijnen voor het draagmoederschapsregister. Dit register zal gegevens bevatten over de 
(biologische/genetische) afstamming en ontstaansgeschiedenis van kinderen die uit 
draagmoederschap worden geboren. Het register wordt opgericht ten behoeve van het kind; 
namelijk om inzicht te bieden in diens biologische afkomst. Om die reden is het register niet 
openbaar toegankelijk, maar kan slechts worden geraadpleegd door het kind of -als dat nog niet 
de leeftijd van zestien jaar heeft bereikt- de wettelijk vertegenwoordiger van het kind. Bij amvb 
zal nader worden uitgewerkt welke andere gegevens dan de beschikking(en) van de rechtbank en 
de draagmoederschapsovereenkomst kunnen worden opgenomen in het 
draagmoederschapsregister. Tevens zal de amvb zien op nadere concretisering van de wijze van 
aantekening, de specifieke maatregelen ter bescherming van deze gegevens, de wijze van 
bewaring, de verstrekking van opgenomen gegevens en het gebruik van gegevens voor 
statistische doeleinden.   
De wet geeft daarbij op meerdere plaatsen een verplichting tot opname van gegevens in dit 
register: artikel 1:217, tweede lid, BW bepaalt dat de beschikking houdende een gerechtelijke 
toekenning van ouderschap na draagmoederschap én de overeenkomst tussen wensouders en 
draagmoeder door de griffier aan het register worden gezonden ter opname. Artikel 10:101a, 
vierde lid, BW bevat een vergelijkbare regeling voor ouderschap van wensouders dat tot stand is 
gekomen in het buitenland. En de regeling van artikel 1:217 BW is eveneens van toepassing op 
een adoptieverzoek na draagmoederschap buiten de wettelijke regeling om. 
Op de verwerking van bovengenoemde persoonsgegevens is de Algemene verordening 
76
gegevensverwerking (AVG) van toepassing. De griffier, de ambtenaar burgerlijke stand en het 
draagmoederschapsregister verwerken persoonsgegevens als bedoeld in artikel 4 van de AVG. Het 
gaat in ieder geval om persoonsgegevens betreffende het kind, de draagmoeder en de 
wensouders. Verwerking van persoonsgegevens is rechtmatig mits zij op een van de in artikel 6, 
eerste lid, AVG genoemde gronden berust en ook overigens in lijn is met de AVG. In dat verband is 
van belang om op te merken dat de verwerking van de betrokken gegevens noodzakelijk is voor 
de vervulling van een taak van algemeen belang, te weten het waarborgen van de beschikbaarheid 
van afstammingsinformatie voor het kind. Het voorstel biedt met artikel 1:223 BW en verder 
tevens een wettelijke grondslag voor de verwerking. Het draagmoederschapsregister is een 
proportioneel middel om ervoor te kunnen zorgen dat ook op termijn afstammingsinformatie 
beschikbaar is voor het kind. Met het enkel toegankelijk maken van het register voor het kind zelf 
of -als dat nog niet de leeftijd van zestien jaar heeft bereikt- de wettelijk vertegenwoordiger wordt 
ook voldaan aan de eisen van proportionaliteit. Er zijn geen andere, minder ingrijpende middelen 
om te waarborgen dat de in het register opgeslagen informatie op termijn ook beschikbaar is voor 
het kind. Daarmee is tevens voldaan aan de eis van subsidiariteit. Daarmee voldoet de verwerking 
aan artikel 6, eerste lid, onderdeel c, en derde lid, AVG voor zover het gaat om de verzending naar 
en bewaring van de beschikking en de draagmoederovereenkomst en eventueel andere gegevens 
voorgeschreven in de wet (zie artikel 1:20e, eerste lid, BW en de nieuwe artikelen 1:217 en 
10:101a, vierde lid, BW), en artikel 6, eerste lid, onderdeel a, van de AVG voor zover het gaat om 
andere persoonsgegevens die worden opgenomen in het register zonder dat daarvoor een 
wettelijke verplichting geldt. Artikel 1:223, vierde lid, BW biedt daarbij tevens een grondslag voor 
de opslag van bijzondere persoonsgegevens. Bij de opslag van gegevens omtrent 
draagmoederschap kan het gaan om gegevens over gezondheid, de uitslag van het onderzoek 
waarmee aan de hand van DNA de biologische verwantschap is vastgesteld tussen kind en 
wensouder(s)) en indirecte gegevens over de seksuele gerichtheid van betrokkenen (uit 
bijvoorbeeld de gegevens over geslacht en partnerrelatie van de wensouders, is informatie over de 
                                                 
76
 Zie voor een beschrijving van de systematiek van de AVG Kamerstukken II 2017/2018, 34 851, nr. 3, p. 52 
e.v. 
49 
 

11. Regeldruk en financiële gevolgen  
 
11.1. Aantallen 
Bij het in kaart brengen van de regeldruk en de financiële gevolgen is ervan uitgegaan dat het 
aantal wensouders, draagmoeders en eventuele levensgezellen van de wensouder die het traject 
alleen aangaat die zich willen laten informeren over een draagmoederschapstraject de duizend per 
jaar niet zal overstijgen en dat bij benadering 100 tot 150 keer per jaar een 
draagmoederschapstraject in gang zal worden gezet. Exacte en betrouwbare cijfers van hoe vaak 
draagmoederschap thans voorkomt ontbreken en draagmoederschap als verschijnsel is in 
ontwikkeling. Het is evenmin bekend hoe vaak thans sprake is van situaties van kinderkoop. De 
78
adviesorganisaties hebben hun inschattingen gebaseerd op voormelde aantallen. Het WODC is 
overigens gevraagd om een zogenoemde nulmeting uit te (laten) voeren; een onderzoek naar hoe 
vaak draagmoederschap voor komt en wat de karakteristieken en kenmerken zijn. Dit mede ook 
met het oog op de te zijner tijd uit te voeren evaluatie naar de effecten van de wet. 
 
11.2. Regeldruk  
In de huidige situatie dienen betrokkenen bij draagmoederschap na de geboorte diverse 
procedures in gang te zetten om het ouderschap over te laten gaan naar de wensouders. Deze 
procedures kunnen lang duren en brengen onzekerheid mee. Als wensouders en draagmoeders 
kiezen voor draagmoederschap conform de voorgestelde regeling dienen zij voorafgaand aan de 
conceptie diverse stappen te doorlopen voor de gerechtelijke toekenning van ouderschap na 
draagmoederschap. De procedures achteraf zijn dan niet meer nodig. Conform de regeling dienen 
wensouders en draagmoeder verplichte voorlichting en counseling te volgen waarvan een verslag 
wordt gemaakt dat door hen aan de rechter dient te worden overgelegd. Daarnaast moet er een 
draagmoederschapsovereenkomst worden opgesteld en dienen de wensouders bij het verzoek aan 
de rechtbank een VOG over te leggen. Voorts dienen wensouders en draagmoeder de procedure 
bij de rechtbank te doorlopen. Ook in het geval wensouders en draagmoeders gebruik maken van 
de huidige routes voor overgang van het ouderschap na draagmoederschap – hetgeen mogelijk 
blijft – zullen de wensouders en draagmoeder in geval van adoptie na draagmoederschap ook aan 
de belangrijkste voorwaarden voor draagmoederschap moeten voldoen, waaronder het doorlopen 
van de verplichte voorlichting en counseling, het overleggen van een 
draagmoederschapsovereenkomst en VOG. Indien wensouders een draagmoederschapstraject in 
het buitenland aangaan en zij voldoen aan de gestelde basisvoorwaarden voor erkenning van 
rechtswege van de buitenlandse geboorteakte na draagmoederschap, dan hoeven zij geen gang 
naar de rechter te maken om de erkenning te laten vaststellen. Hoewel het voldoen aan de 
gestelde voorwaarden regeldruk voor wensouders met zich brengt, weegt dit op tegen het niet 
hoeven doorlopen van een rechterlijke procedure(s) zoals dat thans het geval is. Bovendien is de 
regeldruk verantwoord vanwege het belang kind en dat van de draagmoeder. De kosten voor de 
voorlichting, counseling en het voldoen aan de andere voorwaarden voor de gerechtelijke 
toekenning van het ouderschap na draagmoederschap, alsmede de proceskosten bij de rechtbank 
komen voor rekening van de wensouders.  
De in het wetsvoorstel opgenomen wettelijke plicht voor degenen die met het gezag over het kind 
zijn belast om kinderen afstammingsvoorlichting te geven treft in beginsel alle gezagsdragers, 
maar zal feitelijk met name van belang zijn indien bij de conceptie gebruik is gemaakt van 
donorgameten dan wel het kind is geboren uit draagmoederschap of is geadopteerd.  
 
                                                 
78
 De volgende organisaties hebben laten weten welke werklastgevolgen en/of financiële gevolgen worden 
verwacht: de Raad voor de rechtspraak, raad voor rechtsbijstand, Politie, raad voor de kinderbescherming en 
de Uitvoeringsorganisatie Werknemersverzekeringen. Hierbij is van belang te vermelden dat deze organisaties 
de financiële en/of werklastgevolgen van de strafbaarstelling in dit wetsvoorstel hebben geschat op basis van 
de consultatieversie van de strafbaarstelling kinderkoop. Hoewel deze versie grondig is herzien, wordt niet 
verwacht dat de inschattingen van de financiële en/of werklastgevolgen naar aanleiding van de nieuwe 
strafbaarstelling(en) (substantieel) anders zullen zijn. Het OM en de Nederlandse Vereniging voor Burgerzaken 
benoemen geen werklastgevolgen en/of financiële gevolgen. Ook het Adviescollege Toetsing Regeldruk heeft 
advies uitgebracht. 
51 
 

toekomst toegankelijk te maken via één centrale toegang. De centrale toegang vloeit niet direct 
voort uit dit wetsvoorstel.  
 
De instantie (of instanties) waar de taken rondom de algemene voorlichting voor draagmoeders en 
wensouders worden belegd dient te worden ingericht op de uitvoering van deze taak. Daarnaast 
komen structurele kosten in het kader van de algemene voorlichting over draagmoederschap voort 
uit het bijhouden van het voorlichtingsmateriaal en het organiseren van 
voorlichtingsbijeenkomsten rondom draagmoederschap.  
 
Als het kind dat is geboren uit draagmoederschap op enig moment inzage in gegevens uit het 
register en contact wenst met de draagmoeder waarmee eerder geen contact is geweest, kan het 
wenselijk zijn dat de betrokkenen hierbij worden begeleid door een professionele instantie. Deze 
begeleiding wordt thans ook al geboden aan donorkinderen die contact wensen met hun donor. Uit 
onderzoek blijkt dat ongeveer 80% van deze kinderen op zoek gaat naar informatie over of 
contact wil met zijn of haar donor. Bij draagmoederschap wordt verwacht dat voormelde 
begeleiding minder relevant zal zijn, omdat in het wetsvoorstel is bepaald dat de wensouders en 
de draagmoeder in de draagmoederschapsovereenkomst afspraken maken over het contact tussen 
de draagmoeder en het kind. Eventuele begeleiding behelst onder meer het aanvragen van het 
dossier, screening vooraf, de daadwerkelijke inzage en nazorg. In totaal bedragen de verwachtte 
kosten per begeleidde inzage € 600 naar het huidige prijsniveau. Met het oog op de benodigde 
minimumleeftijd voor inzage in zijn/haar dossier door het kind geboren na draagmoederschap, 
zullen de kosten verbonden aan begeleidde inzage zich overigens over 12 jaar voor het eerst 
kunnen voordoen. 
 
De kosten voor de algemene voorlichting en eventueel counseling aan draagmoeders en 
wensouders, voorlichting over belang van openheid over de ontstaansgeschiedenis, 
begeleidingstrajecten van het contact tussen kind en draagmoeder in het kader van 
draagmoederschapstrajecten en ontwikkeling van het draagmoederschapsregister worden gedekt 
binnen beleidsartikel 34 van de Rijksbegroting voor het Ministerie van Justitie en Veiligheid. Omdat 
de omvang van het aantal draagmoederschapstrajecten onzeker is en de werkzaamheden rondom 
de voorlichting en counseling nog moeten worden uitgewerkt en belegd, is het lastig in dit stadium 
de kosten in te schatten, maar er wordt rekening gehouden met maximaal € 1,5 mln. per jaar. De 
kosten voor algemene voorlichting en eventuele kosten rondom de counseling aan draagmoeders 
en wensouders kunnen (deels) worden verdisconteerd in de kostprijs van het 
draagmoederschapstraject die voor rekening van betrokkenen komen.  
 
De aanpassingen in dit wetsvoorstel leiden ertoe dat betrokken ouders recht krijgen op 
wensouderverlof. Gegeven de zeer kleine aantallen betrokkenen zijn de financiële gevolgen wat 
betreft de uitkeringslasten beperkt (circa € 0,6 mln.). Deze gevolgen zijn reeds meegenomen in de 
raming voor het geboorteverlof en komen ten laste van het Rijk (SZW).  
De Uitvoeringsorganisatie Werknemersverzekeringen (UWV) begroot de incidentele kosten van het 
wensouderverlof op € 2,1 miljoen. Deze kosten komen met name voort uit het aanpassen van de 
digitale kanalen voor het indienen van een aanvraag en de aansluiting op het registratiesysteem 
van UWV. De structurele uitvoeringskosten voor het wensouderverlof schat het UWV jaarlijks op € 
0,2 miljoen. De incidentele kosten van het UWV worden gedekt binnen de begroting van het 
ministerie van Sociale Zaken en Werkgelegenheid (SZW). De structurele uitvoeringskosten vangt 
het UWV op binnen de eigen middelen. 
 
Om met gezag belaste ouders en andere gezagsdragers bewust te maken van de in dit 
wetsvoorstel verankerde wettelijke taak tot het geven van voorlichting over de 
ontstaansgeschiedenis aan kinderen, dient hierover voorlichting te worden geven. Deze 
voorlichting kan door middel van het verspreiden van folders en ander voorlichtingsmateriaal en 
het aanpassen van de informatievoorziening op de website van de Rijksoverheid.  
 
53 
 

voorgeschreven dat dit niet plaatsvindt voordat drie maanden zijn verstreken na de uitspraak. 
Daarmee is voorzien in de mogelijkheid van het instellen van beroep tegen een dergelijke 
beschikking. Dat heeft tot gevolg dat tot de herroeping onherroepelijk is geworden de ambtenaar 
van de burgerlijke stand de geboorteakte zal dienen op te maken alsof die herroeping niet heeft 
plaatsgevonden. Dit waarborgt ook dat in deze gevallen de herroeping voor het kind is terug te 
vinden op de geboorteakte. Zodra de herroeping in kracht van gewijsde is gegaan, zal deze alsnog 
als latere vermelding aan de geboorteakte worden toegevoegd. 
In het tweede lid wordt geregeld dat de ambtenaar van de burgerlijke stand bericht van de geboorte 
doorgeeft aan het draagmoederschapsregister. Dit stelt het register in staat om de van de griffier 
ontvangen gegevens te koppelen aan het geboren kind. In overeenstemming met aanwijzing 3.8 
van de Aanwijzingen voor de regelgeving is daarbij een sekseneutrale persoonsaanduiding gekozen. 
 
D Artikel 22  
Artikel 22 wordt aangepast aan het gegeven dat, indien op grond van deze wet het ouderschap na 
draagmoederschap wordt toegekend aan wensouders, de draagmoeder niet de moeder van het kind 
is . 
 
E Artikel 198  
Artikel 198 wordt aangepast om rekening te houden met de gerechtelijke toekenning van het 
ouderschap. Het uitgangspunt dat de geboortemoeder de moeder van het kind is, wordt met deze 
aanpassing verlaten. Er is tevens voorzien in een bepaling waardoor ook het ontstaan van 
moederschap van de duomoeder niet intreedt als het ouderschap na draagmoederschap gerechtelijk 
is toegekend.  
 
F Artikel 199  
Artikel 199 wordt aangepast om te regelen dat ook het vaderschap van de echtgenoot of de 
geregistreerde partner van de draagmoeder niet intreedt als het ouderschap na draagmoederschap 
gerechtelijk is toegekend. 
 
G Artikel 204  
Met de aanpassing aan het eerste lid onderdeel a wordt duidelijk gemaakt dat erkenning door een 
tweede ouder ook mogelijk is, indien de eerste ouder na gerechtelijke toekenning van het 
ouderschap na draagmoederschap ouder van het kind is geworden. Dit sluit aan bij de bestaande 
mogelijkheid van erkenning na adoptie, zoals thans ook mogelijk is, indien de eerste ouder het kind 
heeft geadopteerd.  
 
H Afdeling 7 – Binnenlandse regeling voor draagmoederschap  
Artikel 213 
Dit betreft een definitiebepaling. Waar mogelijk is gekozen voor genderneutrale formuleringen. Zo 
is de definitie van draagmoeder genderneutraal geformuleerd. De definitie van wensouders maakt 
duidelijk dat de regeling open staat voor twee wensouders samen of voor één wensouder alleen. 
 
Artikel 214  
Artikel 214 geeft de regeling voor draagmoederschap. Ouderschap na draagmoederschap is mogelijk 
na een gezamenlijk verzoek om toekenning van het ouderschap door de draagmoeder en de 
wensouder of de twee wensouders. De gerechtelijke toekenning kan niet leiden tot meer dan twee 
ouders. 
In het tweede lid is de algemene eis van het niet bestaan van huwelijksbeletselen herhaald zoals 
ook geldt voor de erkenning (artikel 204, eerste lid, onder a ) en de gerechtelijke vaststelling van 
het ouderschap (artikel 207, tweede lid, onder b ).  
Het derde lid bevat de twee centrale beoordelingscriteria bij draagmoederschap: het belang van het 
kind en de vrije instemming van partijen. Dit zijn zelfstandige gronden ter beoordeling van de 
rechter, los van de criteria in het vierde lid, artikel 215 en de overige onderdelen van afdeling 7. 
Voor afwijzing op grond van het belang van het kind is de overtuiging vereist dat het 
draagmoederschap in dit specifieke geval indruist tegen het belang van het toekomstige kind. De 
55 
 

De eis onder b expliciteert dat de draagmoeder nog niet zwanger van het kind mag zijn, voordat de 
rechter het ouderschap na draagmoederschap toekent. Alleen in dat geval hebben alle betrokken 
immers een gelijke positie in het overleg over de afspraken rond het draagmoederschap. Uit de 
voorwaarde van het ter zitting verklaren blijkt tevens dat de behandeling van een verzoek tot 
toekenning van het ouderschap niet schriftelijk kan worden afgedaan. Deze procedurele eis is op 
advies van de Adviescommissie burgerlijk procesrecht tevens expliciet opgenomen in artikel 800 Rv. 
Een behandeling ter zitting in aanwezigheid van de draagmoeder wordt in dit verband van belang 
geacht voor een zorgvuldige beoordeling van het verzoek door de rechter. 
De eis onder c maakt duidelijk dat alle betrokkenen meerderjarig dienen te zijn ten tijde van het 
verzoek. Deze eis ligt in het verlengde van de eis van vrijwillige instemming van de betrokkenen. 
Ouderschap na draagmoederschap is een zaak voor volwassenen.  
Onder d is de eis opgenomen dat tenminste één van de wensouders de genetische ouder van het 
kind zal zijn. Hiervan kan alleen worden afgeweken indien een dergelijke genetische verwantschap 
onmogelijk is. Dat kan bijvoorbeeld zijn omdat het medisch onmogelijk is om een zaadcel of eicel te 
leveren of omdat het anderszins medisch onverantwoord zou zijn om een genetische verwantschap 
te laten ontstaan.  
De eis onder e maakt duidelijk dat als er gebruik wordt gemaakt van genetisch materiaal van 
anderen dan de wensouders de identiteit van de donor op termijn voor het kind te achterhalen 
moet kunnen zijn. Wordt geen gebruik gemaakt van medische assistentie, dan kan dit door 
opname van de donorgegevens in de draagmoederschapsovereenkomst. De 
draagmoederschapsovereenkomst wordt na gerechtelijke toekenning van het ouderschap 
opgenomen in het draagmoederschapsregister en is voor het kind als zodanig op termijn te 
achterhalen. Bij medische assistentie binnen Nederland kan op grond van de Wet donorgegevens 
kunstmatige bevruchting (Wdkb) alleen gebruik gemaakt worden van een bekende donor. Op 
termijn kan het kind overeenkomstig de in de Wdkb neergelegde regels de persoonsidentificerende 
gegevens van de donor opvragen bij de Stichting donorgegevens kunstmatige bevruchting. 
Uitgangspunt daarbij is dat het kind moet kunnen achterhalen van wie het afstamt. Verstrekking 
blijft, indien de donor niet met verstrekking van zijn gegevens instemt, uitsluitend achterwege 
indien, in aanmerking genomen de gevolgen die niet-verstrekking voor de verzoeker zou kunnen 
hebben, zwaarwegende belangen van de donor meebrengen dat verstrekking niet behoort plaats 
te vinden (artikel 3 lid 2 Wdkb). Het feit dat het kind is geboren na draagmoederschap zal 
meewegen in deze belangenafweging. Dit maakt dat slechts in zeer uitzonderlijke gevallen van 
niet-verstrekking van de identificerende donorgegevens aan het kind sprake zal kunnen zijn. 
De eis onder f ziet op de (on)kostenvergoeding die de draagmoeder heeft ontvangen of zal 
ontvangen. Welke (on)kosten voor vergoeding in aanmerking komen wordt nader ingevuld in een 
amvb, waarvoor de grondslag wordt geboden in het derde lid. Deze regeling zal vrij uitgebreid en 
technisch aard van aard zijn, hetgeen nadere invulling bij amvb vergt. Gelet op het principiële en 
politieke  karakter van de keuze voor en de hoogte van de vergoeding is in het derde lid van dit 
artikel voorzien in een voorhangprocedure, waardoor beide Kamers betrokken zullen worden bij de 
vaststelling van de aard en maximale hoogte van deze vergoeding.  
De eis onder g vormt een invulling van de eis dat dient te blijken dat de draagmoederschaps-
overeenkomst zorgvuldig tot stand is gekomen. Zowel de draagmoeder als de wensouders zullen 
zich daartoe hebben moeten laten begeleiden door een onafhankelijke juridisch deskundige partij. 
Daarbij valt te denken aan een advocaat of notaris. Deze eis vormt een aanvulling op de algemene 
regeling van de nietigheid en de wilsgebreken. Deze eis vormt als zodanig een nadere invulling 
van de eis uit artikel 214, lid 3, dat de vrije instemming van de betrokkenen dient te blijken.  
De eisen onder h tot en met k hangen samen met de wens te voorkomen dat de regeling de deuren 
opent voor vormen van ‘draagmoederschapstoerisme’ richting Nederland. De eisen beogen vooraf 
zo veel mogelijk zeker te stellen dat de draagmoeder niet wordt uitgebuit en dat het betrokken kind 
vanaf de geboorte verzekerd zal zijn van ouders, een vaststaande identiteit, geslachtsnaam en 
nationaliteit. Bovendien beogen de eisen te verzekeren dat het draagmoederschap plaatsvindt 
binnen het zicht van de Nederlandse autoriteiten. De eis in onderdeel j dat de draagmoeder haar 
gewone verblijfplaats in Nederland in het Europese deel van het Koninkrijk heeft, omvat tevens de 
eis dat zij deze naar redelijke verwachting gedurende de zwangerschap zal behouden. Hetzelfde 
57 
 

vereist voor de echtgenoot, echtgenote of geregistreerde partner. Ook de gametendonoren kunnen 
partij zijn bij deze overeenkomst. 
De overeenkomst kan leiden tot wederzijdse aanspraken. Die afspraken worden evenwel 
ingekaderd door de regeling over draagmoederschap en de algemene uitgangspunten voor het 
rechtsverkeer, meer in het bijzonder artikel 40 van Boek 3 BW. Op basis van dit artikel is een 
rechtshandeling nietig wanneer inhoud of strekking in strijd is met de goede zeden of de openbare 
orde. Dit betreft in ieder geval afspraken over situaties waarin door de draagmoeder een abortus 
zou moeten worden overwogen, of over het afbreken van de zwangerschap op verzoek van de 
wensouders. Dit soort afspraken zijn nooit afdwingbaar. Wel afdwingbaar daarentegen zijn 
bijvoorbeeld afspraken, evt. gekoppeld aan een boeteclausule, over het afzien van alcoholgebruik 
en andere middelen, tot het informeren van wensouders over het verloop van de zwangerschap of 
de medewerking aan een DNA-verwantschapsonderzoek.  
Eventuele procedures over het nakomen van de afspraken in de draagmoederschapsovereenkomst 
zullen langs het reguliere overeenkomstenrecht dienen te verlopen tenzij hiervoor een specifieke 
voorziening bestaat, zoals in het tweede lid van dit artikel en de regeling voor de herroeping van 
de gerechtelijke toekenning ouderschap na draagmoederschap (artikel 220). Voor nakoming van 
afspraken omtrent de omgang tussen kind en draagmoeder geldt na de geboorte de regeling in 
artikel 377a. Indien in de draagmoederschapsovereenkomst afspraken zijn gemaakt over 
periodieke omgang tussen het kind en de draagmoeder, dan kan daaruit een nauwe persoonlijke 
80
betrekking in de zin van artikel 377a worden afgeleid. Daarmee zal de draagmoeder in beginsel 
ontvankelijk zijn in een omgangsverzoek. Indien een dergelijk verzoek pas na langere tijd wordt 
gedaan, zal de rechter dienen te beoordelen of nog steeds sprake is van een nauwe persoonlijke 
betrekking tussen de draagmoeder en het uit haar geboren kind. De rechter zal voor de 
beoordeling van die vraag ook oog moeten hebben voor andere omstandigheden van het geval die 
relevant kunnen zijn. Met name de vraag of en voor hoe lang de afgesproken omgangsregeling na 
de geboorte (niet) is nagekomen zal daarbij een rol kunnen spelen. 
In artikel 221, tweede lid, is daarbij geregeld dat door de herroeping van de gerechtelijke 
toekenning van het ouderschap geen vordering ontstaat tot teruggave van de vergoeding van de 
kosten die waren verbonden aan het draagmoederschap en de reeds ontvangen tegemoetkoming. 
Zie hiervoor verder de toelichting bij artikel 221.  
In het tweede lid van artikel 216 is voorts geregeld dat vanaf de indiening van het verzoek tot 
gerechtelijke toekenning van ouderschap na draagmoederschap, de wijziging van de 
draagmoederschapsovereenkomst op de onderdelen a, b, c en e genoemd in het eerste lid enkel 
mogelijk is door de rechtbank op verzoek van de draagmoeder of een of beide wensouder(s). 
Daarmee wordt verzekerd dat de rechtbank beslist op basis van de actuele afspraken tussen 
partijen. De afspraken over kostenvergoeding, tegemoetkoming, beschikbaarheid van juridisch 
advies, verzekering van de draagmoeder en herkomst van zaad- of eicellen zijn belangrijke 
randvoorwaarden voor de beoordeling van zowel het belang van het kind als de positie van 
draagmoeder en wensouders binnen het draagmoederschapstraject. Wijziging van deze 
onderdelen is daarom vervolgens enkel mogelijk door de rechtbank. Wijziging van de 
draagmoederschapsovereenkomst na toewijzing van het verzoek om gerechtelijke toekenning van 
ouderschap is om dezelfde reden eveneens alleen mogelijk door de rechtbank. 
Voor wijziging van afspraken over de omgang tussen kind en draagmoeder geldt de eis van 
rechterlijke tussenkomst niet. Afspraken op dit punt worden met name vereist om te verzekeren 
dat partijen een gelijk beeld hebben over het al dan niet bestaan van contact na de geboorte, niet 
om daarbij te verzekeren dat wordt afgesproken dat er daadwerkelijk contact plaatsvindt. 
Dergelijke afspraken zullen veelal om praktische redenen aan wijziging onderhevig zijn. Wil men in 
onderling overleg die afspraken aanpassen, dan voegt rechterlijke interventie daar niets aan toe.  
 
Artikel 217 
De beschikking wordt gezonden aan de ambtenaar van de burgerlijke stand van de woonplaats van 
de draagmoeder. Dit waarborgt dat het bestaan van de beschikking bekend zal worden bij de 
ambtenaar van de burgerlijke stand die de geboorteakte opmaakt. Wordt het kind geboren in een 
                                                 
80
 Vergelijk in dit verband EHRM 5 juni 2014 (I.S. tegen Duitsland) nr. 31021/08, par. 68 - 69 en 84 - 85. 
 
59 
 

opzichte van (onderdelen van) de regeling in artikel 390 en 391 Rv. Is er nog geen zwangerschap 
of heeft de zwangerschap niet geleid tot de geboorte van een levend kind, dan is herroeping altijd 
mogelijk (eerste lid). 
Het tweede lid geeft het criterium voor herroeping van de gerechtelijke toekenning van het 
ouderschap op verzoek van de draagmoeder. Dit is mogelijk in geval van bedreiging, dwaling of 
bedrog, of bij wijziging van omstandigheden. In alle gevallen zal de rechtbank moeten beoordelen 
of zij herroeping het meest in het belang van het kind vindt. De rechtbank zal daarbij naast de aard 
van de gewijzigde omstandigheden (of de bedreiging, de dwaling of het bedrog) mede in aanmerking 
kunnen nemen of er een genetische band tussen draagmoeder en kind bestaat. 
Het derde lid ziet op een verzoek van de wensouders of – als een verzoek na de geboorte van het 
kind wordt gedaan – de ouders. Met de regeling is aangesloten bij andere onderdelen van het 
afstammingsrecht: in geval van een genetische band of instemming met een daad die de verwekking 
van het kind tot gevolg kan hebben gehad, bestaat een niet te ontlopen verantwoordelijkheid voor 
het kind. Daar is bij draagmoederschap in beginsel sprake van. De ontstane afstammingsband is 
dan ook niet zonder meer aan te tasten. Een dergelijk verzoek is alleen mogelijk indien de wensouder 
niet de biologische ouder van het kind is en er sprake is van bedreiging, dwaling of bedrog bij het 
verzoek tot gerechtelijke toekenning van het ouderschap, of indien de wensouders nadien zijn 
bedrogen door de draagmoeder omtrent de wijze waarop de zwangerschap tot stand is gekomen. 
Dit is breder dan enkel bedrog omtrent het bestaan van een verwekker, maar ziet ook op de 
omstandigheden rond IVF of donorbevruchting zonder verwekkerschap. Het dient evenwel te gaan 
om bedrog door de draagmoeder. Onzorgvuldigheid of bedrog van de ivf-kliniek leidt niet tot een 
wijziging van de afstamming. Het is de verantwoordelijkheid van de wensouders om, indien er reden 
bestaat te twijfelen aan de omstandigheden van de totstandkoming van de zwangerschap, tijdig een 
DNA-test te doen uitvoeren. 
Bedrog door de draagmoeder en een herroeping van de gerechtelijke toekenning van het ouderschap 
kunnen aanleiding zijn voor zorgen over het toekomstige welzijn van het kind bij de draagmoeder. 
In deze situatie kan een beroep worden gedaan op de reguliere kinderbeschermingsmaatregelen. 
Het verzoek op grond van het derde lid kan ook afkomstig zijn van één van de wensouders. De 
herroeping ziet in dat geval enkel op de afstammingsrelatie tussen het kind en die ouder. De 
gevolgen van de herroeping van de gerechtelijke toekenning van het ouderschap zijn geregeld in 
artikel 221. Na herroeping geldt het reguliere afstammingsrecht. 
Het vierde lid en vijfde lid komen overeen met de bestaande vernietigingsmogelijkheid bij erkenning 
of de ontkenning van het ouderschap, met een aangepaste termijn van drie maanden. Is de 
wensouder of ouder overleden dan kan een kind of ouder van de wensouder/ouder een dergelijk 
verzoek doen. Er bestaat bij draagmoederschap slechts een beperkte periode voor een verzoek tot 
herroeping van de toekenning van het ouderschap. Die beperkte periode geldt in alle gevallen, ook 
als bedrog pas na de periode van drie maanden aan het licht komt. Anders dan bij andere vormen 
van herroeping of vernietiging van ontstane afstammingsbanden, wordt ook de band met de 
geboortemoeder bij draagmoederschap doorgesneden. De geboortemoeder heeft het kind immers 
niet gedragen met het oog op eigen toekomstig moederschap. Met de beperkte verzoekperiode wordt 
daarom beoogd zo snel mogelijk zekerheid te bieden over de afstamming van het kind. Ook de 
versnelde behandeling van het verzoek, op grond van het zesde lid, hangt daarmee samen. De Raad 
voor de rechtspraak heeft nog gewezen op de mogelijkheid van een uitzondering op de termijn, 
indien op grond van medische zaken die het gevolg zijn van de bevalling een verlenging van de 
termijn gerechtvaardigd is. Bij het bepalen van de termijn van drie maanden is een afweging 
gemaakt tussen het belang van rechtszekerheid voor het kind en andere betrokkenen en het belang 
van de draagmoeder bij een mogelijkheid om terug te komen op de eerdere afspraken. Daarbij is 
ook gekeken naar de ervaringen van de raad voor de kinderbescherming bij binnenlandse adoptie; 
als wordt teruggekomen op het voornemen tot afstand komt dit het meest voor gedurende de eerste 
drie maanden na de geboorte van het kind.  Het belang van rechtszekerheid heeft hierbij zwaar 
gewogen. Maar zoals dat ook geldt voor andere termijnen in het familierecht, valt niet uit te sluiten 
dat zich uitzonderlijke situaties kunnen voordoen op grond waarvan een termijnoverschrijding op 
grond van artikel 8 EVRM zal moeten worden geaccepteerd. Er is van afgezien om hiervoor een 
specifieke voorziening te treffen, nu de omstandigheden waaronder een dergelijke afwijking 
noodzakelijk moet worden geacht zich niet laten voorspellen.  
61 
 

Artikel 222  
Dit artikel regelt de mogelijkheid om op verzoek van het kind het ouderschap ontstaan door de 
gerechtelijke toekenning van ouderschap na draagmoederschap te beëindigen. Gelet op de in artikel 
220 en 221 geregelde herroeping van de gerechtelijke toekenning van ouderschap na 
draagmoederschap, welke terugwerkende kracht heeft, is hier gekozen voor de term beëindiging om 
duidelijk te laten uitkomen dat de beëindiging geen terugwerkende kracht heeft. De mogelijkheid 
van beëindiging van het ouderschap staat enkel open voor het geval er geen genetische band bestaat 
tussen de ouder en het kind, net zoals het geval is bij ouderschap dat van rechtswege is ontstaan 
door een huwelijk of geregistreerd partnerschap of ouderschap na erkenning. Anders dan bij deze 
laatste twee vormen van ouderschap, heeft in dit geval een rechter de wenselijkheid van het 
ontstaan van het ouderschap al eerder beoordeeld. Dit rechtvaardigt dat de mogelijkheid van 
beëindiging van het ouderschap op verzoek van een kind pas open komt te staan na het bereiken 
van de meerderjarigheid. De termijn voor de indiening van het verzoek tot beëindiging is in beginsel 
drie jaar. Uit de jurisprudentie blijkt dat op grond van artikel 8 EVRM hiervan kan worden afgeweken 
81
wanneer dit in bijzondere gevallen in het belang van het kind noodzakelijk is. Het neerleggen van 
een termijn in het nieuwe artikel 222 beoogt niet om een verandering aan te brengen in de bestaande 
jurisprudentielijn. Die lijn is van overeenkomstige toepassing op de in dit artikel gestelde termijn. 
Tevens is met het oog op het verzamelen van statistische gegevens ten behoeve van 
wetenschappelijk en statistisch onderzoek voorzien in verwerking van de beëindiging van het 
ouderschap in het register bedoeld in artikel 223.  
 
§4 Draagmoederschapsregister 
 
Artikel 223  
Artikel 223 biedt in het eerste lid een algemene grondslag voor het draagmoederschapsregister. Dit 
register wordt gehouden door de Minister voor Rechtsbescherming of een bij amvb aan te wijzen 
houder, waarbij genoemde Minister in het kader van de Algemene verordening 
gegevensbescherming (AVG) verwerkingsverantwoordelijke is en de aan te wijzen houder de 
verwerker. Op het moment van opstellen van het voorstel van wet is nog niet duidelijk waar het 
register zal worden gehouden, reden waarom de keuze hiervoor nog open wordt gehouden. Het 
derde lid omvat de doelbepaling van het register. Het primaire doel van het 
draagmoederschapsregister, opgenomen onder a, is het toegang bieden aan het kind, al dan niet 
via diens wettelijke vertegenwoordiger, tot informatie over diens biologische of genetische 
afstamming en ontstaansgeschiedenis. Dit doel omvat tevens het verstrekken van gegevens van 
betrokkenen aan het kind om mogelijk toekomstig contact te faciliteren.  
Onder b is het secundaire doel van het register opgenomen: het verkrijgen van meer inzicht in het 
aantal keer en de voorwaarden waaronder draagmoederschap voorkomt in Nederland of in het 
buitenland plaatsvindt op verzoek van inwoners van Nederland. Vanuit het oogpunt van 
transparantie en rechtszekerheid is, op advies van de Autoriteit persoonsgegevens, dit doel expliciet 
in de wet opgenomen. Met de mogelijkheid van statistisch en wetenschappelijk onderzoek kan recht 
worden gedaan aan de in artikel XIII van de wet aangekondigde evaluatie van de doeltreffendheid 
en effecten van de wet in de praktijk. Zonder gebruik van de gegevens uit het register is een dergelijk 
onderzoek niet goed mogelijk. Een dergelijk onderzoek wordt noodzakelijk geacht om te bezien of 
de wet voldoet aan de daarmee beoogde doelstelling van het bieden van voldoende bescherming 
aan kind, draagmoeder en andere betrokkenen. Ter bescherming van het recht op privacy van 
betrokkenen van wie de persoonsgegevens zijn opgenomen in het register, is in artikel 224 
voorgeschreven dat een verstrekking van gegevens aan derden enkel mogelijk is op zodanige wijze 
dat de anonimiteit is gewaarborgd. 
In het vierde lid wordt tevens een grondslag geboden voor het opnemen van bijzondere 
persoonsgegevens. De verwerking van deze gegevens is noodzakelijk in het belang van de toegang 
tot de afstammingsgegevens en ontstaansgeschiedenis van het kind, hetgeen een zwaarwegend 
algemeen belang is in de zin van artikel 9, lid 2, onder 9 van de AVG. Op voorhand is niet limitatief 
op te sommen welke bijzondere persoonsgegevens hierbij verwerkt zullen kunnen worden, maar in 
                                                 
81
 EHRM 20 december 2007 (Phinikaridou tegen Cyprus) nr. 23890/02, EHRM 6 juli 2010 (Backlund tegen 
Finland) nr. 36498/05 en EHRM 6 juli 2010 (Grönmark v. Finland) nr. 17038/04  
63 
 

I Artikel 228 
Met deze toevoeging aan artikel 228 wordt gewaarborgd dat bij adoptie na draagmoederschap, dus 
bij het niet volgen van de specifieke route voor afstamming na draagmoederschap toch vergelijkbare 
eisen worden gesteld. Specifiek gaat het om de eis dat een zorgvuldig tot stand gekomen 
draagmoederschapsovereenkomst wordt overgelegd bij het adoptieverzoek, dat de voorlichting en 
counseling is gevolgd, dat tenminste één van de wensouders de genetische ouder van het kind is 
tenzij dat onmogelijk is, dat de identiteit van zaadcel- en eiceldonor achterhaalbaar is en dat niet 
blijkt dat meer is betaald dan de op basis van de amvb maximale redelijke vergoeding. Daarmee 
wordt voorkomen dat eenvoudig voorbij gegaan kan worden aan de in de 
draagmoederschapsregeling gestelde eisen. Tevens is opname van de beschikking en andere 
stukken in het draagmoederschapsregister gewaarborgd. De rechter zal deze eisen dienen te 
betrekken bij zijn toetsing van het kennelijke belang van het kind bij de adoptie. Het recht van 
betrokkenen op eerbiediging van hun familie- en gezinsleven, zoals gewaarborgd in artikel 8 EVRM, 
kan daarbij in overeenstemming met vaste rechtspraak in een individueel geval voor de rechter 
aanleiding vormen voor afwijking van een eis.  
 
J en K Artikelen 247 en 248  
82
De Hoge Raad heeft in zijn uitspraak van 18 maart 2016 reeds overwogen dat het geven van 
informatie over de afstamming (‘statusvoorlichting’) tot de zorg en verantwoordelijkheid voor het 
geestelijk welzijn en de persoonlijke ontwikkeling van het kind behoort. Het is daarom aan de ouder 
met gezag om het kind die informatie te geven. In beginsel is het aan deze ouder voorbehouden het 
daartoe geschikte moment te bepalen. Daarbij dient evenwel het belang van het kind voorop te 
staan. Ouderlijk gezag is weliswaar een aan de ouders toekomend ‘recht’, maar dit recht is gegeven 
in het belang van het kind en kan daarom niet los worden gezien van de verplichting dat belang te 
dienen, aldus de Hoge Raad in zijn uitspraak. De Staatscommissie Herijking ouderschap sloot bij 
deze uitspraak aan door voor te stellen dit recht van kinderen als informatieverplichting voor de 
gezagsdragers te expliciteren in artikel 247. De door de Staatscommissie geopperde term ‘informatie 
over de ontstaansgeschiedenis’ is niet overgenomen, omdat deze term onvoldoende aansluit bij het 
normale spraakgebruik. Daarom is gekozen voor ‘voorlichting over de afstamming’. In lijn met het 
advies van de Staatscommissie moet ‘voorlichting over de afstamming’ in dit verband ruim worden 
uitgelegd. Met informatie over de afstamming wordt hierbij in ieder geval bedoeld: gegevens over 
de genetische ouders van het kind (waaronder mogelijke zaadcel- en/of eiceldonoren), en de 
eventuele niet-genetisch verwante geboortemoeder, waaronder persoonsidentificerende gegevens, 
medische gegevens en gegevens die een beeld geven van de persoon van de geboortemoeder. 
Daarnaast behoort ook informatie over de instanties of personen die hebben bemiddeld of medische 
assistentie hebben verleend bij de zwangerschap tot informatie over de afstamming van een kind.  
Van de ouders met gezag mag worden verwacht dat zij het kind bijtijds voorlichten en indien van 
toepassing doorverwijzen naar het draagmoederschapsregister, bedoeld in artikel 223. De 
voorlichtingsplicht is, in navolging van de jurisprudentie van de Hoge Raad op dit punt, niet 
gekoppeld aan het ouderschap op zich, maar aan het gezag. Gesteld kan worden dat ouderschap op 
83
zich leidt tot verantwoordelijkheid voor het kind én voor de afstammingsvoorlichting. Dit betreft 
een mogelijk bestaande morele verplichting voor ouders om mee te werken aan de voorlichting 
indien de voogd of ouder met gezag de tijd gekomen acht voor die voorlichting. Een zelfstandige 
juridische verplichting voor de ouder zou evenwel het primaat doorkruisen van de gezagdrager bij 
de zorg voor het geestelijk welzijn en persoonlijke ontwikkeling van het kind. Om die reden is 
afgezien van een juridische verplichting voor de (biologische) ouder zonder gezag. 
Op grond van artikel 248 rust ook op de voogd de verplichting erop toe te zien dat het kind wordt 
voorgelicht over diens afstamming. Dit sluit aan bij het gegeven dat de voogd dient te bepalen 
wanneer afstammingsvoorlichting moet worden gegeven, maar in veel gevallen deze informatie 
beter afkomstig zal zijn van de ouder. Het is aan de voogd om hier op zorgvuldige wijze invulling 
aan te geven. De verplichting van de voogd betreft de bij hem of haar aanwezige kennis op dit punt: 
het vergt behoudens uitzonderlijke omstandigheden geen zelfstandig onderzoek naar de afstamming 
van het kind. 
                                                 
82
 ECLI:NL:HR:2016:452, NJ 2016/210 m.nt. S.F.M. Wortmann. 
83
 In die zin: W.M. Schrama, ‘Het recht op afstammingsinformatie in draagmoederschapszaken’, FJR 2019/50. 
65 
 

bestaande regeling in artikel 100 en 101 waarin is neergelegd hoe omgegaan wordt met buitenlandse 
rechterlijke beslissingen en akten.  
De Staatscommissie IPR overwoog eerder dat de artikelen 100 en 101 beide voorzien in de 
mogelijkheid om erkenning te weigeren op grond van kennelijke onverenigbaarheid met de openbare 
orde. Zij is van mening dat in alle situaties een openbare orde-toets zal moeten worden aangelegd 
en dat deze openbare orde-toets in alle gevallen dezelfde zou moeten zijn. De Staatscommissie heeft 
zich daarbij afgevraagd of er voor draagmoederschap behoefte bestaat aan een concrete invulling 
van de openbare orde, of dat volstaan kan worden met een ‘open’ formulering. Daarbij bestond 
vooral de vraag of er al dan niet minimumwaarborgen moeten worden geformuleerd om 
(buitenlands) draagmoederschap te kunnen erkennen. Deze vraag is relevant vanwege de vele 
fundamentele belangen die in het geding kunnen zijn zowel van het kind als aan de zijde van de 
draagmoeder en van de wensouders, alsook vanwege de ethische en gezondheidsaspecten die bij 
draagmoederschap aan de orde kunnen zijn.  
Gekozen is voor een nieuw artikel 101a voor de erkenning van draagmoederschap, dat deels een 
afwijking vormt op (leden een en twee) en deels een aanvulling biedt (leden drie en vier) op het 
algemene regime van artikelen 100 en 101. Uitgangspunt daarbij is dat de erkenning van een 
afstammingsrelatie uit draagmoederschap altijd verloopt via een beoordeling door de rechter (leden 
1 en 2). Er is daarmee in beginsel géén van rechtswege erkenning van deze afstammingsrelatie. 
Hierop is vervolgens een uitzondering geformuleerd in lid 3. Van rechtswege erkenning is wel aan 
de orde indien de gegevens over de afstamming voor het kind achterhaalbaar zijn of binnen een 
redelijke termijn zullen worden, er een genetische verwantschap bestaat tussen kind en tenminste 
één van de wensouders en er een rechterlijke beslissing aan de afstammingsrelatie ten grondslag 
ligt (lid 3 onderdeel a). Dit komt overeen met de aanbeveling van de Staatscommissie Herijking 
ouderschap dat internationaal draagmoederschap dat tot stand is gekomen na een rechterlijke toets 
en dat ook overigens voldoet aan de uitgangspunten van de Nederlandse regeling, in aanmerking 
behoort te komen voor erkenning in Nederland (aanbeveling 59). Een tweede uitzondering wordt 
gemaakt voor afstamming die is ontstaan in het buitenland terwijl de gewone verblijfplaats van 
zowel de wensouders als de draagmoeder buiten Nederland was gelegen. In beide gevallen blijft het 
algemene regime van artikel 100 of artikel 101 van toepassing: is de rechter, de ambtenaar van de 
burgerlijke stand, of andere instantie bij wie de erkenningsvraag voorligt van oordeel dat kennelijk 
strijd bestaat met de Nederlandse openbare orde of dat kennelijk geen behoorlijke rechtspleging 
heeft plaatsgevonden, dan wordt de erkenning van de buitenlandse rechterlijke beslissing of akte 
geweigerd. Dit geldt ook als het de erkenning van een rechterlijke beslissing betreft en er w ordt 
vastgesteld dat er kennelijk onvoldoende aanknoping bestond met de rechtssfeer van het land van 
de rechter voor het aannemen van rechtsmacht. Hieronder worden de verschillende leden en 
onderdelen van artikel 101a afzonderlijk behandeld. 
 
Leden 1 en 2 
Erkenning van afstamming na draagmoederschap zal in veel gevallen alleen mogelijk zijn na 
tussenkomst door de rechter. Dit is, zoals ook wel in de rechtspraak is overwogen, gerechtvaardigd 
85
gelet op de complexiteit van deze zaken en het maatschappelijk belang. De erkenningsvraag kan 
aan de orde komen als voorvraag in het kader van een procedure, of zelfstandig worden verzocht 
op grond van artikel 26 van Boek 1 BW. Met de terminologie ‘als de rechter dit verklaart’ wordt ook 
aangesloten bij de verklaring van recht op grond van artikel 1:26 BW. Op grond van de rechterlijke 
beslissing dat een akte of beslissing voor erkenning in aanmerking komt, kan vervolgens inschrijving 
in de registers plaatsvinden. De procedure voor de rechter waarborgt de extra zorgvuldigheid die bij 
draagmoederschap noodzakelijk is. De rechter zal daarbij moeten toetsen aan de algemene 
voorwaarden van artikel 100 of 101, waaronder de vraag of er voor de rechtsmacht van de rechter 
die een of meerdere beslissingen over het ouderschap van wensouder(s) heeft genomen kennelijk 
onvoldoende aanknoping bestond met de rechtssfeer van diens land, of een behoorlijk onderzoek of 
behoorlijke rechtspleging aan de beslissing vooraf is gegaan en voorts of de erkenning mogelijk 
onverenigbaar is met de openbare orde. Mede in verband met de uit artikel 3 en 4 van de Rijkswet 
op het Nederlanderschap voortvloeiende nationaliteitsrechtelijke gevolgen van de erkenning van in 
                                                 
85
 Rb. Den Haag 10 april 2018, ECLI:NL:RBDHA:2018:7708. 
67 
 

het perspectief van het recht van het kind op afstammingsinformatie. Tevens bleek de 
beschikbaarheid op termijn voor de ambtenaar van de burgerlijke stand moeilijk te beoordelen. 
Daarom is dit criterium in die zin aangepast dat de informatie bij het verzoek om erkenning door de 
wensouders zal moeten worden aangeleverd ter opname in het register. De gegevens zullen moeten 
blijken uit gewaarmerkte stukken, zoals een rechterlijke beslissing of een notariële akte of bij 
gebreke daaraan blijken uit een verklaring onder ede. Het betreft hier gegevens die tenminste 
beschikbaar moeten zijn. 
Voor het aantonen van de genetische verwantschap dient gebruik worden gemaakt van betrouwbaar 
DNA-bewijs. Het Besluit DNA-onderzoek vaderschap is hierop van overeenkomstige toepassing. 
Voor erkenning van rechtswege na draagmoederschap is noodzakelijk dat een rechterlijke beslissing 
ten grondslag ligt aan de afstamming. Een rechterlijke toets bij draagmoederschap hoeft niet te 
betekenen dat de totstandkoming van de afstamming na draagmoederschap ook is neergelegd in 
een rechterlijke beslissing. De Staatscommissie IPR merkt op dat de aard van de rechterlijke 
beslissing kan verschillen. Er kan een rechterlijke beslissing zijn waarin de rechter een constitutieve 
of declaratoire beslissing geeft omtrent het ouderschap. Er kan een rechterlijke beslissing zijn waarin 
goedkeuring wordt verleend aan het draagmoederschapstraject of aan het tot stand brengen van 
ouderschap van de wensouders. In dit laatste geval zullen de afstammingsrechtelijke betrekkingen 
niet volgen uit de rechterlijke uitspraak maar uit een ander aanvullend rechtsfeit of aanvullende 
rechtshandeling. Ook kunnen de wensouders de juridische ouders zijn geworden na een gerechtelijke 
adoptieprocedure.  
Net als bij de binnenlandse procedure wordt voor de erkenning van rechtswege vereist dat 
wensouders de verplichte voorlichting hebben gevolgd. Die voorlichting moet zijn gevolgd voordat 
de rechterlijke procedure in het buitenland is afgerond. Op die manier wordt verzekerd dat 
wensouders zich bewust zijn van de noodzakelijke waarborgen bij een draagmoederschapstraject, 
ook in het buitenland. De datum van de rechterlijke uitspraak vormt in dit kader een duidelijk, door 
de ambtenaar van de burgerlijke stand eenvoudig vast te stellen, moment. 
Ten slotte zal moeten blijken dat er, net als bij de Nederlandse binnenlandse procedure, een 
mogelijkheid heeft bestaan voor de draagmoeder om het ouderschap te betwisten. Het bestaan van 
deze mogelijkheid is een van de randvoorwaarden voor verantwoord draagmoederschap. Om het 
bestaan hiervan aan te tonen, kan een recente verklaring van een buitenlandse advocaat of notaris 
over het bestaan van wettelijke mogelijkheden volstaan, of kan een exemplaar worden overgelegd 
van de overeenkomst waarin is voorzien in de mogelijkheid terug te komen op de overdracht van 
het ouderschap. Het betreft hierbij de mogelijkheid om terug te komen op de eerdere intentie, dan 
wel de mogelijkheid om de wens om terug te komen ter beoordeling voor te leggen aan de rechter.  
 
Derde lid onderdeel b 
In onderdeel b van het derde lid wordt een tweede uitzondering gemaakt voor de situatie waarin 
wensouders en draagmoeder hun gewone verblijfplaats in het buitenland hadden ten tijde van het 
draagmoederschap. Voor Nederlanders die in het buitenland wonen of buitenlanders die op enig 
moment in Nederland komen wonen zou het niet proportioneel zijn om een gang naar de rechter te 
eisen voor erkenning van een in het buitenland legaal tot stand gekomen afstammingsband. 
Vergelijk in dit verband de regeling in artikel 108 waarin onder vergelijkbare voorwaarden 
ouderschap na adoptie wordt erkend.  
Maatgevend is of alle partijen de gewone verblijfplaats buiten Nederland hadden gedurende het 
gehele traject. De aanvang van het draagmoederschap zal doorgaans het moment zijn dat de 
zwangerschap van de draagmoeder tot stand komt. Bij gebreke aan precieze gegevens kan worden 
uitgegaan van een moment 306 dagen voor de geboorte (vergelijk artikel 199 van Boek 1 BW). 
Indien echter een rechterlijke beslissing of anderszins een registratie door een instantie die het 
rechtsgevolg van de overdracht van ouderschap na draagmoederschap tot gevolg heeft, aan dat 
moment vooraf is gegaan, is het moment van die beslissing maatgevend voor de aanvang van het 
draagmoederschap.  
Het is aan de betrokkenen om aannemelijk te maken dat zij voldoen aan de voorwaarden voor 
toepassing van dit onderdeel. Overigens geldt ook voor deze uitzondering dat weigering van de 
erkenning door de ambtenaar van de burgerlijke stand of andere autoriteit waarbij de 
erkenningsvraag voorligt mogelijk blijft op grond van de openbare orde (artikel 10:100 lid 1, onder 
69 
 

behandeld dient te worden. Deze eis volgt eveneens uit artikel 215, lid 1, onder b, van Boek 1 BW, 
maar wordt voor de duidelijkheid ook afzonderlijk neergelegd in het Wetboek van Burgerlijke 
Rechtsvordering. 
 
 
E Artikel 810 
Artikel 810 wordt aangevuld om duidelijk te maken dat het de rechter vrij staat om het advies in te 
winnen van de raad voor de kinderbescherming bij de beoordeling van een verzoek tot gerechtelijke 
toekenning van het ouderschap na draagmoederschap of andere procedures die hiermee verband 
houden maar waarbij er nog geen (ongeboren) kind is.  
 
Artikel V Wetboek van Strafrecht 
A Artikel 7 Sr  
De wijziging van artikel 7, tweede lid, onderdeel a, van het Wetboek van Strafrecht (Sr) maakt het 
mogelijk dat Nederlanders die in het buitenland de in artikel 151ca Sr strafbaar gestelde gedragingen 
begaan, in Nederland kunnen worden vervolgd, ook wanneer deze gedragingen in het andere land 
niet strafbaar zijn gesteld.  
Bij de vervulling van een kinderwens wordt soms uitgeweken naar het buitenland. Nederlanders 
dienen hierbij de fundamentele rechten van het kind te respecteren. Dit betekent onder meer dat 
degenen van wie het ouderschap over het kind wordt overgenomen hiervoor niet worden betaald. 
Nederland heeft een bijzondere verantwoordelijkheid om deze kinderen die zelf ook Nederlander 
worden te beschermen.  
Daarom is het wenselijk de strafbaarstelling die ziet op het betalen van de ouders of verzorgers van 
een kind of een tussenpersoon, om het ouderschap over een kind over te dragen, ongeclausuleerde 
extraterritoriale werking op basis van het actief personaliteitsbeginsel te geven zodat in Nederland 
strafrechtelijk kan worden opgetreden indien Nederlanders zich hieraan in het buitenland schuldig 
maken, ook als hier in het desbetreffende land geen straf op is gesteld.  
De strafbaarstelling in artikel 151ca Sr is in lijn met de verdragsverplichtingen uit artikel 35 IVRK en 
het Facultatief Protocol inzake de verkoop van kinderen, kinderprostitutie en kinderpornografie bij 
het IVRK waarin staat dat lidstaten passende maatregelen nemen ter voorkoming van de verkoop 
van of handel in kinderen. De mogelijkheid van vervolging van Nederlanders indien het feit buiten 
Nederland is begaan, draagt bij aan het effect van de voorgestelde maatregel. 
 
B Artikel 151b Sr 
Op grond van het huidige artikel 151b, eerste lid, van het Wetboek van Strafrecht (Sr) is het in 
beroep of bedrijf teweegbrengen of bevorderen dat draagmoederschap tot stand komt strafbaar. 
Daarnaast is het ingevolge het tweede lid strafbaar om in het openbaar diensten aan te bieden die 
bestaan uit het teweegbrengen of het bevorderen van onderhandelingen of een afspraak over 
draagmoederschap. Ook het openbaar maken van de wens tot draagmoederschap is strafbaar. De 
strafbaarstelling in het tweede lid geldt thans voor eenieder, dus zowel voor de al dan niet-
beroepsmatige bemiddelaar als voor de draagmoeder en wensouder. Het doel van deze 
strafbaarstelling is om te voorkomen dat commercieel draagmoederschap zich als maatschappelijk 
86
verschijnsel in Nederland ontwikkelt. Die bescherming werd gewenst geacht omdat 
draagmoederschap een gecompliceerd juridisch en ethisch vraagstuk betreft, waarmee ernstige 
87
psychologische effecten voor moeder en kind gepaard kunnen gaan.  
Deze doelstelling is nog steeds actueel. Tegelijkertijd wordt niet-commercieel draagmoederschap 
met dit wetsvoorstel onder voorwaarden gefaciliteerd. De nieuwe regeling voor draagmoederschap 
heeft een aantal aanpassingen van de strafbaarstelling in artikel 151b Sr tot gevolg. Ten eerste 
wordt in een nieuw vierde lid een mogelijkheid van een vrijstelling gecreëerd voor bevordering en 
bemiddeling bij draagmoederschap door rechtspersonen die hiertoe zijn aangewezen door de 
Minister voor Rechtsbescherming. Met de term ‘aangewezen’ is aansluiting gezocht bij artikel 151c 
Sr. Artikel 215, tweede lid, BW biedt een mogelijkheid om bij aanwijzing van een rechtspersoon 
                                                 
86
 Zie Kamerstukken II 1990/91, 21 968, nr. 3, p. 3. 
87
 Zie Kamerstukken II 2009/10, 32 123 XVI, nr. 30, p. 2. 
71 
 

kind is voor strafbaarheid niet bepalend, net zo min als het al dan niet bestaan van een genetische 
band met het kind; het gaat om de (beoogde) feitelijke situatie. Ook als iemand een kind illegaal 
onder zich houdt, bijvoorbeeld zonder het kind te registreren, kan sprake zijn van het duurzaam 
overnemen van de verzorging en opvoeding van het kind. Het betreft dus zowel het juridisch 
overdragen van het ouderschap over een kind als het fysiek overgedragen van het kind. In het geval 
van draagmoederschap moeten betalingen of voordelen aan draagmoeders die enkel worden 
gegeven na het ‘succesvol’ afronden van een draagmoederschapstraject, bijvoorbeeld in het geval 
een gezonde baby fysiek wordt overhandigd of het ouderschap wordt overgedragen, worden gezien 
als betalingen of voordelen die worden gegeven om het ouderschap over het kind te verwerven. Dan 
kan immers niet worden gesteld dat deze dienen als vergoeding aan de draagmoeder voor onkosten 
gedurende de zwangerschap. Hetzelfde geldt voor periodieke betalingen waarvoor een 
terugbetalingsverplichting bestaat indien het kind niet fysiek wordt overgedragen. 
Bij ‘betalingen of voordelen’ kan naast geldelijke betalingen worden gedacht aan voordelen zoals het 
afbetalen of kwijtschelden van een schuld of het kopen van nieuw meubilair. Het maakt niet uit of 
de betaling of het voordeel voor of na het overdragen van het ouderschap wordt gegeven. Ook het 
doen van een belofte van een betaling of voordeel als het ouderschap of het kind fysiek wordt 
overgedragen is strafbaar. Als deze wordt gedaan om het ouderschap over een kind te verwerven, 
maakt het voor strafbaarheid niet uit wanneer deze belofte wordt ingelost en of dit uiteindelijk 
daadwerkelijk gebeurt.  
Met de zinsnede ‘door tussenkomst van wie’ wordt gedoeld op al dan niet commerciële 
tussenpersonen of anderen door tussenkomst van wie het ouderschap wordt overgenomen, aan wie 
betalingen of voordelen worden gegeven of beloften daarvan worden gedaan om daarmee het 
ouderschap over het kind te verwerven. Hiermee wordt voorkomen dat, bijvoorbeeld in gevallen van 
draagmoederschap, strafbaarheid wordt omzeild door niet direct in contact te treden met degenen 
van wie het ouderschap wordt overgenomen. Dit geldt ook als, bijvoorbeeld in gevallen van illegale 
adoptie, de geboorteouders van een kind niet meer in beeld zijn en de tussenpersoon (tijdelijk) 
zeggenschap over het kind heeft. Evenals voor betalingen aan de draagmoeder geldt voor betalingen 
aan tussenpersonen of organisaties dat deze niet worden geacht te zijn gedaan om het ouderschap 
over een kind te verkrijgen, als het verkrijgen van het ouderschap geen voorwaarde is voor de 
betaling. Dit betekent dat het vergoeden van kosten voor verrichte werkzaamheden of de (tijdelijke) 
verzorging en opvoeding van het kind - al dan niet verricht door anderen - als dit wordt gedaan 
ongeacht de uitkomst daarvan, is toegestaan. Voor buitenlandse trajecten is dit van belang omdat 
commerciële bemiddeling bij draagmoederschap in andere landen niet altijd verboden is en soms 
zelf noodzakelijk is. Ook advocaten, artsen en (rechterlijke) overheidsinstanties kunnen een rol 
spelen in buitenlandse trajecten. Ten aanzien van artsen die medische behandelingen verrichten is 
duidelijk dat zij niet degenen zijn door tussenkomst van wie het ouderlijk gezag of de verzorging en 
opvoeding wordt overgenomen. Voor wat betreft advocaten die juridisch advies geven, geldt dat 
gewoon voor deze dienstverlening kan worden betaald, zonder dat de advocaat of wensouders 
daardoor strafbaar zijn. Dat is slechts anders als de advocaat de facto optreedt als tussenpersoon 
bij de betaling voor de overdracht van het ouderschap of de ouders daarbij anderszins opzettelijk 
als medeplichtige bijstaat. Bijvoorbeeld door het doen/doorgeven van een betaling aan de degene 
van wie het ouderschap wordt overgenomen. Op dat moment wordt immers door tussenkomst van 
de advocaat het ouderlijk gezag overgenomen. Reguliere betalingen aan (overheids)instanties zoals 
voor de registratie van de wijziging van het ouderschap zijn eveneens toegestaan. Deze 
noodzakelijke kosten die worden gemaakt in het geval ouderschap over een kind wordt 
overgedragen, zijn geen betalingen voor de overdracht van het ouderschap maar voor het verrichten 
van administratieve handelingen. 
Verwijtbaar en strafwaardig is het geven van betalingen of voordelen of het doen van beloften 
daarvan om daarmee het ouderschap over een kind te verwerven. Voor strafbaarheid is bepalend 
het doel dat hiermee wordt beoogd door degene die het geeft. Het maakt dus niet uit of de betaling 
of het voordeel voor degene van wie het ouderschap wordt overgenomen doorslaggevend is bij de 
beslissing tot overdracht van het ouderlijk gezag of de verzorging en opvoeding van een kind over 
te gaan.  
 
73 
 

Hoewel artikel 215 van Boek 1 BW betrekking heeft op de toekenning van het ouderschap na 
draagmoederschap door de rechtbank, als de in dit wetsvoorstel voorgestelde procedure wordt 
gevolgd, heeft het voorgestelde artikel 442b Sr een breder bereik. Ook indien deze regeling niet 
wordt gevolgd, is het betalen van hogere vergoedingen dan bij amvb is vastgesteld niet toegestaan.  
 
In paragraaf 6.3 en de artikelsgewijze toelichting bij het voorgestelde artikel 151ca Sr is reeds 
opgemerkt dat er enige overlap is tussen dat artikel en deze strafbaarstelling: wensouders die een 
draagmoeder een extra vergoeding geven kunnen op grond van beide bepalingen strafbaar zijn. Het 
in artikel 151ca Sr vereiste oogmerk - gericht op het verwerven van het ouderschap over een kind 
of de fysieke overdracht van een kind – speelt bij dit artikel echter geen rol. In Nederlandse 
draagmoederschapstrajecten is het op grond van deze bepaling niet toegestaan de draagmoeder 
een hogere vergoeding toe te kennen dan de bij amvb vastgestelde vergoeding, het oogmerk van 
degene die de betaling geeft is daarbij niet relevant. In de situatie dat door het OM het in artikel 
151ca Sr vereiste oogmerk kan worden bewezen, zal vervolging vanwege de in dat artikel strafbaar 
gestelde gedraging gezien de ernst van dat misdrijf aangewezen zijn.  
Voor wensouders en draagmoeders zal de voorgestelde strafbaarstelling een afschrikwekkend effect 
hebben. Naast dat hechtenis of geldboete kan worden opgelegd kan bij veroordeling voor het in 
artikel 442b Sr strafbaar gestelde feit ook het hiermee verkregen voordeel worden ontnomen. Het 
voordeel voor de draagmoeder van het meer aannemen dan de vastgestelde vergoedingen komt 
daarmee te vervallen. 
 
Artikel VI Artikel 67 Wetboek van Strafvordering 
Artikel 67 Sv wijst de gevallen aan waarin een bevel tot voorlopige hechtenis kan worden gegeven, 
te weten in geval van verdenking van een misdrijf waarop naar de wettelijke omschrijving een 
gevangenisstraf van vier jaar of meer is gesteld of bij verdenking van een aantal specifiek 
opgesomde misdrijven. Uit de aanwijzing van deze misdrijven in artikel 67 Sv vloeit niet alleen voort 
dat bij een verdenking van die feiten voorlopige hechtenis is toegelaten, het betekent ook dat de 
meer ingrijpende bevoegdheden zoals de aanhouding buiten heterdaad en de inverzekeringstelling 
kunnen worden toegepast. Daarnaast zal met name de inzet van de eveneens ter beschikking 
staande bijzondere opsporingsbevoegdheden, zoals het vorderen van gegevens bij derden, vrijwel 
onmisbaar zijn om het misdrijf van artikel 151ca Sr te kunnen opsporen en vervolgen, redenen 
waarom wordt voorgesteld dit misdrijf, gelet op het daarop gestelde wettelijk strafmaximum, 
afzonderlijk in artikel 67, eerste lid, onder b, Sv aan te wijzen. 
 
Artikel VII Wensouderverlof 
Artikel VII betreft aanpassingen in de Wet arbeid en zorg teneinde te bereiken dat in plaats van de 
(eventuele) partner van de draagmoeder de wensouders verlof en een uitkering van UWV kunnen 
verkrijgen. De uitkering in verband met wensouderverlof wordt net als het adoptie- en 
pleegouderverlof gefinancierd via het Arbeidsongeschiktheidsfonds. Door de algemene bepalingen 
die in genoemde wet zijn opgenomen over de middelen en uitgaven van genoemd fonds is hiervoor 
geen aanpassing van de regelgeving nodig. 
 
Onderdeel A 
In artikel 1:3 van de Wet arbeid en zorg worden definities opgenomen van het begrip “draagmoeder” 
en het begrip “wensouder”. Ten aanzien van deze begrippen is verwezen naar de artikelen 213 en 
214 van Boek 1 BW en artikel 101a van Boek 10 BW. De draagmoeder is de persoon die zwanger 
wenst te worden of is geworden met het voornemen een kind te baren ten behoeve van een ander 
die de ouder van het kind wenst te worden. De wensouder is de persoon die ouder wenst te worden 
van een kind geboren uit een draagmoeder. Een aanvullende voorwaarde is een gerechtelijke 
toekenning van het ouderschap op grond van artikel 214 van Boek 1 BW of een erkenning van het 
ouderschap op grond van artikel 101a van Boek 10 BW. 
Het begrip “kind” is niet overgenomen uit artikel 213 van Boek 1 BW. “Kind” is in genoemd artikel 
gedefinieerd als het kind dat uit draagmoederschap zal worden geboren. In de Wet arbeid en zorg 
is het begrip kind niet gedefinieerd, daar heeft het begrip “kind’ een veel ruimere betekenis. 
 
75 
 

Onderdeel I 
Artikel 3:9a regelt het recht op een uitkering bij een wensouderverlof van ouders die gelijkgestelde 
zijn als bedoeld in artikel 3:6, eerste lid, onder b, of tweede lid, onder b, van de Wet arbeid en zorg. 
 
Onderdeel J 
Artikel 3:10 van de Wet arbeid en zorg regelt de nawerking van het recht op uitkering van degene 
die geen werknemer of gelijkgestelde meer is. Ook aan dit artikel wordt het wensouderverlof 
toegevoegd. 
 
Onderdeel K 
Artikel 3:11 van de Wet arbeid en zorg regelt de aanvraag van de uitkering van UWV van 
werknemers die gebruik willen maken van het wensouderverlof. Het toegevoegde vierde lid regelt 
de aanvraagprocedure op soortgelijke wijze als het adoptie- en pleegzorgverlof. Bij de aanvraag, die 
via de werkgever loopt, wordt aangegeven wanneer het wensouderverlof ingaat. Indien het kind nog 
niet is geboren bij de aanvraag, wordt de vermoedelijke datum van de bevalling van de draagmoeder 
aan het UWV meegedeeld. Deze datum kan (vormvrij) bij de aanvraag van de uitkering aan het 
UWV worden verstrekt. UWV checkt nadien in de Basisregistratie personen of het kind daadwerkelijk 
bij de wensouders is ingeschreven. Is dit niet het geval dan kan de eventueel al verstrekte uitkering 
door UWV worden teruggevorderd. Bij de aanvraag worden verder bewijsstukken gevoegd van de 
gerechtelijke toekenning van ouderschap na draagmoederschap of van de erkenning. Het is hierbij 
van belang dat het UWV bij de aanvraag al beschikt over de stukken waaruit blijkt dat de 
aanvrager(s) de rechthebbende(n) is/zijn van de wensouderuitkering. Dat geldt met name ook in de 
situatie beschreven in artikel 101a van Boek 10 BW, waarbij een in het buitenland tot stand gekomen 
beslissing speelt waarbij familierechtelijke betrekkingen uit hoofde van afstamming na 
draagmoederschap zijn vastgesteld of gewijzigd. Dergelijke informatie, met name ook in de situatie 
beschreven in het vierde lid van genoemd artikel, moet bij de aanvraag w orden gevoegd. In de 
toelichting op artikel VII onderdeel E is aangegeven aan welke bewijsstukken in dat geval kan 
worden gedacht. De werkwijze van UWV zal hierbij zijn dat als de aanvullende bewijsstukken niet 
bij de aanvraag gevoegd zijn, de aanvrager in de gelegenheid wordt gesteld de stukken alsnog 
binnen een door UWV te stellen termijn te leveren. Worden de stukken niet binnen die termijn 
geleverd dan wordt de aanvraag overeenkomstig artikel 4:5 van de Algemene wet bestuursrecht 
niet in behandeling genomen. Er kan dan een nieuwe aanvraag voor uitkering worden gedaan voor 
het al genoten verlof als de bewijsstukken wel geleverd kunnen worden. Dat kan nog tot uiterlijk 74 
weken na de geboorte, wat ook in buitenlandse situaties voldoende tijd geeft om het bewijsstuk te 
regelen. Met de verjaringstermijn kan de aanvraag namelijk nog 52 weken na de rechtsperiode (die 
loopt van 4 weken voor de geboorte tot 22 weken na de geboorte) worden ingediend.  
Ten slotte is in het vierde lid van artikel 3:11 Wet arbeid en zorg ook geregeld dat als de gerechtelijke 
toekenning wordt herroepen de wensouder dit, door tussenkomst van de werkgever, onverwijld 
moet melden bij het UWV, waarna de uitkering wordt stopgezet. 
Het vijfde lid gaat over het toekennen van de uitkering bij een niet tijdige aanvraag. Dit lid ziet op 
een uitkering bedoeld in artikel 3:11 Wet arbeid en zorg. Een wensouderverlof valt hier ook onder. 
 
Onderdeel L 
Artikel 3:12 van de Wet arbeid en zorg regelt de aanvraag van de uitkering van UWV van 
gelijkgestelden die gebruik willen maken van het wensouderverlof. Ook hier is weer aangesloten bij 
de systematiek van het adoptie- en pleegzorgverlof. De gelijkgestelde kan, als er geen werkgever 
is, de uitkering zelf aanvragen. Verder gelden dezelfde vereisten als die gelden voor een werknemer 
die een aanvraag van een uitkering doet. 
 
Onderdeel M 
Dit onderdeel betreft artikel 3:29 van de Wet arbeid en zorg (samenloop). Mocht er een periode van 
samenloop zijn tussen een van de volgende uitkeringen: een uitkering op grond wensouderverlof, 
aanvullend geboorteverlof, zwangerschaps- en bevallingsverlof of adoptie- en pleegzorgverlof, dan 
wordt over die periode maar eenmaal een uitkering betaald door UWV. Bij de uitbetaling van de 
uitkering wordt de volgende rangorde gehanteerd: 1. een uitkering in verband met zwangerschaps- 
77 
 

beperkte tegemoetkoming draagmoederschap. Deze tegemoetkoming ziet op een vast bedrag voor 
een vaste periode. Voor de vaststelling van dit bedrag in de amvb zal aansluiting worden gezocht 
bij de hoogte van de geldende vrijwilligersregeling, die uitgaat van maximaal € 190,- per maand (in 
2023) voor een maximale periode die afhankelijk is van de wijze van totstandkoming van de 
zwangerschap. Bij laagtechnologisch draagmoederschap gaat het om een periode van circa 15 
maanden die start drie maanden voorafgaand aan de zwangerschap en eindigt drie maanden na het 
einde van de zwangerschap. Bij IVF-draagmoederschap gaat het om een periode vanaf de aanvang 
van de fertiliteitsbehandeling tot drie maanden na het einde van de zwangerschap. Het bedrag van 
€ 190,- zal jaarlijks worden geïndexeerd op dezelfde manier als dat gebeurt met de hoogte van 
onderhoudsbijdragen (zie artikel 1:402a BW). De afspraken die de wensouders en de draagmoeder 
hierover maken moeten worden vastgelegd in de draagmoederschapsovereenkomst. Het bedrag en 
de periode die in de amvb worden opgenomen betreffen het maximale bedrag en de maximale 
termijn. De wensouders en de draagmoeder kunnen er ook voor kiezen een lager bedrag en/of een 
kortere periode overeen te komen, dan wel af te zien van een betaling. Om zeker te stellen dat de 
door de wensouders en de draagmoeder overeengekomen tegemoetkoming draagmoederschap 
onverkort aan de draagmoeder ten goede zal komen, wordt in artikel 3.13, eerste lid, van de Wet 
inkomstenbelasting 2001 in een nieuw onderdeel k een vrijstelling opgenomen voor deze 
tegemoetkoming, voor zover deze qua bedrag en periode de maxima in de amvb niet overschrijdt. 
Door de vrijstelling wordt de betreffende tegemoetkoming niet in de heffing van inkomstenbelasting 
betrokken en heeft deze tegemoetkoming ook geen gevolgen voor een eventueel recht op toeslagen 
van de draagmoeder. Dit is niet per definitie het geval bij de overige vergoedingen die de wensouders 
aan de draagmoeder (kunnen) betalen. Voor betalingen die zien op vergoeding van 
inkomstenderving geldt dat deze als inkomen in de heffing worden betrokken bij de bron waar de 
derving zich voordoet (winst uit onderneming, loon uit dienstbetrekking of resultaat uit overige 
werkzaamheden). Ook voor betalingen die zien op het vergoeden van kosten kan – afhankelijk van 
de beoordeling of sprake is van een bron van inkomen – heffing van inkomstenbelasting aan de orde 
zijn. Bij een bron van inkomen zal doorgaans sprake zijn van resultaat uit overige werkzaamheden. 
Het verschil tussen de van de wensouders ontvangen bedragen en de door de draagmoeder 
daadwerkelijk gemaakte kosten – voor zover deze fiscaal als aftrekbare kosten in aanmerking 
worden genomen – wordt in de heffing betrokken. Voor de vaststelling of sprake is van een bron 
van inkomen wordt de tegemoetkoming draagmoederschap van maximaal een bedrag van € 190 
per maand (bedrag voor 2023; bedrag wordt jaarlijks geïndexeerd) meegenomen. Bij de 
daaropvolgende vaststelling van het belastbare resultaat blijft deze tegemoetkoming vanwege de 
vrijstelling buiten beschouwing. 
 
Artikel XI Participatiewet  
In het voorgestelde artikel 1:215, derde lid, BW is een delegatiebevoegdheid opgenomen voor een 
amvb waarin de aard en de maximale hoogte worden vastgesteld van betalingen van de wensouders 
aan de draagmoeder in verband met het draagmoederschap. Dit ziet onder meer op de vergoeding 
van (on)kosten. Naast deze specifieke onkostenvergoedingen zal de amvb ruimte bieden voor een 
beperkte tegemoetkoming draagmoederschap. Deze tegemoetkoming ziet op een vast bedrag voor 
een vaste periode. In de amvb zal aansluiting worden gezocht bij de hoogte van de geldende 
vrijwilligersregeling, die uitgaat van maximaal € 190,- per maand (in 2023) voor een maximale 
periode die afhankelijk is van de wijze van totstandkoming van de zwangerschap. Het bedrag van  
€ 190,- zal jaarlijks worden geïndexeerd op dezelfde manier zoals dat gebeurt met de hoogte van 
onderhoudsbijdragen (zie artikel 1:402a BW). Om zeker te stellen dat de door de wensouders en de 
draagmoeder overeengekomen tegemoetkoming draagmoederschap onverkort aan de draagmoeder 
ten goede zal komen, wordt in artikel 31, tweede lid, van de Participatiewet in een nieuw onderdeel 
bepaald dat deze tegemoetkoming niet wordt gerekend tot de middelen waarover de alleenstaande 
of het gezin beschikt of redelijkerwijs kan beschikken. Dit geldt voor zover deze tegemoetkoming 
qua bedrag en periode de maxima in de amvb niet overschrijdt. 
 
Artikel XII Wet basisregistratie personen (Wet BRP) 
Met de voorgestelde wijzigingen wordt geregeld dat in gevallen waarin een kind is geboren nadat de 
rechter een verzoek tot toekenning van ouderschap na draagmoederschap heeft toegewezen, dat 
79 
 

