 
Jaarverslag 2021 
Jaarbeeld van het Nederlandse Nationaal Preventie Mechanisme 
 
 

inhou
Jaarverslag 2021  
dsop
gave 
 
    Toezicht 
Niemand mag op een mensonterende of vernederende wijze worden behandeld. Dit 
geldt ook voor mensen die in Nederland onder niet-vrijwillige omstandigheden 
worden verzorgd of behandeld, gedetineerd zijn of op welke andere manier dan ook 
door de overheid in hun vrijheid zijn beperkt. In het kader van het Optional Protocol 
1
to the Convention against Torture van de Verenigde Naties (OPCAT) vormen in 
Nederland diverse organisaties gezamenlijk het ‘nationaal preventie mechanisme‘ 
(NPM).  
Het Nederlandse NPM wordt gevormd door alle organisaties die een 
toezichthoudende of adviserende rol vervullen bij personen die in hun vrijheid zijn 
beperkt. Elke deelnemer heeft daarbij zijn eigen, in wet- en regelgeving 
vastgelegde, taken, verantwoordelijkheden en bevoegdheden. Gezamenlijk 
beschikken de deelnemers aan het NPM over alle bevoegdheden waarover NPM’s op 
grond van het OPCAT dienen te beschikken. In bijlage I is een overzicht opgenomen 
van de bevoegdheden van de afzonderlijke organisaties.  
Dit jaarverslag gaat in op de activiteiten van de volgende organisaties:  
 Inspectie Justitie en Veiligheid (tevens coördinator van het NPM-netwerk) 
 Inspectie Gezondheidszorg en Jeugd 
2
 Commissies van Toezicht voor justitiële inrichtingen 
3
 Commissies van Toezicht Arrestantenzorg  
 Commissie van Toezicht Detentieplaatsen Koninklijke Marechaussee 
Waar de domeinen van de toezichthouders raken of overlappen, werken de 
organisaties samen. Bij hun toezicht maken de organisaties in het NPM gebruik van 
vooraf opgestelde toetsingskaders. De principes ter preventie van foltering en 
andere wrede, onmenselijke of vernederende behandeling of bestraffing maken 
standaard onderdeel uit van deze toetsingskaders. 
 
                           
1
 A rtikel 3 van OPCAT vereist lidstaten om ‘één of meerdere organen ter preventie van foltering en andere 
wrede, onmenselijke of vernederende behandeling of bestraffing op te zetten, aan te wijzen of te 
handhaven’. Deze organen die bezoeken binnen de eigen lidstaat afleggen, worden aangeduid als het NPM. 
2
 De Klankbordgroep van de C ommissies van Toezicht justitiële inrichtingen vertegenwoordigt de 
C ommissies van Toezicht tijdens de NPM-bijeenkomsten. 
3
 Het Landelijk C entrum C ommissies van Toezicht A rrestantenzorg vertegenwoordigt de C ommissies van 
Toezicht tijdens de NPM-bijeenkomsten. 
3 
 

inhou
Jaarverslag 2021  
dsop
gave 
 
De IGJ toetste deze thema’s zoals goed preventiebeleid in 2021 bij een groot aantal 
zorgaanbieders. De IGJ gaat ervan uit, dat wanneer de naleving van de normen bij 
deze thema’s in orde is, minder vrijheidsbeperking en dwang nodig zijn en dat dit de 
kwaliteit van leven van een cliënt/patiënt ten goede komt. De IGJ heeft op haar 
website alle inspectierapporten van de zorgaanbieders die zij bezocht gepubliceerd. 
Daarnaast publiceerde de IGJ een aantal rapporten (factsheets) over haar toezicht 
op gedwongen zorg.  
Naast het toezicht op gedwongen zorg, is in 2021 ook gekeken naar de kwaliteit van 
4
de zorg in justitiële inrichtingen. De gezamenlijke inspecties hebben in de loop van 
2021 geconstateerd dat de kwaliteit van de zorg in de verschillende justitiële 
inrichtingen meer en meer onder druk is komen te staan. Factoren die hierbij een 
belangrijke rol spelen zijn: de toegenomen arbeidsmarktkrapte, verzwaring van 
problematiek van jeugdigen en personele capaciteit die onder druk staat. Daarnaast 
ziet de IGJ dat ook het vergrijzingsvraagstuk in de verschillende sectoren in meer of 
mindere mate aan de orde is. De IGJ heeft in dat kader in de jaren 2021/2022 de 
palliatieve zorg in justitiële inrichtingen onderzocht. 
Gedwongen zorg 2021 in beeld 
De IGJ houdt toezicht op de naleving van de Wet verplichte geestelijke 
gezondheidszorg (Wvgz) en de Wet zorg en dwang (Wzd). Sinds 1 januari 2020 zijn 
beide wetten van kracht en ontvangt de Inspectie informatie van onder andere 
zorgaanbieders over de uitvoering hiervan. Het betreft analyses van de gedwongen 
zorg en gegevens op patiënt-/cliëntniveau. Hoewel er nog weinig conclusies 
getrokken kunnen worden publiceerde de IGJ factsheets over de ontvangen 
informatie: ‘Gedwongen zorg in 2021 in beeld’, Analyseren om te sturen: Wat ziet 
de inspectie in de aangeleverde analyses over de toepassing van verplichte zorg? en 
‘Analyseren om te leren: Wat ziet de inspectie in de aangeleverde analyses over de 
toepassing van dwang in de zorg?’ Met haar toezicht en door het publiceren van 
haar bevindingen wil de IGJ bijdragen aan het realiseren van de doelstellingen van 
beide wetten: versterking van de rechtspositie van cliënten, vermindering van 
dwang in de zorg en stimuleren van de kwaliteit van de (gedwongen) zorg.  
Dwang in de zorg: van wet naar mindset  
De Wet verplichte geestelijke gezondheidszorg en de Wet zorg en dwang 
beschermen de rechtspositie van personen die verplichte of onvrijwillige zorg krijgen 
en beschrijven hoe zorgverleners moeten handelen bij de toepassing van dwang. In 
de publicatie ‘Dwang in de zorg: van wet naar mindset’ deelt de IGJ de resultaten 
van haar toezichtbezoeken in 2021 rond het thema ‘gedwongen zorg’. De IGJ bracht 
in dat kader 12 bezoeken aan instellingen die (jeugd-)zorg aanbieden op grond van 
de Wvgz en 45 bezoeken aan instellingen die (jeugd-)zorg aanbieden op grond van 
de Wzd. Goed gaat dat de bewustwording van gedwongen zorg verder is gegroeid, 
de cliëntenvertrouwenspersoon-Wzd aanwezig is en dat zorgverantwoordelijken 
aangewezen zijn. Wat beter moet is het verbeteren van (praktische) kennis op de 
werkvloer en het methodisch werken. Daarnaast is de crisisopvang nog steeds 
problematisch en wordt de externe deskundige nog te weinig ingeschakeld. 
                           
4
 Inspectie Justitie en V eiligheid, Inspectie Gezondheidszorg en Jeugd, Inspectie van het O nderwijs, 
Nederlandse Arbeidsinspectie. 
5 
 

inhou
Jaarverslag 2021  
dsop
gave 
 
maatregelen, 2) de gang van zaken rond de invrijheidsstelling of overdracht van een 
ingeslotene en 3) de zorg voor minderjarigen en licht verstandelijk beperkten. 
Over het algemeen is de door de politie uitgevoerde arrestantenzorg zonder meer 
goed te noemen. De huisvesting is in orde, net als de praktische zorg bij voeding, 
luchten/ontspanning en persoonlijke verzorging. Medische zorg door artsen en 
medewerkers arrestantenzorg wordt naar behoren verleend. De bejegening van de 
ingeslotenen door de medewerkers arrestantenzorg is zorgvuldig en respectvol.  
De drie hierboven genoemde thema’s bleken bij de inspecties in zo goed als alle 
gevallen op orde te zijn. Een enkele relevante opmerking was dat het niet altijd 
duidelijk is of je te maken hebt met een persoon met een lichte verstandelijke 
beperking. Maar in de zorg voor deze groep werden geen gebreken geconstateerd. 
Een thema dat wel, helaas bij herhaling, niet overal op orde blijkt is de 
bedrijfshulpverlening, vooral bij ophoudgebieden/-kamers. Door de coronapandemie 
en de daarmee verband houdende beperkende maatregelen, kan deels verklaard 
worden dat er minder ontruimingsoefeningen zijn gehouden, echter ook voor en na 
de pandemie was en is dit een punt van zorg. Belangrijke aandachtspunten zijn in 
ieder geval dat ontruimingsoefeningen ook daadwerkelijk worden uitgevoerd en dat 
bedrijfshulpverleningsplannen actueel gehouden moeten worden. 
De CTA’s hebben zowel lokaal als landelijk goede contacten met de politie. Lokaal 
worden bevindingen snel teruggekoppeld aan de leidinggevenden belast met 
arrestantenzorg. Kwesties die op meerdere locaties en in meer politie-eenheden 
aandacht vragen worden op landelijk niveau door het Landelijk Centrum Commissies 
van Toezicht Arrestantenzorg besproken met de landelijk portefeuillehouder voor 
arrestantenzorg bij de politie. 
Elke CTA maakt een jaarverslag. Deze te vinden op de website van de Commissies 
van Toezicht op de Arrestantenzorg.  
Koninklijke Marechaussee 
De Commissie van Toezicht Detentieplaatsen Koninklijke Marechaussee (CvT DP 
KMar) is onderdeel van het NPM en houdt toezicht op de detentieplaatsen in beheer 
en gebruik bij de Koninklijke Marechaussee en op de zorg die door de Marechaussee 
wordt gegeven aan hen die daarin worden opgehouden of ingesloten. De 
detentieplaatsen, zoals ophoudruimtes en cellen bevinden zich op circa 30 locaties in 
Nederland en in het Caribisch gebied, waar de Marechaussee eveneens politie- en 
grenstaken uitoefent. Vanwege de soortgelijke taken en werkwijzen van de 
Marechaussee met die van de politie en daarom tot een zo eenduidig mogelijk 
toezicht te komen, houdt de Commissie van toezicht Detentieplaatsen Koninklijke 
Marechaussee op soortgelijke wijze toezicht als de Commissies Toezicht 
Arrestantenzorg bij de politie.  
Uit haar jaarverslag 2021 blijkt dat de CvT DP KMar 12 locaties heeft bezocht 
in 2021, een zelfde aantal als in 2020. 
In het algemeen is in de detentieplaatsen van de Koninklijke Marechaussee de 
bejegening van en de zorg voor ingeslotenen correct. Uit de inspecties van 2021 zijn 
7 
 

inhou
Jaarverslag 2021  
dsop
gave 
 
 
4. Penitentiaire Psychiatrische Centra 
De Inspectie Justitie en Veiligheid is in 2021 gestart met een onderzoek naar het 
functioneren van de vier Penitentiaire Psychiatrische Centra binnen het 
gevangeniswezen. In dit onderzoek kijkt de Inspectie JenV hoe de rechten van de 
gedetineerde patiënten worden gewaarborgd, hoe met hen wordt omgegaan en hoe 
het staat met de interne veiligheid voor personeel en patiënten. Ook weegt zij 
personele aspecten mee: is er bijvoorbeeld voldoende goed opgeleid personeel? 
Voor deze PPC-doorlichting heeft de Inspectie JenV een normenkader gemaakt. Het 
rapport wordt medio 2023 openbaar.  
 
5. Forensische zorg 
De Inspectie JenV heeft in 2021 gekeken naar het effect van de 
verbetermaatregelen die een forensische kliniek trof nadat in 2020 twee tbs-
gestelden de kliniek wisten te ontvluchten. Het betrokken Forensisch Psychiatrisch 
Centrum heeft stappen gezet in het verbeteren van de interne veiligheid van de 
kliniek. Zo heeft het FPC zijn toegangsbeleid en de werkwijze van de invoer van 
goederen aangescherpt. 
De Inspectie JenV ziet echter nog wel flinke verbeterpunten. Zo is er op de afdeling 
voor extreem vlucht- en beheersgevaarlijke tbs-gestelden (EVBG), mede door 
personeelsgebrek, niet voldoende aandacht voor teamontwikkeling en werken 
medewerkers niet op dezelfde wijze. Ook is er nog geen aangepast beleid om met 
gijzelingen om te gaan. De Inspectie blijft sinds dit onderzoek deze verbeterpunten 
volgen binnen het regulier toezicht.  
 
6. Justitiële Jeugdinrichtingen 
Het toezicht op de Justitiële Jeugdinrichtingen vindt integraal plaats door 
samenwerking van vier inspecties; de Inspectie Justitie en Veiligheid, de Inspectie 
Gezondheidszorg en Jeugd, de Nederlandse Arbeidsinspectie en de Inspectie van het 
Onderwijs.  
Al vijf jaar spreken de inspecties hun zorgen uit over de kwaliteit van de 
taakuitvoering en de veiligheid in de Justitiële Jeugdinrichtingen en de bijbehorende 
scholen. De inspecties maakten zich grote zorgen over het nijpende capaciteits- en 
personeelstekort en de gevolgen voor de opvoeding, zorg en behandeling, het 
onderwijs/praktijkvorming en het waarborgen van de interne veiligheid voor 
justitiële jongeren en het personeel op de korte en middellange termijn. Sinds de 
zomer 2021 houden zij intensief toezicht op deze inrichtingen en hun bijbehorende 
9 
 

inhou
Jaarverslag 2021  
dsop
gave 
 
Tijdelijke Justitiële Jeugdinrichting 
In de tijdelijke Justitiële Jeugdinrichting Horsterveen verblijven jongeren ouder dan 
18 jaar die worden verdacht van een delict of hiervoor zijn veroordeeld, maximaal 
drie maanden. Deze tijdelijke locatie dient als hun onderkomen totdat de 
nieuwbouw van de particuliere justitiële jeugdinrichting Teylingereind in 2023 klaar 
is. 
De Inspectie JenV, de Inspectie Gezondheidszorg en Jeugd, de Inspectie van het 
Onderwijs en de Nederlandse Arbeidsinspectie bezochten de tijdelijke Justitiële 
Jeugdinrichting en de bijbehorende school in oktober 2021 en in mei 2022. Hierbij 
gingen zij na of de veiligheid, bejegening, behandeling en scholing voldeed aan de 
basisvereisten. 
Situatie oktober 2021 
De inspecties gaven na hun eerste bezoek aan positief te zijn over de gefaseerde 
ingebruikname van de locatie. Ze zagen echter ook dat door de hoge snelheid 
waarmee deze locatie van start moest, diverse zaken onvoldoende waren geregeld. 
Er waren dringend verbeteringen nodig op het gebied van gezondheidzorg en 
onderwijs 
Situatie mei 2022 
Hoewel het buiten de scope van dit jaarbericht valt, zagen de inspecties bij hun 
tweede bezoek in mei 2022 grote verbeteringen op het gebied van gezondheidszorg 
en onderwijs. De medische zorg is voldoende georganiseerd. Het dagprogramma dat 
de jongeren moeten volgen, voldoet aan de basisvereisten. Er is voldoende en 
gemotiveerd personeel bij de Justitiële Jeugdinrichting en de bijbehorende school 
om de drie groepen -met elk acht jongeren- zorg en onderwijs te bieden. Tijdens de 
inspectiebezoeken lieten de jongeren aan de inspecties weten dat zij zich serieus 
genomen voelen door groepsleiding en docenten. 
Werving 
De werving van gekwalificeerde groepsleiders blijkt echter lastig. Deze locatie kan 
volgens de inspecties alleen uitgroeien tot een volledige operationele instelling als er 
voldoende gekwalificeerd personeel beschikbaar is. Dit is moeilijk gezien de huidige 
arbeidsmarktkrapte. Inmiddels zijn vier groepen open. De inspecties zullen de 
tijdelijke locatie opnieuw bezoeken als de beoogde vijf leefgroepen ‘draaien’. 
 
7. Vreemdelingen in de strafrechtketen 
In 2021 heeft de Inspectie JenV onderzoek gedaan naar Vreemdelingen in de 
strafrechtketen. Hieruit blijkt dat niet alle afspraken die zijn vastgelegd in de 
11 
 

inhou
Jaarverslag 2021  
dsop
gave 
 
omstandigheden zijn. Daardoor gaat mogelijk belangrijke informatie verloren die in 
het belang kan zijn van de vreemdeling. 
De bijzondere omstandigheden moeten worden getoetst in drie zogeheten 
vertrekgesprekken die met de vreemdeling moeten worden gehouden. Naast 
toetsen en vastleggen van die bijzondere aspecten moet de regievoerder in deze 
gesprekken informatie geven over het vertrek en moet rekening worden gehouden 
met realistische vertrekwensen, zoals het opzetten van een bedrijf in het land van 
herkomst. Hulp daarbij kan het vertrek vergemakkelijken. 
Een deel van de medewerkers houdt alle drie de gesprekken en wil ook nog meer 
gesprekken voeren, stelt zich actief op en probeert een vertrouwensband op te 
bouwen met de vreemdeling. Andere medewerkers voeren niet alle gesprekken en 
leveren weinig maatwerk. Ze werken procesmatig waardoor de menselijke maat in 
het geding komt.  
Daarnaast hebben regievoerders weinig tijd en middelen om rekening te houden 
met wensen en het vertrek te realiseren. Sommige medewerkers schakelen een 
hulporganisatie in ter ondersteuning of zorgen dat de dienst meebetaalt aan het 
vertrek. Zij zijn van mening dat inhoudelijke gesprekken juist kunnen leiden tot 
meer aanmeldingen bij hulporganisaties die het vertrek vrijwillig kunnen 
organiseren. Dat gebeurt echter niet altijd omdat niet iedere medewerker alle 
gesprekken voert en verder ook niet weet wat allemaal kan. 
De Inspectie JenV heeft de Dienst Terugkeer en Vertrek aanbevolen zijn 
medewerkers te stimuleren actief te werk te gaan in het vertrekproces en 
(vervolg)opleidingen te laten volgen om de kennis op peil te houden. Ook zou 
verkregen informatie van vreemdelingen op dezelfde manier moeten worden 
vastgelegd in het vertrekplan. De Inspectie beveelt de dienst verder aan om 
medewerkers onderling te laten reflecteren over aantal en inhoud van de 
vertrekgesprekken. 
 
 
 
 
13 
 

inhou
Jaarverslag 2021  
dsop
gave 
 
 
 
 
 
 
 
 
 
 
 
 
 
 
 
 
 
 
 
 
7 
‘plaats van detentie’/‘plaatsen waar personen van hun vrijheid zijn benomen’ betreft niet slechts fysieke  
 locaties/gebouwen, maar elke plek vanaf het moment van aanhouding van de persoon. 
8
 De C ommissie van Toezicht heeft tevens een rechtsprekende taak. 
9
 De Inspectie Gezondheidszorg en Jeugd houdt toezicht op plaatsen waar zorg wordt gegeven of  
 onthouden. 
10
 Inclusief ophoudlocaties Parketpolitie en Spoorwegpolitie en mobiele cellencomplexen van politie. 
11
 De C ommissie van Toezicht Detentieplaatsen Koninklijke Marechaussee houdt toezicht op alle  
detentieplaatsen die in beheer en gebruik zijn bij de Marechaussee. C onform nieuwe werkafspraken van 
oktober 2018 houdt deze commissie toezicht op het cellengedeelte dat de Marechaussee huurt  
bij het Justitieel Complex Schiphol en de wachtruimtes van het rechtbankgedeelte van dit complex waar 
de Koninklijke Marechaussee fungeert als parketpolitie. De C ommissie van Toezicht Detentieplaatsen 
handelt geen klachten af. Klachten over handelingen van medewerkers van de Koninklijke Marechaussee 
worden behandeld door de Klachtencommissie Defensie. 
12
 Er is een speciale Commissie van Toezicht voor Dienst Vervoer en O ndersteuning. Deze commissie houdt  
toezicht en geeft advies, maar doet geen klachtenafhandeling. Klachten worden behandeld door de 
C ommissie van Toezicht van de betreffende penitentiaire inrichting. 
13
 De C ommissie van Toezicht voor Dienst Vervoer en O ndersteuning houdt geen toezicht op het  
 Transferium. 
14
 Het Rode Kruis is verantwoordelijk voor het monitoren van de detentieomstandigheden en behandeling. 
  
15 
 

 
 
 
  
Aan deze publicatie kunnen geen rechten worden ontleend. 
Vermenigvuldigen van informatie uit deze publicatie is toegestaan, 
mits deze uitgave als bron wordt vermeld. 
 
 

