 
Evaluatie project Versterking lokale 
journalistiek door samenwerking 
Onderzoeksrapport 
  
Bertijn van der Steenhoven (onderzoeker) 
Juni 2023 

Voorwoord 
In de afgelopen 2 jaar was mijn rol om als (onafhankelijk) onderzoeker in kaart te brengen wat het 
project Versterking lokale journalistiek door samenwerking oplevert. Ik heb de honderden 
stakeholders regelmatig gesproken, daarnaast heb ik veel contact gehad met Marieke Bakker, en in 
mindere mate ook met Flip van Willigen en David Vink. In alle contacten zijn mij twee dingen 
opgevallen. 
Een. De journalistiek ligt alle betrokkenen na aan het hart. Wie ik ook sprak, mensen doen hun werk 
met passie. En trots ook: journalisten maken verhalen om gezien te worden en impact te hebben. 
Twee. Quot homines, tot sententiae. Journalisten hebben een mening. Over welke kant het op moet 
met de journalistiek, hoe de samenwerking eruit moet zien, of over welke verhalen ertoe doen. 
Als onderzoeker is het mijn rol om feiten in te brengen en al die verschillende meningen te bundelen 
en er chocola van te maken. Dat is ingewikkeld soms, maar vooral ook leuk. 
 
Den Haag, 6 juni 2023 
 
Bertijn van der Steenhoven 
  
2 
 

Toch is er ruimte voor een positieve blik: niet alleen hebben veel journalisten uit het project een 
betrekking gevonden binnen de sector (hoofdstuk 4), ook hebben journalisten met goed journalistiek 
werk hun stempel gezet op de lokale, regionale en landelijke politiek, en die impact is er juist geweest 
dankzij samenwerking tussen de drie lagen van het bestel. Die bevinding kan een prikkel zijn om te 
blijven investeren in samenwerking. 
Versterking van de lokale journalistiek in het algemeen én perspectief op samenwerking tussen de 
lagen in het bestel krijgt ook gestalte door ontwikkelingen van de sector buiten dit project om. 
Structurele financiering van lokale omroepen vanuit OCW creëert een randvoorwaarde voor 
samenwerking en vergroot mogelijkheden tot verduurzaming.  
4 
 

lokale netwerken om signalen uit de samenleving tijdig te herkennen? Wat is de beste vorm van 
samenwerking, niet alleen in de on-going operatie, maar ook in het geval van personele 
discontinuïteit? 
1.3 Aanpak onderzoek 
Het onderzoek geeft antwoord de bovenstaande reeks vragen, niet als catechismus, maar integraal. 
De betrouwbaarheid van het onderzoek wordt vergroot door het principe van triangulatie: de 
bevindingen worden gestut met méérdere onderzoeksmethoden. 
Concreet is gebruik gemaakt van de volgende gegevens: 
• Enquête (voorjaar 2023). In het voorjaar van 2023 is een grootschalige enquête uitgezet 
onder journalisten, en projectleiders (lokaal en regionaal). Deze enquête geeft goed inzicht in 
de kijk van de belangrijkste stakeholders. 
• Interviews rol landelijke projectleider (voorjaar 2023). Aanvullend op de enquête zijn in het 
voorjaar van 2023 ook interviews gehouden over de rol van de landelijke projectleider. 
• Verslagen regiomeetings (voor- en najaar 2022). In 2022 heeft de projectleider per regio 
gesproken met journalisten, projectleiders (lokaal en regionaal) over de voortgang van het 
project. Het resultaat zijn good practices en lessons learned, en ook concrete afspraken voor 
ambities na de bijeenkomst. 
• Analyse opmerkingen journalisten (zomer 2022 en voorjaar 2023). De opmerkingen die 
journalisten plaatsen bij hun verhalen zijn waardevol omdat die laten zien wat in de praktijk 
de successen en struikelblokken zijn. In totaal zijn 821 opmerkingen geanalyseerd. 
• Database content (doorlopend). Uniek aan dit project is dat journalisten hun verhalen 
noteren in een individuele Excelsheet. Hun verhalen worden gebundeld in een grotere 
database. Zo hebben we makkelijk zicht op de kwantiteit. De kwaliteit is gemonitord met 
wekelijkse outputrapportages die sinds eind 2022 ook naar de journalisten zelf worden 
gestuurd. 
 
1.4 Leeswijzer 
Het rapport volgt de vier doelstellingen, voorafgegaan door een hoofdstuk over project governance. 
• Hoofdstuk 2 (project governance): doel en scope project (2.1), stuurgroep (2.2) en rol 
landelijke projectleider (2.3) 
• Hoofdstuk 3 (samenwerking): waardering samenwerking (2.1), vijf vormen van 
samenwerking en hun voor- en nadelen (2.2), coördinatie (lokaal-NOS) (2.3) en de rol van 
techniek (2.4). 
• Hoofdstuk 4 (content): waardering (3.1), kwantiteit en kwaliteit van de verhalen (3.2) en 
contentuitwisseling (3.3). 
• Hoofdstuk 5 (talentontwikkeling): leeropbrengsten, begeleiding en scholing (4.1) en 
personeelsdoorstroom (4.2). 
• Hoofdstuk 6 (verduurzaming): draagvlak voor samenwerking (5.1) en impact op langere 
termijn (5.2). 
Veel leesplezier! 
  
6 
 

de stuurgroep is deze rol geëvalueerd (2.3.1.) Daarnaast is gesproken met een selectie van 
stakeholders (2.3.2). 
2.3.1 Terugkoppeling stuurgroep 
Namens de stuurgroep is door David Vink (RPO) een terugkoppeling gegeven die hieronder integraal 
is weergegeven: 
De rol van de landelijk projectleider is onmisbaar gebleken. Het inrichten van een goede samenwerking 
tussen lokaal en regionaal is situatie en persoonsgebonden. Er bestaat geen “one size fits all”. Dit 
betekent geenszins dat er geen structuur en operationele coaching en dagelijkse aansturing mogelijk en 
noodzakelijk is. Wanneer de situatie te persoonsgebonden wordt en/of er blijken in het verleden al 
(vertroebelende) samenwerkingservaringen te zijn, dan is een Landelijk Projectleider nodig voor het 
aangeven van de grenzen vanuit het project en als intermediair daar waar partijen niet tot elkaar komen. 
In het tweede jaar lag de nadruk van de Landelijk Projectleider op het sturen van de journalisten naar 
meer verdiepende en duidende content. Dit resulteerde in minder maar kwalitatief betere artikelen en 
de daarbij behorende stijging van de contentuitwisseling tussen lokale omroepen en regionale omroepen 
en de NOS. 
 De Landelijk Projectleider opereert bij voorkeur op een schaal waarbij de regio-en lokale coördinatoren 
gekend worden en ook de journalisten relevante persoonlijke aandacht krijgen. Bij een verduurzaming 
van dit project dient goed gekeken te worden welke schaal behapbaar is om deze rol goed te kunnen 
vervullen. 
2.3.2 Terugkoppeling stakeholders 
Conclusie uit de gesprekken met stakeholders is dat er brede steun is voor een landelijke projectleider. 
Tegelijkertijd wisselt de meerwaarde van zo’n functionaris: voor de een is die duidelijk aanwijsbaar, 
terwijl het belang voor een ander minder duidelijk is. 
Een voordeel van een landelijke projectleider is de objectieve blik van buitenaf. Respondenten geven 
aan dat de projectleider succesvol heeft bemiddeld in conflicten of discussies tussen lokale en 
regionale omroepen. De naam NOS geeft de projectleider bij partijen het nodige gezag. 
Een tweede voordeel van een landelijke projectleider is de informatievoorziening over het grotere 
plaatje. Projectleiders noemen in dit verband de regiomeetings waarin de NOS-projectleider met 
cijfers een helder beeld gaf hoe een regio zich op het gebied van kwaliteit, kwantiteit en 
contentuitwisseling verhoudt tot andere regio’s. Wel werd bij de regiomeetings de vertaalslag naar 
concrete afspraken en doelstellingen gemist. Dat was nog steeds bij de partijen zelf belegd. Zo blijft 
het sturen op projectdoelstellingen te vrijblijvend. 
Projectleiders zetten soms vraagtekens bij de vrijblijvende insteek van het project. Samenwerkingen 
komen alleen van de grond als beide partijen elkaar zélf actief opzoeken en de samenwerking handen 
en voeten geven. Daar waar dat niet gebeurt zou sterker mogen worden gestuurd. Het is immers de 
doelstelling van dit project om te gaan samenwerken, zo redeneren projectleiders. In een volgende 
fase is dus ruimte voor meer ambitie en mag meer commitment worden geëist. 
Er is behoefte aan duidelijkheid over de rol- en mandaatverdeling. Vooral regionale projectleiders 
voelen een spagaat waarbij zij in de praktijk journalisten aansturen, hoewel diezelfde journalisten 
formeel niet aan hun regionale omroep zijn gelieerd. Zodoende kunnen zij journalisten nergens aan 
houden, ook omdat er geen heldere doel- en taakstellingen zijn. 
Er is behoefte aan zichtbaarheid van de landelijke projectleider. Journalisten en projectleiders vinden 
het prettig als de projectleider een bezoek brengt aan hun omroep. Hier geldt: hoe meer, hoe beter. 
Een bezoek van een jaar terug wordt als lang geleden ervaren. Twee kanttekeningen: 1) mensen willen 
8 
 

streven toen opgeschroefd van 1 op de 3 berichten naar 1 op de 2 berichten. Over-all is het gelukt om 
de contentuitwisseling te verhogen, maar de verschillen tussen regio’s zijn groot (zie hoofdstuk 3). 
Bij deze evaluatie is de tevredenheid licht afgenomen naar een iets krappere voldoende door zowel 
journalisten (6,8), lokale projectleiders (6,8) en regionale projectleiders (6,5). De verklaring? Er wordt 
niet altijd écht samengewerkt. Regionale projectleiders noemen in dit verband een gebrek aan 
“power”: de journalisten zijn niet in dienst van hun omroep en dus hebben ze alleen zachte middelen 
om daadwerkelijke samenwerking af te dwingen. Hoewel partijen op papier zelf de mogelijkheid 
hebben om verdergaande afspraken te maken, lukt dat in de praktijk dus niet altijd. Ook dit laat zien 
dat het tijd is voor een volgende fase, waarin partijen wat goed is consolideren, maar zich ook 
committeren aan “de volgende stap”. 
Tabel 1. Tevredenheid stakeholders over samenwerking. 
Stakeholder Voorjaar 2023 Najaar 2021 
Regionale projectleiders 6,5 6,8 
Lokale projectleiders 6,8 7,1 
Journalisten 6,8 - 
 
Wat zijn dan de belangrijkste succesfactoren om te consolideren? Als eerste succesfactor noemen 
zowel lokale als regionale projectleiders professionalisering. Vooral lokale projectleiders van kleinere 
omroepen geven aan in de afgelopen periode duidelijke stappen te hebben gezet. Een van hen schrijft 
in de enquête van voorjaar 2023: 
Mede dankzij de tijdelijke verslaggevers is de naam van [LOKALE OMROEP] bekender geworden. We zijn 
niet zomaar een vrijwilligers omroepje meer, maar een lokaal station met ambities waar je kunt groeien 
als verslaggever. Waar je opleidingen kunt volgen, waar feedback wordt gegeven, waar ruimte is om te 
experimenteren. 
Een andere lokale projectleider merkt op: 
De begeleiding [door de regionale omroep, BvdS] was nodig om een goede basis neer te zetten. 
Deze bevindingen laten zien dat samenwerking daadwerkelijk leidt tot versterking van lokale 
redacties. Hierbij wel twee kanttekeningen: 1) Niet alle lokale omroepen hebben dezelfde behoefte. 
De ene omroep is (veel) verder dan de andere, constateerden we ook al bij de nulmeting. Voor de 
grotere lokale omroepen is professionaliteit al het uitgangspunt. 2) Een sleutelrol is voor de inzet of 
het mandaat van de regionale omroep. In de ene regio zijn beduidend meer stappen gezet op het 
gebied van professionalisering dan in de andere.  
Een tweede succesfactor is verbeterde contentuitwisseling. Projectleiders, lokaal en regionaal, meten 
het succes van het project af aan de mate waarin contentuitwisseling is verbeterd. Voor het project 
was die er soms al wel, maar vrijwel nooit op structurele basis. In dit project is in de meeste regio’s 
een constante stroom van verhalen tot stand gebracht en dat wordt gewaardeerd. Vooral regionale 
projectleiders hechten eraan dat het project voldoende verhalen oplevert, en daarbij natuurlijk liefst 
verhalen uit de haarvaten van de samenleving. Daar waar de contentuitwisseling mondjesmaat is 
opgebouwd, wordt geklaagd. Projectleiders uit dergelijke regio’s geven dan aan dat het project voor 
hen te weinig heeft opgeleverd. 
Een regionale projectleider noemt in de enquête van voorjaar 2023 de professionalisering én de 
verbeterde contentuitwisseling: 
10 
 

 
• Afstemming tijdens de dag met samensteller / redacteur 
• Dagstart / ochtendvergadering 
 
Wekelijks (weekplanning) 14,8% 
 
Ad hoc (via telefoon, Whatsapp, e-mail) 31,5% 
 
 
De projectleider van de regionale omroep heeft een heel invloedrijke rol in het verbinden van lokale 
en regionale omroepen. In het project is het belang van deze rol zowel ten positieve als ten negatieve 
gebleken. Positieve evaluaties noemen: 1) oog voor álle lokale omroepen; 2) professionalisering van 
(kleinere) lokale omroepen door coaching en begeleiding van journalisten; 3) mogelijkheid tot 
sparren; 4) contentuitwisseling. Negatieve evaluaties noemen juist het gebrek aan een van deze 
punten. 
De sleutelrol die de projectleider heeft in de samenwerking tussen lokaal en regionaal blijkt ook uit de 
veranderingen (ten goede of ten kwade) als de ene regionale projectleider plaatsmaakte voor de 
andere. Meermaals hebben we kunnen constateren dat de contentuitwisseling significant toe- of 
afnam na een wisseling van de wacht bij de regionale omroep. 
Good practice: een heldere structuur zorgt voor tevredenheid 
In meerdere regio’s (o.a. Zeeland, Groningen, regio-West) zijn regionale projectleiders aan de slag 
gegaan om een heldere structuur op te zetten voor contentuitwisseling. Zo vertelde de projectleider 
van Omroep Zeelandtijdens de regiomeeting in het voorjaar van 2022 dat hij een proces heeft 
opgesteld. 
 
Een uitdaging is om de contentuitwisseling ook in de weekenden goed te organiseren. Tijdens een 
andere regiomeeting, ook in het voorjaar van 2022, vertelde een lokale projectleider dat verhalen 
doordeweeks wél, maar in het weekend niet worden overgenomen door de regionale omroep. 
 
 
3.2.2 Verdieping: inhoudelijke samenwerking (verrijking) (samenwerkingsvorm 2) 
Met inhoudelijke samenwerking wordt bedoeld dat een journalist van de lokale omroep samen met 
een collega van de regionale omroep (of NOS) werkt aan hetzelfde – doorgaans grotere – bericht. 
Berichten kunnen in dezelfde vorm worden gepubliceerd bij lokaal en regionaal, maar kunnen ook 
uniek worden gemaakt voor elk platform. 
Ilona de Vries (Leo Middelsé) en Milou Stoop (Jeugdjournaal) over asielzoekers in Leeuwarden 
Via Bureau Regio kwamen Ilona de Vries (Leo Middelsé) en Milou Stoop ( Jeugdjournaal) met elkaar 
in contact. Daarna maakten ze samen meerdere berichten over kinderen in azc Leeuwarden. De 
kracht zit hem in het netwerk van de lokale omroep en het bereik van de NOS.  
 
Zie ook een blog op de projectwebsite. 
 
Dit project heeft weliswaar geleid tot de nodige inhoudelijke gezamenlijke verhalen, maar in de 
praktijk blijkt inhoudelijke samenwerking lastig van de grond te komen. Gemiddeld werken 
journalisten niet meer dan 0,8 dag / week samen met een collega van de regionale omroep. Als het 
wel lukt om inhoudelijke samenwerking op te zetten leidt dit tot mooie verhalen, vinden zowel 
projectleiders (lokaal en regionaal) als journalisten. Journalisten waarderen daarnaast het sparren met 
12 
 

Figuur 1. Een tweet van journalist in de NOS-liveblog over de 
gemeenteraadsverkiezingen. 
- Chinese camera’s. Uit onderzoek van de NOS bleek dat tuim 50 Nederlandse gemeenten 
camera’s gebruiken van het omstreden Chinese merk Hikvision, waaronder gemeente 
Westland (bron: WOS). 
- Busvervoer. Onderzoek van de NOS wijst uit dat het aantal bushaltes in kleinere kernen 
terugloopt. Lokale journalisten pikten het verhaal op en werkten het specifiek uit voor 
Limburg (bron: NOS). 
- Liveblogs. Journalisten uit het project leverden input voor de NOS-liveblogs over grote 
gebeurtenissen en evenementen (o.a. gemeenteraadsverkiezingen, Dodenherdenking) (zie 
figuur 1). 
 
Zie ook een blog op de projectwebsite. 
 
Het aantal samenwerkingen tussen lokale omroepen (zonder coördinatie van een regionale omroep 
of de NOS) is in dit project heel beperkt gebleven.  
3.2.4 Regioredacties (samenwerkingsvorm 4) 
Regioredacties zijn deelredacties van de regionale omroep op de redactie van een lokale omroep. 
Meestal plaatst een regionale omroep een journalist of coördinator bij de grotere lokale omroepen 
uit de regio. Een journalist richt zich op verhalen voor lokaal én regionaal, terwijl een coördinator zich 
meer richt op professionalisering van de lokale omroep of op het anderszins verbeteren van 
samenwerking. Regioredacties bestonden al voor het project en zijn ook niet door dit project 
geïnitieerd, maar omdat de samenwerking bij meerdere omroepen zo is vormgegeven is deze 
specifieke vorm van samenwerken wel meegenomen in de dataverzameling voor deze evaluatie. 
Eerst wat feiten: journalisten werken gemiddeld 1,0 dag / week samen met een journalist van de 
regionale omroep die op hun lokale redactie is gestationeerd. Maar de verschillen zijn natuurlijk groot: 
een grote groep journalisten werkt nooit op deze manier, terwijl een kleinere groep juist vaak 
samenwerkt in een regioredactie. 
De voordelen van regioredacties laten zich raden: journalisten hebben een extra collega om te 
sparren, en lokale omroepen krijgen er in ruil voor koffie, een bureau en een scherm “gratis” verhalen 
bij. Daarnaast noemen journalisten én lokale projectleiders regelmatig professionalisering: ervaren 
journalisten of coördinatoren van de regionale omroep dragen waardevolle kennis over. Voor de 
regionale omroepen is het voordeel vooral een betere band met de lokale omroep. 
14 
 

weleens tussen wal en schip te vallen. Maar er zijn ook voordelen: aansturing van twee kanten geeft 
journalisten meer ideeën en input. Een journalist stelt in de enquête van voorjaar 2023: 
De voordelen zijn dat ik van meerdere mensen ideeën meekrijg. Ik kan hierdoor voor mijn gevoel een 
mooi rond verhaal maken dat van alle kanten wordt belicht. Het nadeel is dat regionaal en lokaal het 
soms niet met elkaar eens is, ik moet dan de afweging maken waar ik voor kies wat er voor kan zorgen 
dat het verhaal soms niet op beide platformen wordt weggezet.  
Ongeveer 1 op 5 journalisten geeft aan geen aansturing te krijgen en dus zichzelf aan te moeten 
sturen. Het gaat om journalisten die veelal werken bij kleinere lokale omroepen. Voor een enkeling is 
zelfaansturing problematisch, maar de meeste journalisten zijn positief over de vrijheid die ze hebben 
om zélf onderwerpen te kiezen en uit te werken. En het gaat daarbij niet alleen om “oude rotten”, 
maar ook om een grote groep journalisten die er in korte tijd in is geslaagd als zelfstandig journalist 
lokale en regionale omroepen te bedienen. 
Problemen over de aansturing worden vooral genoemd door regionale projectleiders. Waar lokale 
projectleiders blij en tevreden zijn met de vooral lokaal ingestoken aansturing – volgens lokale 
projectleiders worden journalisten nog vaker lokaal aangestuurd dan volgens de journalisten zelf – 
zijn veel regionale projectleiders ronduit ontevreden over deze werkwijze. Ze missen duidelijkheid 
(wie is nu de baas?) en soms ook professionaliteit, waardoor verhalen te lokaal blijven. 
3.3 Techniek 
Op het gebied van techniek zijn in dit project voorzichtige stappen gezet richting een technische 
infrastructuur, maar er is ruimte voor meer. In de huidige vorm is de techniek nog erg omslachtig: 
1. Een beperkt aantal (8) lokale omroepen is aangesloten op het redactiesysteem van de 
regionale omroep. Bij andere omroepen gaat de contentuitwisseling via andere wegen. 
Journalisten moeten video’s soms wel vier keer aanleveren: lokaal, regionaal, NOS, 
MediaCloud. 
2. Uit de voortgaande contentmonitoring blijkt dat de MediaCloud de contentuitwisseling ten 
goede komt. Niet alleen gebruikt de NOS regelmatig beelden van lokale omroepen, het werkt 
juist vooral andersom: lokale journalisten gebruiken beeldmateriaal van de NOS.  
3. Journalisten maken gebruik van een keur aan technische faciliteiten van regionale omroepen, 
vooral camera(mensen), opnameapparatuur en computers voor montage. De materialen die 
zijn verstrekt door de NOS (laptop, telefoon) voldoen voor de meeste journalisten wel voor 
de meeste gevallen, maar ondersteuning in Hilversum is, hoewel goed, praktisch lastig (vooral 
door reisafstand).  
4 Content: verhalen met impact 
De resultaten van intensieve samenwerking worden vooral zichtbaar door de verhalen die in dit 
project zijn gemaakt. Over-all kunnen de volgende drie conclusies worden getrokken: 
• Journalisten maken vooral grotere verhalen voor online. In het tweede projectjaar is de 
aandacht verschoven van kwantiteit naar kwaliteit. Het aantal verhalen is best stevig gedaald, 
maar daar staat een surplus aan kwaliteit tegenover. Journalisten maken verhalen met 
impact. 
• De contentuitwisseling is toegenomen van 25 à 30% bij aanvang van het project naar 35 à 
40%. Het streven dat 50% van de lokale content wordt overgenomen door de regionale 
omroepen is niet gehaald, al is er wel breed draagvlak voor. 
16 
 

Er is brede steun voor de doelstelling om vooral grotere verhalen te maken. Van de lokale 
projectleiders geeft 80,6% aan tevreden te zijn. Regionale projectleiders steunen deze doelstelling op 
een na unaniem. Journalisten geven aan deze doelstelling geheel (64%) of gedeeltelijk (24%) waar te 
kunnen maken. 
Ook uit de wekelijkse outputrapportages blijkt dat journalisten er goed in slagen om wekelijks 
interessante grotere verhalen te maken. Ter illustratie: 
Topstories 
• 23/09. Stefan Kollee (DTV) maakt een bericht met video over een steward die gewond raakt 
bij rellen tijdens de wedstrijd FC Den Bosch – Top Oss. Dit bericht is een topstory van Omroep 
Brabant.  
• 26/09. Niek de Bruijn (ZuidWestTV) maakt een bericht met video over het watertekort in 
West-Brabant. Een fragment van zijn video wordt gebruikt in De Avondshow met Arjen 
Lubach. Overigens staat bij het bericht als auteur Han Verbeem. 
Onderzoeksjournalistiek 
• 07/10. Rosan Onderwater (Regio90) maakt een bericht over de mysterieuze verdwijning van 
twee Marokkaanse gemeenteraadsleden na een werkbezoek aan de gemeenteraad in Zeist. 
De gemeenteraadsleden zijn niet teruggereisd met de rest van de delegatie en verblijven nu 
op een onbekende locatie. Een van de mannen plaatste wel een verklaring op zijn Facebook-
pagina: "We hadden geen andere keuze dan vrijheid en gerechtigheid buiten het vaderland te 
zoeken.” 
• 27/02. Vincent Corjanus (RTV Vechtdal) maakte op basis van cijfers van de NOS een bericht 
over de afname in bushaltes in zijn regio. De cijfers in het Vechtdal lopen uiteen: in sommige 
gemeentes is een sterke afname in bushaltes, terwijl in andere gemeenten het aantal juist 
toeneemt. 
Impact 
• 16/06. Ton van Hoorn (Bie Os) maakt een bericht met video over een dochter die een lied 
schrijft over de moeizame relatie met haar vader die PTSS heeft. Opmerking: “mojo gedraaid. 
TOPPER denk ik. Open, emotioneel en heftig.. aub even naar kijken!! L1 gaat er ook nog wat 
mee doen. Korte versie was al op L1 radio.” 
• 20/04. Lisa Dekker (Stichtse Vecht) viel in de prijzen bij de Regiohelden Awards met een 
podcast die ze maakte met RTV-Utrecht-collega Jiri Glaap. De podcast Vogelvrij gaat over de 
verdwenen politicus Sjoerd Swane, een machtig politicus uit Maarssen die er niet voor 
terugdeinsde macht te misbruiken. 
Verrijking 
• 24/03. Wilco Louwes (1Twente) maakt met collega Rutger Borgerink (RTV Oost) een verhaal 
over verliescijfers bij Twente Airport. Het artikel gaat in op een conflict met de inspectie en 
het toekomstperspectief voor de luchthaven. Op de website van 1Twente wordt daarnaast 
aandacht besteed aan het opkopen van boerenbedrijven. 
Voor een uitgebreid overzicht met per categorie voorbeelden van elke individuele journalist, zie 
bijlage 1 (overzicht hoogtepunten content in tweede projectjaar). 
18 
 

Journalisten zijn best tevreden over de mogelijkheid om zich in dit project te ontwikkelen. Uitgedrukt 
in een cijfer krijgt de talentontwikkeling van hen een 7,6. Wat zijn de succesfactoren en 
struikelblokken? 
De belangrijkste factor voor talentontwikkeling is goede begeleiding, of die nu lokaal of regionaal is 
belegd. 60% van de journalisten geeft aan dat de begeleiding van positieve invloed is geweest, 18% is 
neutraal en 22% is kritisch op de begeleiding. De laatste groep noemt vaak dat er geen of weinig 
begeleiding was. 8 journalisten geven aan dat de begeleiding van hun (vooral lokale) omroep niet 
inspirerend is: zij hebben het gevoel weinig te leren van hun (vrijwilliger)collega’s. 
Lokale en regionale projectleiders hebben het gevoel dat hun begeleiding en coaching heeft kunnen 
bijdragen aan de ontwikkeling van journalisten. Twee regionale projectleiders geven aan dat ze te 
weinig tijd hadden om de journalisten goed te begeleiden (van lokale projectleiders hebben we 
hierover geen precieze cijfers). Iets meer dan journalisten noemen projectleiders dat gewoonweg 
meters maken ook een belangrijke factor was in de ontwikkeling van journalisten. 
Een tweede factor die bijdraagt aan talentontwikkeling is intervisie. Journalisten hebben onder leiding 
van de projectleider meerdere landelijke intervisiebijeenkomsten bijgewoond en geven aan daar veel 
te hebben opgestoken. Een meerwaarde van grootschalige samenwerking is dus dat journalisten een 
platform hebben waar ze met elkaar ervaringen uitwisselen en bespreken. 
De NOS heeft in het tweede projectjaar heel diverse cursussen aangeboden, van cursussen gericht op 
meer algemene professionele vaardigheden (bijv. de cursus Hoe organiseer je je werk?) tot zeer 
gerichte cursussen op journalistiek gebied (bijv. Onderzoeksjournalistiek) (zie tabel 4). De cursussen 
werden goed gewaardeerd (zie kader).  
Tabel 4. Cursusaanbod (via NOS). 
Cursus Duur Door Aantal 
deelnemers 
Zoeken via Google / social 1 dag Olaf Hartjens en Ellen Post 13 
 
Storytelling in beeld 2 dagen Gert de Graaff 36 
Persveilig 1 dag Peter ter velde en Fenno 32 
Moes 
Hoe organiseer je je werk? 1 dag Maarten Tichelaar 28 
Meelopen met verslaggever 2 dagen Diverse verslaggevers NOS 32 
NOS of RO Binnenland, Jeugdjournaal, 
Economie en verslaggevers 
van de Regio 
Onderzoeksjournalistiek  3 bijeenkomsten Thomas Kusters 15 
in 3 maanden 
 
Solliciteren en netwerken met 1,5 dag Anke Koster N.n.b. 
LinkedIn 
 
De cursussen krijgen positieve feedback. Na afloop van de cursussen schrijft een van de deelnemers: 
Na de cursus Storytelling in Beeld die ik eind april bij je volgde in het kader van het lokale journalistiek-
project spraken we nog even en gaf je aan om even een mailtje te sturen. Ik (die jongen vooraan die zo 
ijverig alles opschreef) zei toen: ik mail je als ik iets maak waar ik trots op ben. 
20 
 

werk hun stempel gezet op de lokale, regionale en landelijke politiek, en die impact is er juist geweest 
dankzij samenwerking tussen de drie lagen van het bestel. Die bevinding kan een prikkel zijn om te 
blijven investeren in samenwerking. 
6.1 Draagvlak voor samenwerking: pessimisme én optimisme 
Hoe realistisch is het dat de samenwerkingen van dit project blijven bestaan? Opvallend is dat 
projectleiders van de lokale en regionale omroepen hier behoorlijk anders over denken (zie tabel 6). 
Waar regionale projectleiders verduurzaming van de samenwerking nog een redelijke kans geven – 
meer dan 60% gaat uit van een grote tot zekere kans, zijn lokale projectleiders sceptisch over de kans 
dat er over 1 jaar nog “intensief” wordt samengewerkt met de regionale omroep. Meer dan 60% van 
hen gaat uit van een kleine tot geen kans. Geen enkele lokale projectleider geeft de kans op intensieve 
samenwerking na 1 jaar een zekere kans. De reden is ongetwijfeld onzekerheid over structurele 
financiering. 
Tabel 6. Kans op verduurzaming (lokale en regionale projectleiders). 
Kans op verduurzaming Lokale projectleiders Regionale projectleiders 
Zekere kans (5) 0,0% 7,7% 
Grote kans (4) 8,3% 53,8% 
Neutraal (3) 27,8% 30,8% 
Kleine kans (2) 36,1% 7,7% 
Geen enkele kans (1) 27,8% 0,0% 
Gemiddelde 2,2 3,6 
 
Projectleiders geven wel aan dat de band tussen lokale en regionale omroepen duurzaam is verbeterd. 
Of omroepen elkaar zullen vinden bij personele discontinuïteit valt nog te bezien. Twee regionale 
projectleiders noemen dit wel, maar dan zal de samenwerking eerst überhaupt verduurzaamd moeten 
worden. 
6.2 Impact: het project werkt dóór 
Journalist Mirre van de Klok (OOG TV) spreekt in december 2022 een Groningse student die een petitie 
is gestart: bij de herinvoering van de basisbeurs worden studenten die al langer dan 4 jaar studeren 
niet meegenomen. Naar aanleiding van de reportage stelt de ChristenUnie Kamervragen. Het is een 
voorbeeld van de impact van lokale journalistiek. Journalisten plaatsen in hun Excelsheets met output 
steeds vaker opmerkingen over de impact van hun producties. De toegenomen nadruk op verhalen 
die anders niet gemaakt zouden worden betaalt zich uit in extra reacties vanuit politiek en bestuur. 
In februari 2022 stelt de VVD-fractie in gemeente Ronde Venen vragen over de handhaving van illegale 
steigers op de Wilgenlaan in Vinkeveen. Huurders hadden bericht ontvangen dat hun steigers binnen 
een maand moesten worden afgebroken, nadat die al tientallen jaren werden gedoogd. Aanleiding 
voor de vragen is een reportage van journalist Fenne van Loon (RTV Ronde Venen). Opnieuw een 
voorbeeld van de impact van verhalen door een journalist uit het project. 
In de gemeente Reimerswaal tekenen de partijen SGP, Leefbaar Reimerswaal en PvdA begin juni 2022 
een coalitieakkoord. Het akkoord: “"Al onze werknemers en inwoners mogen rekenen op gelijke 
behandeling, ongeacht hun achtergrond en maatschappelijke status. We gaan respectvol om met 
diversiteit. Ook verschillen tussen man en vrouw mogen er zijn. We gaan niet mee in de trend om alle 
inwoners genderneutraal te benaderen." Vooral de laatste zin springt in het oog, vindt ook journalist 
Han Verbeem (Streekomroep De Bevelanden). Zijn berichtgeving wordt breed opgepakt (mede door 
22 
 

Bijlage 1: Overzicht hoogtepunten content in tweede projectjaar 
Zie volgende pagina. 
24 
 

 
 
Sterke, opmerkelijke of boeiende verhalen 
Afgelopen pilotjaar maakten de journalisten goede verhalen die hebben bijgedragen aan het verwezenlijken van 
de doelstellingen van het project. We zullen per journalist een mooi bericht of succesverhaal van de afgelopen 
maanden bespreken ter afsluiting van het tweede pilotjaar. In dit project hebben de aangesloten lokale 
omroepen samen met de regionale omroepen en de NOS als doel: 
• Het versterken lokale publieke nieuwsvoorziening 
• Investeren in de samenwerking tussen de drie lagen van de publieke omroep (lokaal, regionaal en 
landelijk) en onderzoeken hoe dit het beste kan 
• Ontwikkelen van meer sterke lokale omroepen die hun journalistieke functie kunnen uitvoeren 
• Journalistieke talenten opleiden 
 
Iedere week voeren de journalisten hun berichten in in hun eigen Excel-sheet. Door middel van opmerkingen 
van de journalisten bij de ingevoerde berichten hebben wij als onderzoekers inzicht gekregen in de 
totstandkoming van een bericht en de mogelijke gevolgen ervan. Dit heeft ons tevens waardevolle inzichten 
gegeven met betrekking tot het behalen van de gestelde doelen. Wekelijks werd een verslag verzonden naar de 
journalisten met daarin de meest opvallende berichten en/of topstories, zodat de journalisten ook onderling 
inspiratie konden opdoen. Gedurende de afgelopen twee jaar is er hard gewerkt om deze doelstellingen te 
bereiken. In het tweede pilotjaar zijn enkele krachtige voorbeelden hiervan te vinden, die in deze bijlage 
worden besproken.  
Samenwerking lokale omroepen 
In het project werd er steeds vaker samengewerkt tussen lokale omroepen onderling. Dat levert mooie 
producties op.  
• In februari maakten de journalisten Sten van der Valk (Bollenstreek Omroep), Gerda den Hollander 
(RTV Gouwestad), Robbert Beurse (Sleutelstad), Maarten Groeneweg (Omroep Delft), Billie Twigt (RTV 
Krimpenerwaard) en Bart van der Helm (WOS) gezamenlijk een artikel voor Omroep West. Maarten 
Groeneweg (Omroep Delft) merkt op bij het bericht over Oekraïners die nu een jaar in Nederland zijn:  
“Iedere lokale journalist heeft een Oekraïner gesproken over wat die persoon op dit moment doet in 
Nederland en hoe het afgelopen jaar bevallen is en heeft daar een twee alinea's over geschreven + een 
foto aangeleverd. Omroep West heeft er één verhaal van gemaakt.” Op de website van het project 
staat er meer over de totstandkoming van dit artikel.  
 
 
Figuur 1. Olysia met haar dochter en zoon in het bericht van Sten van der Valk 
• Roman Luijks (WEEFF) maakte een bericht met video over schoorsteenvegers die het in de energiecrisis 
in de wintermaanden maar druk hadden. Haar bericht inspireerde ze op het nieuws van Maureen 
2 
 

 
 
• Han Verbeem (Streekomroep de Bevelanden) publiceerde naar aanleiding van de resultaten van een 
onderzoek naar tien jaar LHBTI-aandacht in het Zeeuwse voortgezet onderwijs een onderzoeksverhaal. 
Het onderzoek volgde uit de cursus van NOS. 
 
Figuur 3. Leerlingen tijdens eerdere editie van Paarse Vrijdag op een Zeeuwse school in het bericht van Han Verbeem 
• Ook Fenne van Loon (RTV Ronde Venen) volgde een onderzoekscursus bij de NOS. Dit gaf haar de 
mogelijkheid om voor langere tijd het nieuws rondom de blokhutten in de Vinkeveense plassen te 
volgen. Ze stelde de gemeente kritische vragen en kon al een interview afleggen met de wethouder die 
hier over gaat. Zo kon ze al voordat er een bestemmingsplan was, publiceren over dit nieuws. 
Samenwerking met de regio en/of NOS 
Jullie melden in Excel regelmatig dat jullie hebben samengewerkt met de regionale omroep en / of de NOS. 
Meestal gaat het om content die jullie maken met collega’s van de regionale omroep.  
• Bart Bos (Omroep Zeewolde) maakte een bericht met video over de plannen voor de nieuwe kazerne 
van Defensie die mogelijk in de gemeente Zeewolde komt. Voor het bericht werkte hij samen met 
omroep Flevoland. 
• Tijdens de verkiezingen van afgelopen maart werd er wel vaker samengewerkt samen met de regio. Zo 
maakte Maureen Lenters (RTV Vechtdal) samen met een journalist van RTV Oost een stemwijzer.  
• Anton Adelaar (RN7) maakte naar aanleiding van de aardbevingen in Syrië en Turkije een 
indrukwekkend item over het verdriet in een Syrische supermarkt. Het bericht werd samengevoegd met 
die van Charlotte van de Kant (Regio8) tot één bericht bij Omroep Gelderland.  
• Esmée Söllner (Omroep Assen) werkte samen met een collega voor RTV Drenthe om een bericht te 
maken over de mountainbikewedstrijd die in de provincie plaatsvond.  
• Arjan Hoefakker (RTV Connect) werkte meermaals goed samen met Huibert Veth van Omroep 
Gelderland. Dat leidde tot goede coproducties, zoals het geval was bij het bericht over de overwinning 
van Marokko tijdens het WK. Huibert schreef het artikel op basis van Arjans quotes en gemaakte 
beelden. De video's werden goed bekeken op de sociale media en op het Youtube-kanaal van RTV 
Connect. 
 
Figuur 4. Feest in Arnhem na de finale van het WK in het bericht van Arjan Hoefakker  
• Alexander Eleveld (Open Rotterdam) maakte eerder dit jaar een bericht over een bezetting van een 
universiteitsgebouw door studenten. Zij willen dat de universiteit alle banden met Shell verbreekt. 
Alexander legt uit dat hij voor dit bericht heeft samengewerkt met de collega’s van Rijnmond. De 
bezetting was onaangekondigd, maar hij werd op tijd op de hoogte gebracht. 
4 
 

 
 
Caribisch feestje bij honkbalvereniging SC Vlaardingen Holy werd tot ver in Schiedam-Noord gehoord. 
Oorzaak is een foute inschatting van de gemeente Vlaardingen. 
• Roosanne Middelhuis (1Almere) maakte een bericht over het tweede leven van de floriadeplantjes. Dat 
werd overgenomen door de NOS.   
• Ton van Hoorn (ZO-NWS) maakte een bericht met video over een oude basisschoolleraar die gitaren 
maakt van gerecycled materiaal. De beelden verschenen ook bij RegioNED op Omroep Max.  
• Malou Vos (RTV 1) maakte in april een bericht met video over Ilona van de Pol en haar man. Zij maakten 
een weggeefkast voor mensen die in principe genoeg verdienen voor de voedselbank, maar wel in 
financiële nood verkeren. Via een facebookgroep konden mensen zich aanmelden en er bleek veel 
animo voor deze groep die tussen wal en schip valt. De NOS nam het bericht van Malou over.  
Goed signalement, primeurs en omgang tips 
Jullie vermelden vlak na publicatie dat het bericht de moeite waard is of geven aan dat het om opmerkelijk 
nieuws gaat. Zelf nieuws signaleren is een belangrijk onderdeel van journalistiek en levert ook vaak primeurs op. 
• Zo kreeg Johnny Willeboordse (GO RTV) een tip van Omroep Zeeland. Iemand uit zijn gemeente is VN-
ambassadeur voor mensen met een beperking. Hij was als ambassadeur bij het Europees Parlement in 
Brussel om te praten over een inclusieve toekomst voor mensen met een beperking. 
• Wilco Louwes (1Twente) belde de politie op naar aanleiding van opmerkelijk nieuws over een inval. Dat 
resulteerde in een bericht waaruit bleek dat het om een oefening ging. Wilco merkt op: “Snelheid vs. 
feiten. Een Enschedeër tipte de redacties van de lokale en regionale media, inclusief foto. De 
concurrenten hadden al snel online- dat er een inval gaande zou zijn in het pand, terwijl wij amper 3 
minuten later na te checken konden melden dat het om een oefening gaat.” 
 
Figuur 6. Oefening van de politie in het bericht van Wilco Louwes 
• Floor Visser (Omroep Assen) maakte afgelopen jaar een bericht over het sluiten van een supermarkt. Ze 
kreeg de tip van een collega en ging er gelijk achteraan. Er blijven nauwelijks winkels over in het 
centrum, dus het verdwijnen van de supermarkt was groot nieuws in de gemeente.  
• Lennard Geerts (LEO Middelsé) was er op tijd bij toen de politie op zoek ging naar onderdelen na een 
bootongeluk. Hij kreeg een tip door eigen netwerk en kon zo ook werk leveren voor de NOS. 
• Michael van der Putten (Haarlem105) merkte zelf op dat hij een grappig verhaal te pakken had. Hij 
schreef over de hechte band tussen Ingrid en Zwaan Zeus.   
Gebruikmaken faciliteiten 
Jullie maakten steeds vaker gebruik van de faciliteiten van de regionale omroep en / of de NOS, bijvoorbeeld 
cijfers die worden aangeboden vanuit de NOS voor nader onderzoek op eigen locatie. 
• Jelmer Wijnstra (RTV1) maakte naar aanleiding van cijfers van de NOS een overzicht van het aantal 
stembureaus in zijn gemeentes ten opzichte van 2019. Het aantal stembureaus bleek fors gedaald. Naar 
aanleiding van zijn artikel zijn er Kamervragen gesteld.  
• Vincent Corjanus (RTV Vechtdal) deed hetzelfde voor zijn gemeente, maar dan voor de afname in 
bushaltes. In Vechtdal liepen de cijfers uiteen, maar in sommige gemeentes bleek ook hier een afname 
in bushaltes.  
6 
 

 
 
Kwantiteit: aantallen en contentuitwisseling  
Aantal berichten 
 
Tabel 1. Totale output aan het eind van het tweede pilotjaar 
Lokale artikelen Regionale artikelen NOS artikelen Aantal video 
21.154 7.056 (33,4%) 333 8.626 (40,8%) 
 
In bovenstaande tabel is de totale output van het project zichtbaar. De algemene contentuitwisseling ligt op 
33,4%. Bij 40,8% van de artikelen zit een video. De lokale output is zichtbaar gedaald, zoals te zien is in 
onderstaande tabel.  
 
Tabel 2. Vergelijking eerste en tweede pilotjaar 
1 juni 2022 1 juni 2023 
Gemiddelde output Gemiddelde output 
11.540 (1.000 berichten per maand) 21.154 (500 berichten per maand) 
Gemiddelde contentuitwisseling Gemiddelde contentuitwisseling 
32,1% (12-85% per regio) 33% (6-85% per regio) 
 
 
 
Einde rapport 
 
8 
 

