 
 NIEUWKOMERS IN HET 
PRIMAIR EN VOORTGEZET 
ONDERWIJS 
 DOELGROEPENONDERZOEK 
EINDRAPPORTAGE 
 
 
AUTEURS 
PAUL BISSCHOP, KOEN VAN DER VEN, TAMARA DOEVE (SEO ECONOMISCH ONDERZOEK) 
RÉGINA PETIT, DOROTHÉ ELSHOF, EKE KRIJNEN, ARWEN VAN STIGT (KOHNSTAMM INSTITUUT) 
 
IN OPDRACHT VAN 
MINISTERIE VAN OCW 
 
 
AMSTERDAM, JUNI 2022 

NIEUWKOMERS IN HET PRIMAIR EN VOORTGEZET ONDERWIJS ii 
Figuur S.1 De totale groep nieuwkomers in het po en vo was op 1 oktober 2020 54 duizend leerlingen groot 
20% Geen NL-nat – tot 1 jaar in NL - 10.920
Nieuwkomers zonder 
Nederlandse nationaliteit
Geen NL-nat – 1 tot 2 jaar in NL - 10.995
21%
62%
Geen NL-nat – 2 tot 3 jaar in NL - 11.665
22%
1% Naturalisatie, 3 jaar in NL - 365
Kleuters met ouders geen NL-nat, 3 jaar in NL - 25
53.820 0%
Nieuwkomers met Nederlandse 
nationaliteit
7% Voormalig Caribisch NL, 3 jaar in NL - 3.200
31%
11% Remigrant beide ouders, 3 jaar in NL - 5.925
12% Remigrant één ouder, 3 jaar in NL - 6.960
Nieuwkomers met onbekende 
nationaliteit
7% O-nummers - 3.765
7%
 
Bron: CBS Microdata, bewerking SEO Economisch Onderzoek / Kohnstamm Instituut (2022) 
De nieuwkomers zonder de Nederlandse nationaliteit komen het vaakst uit Syrië of Eritrea. Dat was op de peildatum 
1 oktober 2020, dus voor de oorlog in Oekraïne. Ze hebben vaak de basisschoolleeftijd. Asielmigratie is het meest 
voorkomende migratiemotief onder deze leerlingen, al zijn er ook veel leerlingen die op grond van arbeidsmigratie 
van ouders naar Nederland zijn gekomen.  
 
Nieuwkomers starten niet altijd in een nieuwkomersvoorziening 
Er zijn verschillende nieuwkomersvoorzieningen om nieuwkomers gedurende de eerste periode te laten wennen 
aan het Nederlandse onderwijs en hen voor te bereiden op een reguliere school. In het po zijn er scholen verbonden 
aan asielzoekerscentra (type I), scholen die uitsluitend nieuwkomersonderwijs verzorgen (type II) en scholen met 
enkele nieuwkomersgroepen (type III). In het vo kunnen nieuwkomers terechtkomen in internationale 
schakelklassen (ISK’s). Uit data-analyses blijkt dat nieuwkomers echter vaak starten in een reguliere klas. 44 procent 
van de nieuwkomers in de basisschoolleeftijd die recent naar Nederland zijn gekomen zat in oktober 2020 op een 
reguliere school, in het vo was dit 37 procent. De groepen nieuwkomers met de Nederlandse nationaliteit zitten 
veel vaker op een reguliere school.  
 
De doorstroom vanuit een nieuwkomersvoorziening naar een reguliere school duurt doorgaans 10 tot 14 maanden. 
Doorstroom van nieuwkomers in het po vanuit een azc-school (type I) gebeurt doorgaans sneller dan vanuit een 
type II of een type III school. Er is geen verschil in de doorstroomsnelheid tussen jongens en meisjes of tussen 
nieuwkomers met verschillende migratiemotieven.  
 
Nieuwkomersleerlingen in het primair onderwijs 
Het onderwijsaanbod op nieuwkomersscholen in het po wordt gekenmerkt door Nederlands taalonderwijs met 
daarnaast aandacht voor sociaal-emotionele ontwikkeling van kinderen en (Nederlands) burgerschap. Tijdens een 
intakegesprek worden de onderwijshistorie en de thuissituatie in kaart gebracht en het onderwijsniveau ingeschat. 
 

NIEUWKOMERS IN HET PRIMAIR EN VOORTGEZET ONDERWIJS iv 
zeker is dat ze terugkeren naar het land van herkomst, sluit het onderwijs in een ISK niet aan. Zij zouden meer hebben 
aan een praktisch gericht certificaat waar ze in het land van herkomst werk mee kunnen vinden, dan aan het leren 
van Nederlands en burgerschap. 
 
 
 
 
 
 
 
 
 
 
 

NIEUWKOMERS IN HET PRIMAIR EN VOORTGEZET ONDERWIJS 
7 Onderwijs aan nieuwkomers in het vo en mbo 60 
7.1 Onderwijsaanbod 60 
7.2 Onderwijsbehoeften 69 
7.3 Knelpunten 74 
7.4 Conclusies 78 
8 Doorstroom vanuit nieuwkomersvoorzieningen 80 
8.1 Doorstroom van nieuwkomers in het po 80 
8.2 Doorstroom van nieuwkomers in het vo 83 
8.3 Conclusies 86 
Referenties 87 
Bijlage A Leerlingen en ouders over het nieuwkomersonderwijs 88 
Onderwijs aan nieuwkomers in het po 88 
Onderwijs aan nieuwkomers in het vo en mbo 90 
Bijlage B Respondenten interviews 93 
 
 
 

NIEUWKOMERS IN HET PRIMAIR EN VOORTGEZET ONDERWIJS 2 
Het ministerie van Onderwijs, Cultuur en Wetenschap heeft behoefte aan een compleet beeld van de groepen 
nieuwkomers binnen het po en vo en de verschillen en overeenkomsten in het onderwijs dat zij nodig hebben. 
Daarnaast ontbreekt er een beeld van hoe het huidige nieuwkomersonderwijs in Nederland er in de praktijk uitziet. 
Dit onderzoek moet daar verandering in brengen.  
1.2 Onderzoeksvragen 
Met dit onderzoek wordt beoogd om een scherper beeld te krijgen van de groepen nieuwkomers, hun 
onderwijsbehoeften en hoe het onderwijs momenteel het nieuwkomersonderwijs organiseert. In het onderzoek 
gaan we in op onderstaande onderzoeksvragen:  
 
Vraag naar nieuwkomersonderwijs 
1. Welke groepen leerlingen hebben nieuwkomersonderwijs nodig om voldoende toegerust te zijn voor het 
volgen van onderwijs op een reguliere school?  
2. Wat zijn geschatte aantallen leerlingen die tot de (potentiële) doelgroepen van nieuwkomersonderwijs 
behoren? 
3. Welke onderwijsbehoeften hebben (voormalig) nieuwkomers in Nederlandse taalverwerving en andere vakken, 
ten opzichte van leeftijdsgenoten op een reguliere school? Zijn hierbij verschillen, en zo ja welke? 
4. Wat zijn door leerlingen ervaren knelpunten in het onderwijs aan (voormalig) nieuwkomers? 
 
Aanbod van nieuwkomersonderwijs 
5. Hoe ziet het onderwijs aan de onderscheiden nieuwkomersgroepen er momenteel uit?  
6. Hoe ziet het onderwijs aan nieuwkomers op gespecialiseerde nieuwkomersvoorzieningen eruit? 
7. Hoe ziet het onderwijs aan nieuwkomers op reguliere scholen eruit? 
8. Hoe ziet de regionale organisatie van nieuwkomersonderwijs er in de praktijk uit? 
9. Hoe ziet de toelating van nieuwkomers op school eruit en hoe ziet toeleiding naar gespecialiseerde 
voorzieningen eruit? 
10. Hoe ziet de doorstroom van nieuwkomersvoorzieningen naar reguliere scholen eruit? 
11. Wat ervaren scholen (zowel gespecialiseerde nieuwkomersvoorzieningen als reguliere scholen) als de  
belangrijkste knelpunten in het nieuwkomersonderwijs in het po? 
1.3 Aanpak 
Dit onderzoek benut diverse bronnen en onderzoeksmethoden. Onderstaand stappenplan is gevolgd om tot 
antwoorden op de onderzoeksvragen te komen. 
Stap 1: Literatuur- en documentenanalyse 
Voor de literatuursearch naar het onderwijsaanbod, de onderwijsbehoeften van nieuwkomers en knelpunten in het 
onderwijs zijn de volgende databases geraadpleegd: ERIC, ProQuest, Psychinfo, PubMed en ScienceDirect, naast 
websites van onderwijsbeleidsinstanties zoals de Onderwijsraad, Inspectie van het Onderwijs, het ministerie van 
OCW, OECD en LOWAN. De gebruikte trefwoorden zijn: Refugee or refugee youth or newcomer or immigrant or 
asylum seeker and education or language acquisition or academic achievement or academic success or academic 
performance. Voor de documentenanalyse zijn materialen van de website van LOWAN bestudeerd, zoals over de 
intake en leerroutes. Daarnaast is een beleidsdocument bestudeerd van een scholengroep van reguliere scholen 
 

NIEUWKOMERS IN HET PRIMAIR EN VOORTGEZET ONDERWIJS 4 
Stap 5: Enquête onder regiocoördinatoren 
Hoe het onderwijs aan nieuwkomers in het po vormgegeven wordt, is sterk afhankelijk van de regio. Om een 
scherper beeld te krijgen hoe het nieuwkomersonderwijs in elke regio geregeld is, welke partijen een rol spelen en 
wat de goede en minder goede ontwikkelingen daarin zijn, is een enquête uitgezet onder (1) de 
samenwerkingsverbanden passend onderwijs in het po en (2) ambulant begeleiders die aangesloten zijn bij 
LOWAN. De enquête is ingevuld door 40 samenwerkingsverbanden, waarbij 33 respondenten de gehele vragenlijst 
hebben doorlopen (respons van 46 procent) en door vier ambulant begeleiders. In de rapportage zijn de resultaten 
van de respondenten bij samenwerkingsverbanden gepresenteerd. Waar de respons bij de ambulant begeleiders 
aanleiding gaf voor een aanvullend inzicht, hebben we dit tekstueel aangegeven.   
Stap 6: Interviews op taalscholen en ISK’s 
Van de nieuwkomersscholen in het po namen drie taalscholen deel. Op deze scholen spraken we in totaal negen 
onderwijsprofessionals, twaalf leerlingen en één ouder.  
 
Vier internationale schakelklassen namen deel aan het onderzoek. Op deze ISK’s spraken we in totaal twintig 
onderwijsprofessionals, zestien leerlingen en twee ouders. Eén ISK behoort tot een mbo-instelling en zit in hetzelfde 
gebouw; twee ISK’s behoren tot een vo-school maar zitten in een ander gebouw, op één van deze ISK’s kunnen 
nieuwkomersleerlingen hun vmbo-diploma behalen. Eén ISK staat op zichzelf.  
Stap 7: Interviews op reguliere po- en vo-scholen en mbo-opleidingen 
Acht reguliere basisscholen (‘type IV-scholen’) namen deel aan het onderzoek, waarvan er drie behoorden tot 
dezelfde scholengroep. Nieuwkomers volgen hier direct onderwijs op een reguliere school. Op de reguliere 
basisscholen spraken we in totaal negentien medewerkers, 21 leerlingen en negen ouders. Van één school voor 
speciaal basisonderwijs spraken we met vier onderwijsprofessionals. 
 
Verder deden een school voor praktijkonderwijs en een mbo-instelling mee aan het onderzoek. Op de reguliere 
school voor praktijkonderwijs spraken we in totaal twee medewerkers en drie leerlingen. Op de mbo-instelling 
spraken we twee onderwijsprofessionals en een leerling. De mbo-instelling heeft een ISK-afdeling die ook is 
meegenomen in dit onderzoek (in stap 6).  
Stap 8: Interviews opvanglocaties COA 
Aan het onderzoek namen vier scholen voor nieuwkomersonderwijs deel die verbonden zijn aan asielzoekerscentra 
(AZC’s). Op deze scholen spraken we in totaal met negen onderwijsprofessionals. Bij twee van de scholen hebben 
we ook met een groepje van vier leerlingen gesproken. Op twee scholen was het niet mogelijk om met leerlingen 
te spreken, vanwege onvoldoende beheersing van de Nederlandse of Engelse taal. Bij alle vier de scholen was het 
ook niet haalbaar om afspraken te maken met ouders. Ook daarbij speelde het taalprobleem een rol. Er is 
overwogen om met tolken te werken, maar vanwege de vele verschillende talen en bijkomende kosten, is daarvan 
afgezien. Volgens een van de scholen zou het interviewen van enkele ouders bovendien geen adequate bijdrage 
leveren aan het onderzoek, vanwege grote persoonlijke verschillen.  
 

NIEUWKOMERS IN HET PRIMAIR EN VOORTGEZET ONDERWIJS 6 
2 Een kwantitatief beeld van nieuwkomers in 
het po en vo 
Op 1 oktober 2020 zaten in Nederland bijna 54 duizend nieuwkomers op een 
basis- of middelbare school. 22 duizend nieuwkomers van deze groep voldoen aan 
de criteria voor aanvullende bekostiging door het ministerie van OCW. De meeste 
nieuwkomers zijn van Syrische of Eritrese afkomst en volgen basisonderwijs.  
Met dit onderzoek wordt beoogd om een scherper beeld te krijgen van de verschillende nieuwkomersleerlingen in 
het po en vo. Een moeilijke factor daarbij is dat er geen gangbare definitie bestaat die alle groepen nieuwkomers 
duidelijk afbakent. DUO gebruikt voor de bekostigingssystematiek weliswaar een definitie, maar volgens het 
ministerie van OCW zijn er ook andere groepen die mogelijk gerekend kunnen worden tot nieuwkomers. Die 
‘aanvullende’ groepen hebben moeite met de Nederlandse taal en hebben mogelijk ook behoefte aan 
nieuwkomersonderwijs. Dit onderzoek onderscheidt drie hoofdgroepen van nieuwkomers: 
1. Nieuwkomers volgens de huidige bekostigingsregels (nieuwkomers zonder de Nederlandse nationaliteit); 
2. Nieuwkomers met de Nederlandse nationaliteit; 
3. Nieuwkomers die uitsluitend in de onderwijsregistraties voorkomen, maar van wie de nationaliteit onbekend 
1
is.  
 
De drie hoofdgroepen worden in het vervolg van het hoofdstuk nader toegelicht. Omwille van de leesbaarheid 
spreken we in dit rapport bij alle drie de groepen van ‘nieuwkomers’ of ‘nieuwkomersleerlingen’. Met nieuwkomers 
en nieuwkomersleerlingen bedoelen we dus ook groepen leerlingen die potentieel tot de doelgroep van 
nieuwkomersonderwijs kunnen behoren maar feitelijk (volgens de bestaande definitie in de 
bekostigingssystematiek) geen nieuwkomer zijn.  
2.1 Definitie en identificatie nieuwkomers 
Nieuwkomers volgens de huidige bekostigingsregels 
Onder nieuwkomers worden (doorgaans) verstaan: niet-Nederlandse kinderen, die nog maar kort in Nederland 
verblijven en die de Nederlandse taal onvoldoende beheersen om het onderwijs op een reguliere school te volgen 
(Inspectie van het Onderwijs, 2017). DUO hanteert een definitie die gebaseerd is op een drietal criteria. Onder een 
nieuwkomer wordt verstaan een leerling die: 
● Vreemdeling is volgens artikel 1 van de Vreemdelingenwet 2000, wat inhoudt dat iemand niet de Nederlandse 
nationaliteit bezit; 
● Geen internationaal georiënteerd onderwijs of Europees (secundair) onderwijs volgt; 
● Is ingeschreven als daadwerkelijk schoolgaand.  
 
 
1
  Wanneer een nationaliteit onbekend is, hoeft dat niet te betekenen dat de nieuwkomer onder hoofdgroep 3 valt. Ook 
van een kleine groep nieuwkomers in hoofdgroep 1 is de nationaliteit onbekend.  
 

NIEUWKOMERS IN HET PRIMAIR EN VOORTGEZET ONDERWIJS 8 
● Leerlingen met de Nederlandse nationaliteit van wie één ouder remigrant is die korter dan X jaar geleden naar 
Nederland is teruggekeerd.  
 
Bij het bepalen van de omvang van de groepen, wordt in de analyses gevarieerd in het aantal jaren voor X (3, 4 of 
7 jaar). Indien bij de nieuwkomers zonder Nederlandse nationaliteit een maximale verblijfsduur van 3 jaar wordt 
aangehouden, dan wordt bij de nieuwkomers met de Nederlandse nationaliteit ook een grens X aangehouden van 
3 jaar. 
 
In de praktijk bestaat er overlap tussen de verschillende groepen nieuwkomers met een Nederlandse nationaliteit. 
Zo valt de groep kleuters met een Nederlandse nationaliteit waarvan de ouders recent naar Nederland zijn 
geïmmigreerd ook geregeld onder de groep remigrantenouders. In de analyses wordt telkens duidelijk gemaakt in 
hoeverre er overlap is. Het uitgangspunt is dat elke leerling één keer meetelt en dus niet onder twee groepen valt.  
Nieuwkomers die uitsluitend in onderwijsregistraties voorkomen 
Ongedocumenteerden zijn personen zonder geldige verblijfsvergunning. Omdat zij geen verblijfsvergunning 
hebben, komen zij niet voor in de Basisregistratie Personen en is er dus weinig over ze bekend. Sommige 
ongedocumenteerden krijgen wel onderwijs in Nederland. Het feit dat ongedocumenteerden niet bij de gemeente 
(of bij andere organisaties) geregistreerd zijn, maakt het lastig om een inschatting te maken van de aantallen. Dit 
onderzoek benadert de groep ongedocumenteerden in het onderwijs door de groep leerlingen (bekend in de 
registratie van DUO) die niet in een gemeentelijke administratie voorkomt nader onder de loep te nemen. We 
noemen deze groep niet ‘ongedocumenteerden’, omdat we niet zeker weten of de groep die we identificeren 
precies deze nieuwkomersgroep betreft.  
 
Er zijn verschillende redenen waarom leerlingen niet voorkomen in de gemeentelijke administratie. Een belangrijke 
reden, die CBS aanvoert, is dat het gaat om zogenoemde grensleerlingen: leerlingen die in Nederland naar school 
gaan, maar in België of Duitsland wonen. Om hier enig inzicht in te krijgen, is van de leerlingen die niet matchen 
met de Basisregistratie Personen gekeken in welk gebied de school gaat waar men heengaat. Voor een nog 
nauwkeuriger inschatting van nieuwkomers onder de groep die niet in de Basisregistratie Personen voorkomt, is 
gekeken naar het type school.  
 
Uiteindelijk zijn leerlingen die niet in de Basisregistratie Personen voorkomen tot nieuwkomer gerekend als ze naar 
een school met een nieuwkomersvoorziening gaan, óf als ze niet naar een school gaan die in een COROP-regio ligt 
die grenst aan België of Duitsland. Leerlingen die internationaal georiënteerd onderwijs volgen, zijn ook hier 
uitgesloten. We zijn ervan uitgegaan dat leerlingen die in grensgebieden naar school gaan en die niet naar een 
school gaan met een nieuwkomersvoorziening, zogeheten ‘grensleerlingen’ zijn, en dus geen nieuwkomers. 
 
 
 

NIEUWKOMERS IN HET PRIMAIR EN VOORTGEZET ONDERWIJS 10 
Vaststellen migratiemotief 
In de analyses wordt regelmatig een verwijzing gemaakt naar het migratiemotief van leerlingen. Dit migratiemotief 
is primair bepaald aan de hand van het migratiemotief van (één van) de ouders. Indien van ouders geen 
migratiemotief bekend is (bijvoorbeeld omdat beide ouders de Nederlandse nationaliteit hebben), dan is gekeken 
naar het migratiemotief van de leerling zelf. Indien ook dat onbekend is, dan heeft de leerling het migratiemotief 
‘onbekend’.  
 
Bij ouders die van buiten de EU naar Nederland zijn gekomen, is per persoon één van de volgende 
migratiemotieven (ook wel migratiedoelen) geregistreerd:  
● Kennismigratie. De immigrant is gaan werken in een hooggekwalificeerde functie. Het belangrijkste criterium 
voor kennismigratie is het salariscriterium. Personen met een salaris boven de vastgestelde norm kunnen in 
aanmerking komen voor kennismigratie als hun werkgever als erkend referent bekend is bij de IND;  
● Overige arbeidsmigratie. De immigrant is op grond van arbeid naar Nederland gekomen, terwijl het salaris 
onder de norm voor kennismigratie valt en/of de werkgever geen erkend referent is. Voor deze categorie 
immigranten is een verblijfsvergunning nodig;  
● Studie. De immigrant heeft een verblijfsvergunning gekregen op grond van studie;  
● Asielmigratie. De immigrant heeft een asielaanvraag gedaan; 
● Gezinshereniging. De immigrant is naar Nederland gereisd waar een referent (zoals familielid) verbleef. De 
gezinsband tussen de immigrant en de referent bestond al voordat de referent een verblijfsvergunning in 
Nederland kreeg;   
● Gezinsvorming. De immigrant is naar Nederland gereisd waar een referent (zoals familielid) verbleef. De 
gezinsband tussen de immigrant en de referent is ontstaan nadat de referent een verblijfsvergunning in 
Nederland kreeg;   
● Overig motief (zoals au pair, economisch niet-actief, medische behandeling); 
● Motief onbekend. 
 
Bij ouders die van binnen de EU naar Nederland zijn gekomen, zijn de volgende migratiemotieven geregistreerd:  
● Arbeidsmigratie; 
● Studie; 
● Gezinsmigratie; 
● Onbekend.  
 
Bij immigranten die van binnen de EU naar Nederland migreren, bepaalt CBS aan de hand van de 
migratiegeschiedenis van familieleden, informatie over de arbeidsgeschiedenis en onderwijsregistraties op basis 
waarvan de immigrant naar Nederland is gekomen. Omdat er sprake is van vrij verkeer van werknemers, wordt bij 
de IND geen migratiemotief geregistreerd.  
 
Bij het toewijzen van één migratiemotief aan een leerling op basis van verschillende migratiemotieven van ouders, 
is de volgende hiërarchie/volgorde aangehouden: kennismigratie, arbeidsmigratie, overige arbeidsmigratie, 
studie, asielmigratie, gezinsmigratie (gezinshereniging en gezinsvorming), overig/onbekend. 
 
Een voorbeeld: indien ouder 1 vanuit Japan naar Nederland komt met migratiemotief ‘kennismigratie’ en ouder 2 
vanuit Duitsland met het migratiemotief ‘gezinsmigratie’, dan krijgt de leerling het migratiemotief ‘kennismigratie’.  
 

NIEUWKOMERS IN HET PRIMAIR EN VOORTGEZET ONDERWIJS 12 
Figuur 2.1 Op 1 oktober 2020 telde het Nederlandse po en vo in totaal bijna 54 duizend nieuwkomers 
20% Geen NL-nat – tot 1 jaar in NL - 10.920
Nieuwkomers zonder 
Nederlandse nationaliteit
Geen NL-nat – 1 tot 2 jaar in NL - 10.995
21%
62%
Geen NL-nat – 2 tot 3 jaar in NL - 11.665
22%
1% Naturalisatie, 3 jaar in NL - 365
Kleuters met ouders geen NL-nat, 3 jaar in NL - 25
53.820 0%
Nieuwkomers met Nederlandse 
nationaliteit
7% Voormalig Caribisch NL, 3 jaar in NL - 3.200
31%
11% Remigrant beide ouders, 3 jaar in NL - 5.925
12% Remigrant één ouder, 3 jaar in NL - 6.960
Nieuwkomers met onbekende 
nationaliteit
7% O-nummers - 3.765
7%
 
Bron: CBS Microdata, bewerking SEO Economisch Onderzoek / Kohnstamm Instituut (2022) 
De omvang van de subgroepen nieuwkomers hangt af van de definitie die gehanteerd wordt voor nieuwkomers. 
Het aandeel dat langer dan twee jaar in Nederland verblijft wordt uiteraard groter als een maximale verblijfsduur 
van zeven jaar wordt gehanteerd (Figuur 2.2). Ook de groep die een Nederlands paspoort heeft behaald is bij een 
verblijfsduur van maximaal zeven jaar groter (10 procent). In het vervolg van dit hoofdstuk wordt vooral uitgegaan 
van de definitie met een verblijfsduur van maximaal drie jaar. 
Figuur 2.2 De groep nieuwkomers die genaturaliseerd is tot Nederlander, groeit als gekeken wordt naar een 
langere maximale verblijfsduur in Nederland 
 
Bron: CBS Microdata, bewerking SEO Economisch Onderzoek / Kohnstamm Instituut (2022) 
 

NIEUWKOMERS IN HET PRIMAIR EN VOORTGEZET ONDERWIJS 14 
De verdeling over nationaliteiten verschilt naargelang de verblijfsduur die gehanteerd wordt bij de definitie van 
nieuwkomers, zo blijkt uit Figuur 2.4. Bij een kortere termijn van maximaal drie jaar in Nederland is er sprake van 
minder concentratie over enkele herkomstlanden. Indien de termijn wordt opgerekt naar maximaal zeven jaar in 
Nederland, dan is duidelijk dat de groep leerlingen met een Syrische nationaliteit het grootst is onder de 
nieuwkomers. De groep met een Eritrese nationaliteit neemt dan in aandeel af.  
Figuur 2.4 Hoe langer de verblijfsduur, hoe groter het aandeel nieuwkomers met een Syrische nationaliteit 
Nationaliteiten nieuwkomers primair en voortgezet onderwijs
Geen NL-nat, 0-3 jaar in NL 16% 16% 7% 5% 5% 3% 49%
Geen NL-nat, 0-4 jaar in NL 27% 13% 6% 4% 4%2% 42%
Geen NL-nat, 0-7 jaar in NL
28% 11% 9% 5% 3%2% 42%
0% 20% 40% 60% 80% 100%
Syrisch Eritrees Pools Bulgaars Turks Roemeens overige
 
Bron: CBS Microdata, bewerking SEO Economisch Onderzoek / Kohnstamm Instituut (2022) 
Migratiemotief 
Leerlingen met een andere nationaliteit dan de Nederlandse komen om diverse redenen naar Nederland. Op basis 
van de registratie van migratiemotieven door het IND, is per leerling een hoofdmotief afgeleid. De groep die het 
kortst in Nederland is, bestaat met name uit leerlingen die op basis van asielmigratie naar Nederland zijn gekomen 
(38 procent; Figuur 2.5). Ongeveer een vijfde van de leerlingen die kort in Nederland zijn, is op basis van 
arbeidsmigratie (van ouders) naar Nederland gekomen. Van 18 procent is nog niet bekend wat het migratiemotief 
is. Bij de groepen nieuwkomers die 1 tot 2 jaar in Nederland zijn is de verdeling over migratiemotieven ongeveer 
hetzelfde, met iets meer leerlingen die op grond van arbeidsmigratie in Nederland zijn. De groep die twee tot drie 
jaar in Nederland is heeft vaker asielmigratie (53 procent) als migratiemotief.  
Figuur 2.5 De meeste nieuwkomers komen op grond van asielmigratie naar Nederland 
Migratiemotief per groep
Geen NL-nat, 0-1 jaar in NL 9% 8% 4%3% 38% 20% 18%
Geen NL-nat, 1-2 jaar in NL 16% 11% 4% 5% 42% 22%
Geen NL-nat, 2-3 jaar in NL
14% 9% 3%4% 53% 17%
0% 20% 40% 60% 80% 100%
arbeid kennismigratie overige arbeidsmigratie studie asielmigratie gezin overig/onbekend
 
Bron: CBS Microdata, bewerking SEO Economisch Onderzoek / Kohnstamm Instituut (2022) 
 

NIEUWKOMERS IN HET PRIMAIR EN VOORTGEZET ONDERWIJS 16 
Figuur 2.7 Leerlingen met het migratiemotief ‘asielmigratie’ starten relatief vaak in het vo 
Onderwijspositie per migratiemotief
Geen NL-nat, 0 tot 3 jaar in NL
arbeid 46% 27% 16%
kennismigratie 61% 25% 8%
overige arbeidsmigratie 44% 26% 22%
studie
42% 26% 19%
asielmigratie
32% 23% 33%
gezin
37% 27% 23%
overig/onbekend
39% 30% 10%
0% 20% 40% 60% 80% 100%
bo onderbouw bo bovenbouw sbo, so, vso en pro vmbo onderbouw vmbo bovenbouw
havo onderbouw havo bovenbouw vwo onderbouw vwo bovenbouw
 
Bron: CBS Microdata, bewerking SEO Economisch Onderzoek / Kohnstamm Instituut (2022) 
2.4 Nieuwkomers met de Nederlandse nationaliteit of een 
onbekende nationaliteit 
Naast de groepen nieuwkomers zonder Nederlandse nationaliteit hebben we in de data groepen met een 
Nederlandse nationaliteit geïdentificeerd die tot dezelfde doelgroep gerekend kunnen worden als nieuwkomers 
als het gaat om onderwijsbehoeften. In dit rapport scharen we deze groepen ook onder nieuwkomers.  
 
Figuur 2.8 toont het migratiemotief dat geregistreerd is voor elke subgroep binnen de groep nieuwkomers met de 
Nederlandse nationaliteit en laat zien dat voor veel groepen een migratiemotief ontbreekt. Dat komt omdat van 
(ouders van) deze leerlingen nooit een migratiemotief is geregistreerd bijvoorbeeld omdat zij een Nederlandse 
nationaliteit bezitten. Dit geldt met name voor de groep met twee remigrantenouders, de groep die geëmigreerd 
is uit (voormalig) Caribisch Nederland en de groep kleuters met ouders zonder de Nederlandse nationaliteit. De 
groep nieuwkomers die binnen een verblijfsduur van maximaal drie jaar de Nederlandse nationaliteit heeft 
gekregen, heeft vaak een achtergrond van gezinsmigratie of asielmigratie.  
 

NIEUWKOMERS IN HET PRIMAIR EN VOORTGEZET ONDERWIJS 18 
Figuur 2.9 De meeste nieuwkomersleerlingen met een Nederlandse nationaliteit zitten in het basisonderwijs 
Onderwijspositie per groep
Maximaal 3 jaar in Nederland
Naturalisatie 52% 34% 7% 7%
Kleuters met ouders zonder NL-nat 100%
Voormalig Caribisch NL
41% 30% 11% 7%
Remigrant beide ouders
39% 34% 3% 8% 5% 5%
Remigrant één ouder
49% 32% 4%4%
O-nummers
54% 32% 5% 4%
0% 20% 40% 60% 80% 100%
bo onderbouw bo bovenbouw sbo/so/vso/pro vmbo onderbouw vmbo bovenbouw
havo onderbouw havo bovenbouw vwo onderbouw vwo bovenbouw
 
Bron: CBS Microdata, bewerking SEO Economisch Onderzoek / Kohnstamm Instituut (2022) 
2.5 Conclusies 
Er is geen sprake van een eenduidige definitie van nieuwkomersleerlingen. Voor bekostigingsdoeleinden wordt 
een definitie aangehouden die rekening houdt met de nationaliteit van leerlingen, het type onderwijs dat gevolgd 
wordt en de verblijfsduur in Nederland. Omdat de groep nieuwkomers snel groeit en omdat er signalen zijn dat niet 
iedere nieuwkomer voldoet aan de criteria dit DUO voor extra bekostiging hanteert, is er behoefte aan een overzicht 
van de verschillende groepen nieuwkomers, hun omvang en hun kenmerken.  
 
Dit hoofdstuk laat zien dat de groep nieuwkomers die potentieel dezelfde onderwijsbehoeften heeft als de groep 
die officieel wordt aangemerkt als nieuwkomer, op 1 oktober 2020 ongeveer 54 duizend leerlingen groot was. Het 
grootste gedeelte van deze leerlingen heeft geen Nederlandse nationaliteit (62 procent) en van 7 procent is de 
nationaliteit onbekend. De meeste nieuwkomersleerlingen komen uit Syrië of Eritrea. Nieuwkomers hebben vaak 
de basisschoolleeftijd, met name de nieuwkomers die op grond van kennismigratie naar Nederland zijn gekomen. 
Naast de ‘klassieke’ groep nieuwkomers zijn er nog groepen nieuwkomers die in eerste instantie niet voldoen aan 
de criteria voor extra bekostiging. Het gaat dan bijvoorbeeld om leerlingen met een Nederlands paspoort die uit 
(voormalig) Caribisch Nederland naar Nederland zijn geëmigreerd of leerlingen die recent de Nederlandse 
nationaliteit hebben gekregen. Vaak is er binnen deze groepen ook sprake van een taalachterstand en heeft 
nieuwkomersonderwijs meerwaarde. Ook deze groepen nieuwkomers met de Nederlandse nationaliteit zitten het 
vaakst in het basisonderwijs.  
 
 

NIEUWKOMERS IN HET PRIMAIR EN VOORTGEZET ONDERWIJS 20 
3.2 Type school nieuwkomers zonder Nederlandse 
nationaliteit 
Figuur 3.1 toont dat op peilmoment 1 oktober 2020 ongeveer 44 procent van de nieuwkomersleerlingen in de 
basisschoolleeftijd zonder Nederlandse nationaliteit die korter dan een jaar in Nederland verbleef, ingeschreven 
stond op een reguliere basisschool. De overige 56 procent stond ingeschreven op een nieuwkomersvoorziening, 
waarbij een nieuwkomersschool (28 procent) het meest voorkwam. 14 procent volgde onderwijs op een AZC-school 
7
en 15 procent op een school met één of enkele nieuwkomersgroep(en). Naarmate de nieuwkomers langer in 
Nederland zijn, vindt een verschuiving plaats van nieuwkomersvoorzieningen naar een reguliere basisschool. Van 
de nieuwkomers in het po die 2 tot 3 jaar in Nederland zijn, staat nog maar 15 procent ingeschreven op een school 
met een nieuwkomersvoorziening.  
Figuur 3.1 56 procent van de nieuwkomers zonder Nederlandse nationaliteit die net in Nederland zijn, staat 
ingeschreven op een school met een nieuwkomersvoorziening 
School met 
AZC Nieuwkomers- nieuwkomers- Reguliere
groep(en)
school school Basisschool 
(type I) (type II) (type III) (type IV)
Primair 
onderwijs
Geen NL-nat, tot 1 
14% 28% 15% 44%
jaar in NL
Geen NL-nat, 1 tot 2 
5% 12% 11% 72%
jaar in NL
Geen NL-nat, 2 tot 3 
2% 5% 8% 85%
jaar in NL
 
Noot: Het betreft de schoolvestiging (BRIN-6 niveau) waar nieuwkomers staan ingeschreven 
Bron: CBS Microdata, bewerking SEO Economisch Onderzoek / Kohnstamm Instituut (2022) 
Ook in het vo staan behoorlijk veel nieuwkomers zonder Nederlandse nationaliteit die korter dan een jaar in 
Nederland verbleven ingeschreven op een reguliere middelbare school (37 procent; Figuur 3.2). 63 procent zat op 
8
een ISK. Na verloop van tijd belanden steeds meer nieuwkomers in het vo op een reguliere middelbare school. Dat 
is af te lezen aan de groep die twee tot drie jaar in Nederland is; bijna twee derde van hen staat niet meer 
ingeschreven op een school met een internationale schakelklas (ISK). Zoals eerder opgemerkt is het niet zeker dat 
deze leerlingen ook daadwerkelijk in een ISK zitten. Alleen de schoolvestiging waar een leerling staat ingeschreven 
is bekend, het type klas niet.  
 
7
  Telt vanwege afronding niet op tot precies 100 procent. 
8
  We weten welke schoolvestigingen (BRIN-6 niveau) een ISK hebben. Het kan zijn dat leerlingen niet geregistreerd staan 
op de schoolvestiging met de ISK, maar bij een andere vestiging van de school. Wanneer we koppelen op basis van 
school (BRIN-4 niveau), zien we dat ongeveer 90 procent van de nieuwkomers die tot 1 jaar in Nederland zijn naar een 
school gaan met een ISK. Het is echter niet te herleiden of de nieuwkomer naar de ISK gaat, die zich op een andere 
vestiging bevindt. 
 

NIEUWKOMERS IN HET PRIMAIR EN VOORTGEZET ONDERWIJS 22 
Figuur 3.3 Duidelijke verschillen tussen groepen nieuwkomers en het aandeel leerlingen in het po dat op een 
school met nieuwkomersvoorziening staat ingeschreven 
School met 
AZC Nieuwkomers- nieuwkomers- Reguliere
school school groep(en)
Basisschool 
(type I) (type II) (type III) (type IV)
Primair 
onderwijs
Naturalisatie, 3 jaar in 
0% 4% 7% 89%
NL
Kleuters met ouders 
zonder NL-nat, 3 jaar n.b. n.b. n.b. n.b.
in NL
Voormalig Caribisch 
Nederland, 3 jaar in 2% 6% 6% 86%
NL
Remigrant twee 
0% 1% 1% 98%
ouders, 3 jaar in NL
Remigrant één ouder, 
1% 5% 4% 91%
3 jaar in NL
O-nummers
24% 22% 8% 45%
 
Noot: Het betreft de schoolvestiging (BRIN-6 niveau) waar nieuwkomers staan ingeschreven. Vanwege te lage aantallen is niet 
bekend op welk type scholen kleuters met ouders zonder de Nederlandse nationaliteit zitten 
Bron: CBS Microdata, bewerking SEO Economisch Onderzoek / Kohnstamm Instituut (2022) 
In het vo zien we dat nieuwkomers met een Nederlandse nationaliteit vaker op een school met een 
nieuwkomersvoorziening (ISK) staan ingeschreven (Figuur 3.4). Het sterkst geldt dit voor de subgroep die niet in de 
Basisregistratie Personen voorkomt (‘O-nummers’; 55 procent) en de subgroep die recent is genaturaliseerd tot 
Nederlander (36 procent). Leerlingen met twee remigrantenouders staan even vaak ingeschreven op een school 
met een ISK als niet-nieuwkomers (4 procent). Ook hiervoor geldt dat het niet zeker is dat deze leerlingen 
daadwerkelijk in een ISK zitten; alleen de schoolvestiging is bekend en het type klas niet.   
 

NIEUWKOMERS IN HET PRIMAIR EN VOORTGEZET ONDERWIJS 24 
4 Eerder onderzoek naar onderwijs aan 
nieuwkomers 
Bestaande onderzoeken wijzen erop dat de kwaliteit van nieuwkomersonderwijs 
over het algemeen in orde is. Toch zijn er enkele knelpunten en problemen, 
waaronder een te lage plaatsing van nieuwkomers in het vo en een gebrek aan 
Nt2-expertise op reguliere scholen. 
Dit hoofdstuk beschrijft wat er bekend is uit eerder onderzoek naar onderwijs aan nieuwkomers, op basis van een 
studie van de literatuur en een documentenanalyse. Het hoofdstuk is ingedeeld in drie paragrafen: paragraaf 4.1 
geeft weer wat er bekend is over het onderwijsaanbod, paragraaf 4.2 benoemt de onderwijsbehoeften van 
nieuwkomers die bekend zijn uit de literatuur. Ten slotte gaat paragraaf 4.3 in op de knelpunten die uit de literatuur 
naar voren komen.  
4.1 Onderwijsaanbod 
Nieuwkomers die in Nederland arriveren, volgen vaak eerst intensief taalonderwijs in taalscholen of taalklassen 
(basisschoolleeftijd) en vanaf circa 12 jaar in ISK’s voordat zij naar een reguliere school gaan. Bij aanvang in 
nieuwkomersonderwijs vindt idealiter een intakeprocedure plaats volgens een methode die ontwikkeld is door 
LOWAN (adviesorganisatie voor nieuwkomersonderwijs) in samenwerking met het Instituut voor Taalonderzoek en 
Taalonderwijs Anderstaligen (ITTA). Het werken met deze methode is voor scholen niet verplicht. In welke omvang 
dit in de praktijk wordt gebruikt, is niet onderzocht en dus niet bekend. Deze methode bestaat uit een intakegesprek 
waarin de (onderwijs)historie van de leerling en de gezins- en woonomstandigheden in kaart worden gebracht en 
9
tevens een inschatting wordt gemaakt van het startniveau in het onderwijs (OECD, 2019; website LOWAN ).  
 
Bij leerlingen in de basisschoolleeftijd is het streven dat zij in ongeveer een jaar doorstromen naar een reguliere 
school, in een groep die past bij de leeftijd. In een ISK is de verblijfsduur gemiddeld genomen langer dan een jaar 
en varieert de verblijfsduur meer. Op een ISK worden in een verlengde intake gedurende vier tot acht weken de 
capaciteiten en aspiraties en het te verwachten streefniveau verder onderzocht aan de hand van observaties en 
toetsen, resulterend in een te volgen route in de ISK. De mogelijke routes zijn: (1) doorstroom naar speciaal 
onderwijs voor moeilijk lerenden of naar werk, (2): doorstroom naar vmbo tot en met mbo-niveau 2, of (3): 
doorstroom naar mbo niveau 3 of een hoger onderwijsniveau (OECD, 2019; website LOWAN). 
 
Evaluaties (Inspectie van het Onderwijs, 2018) wijzen uit dat de kwaliteit van het nieuwkomersonderwijs over het 
algemeen als goed is beoordeeld. Het leerklimaat is positief bevonden en dit geldt eveneens voor de 
leermaterialen, de didactische strategieën en de wijze van beoordelen van leerprestaties. Uit een recenter 
inspectierapport ‘De staat van het onderwijs 2022’ (Inspectie van het onderwijs, 2022) bleek dat in zo’n 80 procent 
van de type IV scholen (waar nieuwkomers direct onderwijs volgen in een reguliere klas) er een apart leerstofaanbod 
is voor nieuwkomers. De Inspectie (2018; 2022) constateert wel dat de focus vooral ligt op het eerste jaar en dat 
 
9
  https://www.lowan.nl/vo/leerlijnen/verlengde-intake/ en https://www.lowan.nl/po/kwaliteitszorg/eerste-drie-weken/  
 

NIEUWKOMERS IN HET PRIMAIR EN VOORTGEZET ONDERWIJS 26 
nieuwkomers en daarom de taalschool de voorkeur had. Wat deze reguliere scholen misten waren de mogelijkheid 
om met kleine groepen te werken, op de doelgroep afgestemde materialen en Nt2-expertise (Krijnen & Kuiken, 
2014).  
 
Onderzoek buiten Nederland lijkt erop te wijzen dat direct naar een reguliere school gaan (‘mainstreaming’) over 
het algemeen de voorkeur heeft, mits er goede aanvullende programma’s zijn en behalve als sprake is van 
bijzondere situaties zoals trauma of leerproblemen (onder andere Loewen, 2003). De genoemde reden voor deze 
voorkeur is dat nieuwkomers in aparte klassen de interactie met native speakers missen en het curriculum zich 
grotendeels beperkt tot taal en weinig of geen inhoudelijke vakken bevat. Leerlingen met een lage SES waren 
positiever over nieuwkomersonderwijs. Zij voelden zich veiliger en meer welkom vergeleken met onderwijs op 
reguliere scholen. Kinderen met een hogere sociaaleconomische status (SES) daarentegen waren behoorlijk 
negatief over het nieuwkomersonderwijs. Ze zagen het nieuwkomersonderwijs als storende factor in het bereiken 
van hun onderwijsdoelen, voelden zich tweederangs leerlingen en misten door de eenzijdige gerichtheid op taal 
de academische inhoud. Contextrijk taalonderwijs met zowel taal als inhoudelijke lessen heeft de voorkeur 
(Mendenhall & Barlett, 2018).   
 
Factoren die specifiek voor nieuwkomers worden genoemd in de aanpak van leraren, maar die ook voor andere 
leerlingen belangrijk zijn, zijn een veilige schoolomgeving, docenten die ingrijpen bij pesten, docenten met 
positieve attitudes en hoge verwachtingen over wat leerlingen kunnen, docenten die effectief gebruikmaken van 
instructietijd, zo nodig extra begeleiding geven en de bereidheid en het vermogen hebben om de werkwijze aan 
te passen aan behoeften van leerlingen.  
 
Verder worden het monitoren van leervorderingen en communicatie tussen school en ouders en aandacht voor 
diversiteit en racisme in de klas als bevorderlijk beschouwd (Graham, Minhas et al., 2016). Ook zijn goede 
bevindingen met door de school georganiseerde begeleiding door peers, al dan niet met dezelfde achtergrond, 
bevorderlijk (Graham et al., 2016; Mendenhall & Barlett, 2018; Loewen, 2003; Petit, Elshof & Van Schooten, 2020). 
Extra curriculaire programma’s bleken bevorderlijk voor de ondersteuning bij taal en huiswerk (Mendenhall & 
Barlett, 2018).    
 
Tot slot is het voor getraumatiseerde leerlingen belangrijk dat leerkrachten begrijpen wat de impact van trauma is 
en dat zij weten hoe ze het best kunnen reageren. De leidende condities van trauma-geïnformeerd werken zijn 
veiligheid, betrouwbaarheid, keuze(vrijheid), samenwerking en empowerment (Harris & Fallot, 2001). Recenter 
onderzoek (Honsinger & Brown, 2019) laat vergelijkbare uitkomsten zien naast de bevinding dat bij 
gedragsproblemen een benadering helpt die positief gedrag bevordert in plaats van de traditionele aanpak van 
disciplineren en wijzen op de consequenties. Verder wordt van belang genoemd om als docent een veilige, 
voorspelbare en consistente relatie te bevorderen.  
4.3 Knelpunten 
Belangrijke knelpunten voor scholen voor nieuwkomers zijn een groot lerarentekort en veel verloop van personeel, 
zowel onder leraren als directieleden, waardoor de continuïteit van het onderwijs in het gedrang komt (Inspectie 
van het Onderwijs, 2022). Ook de woonomstandigheden van leerlingen zijn soms belemmerend, als gevolg van 
vele wisselingen van school en tijdens de recente lockdown, zeker in AZC’s, omstandigheden die niet geschikt zijn 
voor thuisonderwijs. Daardoor konden achterstanden moeilijk worden ingelopen (Inspectie van het Onderwijs, 
2022).  
 

NIEUWKOMERS IN HET PRIMAIR EN VOORTGEZET ONDERWIJS 28 
5 Onderwijs aan nieuwkomers in het po 
Scholen richten hun onderwijs aan nieuwkomers elk op een eigen manier in. 
Experts en scholen benoemen de overgang van nieuwkomers van een 
nieuwkomersvoorziening naar reguliere scholen als sleutelmoment, waarbij 
regelmatig knelpunten optreden.  
Dit hoofdstuk beschrijft de resultaten van de interviews in nieuwkomersonderwijs en reguliere basisscholen. 
Achtereenvolgens komen telkens de experts, de scholen die verbonden zijn aan een AZC, de nieuwkomersscholen, 
de reguliere po-scholen en de school in het speciaal onderwijs aan het woord over het onderwijsaanbod (paragraaf 
5.1), de onderwijsbehoeften (paragraaf 5.2) en de knelpunten (paragraaf 5.3). De resultaten uit de gesprekken met 
leerlingen en ouders zijn omwille van de leesbaarheid verplaatst naar Bijlage A.  
 
In totaal deden zestien scholen voor primair onderwijs mee aan dit onderzoek. Dit zijn acht reguliere basisscholen 
(type IV), één school voor speciaal onderwijs (type IV), drie nieuwkomersscholen, taalscholen of scholen met een 
taalklas) die niet verbonden zijn aan een AZC (type II en III) en vier scholen die in meerdere of mindere mate 
verbonden zijn aan een AZC (type I en II). De scholen binnen de laatstgenoemde groep verschillen behoorlijk van 
elkaar. Box 5.1 geeft een beschrijving van de groep scholen verbonden aan een AZC.  
 
Box 5.1  Scholen verbonden aan een AZC 
De vier nieuwkomersscholen die verbonden zijn aan AZC’s verschillen sterk van elkaar. Deze scholen worden in het 
vervolg van het hoofdstuk aangeduid met A, B, C en D om in de verdere rapportage steeds te weten welk type 
school het betreft: 
 
School A is een school voor kinderen van uitgeprocedeerde asielzoekers, gevestigd direct naast een AZC. Het 
betreft een gezinslocatie (GLO). De school heeft ongeveer 200 leerlingen verdeeld over twaalf groepen, waarvan 
vijf kleutercombinatiegroepen 1/2, de groepen 3 tot en met 8 (de zogenoemde ‘reguliere’ klassen) en daarnaast 
twee taalklassen voor ‘nieuwkomers’. Op deze school is een leerling ‘nieuwkomer’ gedurende de eerste 40 
schoolweken. Momenteel is sprake van een grote onderbouw en een kleine bovenbouw, door veel uitstroom en 
vanwege het kinderpardon. 
 
School B is een school voor leerlingen afkomstig van het nabijgelegen AZC, die korter dan een jaar in Nederland 
zijn en de Nederlandse taal nog moeten leren. De school is buiten het AZC gevestigd, maar maakt wel deel uit van 
de basisschool die zich op het terrein van het AZC bevindt, waar leerlingen heengaan die langer dan één jaar in 
Nederland zijn. De scholen werken nauw samen en ze vallen beide onder dezelfde directie. Er is een schriftelijk 
convenant met alle besturen binnen de gemeente dat elk kind in de leeftijd van 3 tot en met 8 jaar die de 
Nederlandse taal niet beheerst, op school B wordt aangemeld. De school heeft geen kleutergroepen, vanwege het 
gemeentelijke beleid dat kleuters schoolnabij (in de buurt waar ze wonen) naar school gaan. Met de komst een jaar 
geleden van het AZC in de gemeente, is de school enorm gegroeid. Voorheen kwamen alleen kinderen uit de regio 
met de taxi naar school. Nu is het merendeel van de leerlingen afkomstig uit het AZC.  
 
School C is een school voor kinderen van het AZC, gelegen op het terrein van het AZC. Het aantal leerlingen varieert 
van 40-60 leerlingen, verdeeld over vier combinatiegroepen van bij voorkeur 12 leerlingen tot maximaal 16 
 

NIEUWKOMERS IN HET PRIMAIR EN VOORTGEZET ONDERWIJS 30 
Onderwijsdoelen en -aanbod 
De onderwijsdoelen van nieuwkomersonderwijs zijn in het inspectiekader geformuleerd. Dit is voor alle scholen 
hetzelfde. Wel zijn er verschillen in werkwijze en in gebruikte methodes omdat scholen daar vrij in zijn. Er zijn 
methodes nodig met actuele didactische inzichten, zeker voor nieuwe leerkrachten. De methode ‘Wereld vol 
woorden’ voor mondeling taalgebruik wordt veel gebruikt. Voor technisch lezen is er geen specifieke methode. 
Daar worden doorgaans methoden uit groep 3 voor gebruikt. Ook voor rekenen gebruiken scholen reguliere 
basisschoolmethodes, die door docenten aangepast worden aan bijvoorbeeld het niveau en de leersnelheid van 
leerlingen.  
 
De schooltijden zijn in nieuwkomersonderwijs hetzelfde als op reguliere scholen. Het grootste verschil is dat er meer 
ruimte is voor spel, ontspanning en gesprekken met de kinderen. Op reguliere scholen heeft een leerkracht 
bijvoorbeeld per dag een lijstje met drie kinderen waarop speciaal wordt gelet. In nieuwkomersonderwijs geldt dit 
iedere dag voor alle leerlingen. In nieuwkomersonderwijs werkt de leerkracht individueler op maat met alle 
leerlingen. Een thema wordt klassikaal gestart, maar opdrachten worden op verschillende niveaus gegeven.  
 
Er is geen vaste opbouw van lessen in nieuwkomersonderwijs, dit verschilt per school. Wel is er op alle scholen elke 
dag een blok schriftelijk taalgebruik, een blok mondeling taalgebruik en een blok rekenen. Meestal werkt een 
leerkracht met 4 of 5 niveaugroepjes. Hoe ouder een leerling is, hoe meer lesstof ingehaald moet worden in een 
jaar. Er wordt daarom steeds getoetst om te zien welke lesstof overgeslagen kan worden om in zo groot mogelijke 
stappen te komen tot een situatie waarin de leerling mee kan in een reguliere methode in een groep die past bij de 
leeftijd. Momenteel wordt door LOWAN en ITTA gewerkt aan ontwikkeling van leerlijnen; paden die scholen kunnen 
volgen in mondeling en schriftelijk taalgebruik, rekenen en sociaalemotionele ontwikkeling. Woordenschat is hierbij 
heel belangrijk. Welk deel van het onderwijs gaat over taal is moeilijk te zeggen. Inschattingen van de experts 
variëren tussen 50 en 75 procent. In andere vakken zoals rekenen vormt taal eveneens een belangrijk onderdeel. 
  
Naast taal en rekenen is ook veel aandacht voor sociaalemotionele ontwikkeling. “Je bent constant bezig met 
groepsvorming. Als hier geen aandacht voor is weten kinderen na een jaar nog niet bij wie ze in de klas zitten”. 
Scholen doen veel groepsvormingsopdrachten, zoals energizers en gesprekken met elkaar over talenten en hoe je 
met anderen communiceert. Veiligheid en structuur bieden zijn voor de sociaalemotionele ontwikkeling van cruciaal 
belang. Daarnaast is er veel aandacht voor culturele aspecten zoals jongens en meisjes die bij elkaar in de klas zitten 
en verschillende gewoonten en religies.   
 
Het onderwijsaanbod en de werkwijze, bijvoorbeeld bij de samenstelling van groepen, zijn niet zozeer verschillend 
per type nieuwkomersonderwijs, maar verschillen binnen typen. Wel heb je in een AZC-school meer wisselingen 
van leerlingen, waardoor dagelijks wordt kennisgemaakt met nieuwe leerlingen en afscheid wordt genomen van 
leerlingen die gaan verhuizen. Ook zijn er speltherapeuten op AZC-scholen die er op andere nieuwkomersscholen 
meestal niet zijn. Leerlingen op een AZC-school zijn voortdurend in onzekerheid over wel of niet mogen blijven en 
dat geeft veel onrust bij kinderen en gezinnen, wat ook weer zijn weerslag heeft op de school. Een ander verschil 
tussen AZC-scholen en taalscholen/taalklassen is dat er bij een AZC-school veel kennis en kunde is op gebied van 
traumasensitief lesgeven en welbevinden. “Het zijn bijna hulpverleners die daar werken”. Omdat alle deskundigheid 
op het terrein aanwezig is, zijn de communicatielijnen kort.  
 
De experts die zicht hebben op ‘type IV scholen’ waarbij leerlingen niet eerst naar een taalklas gaan maar direct 
instromen in reguliere scholen, noemen hierover dat zij hier weinig goede voorbeelden van hebben gezien, wel 
slechte voorbeelden. Wel zien experts dit als ideaalbeeld: in de eigen buurt naar school en direct sociale contacten 
hebben met Nederlandse kinderen en zo sneller de taal leren. Ook ouders willen soms liever dat hun kind naar een 
 

NIEUWKOMERS IN HET PRIMAIR EN VOORTGEZET ONDERWIJS 32 
variërend van 17 tot 20 leerlingen per groep. Op de kleine school met het streefaantal van twaalf leerlingen per 
groep, waren de groepen tijdens de periode dat de gesprekken plaatsvonden gegroeid naar zestien leerlingen. 
Dat kan tijdelijk zijn, bijvoorbeeld door een plotselinge toestroom van nareisgezinnen in een bepaalde periode die 
later weer afneemt, maar het kan ook van langere duur zijn. Op de scholen is de onderwijsduur 40 weken of een 
jaar, soms langer. Op de school voor kinderen van uitgeprocedeerde asielzoekers varieert onderwijsduur van kort 
tot meer dan zeven jaar. Op deze school zitten de nieuwkomers in de taalklassen ook 40 weken. 
Op alle scholen worden de groepen ingedeeld naar leeftijd en niveau. Er wordt gekeken waar leerlingen het best 
passen en er wordt ook gelet op groepsgrootte. Op School C wordt, vanwege het lage aantal leerlingen, vaak 
ingedeeld in combinatiegroepen.  
 
Onderwijsdoelen en -aanbod 
Op drie scholen wordt groepsdoorbrekend gewerkt: leerlingen zitten in een stamgroep, waar ze bijvoorbeeld 
starten in de kring of met lezen, en ze volgen daarna rekenen en andere vakken met hun eigen niveaugroep (op 
School D noemen ze dat ‘cursussen’). Op school A wordt thematisch gewerkt met projectonderwijs, waarin 
geschiedenis, aardrijkskunde, taal en spelling zijn verwerkt, speciaal gericht op het vergroten van de woordenschat. 
Op school B wordt in groep 5 tot en met 8 versneld door de stof gegaan. Door groepsdoorbrekend te werken wordt 
zo effectief mogelijk gebruikgemaakt van de leertijd. School C werkt niet groepsdoorbrekend, zij starten elke 
ochtend met taal, vooral woordenschat en lezen en ook in de middag is er aandacht voor Nederlands. Ze werken 
thematisch, waarbij ook wereldoriëntatie en de expressieve vakken onderdeel uitmaken. 
 
Naast de zaakvakken krijgen de leerlingen ook muziek, techniek, knutselen/crea en gym. Het aandeel taal is groot, 
bij alle vakken. De hele dag door zijn de leerlingen altijd lerend bezig met taal, ook bijvoorbeeld bij rekenen. Het 
voornaamste is dat de leerlingen Nederlands leren op school. Op alle scholen wordt gewerkt met doelen voor de 
klas en individuele doelen per kind. Elk kind heeft een eigen Individueel Ontwikkelings Plan (IOP), gebaseerd op 
leeftijd en taalverwantheid. De vier scholen werken met zowel methoden voor onderwijs op reguliere scholen, als 
met methoden die speciaal ontwikkeld zijn voor nieuwkomersonderwijs. Scholen passen zelf veel aan voor de Nt2-
leerders.  
 
Thuistalen 
De leerlingen spreken allemaal een andere taal thuis. De scholen stimuleren ouders om hun eigen taal met hun 
kinderen te spreken en hen voor te lezen in de eigen taal, omdat dat bevorderlijk is voor de tweedetaalverwerving. 
Sommige ouders spreken Nederlands met hun kind omdat ze denken dat het juist helpt bij het integreren. School 
A communiceert behalve in het Nederlands ook in andere talen met de ouders met behulp van een app met een 
vertaalfunctie, waar ouders hun taal in kunnen aangeven. De intake hebben ze ook in meerdere talen. Deze school 
is ook bezig met het opbouwen van een internationale schoolbibliotheek. Ze streven naar het meer zichtbaar maken 
van de eigen taal en cultuur van kinderen binnen de school, zodat kinderen van alle culturen en talen zich welkom 
voelen. Op de scholen wordt bij de taallessen soms de eigen taal van leerlingen gebruikt bij het leren van nieuwe 
woorden, zodat leerlingen dat woord ook in hun eigen taal zien. School B geeft aan druk bezig te zijn om 
taalvriendelijk te worden en thuistalen te integreren in het onderwijs. Het is een bewustwordingsproces en 
eenvoudig toe te passen, bijvoorbeeld het begroeten in de eigen taal, het maken van woordparaplu’s met 
Nederlandse woorden en woorden in de eigen talen van de leerlingen, een lijstje woorden mee naar huis om in de 
eigen taal in te vullen. Op School D wordt dit laatste ook toegepast. Het werkt wel mee als onderwijzend personeel 
ook andere talen beheerst en bijvoorbeeld in het Arabisch met de kinderen kunnen communiceren. Steeds 
regelmatiger wordt ook de tolk-telefoon ingezet. 
 
 

NIEUWKOMERS IN HET PRIMAIR EN VOORTGEZET ONDERWIJS 34 
kind lang in AZC’s heeft verbleven en weinig onderwijs gevolgd heeft. Twee scholen benoemen ook dat ze soms 
kinderen binnenkrijgen bij de kleuters die wel in Nederland geboren zijn maar nog geen Nederlands spreken. De 
leerlingen en hun gezinnen hebben diverse redenen voor migratie: het gaat om vluchtelingen en kennis- en 
arbeidsmigranten. Eén school biedt naast het reguliere nieuwkomersonderwijs ook een ‘kopklas’ aan, voor kinderen 
in de bovenbouw die nog extra taalonderwijs nodig hebben voor ze uitstromen naar het vo.  
 
Intake en groepssamenstelling  
Alle nieuwkomersscholen streven ernaar een groepsgrootte van maximaal vijftien leerlingen te hebben. Door grote 
toestroom en een lerarentekort wordt deze grootte regelmatig overschreden. Op een school waren meerdere 
klassen met bijna 30 leerlingen. De scholen werken op één na allemaal met groepen gebaseerd op leeftijd. Eén 
school werkt met niveaugroepen, waarbij kinderen op basis van hun niveau in het Nederlands in een groep 
geplaatst worden (cursus 1 tot en met 5) met verschillende leeftijden door elkaar. Deze school werkte voorheen met 
meer niveaugroepen, ook bij andere vakken, waarin kinderen op basis van hun niveau in verschillende 
vaardigheden bij elkaar geplaatst werden, maar vanwege corona mochten groepen niet meer mengen en wordt nu 
alleen met de vijf cursusgroepen gewerkt. Dat wordt ervaren als een gemis.  
 
Onderwijsdoelen en –aanbod  
De vier scholen werken in meerdere of mindere mate met individuele programma’s voor leerlingen. Eén school 
werkt uitsluitend met individuele programma’s. Op die school ontvangen leerlingen onderwijs op maat, vaak in 
kleine groepen of individuele begeleiding in de klas en klassikale momenten zijn er slechts sporadisch. Op de 
andere scholen wordt na de intake wel een individueel programma opgesteld, maar kinderen worden bij elkaar 
geclusterd, zodat ze groepsgewijs instructie krijgen. De scholen werken gedurende de hele dag aan Nederlandse 
taalvaardigheden (begrijpend en technisch lezen, spelling, woordenschat) met een grote nadruk op woordenschat. 
Andere vakken zijn rekenen, gym, en soms muziek, techniek en dans. Zaakvakken (wereldoriëntatie e.d.) worden 
niet gegeven, maar aan de hand van woordenschatonderwijs in thema’s komt zaakvaklesstof wel aan de orde. 
 
De scholen werken met diverse methoden. Enkele methoden zijn speciaal voor nieuwkomers (bijvoorbeeld Met 
woorden in de weer) maar de meeste methoden zijn reguliere methoden. Respondenten vertellen dat ze vaak 
diverse methoden gebruiken en daaruit zelf materialen samenstellen om ervoor te zorgen dat het lesmateriaal goed 
bij de doelgroep past (zie ook knelpunten).  
 
Kinderen krijgen bij de start op alle nieuwkomersscholen een uitgebreide intake waarbij hun taal- en 
rekenvaardigheden in kaart gebracht worden. Daarnaast wordt hun ontwikkeling in de loop van het onderwijs 
regelmatig bijgehouden. Diverse toetsen worden gebruikt, zoals de TAK woordenschattoets en toetsen van Cito. 
De respondenten plaatsen kanttekeningen bij de Cito-toetsen, door hun taligheid vinden professionals ze lang niet 
altijd geschikt voor nieuwkomers. Als scholen deze toetsen afnemen kiezen ze een toets die aansluit bij het niveau 
van de leerling en niet bij de leeftijd, omdat dat een vertekend beeld geeft. Scholen houden ook gegevens bij over 
de sociaal-emotionele ontwikkeling van kinderen, maar ook hier zijn de standaardinstrumenten vaak niet passend 
voor de doelgroep. Nieuwkomerskinderen veranderen vaak sterk in hun gedrag binnen een jaar, omdat ze moeten 
wennen en veel meegemaakt hebben. De standaardinstrumenten bestempelen bepaald gedrag al gauw als 
problematisch, bijvoorbeeld zeer teruggetrokken of driftig zijn. Dit type gedrag is in een nieuwkomerssituatie vaak 
goed te verklaren en kan na een jaar al heel anders zijn. Een kind vroeg labelen is daarom niet wenselijk, vertelt een 
professional. Een school heeft daarom zelf een instrument samengesteld om de sociaal-emotionele ontwikkeling 
van kinderen te kunnen volgen.  
 
 
 

NIEUWKOMERS IN HET PRIMAIR EN VOORTGEZET ONDERWIJS 36 
Onderwijsdoelen en –aanbod  
Binnen de scholengroep waar de kinderen meestal rechtstreeks, zonder taaltraject, instromen krijgen de kinderen 
extra ondersteuning van een onderwijsassistent. Kinderen worden twee keer in de week een half uur uit de les 
gehaald voor extra taalondersteuning. Dat is vooral gericht op woordenschatontwikkeling. De onderwijsassistent in 
de onderbouw gebruikt daarvoor Logo 3000 en Met woorden in de weer. De onderwijsassistent die met oudere 
kinderen werkt stelt het materiaal zelf samen op basis van diverse methoden. Bij instroom van deze leerlingen vindt 
er een intake plaats met de ib’er, waarbij het taalniveau wordt vastgesteld. In de loop van het jaar neemt de 
onderwijsassistent in de onderbouw toetsen af van Logo 3000. Bij de oudere leerlingen wordt de ontwikkeling in 
kaart gebracht met behulp van Cito-toetsen op niveau, niet op leeftijd. De extra ondersteuning van de 
onderwijsassistenten duurt in principe een jaar, maar als het langer nodig is, is dat wel mogelijk. Op één school 
binnen de scholengroep vertellen de leerkrachten (bovenbouw) dat hun nieuwkomersleerlingen gewoon 
meedraaien met de groep: ze krijgen nauwelijks aangepast aanbod, er wordt niet gebruikgemaakt van aparte 
methoden, hooguit soms het gebruik van een woordenboek en ook doen ze mee met de reguliere toetsen. 
 
De school die vooral leerlingen binnenkrijgt nadat ze al een taaltraject hebben gevolgd, biedt nieuwkomers aparte 
begeleiding: soms extra instructie in de klas, soms buiten de groep met de ib’er of onderwijsassistent. Ook wordt 
gewerkt met specifieke Nt2-methoden zoals Met woorden in de weer. Nieuwkomers worden soms gekoppeld aan 
sterke leerlingen in de klas voor peer support. Er wordt altijd gekeken hoe ze in de klas het best kunnen meekomen 
met de reguliere lesstof.  
 
Op de scholen met de deeltijdtaalklassen krijgen kinderen in aparte groepen extra taalonderwijs, ook voornamelijk 
gericht op woordenschatontwikkeling. Op beide scholen krijgen de kinderen in de reguliere lessen ook extra 
taalondersteuning, ook na uitstroom (meestal na een jaar) uit de taalklassen. Ook in middenbouw wordt gewerkt 
met Logo 3000. Voor kinderen die het nodig hebben is er verlengde instructie en extra begeleiding bij het uitvoeren 
van taken.  
Speciaal onderwijs 
Organisatie en toegankelijkheid 
Op de school voor speciaal onderwijs zijn geen aparte klassen voor nieuwkomersleerlingen. Leerlingen doen mee 
met het reguliere aanbod dat gericht is op kinderen met een verstandelijke beperking.  
 
Intake en groepssamenstelling  
De school heeft een instroom van nieuwkomersleerlingen van de regionale taalschool (nieuwkomersonderwijs voor 
basisschoolleerlingen). Een enkele keer wordt een nieuwkomersleerling direct bij aankomst in Nederland naar de 
school doorverwezen zonder nieuwkomersonderwijs te volgen. Het gaan dan om een kind met uiterlijke symptomen 
van een verstandelijke beperking zoals het Downsyndroom.  
 
Bij de start in het speciaal onderwijs worden testen afgenomen om zo goed mogelijk de onderwijsbehoeften te 
bepalen. Bij de meeste kinderen met een andere moedertaal dan het Nederlands is hun niveau lastig te bepalen 
omdat de testen in het Nederlands zijn (zie knelpunten). Ook de (mate van) verstandelijke beperking is lastig te 
bepalen en de school twijfelt bij sommige nieuwkomersleerlingen of zij zodanig beperkt zijn dat ze thuishoren in dit 
type onderwijs. In combinatie met een taalbarrière (Nederlandstalig onderwijs), zo vertellen professionals, kan een 
beperking groter lijken dan deze in werkelijkheid is. Desalniettemin vinden professionals dat de meeste kinderen 
op hun school goed gedijen. Het zorgt echter wel voor knelpunten, bijvoorbeeld in communicatie met ouders van 
nieuwkomersleerlingen die dit type onderwijs niet bij hun kind vinden passen en er een gebrek aan het Nederlands 
taalaanbod voor deze kinderen is (zie knelpunten).  
 

NIEUWKOMERS IN HET PRIMAIR EN VOORTGEZET ONDERWIJS 38 
een signalerende functie, dus kennis over signalen van trauma herkennen is belangrijk. De begeleiding wordt dan 
verder overgelaten aan deskundigen. 
 
Specifieke groepen (nieuwkomers)leerlingen 
Verschillen in behoeften zijn groot maar die verschillen zien respondenten niet zozeer tussen verschillende groepen 
nieuwkomers. Alle nieuwkomers zijn in een nieuw land waar ze zelf niet om hebben gevraagd. Kinderen zijn 
veerkrachtig maar ze hebben begeleiding nodig. Wat bepalend is voor verschillen in behoeften, zijn de 
onderwijshistorie en de leeftijd. Vooral de onderwijshistorie bepaalt het leerrendement. Als een leerling nog nooit 
naar school is geweest, dan is meer tijd nodig. Ook oudere kinderen moeten een grotere sprong maken. Een 11-
jarige moet de hele stof van groep 3 tot en met 6 eigen maken in korte tijd. 
 
Wat specifiek geldt voor kinderen in een AZC is dat zij vaak verhuizen, wat niet alleen belastend is voor het kind 
maar ook voor de ouders. Al die kinderen hebben extra ondersteuning nodig en een specialist is dan waardevol. 
“Leerkrachten kunnen veel maar het zou beter zijn als een specialist mee kan kijken naar behoeften van de 
leerlingen”. Bij AMV’s in de basisschoolleeftijd worden geen specifieke behoeften gezien. Deze leerlingen gaan 
doorgaans naar een pleeggezin. In de onderwijssetting vormen zij geen aparte groep. 
 
Wat als een behoefte wordt genoemd is dat nieuwkomers op een school worden geplaatst die past bij hun niveau. 
Veel nieuwkomers komen ten onrechte in speciaal onderwijs terecht. Dat doet hen geen goed, wordt opgemerkt. 
De verwachtingen van hen zijn laag waardoor ze minder produceren en dan is niet zichtbaar dat ze meer aankunnen. 
Wat volgens de experts nodig is om dit probleem aan te pakken: 
● Ervaren leerkrachten die goed kunnen inschatten of een leerling op het goede niveau zit; 
● Werken met leerlijnen; 
● Per regio het samenwerkingsverband passend onderwijs laten coördineren dat ook nieuwkomers op een 
passende plek terechtkomen. De wet zou hierop aangepast moeten worden vindt men, omdat passend 
onderwijs momenteel niet bedoeld is voor cognitieve achterstanden. “Gelukkig trekken sommige 
samenwerkingsverbanden zich hier niets van aan en trekken ze iemand aan voor deze coördinatie”. 
 
Tot slot is gevraagd of de respondenten nog andere doelgroepen zien voor nieuwkomersonderwijs dan die tot nu 
toe onder de bekostigingsregeling vallen. De volgende doelgroepen worden genoemd: 
● Kinderen met een Nederlands paspoort uit (voormalig) Caribisch Nederland, bijvoorbeeld van Curaçao en 
Aruba, die geen Nederlands spreken;  
● Kinderen van remigranten bijvoorbeeld uit Afghanistan of Turkije, waarbij de ouders terug zijn gekomen naar 
Nederland en een Nederlands paspoort hebben; 
● Kinderen van ouders met een andere thuistaal, bijvoorbeeld kinderen die op hun vijfde nog geen Nederlands 
spreken en die dan in een taalklas terechtkomen. Dit zijn vaak kinderen uit gezinnen met een 
migratieachtergrond maar ook komt het voor bij kinderen van expats die in Nederland al jaren in een bubbel 
leven en alleen Engels spreken. Wel is er aarzeling of deze kinderen, die in Nederland zijn geboren, 
nieuwkomersonderwijs moeten volgen. “Dit zou via consultatiebureau/VVE-aanbod opgepakt moeten 
worden”. Toch ziet men dat het vaak voorkomt dat deze kinderen nieuwkomersonderwijs volgen, zelfs in 
Rotterdam waar je zou verwachten dat leerkrachten op reguliere scholen ervaring hebben met anderstalige 
leerlingen. “Kinderen die in Nederland geboren zijn hebben zeker een specifiek aanbod nodig maar niet in het 
nieuwkomersonderwijs. Nieuwkomersonderwijs wordt dan een restpotje en dat is niet de bedoeling”. 
Genoemd wordt dat daar onderwijsachterstandsgelden voor gebruikt kunnen worden. 
 

NIEUWKOMERS IN HET PRIMAIR EN VOORTGEZET ONDERWIJS 40 
aparte groep zijn de vierjarigen die in Nederland zijn geboren en thuis geen Nederlands hebben gesproken en 
waar ook geen extra bekostiging voor is. Het was in de gemeente van School D beleid om deze leerlingen direct in 
te laten stromen op een reguliere school vanuit de opvatting dat de jongste kinderen op die manier sneller de taal 
leren en geen vertraging oplopen. Omdat dat niet goed ging, heeft de wethouder bepaald dat deze leerlingen toch 
in het nieuwkomersonderwijs een plek moesten krijgen en heeft de school besloten om deze leerlingen nu ook op 
te vangen.  
Nieuwkomersonderwijs niet verbonden aan AZC’s  
Nederlandse taalverwerving 
Instructie in kleine groepen wordt belangrijk gevonden om maatwerk te kunnen bieden. Op één school wordt het 
belang van bij de doelgroep passende methoden benadrukt. Veel huidige methoden zijn te talig voor de 
doelgroep. Geschikte methoden zijn vaak verouderd en zijn soms uit de handel genomen.  
 
Sociaal-emotioneel 
De professionals zijn eensgezind in hun antwoorden op de vraag wat de kenmerken zijn van sterk 
nieuwkomersonderwijs. Het onderwijs moet in de eerste plaats veiligheid bieden aan nieuwkomers, zodat school 
een plek is waar de kinderen met plezier naar toe gaan. Alleen dan kan er tot leren gekomen worden. Daarmee 
samenhangend is structuur in de dag en in de klas belangrijk zodat leerlingen (en hun ouders) precies weten wat ze 
van school kunnen verwachten. Meerdere respondenten wijzen op het belang van leerkrachtvaardigheden. De 
leerkracht moet niet alleen goed kunnen differentiëren, het aanbod op individuele leerlingen kunnen aanpassen, 
maar vooral ook goed de kinderen kunnen lezen, goed signaleren wat een kind nodig heeft.  
 
Specifieke groepen (nieuwkomers)leerlingen  
Professionals vinden dat de behoeften hetzelfde zijn voor alle leerlingen, ongeacht land van herkomst of andere 
kenmerken. Ze benadrukken wel dat kinderen die voor zij naar Nederland kwamen weinig onderwijs hebben 
gevolgd, vaak meer ondersteuning nodig hebben dan kinderen die al veel onderwijs hebben gehad. Gevraagd 
naar of kinderen die gevlucht zijn uit oorlogssituaties een andere aanpak vereisen, benadrukken de professionals 
dat alle kinderen die geëmigreerd zijn iets ingrijpends hebben meegemaakt. Een landverhuizing met alles wat 
daarbij komt kijken, is hoe dan ook al ingrijpend voor een kind.  
Reguliere scholen 
Onderwijsbehoeften algemeen 
Volgens het personeel in het reguliere onderwijs hebben nieuwkomersleerlingen vooral veel tijd nodig: om te 
oefenen met de taal, om te landen in een nieuw land. Net als in het nieuwkomersonderwijs wordt nadruk gelegd op 
veiligheid: kinderen moeten zich veilig voelen. Goed contact met de docent is belangrijk en ook goed contact met 
medeleerlingen.  
 
Nederlandse taalverwerving  
De kinderen hebben optimale kansen voor taalverwerving nodig en extra aandacht voor 
woordenschatontwikkeling, technisch lezen en de talige aspecten van bijvoorbeeld rekenonderwijs. Goede visuele 
en niet te talige materialen zijn belangrijk. Er is ook behoefte aan goede toetsen die aansluiten bij de doelgroep.  
De onderwijsassistenten in de scholengroep waar nieuwkomersleerlingen direct instromen in een reguliere school 
noemen dat het belangrijk is dat er goede inhoudelijke aansluiting tussen de stof waarmee kinderen buiten de les 
oefenen en wat er in de reguliere les gebeurt. Een docent binnen deze scholengroep vindt dat nieuwkomers echt 
een apart taaltraject nodig hebben alvorens in te stromen in een reguliere school. Zij betreurt dat de taalklas in haar 
 

NIEUWKOMERS IN HET PRIMAIR EN VOORTGEZET ONDERWIJS 42 
5.3 Knelpunten 
Experts 
Organisatie  
Er is veel expertise nodig om met de uiteenlopende niveaus om te gaan, van een leerling uit Eritrea die nog nooit 
op school heeft gezeten tot een leerling uit Wit-Rusland die uitzonderlijk goed is in rekenen. Die expertise en een 
goed onderwijsaanbod ontbreken nogal eens in nieuwkomersonderwijs. Door het steeds komen en gaan van 
scholen en wisselingen van personeel en het niet kunnen vinden van geschikt personeel, is het onderwijs aan 
nieuwkomers kwetsbaar. Op reguliere scholen is gebrek aan expertise een nog groter probleem. Soms wordt 
tussentijdse instroom van een enkele leerling al als een heel groot probleem gezien. Er zijn heel veel knelpunten en 
dus ook heel veel kansen om dingen te verbeteren. Het ideaalbeeld van nieuwkomers die om de hoek naar school 
gaan is nog ver weg. 
 
Onderwijsaanbod   
Een gebrek aan reguliere methoden wordt alom als een belangrijk knelpunt ervaren. En dit geldt niet alleen voor 
het lesgeven maar ook is het onderwijs hierdoor niet goed te monitoren. Bij toetsen is het probleem dat vaak te veel 
wordt gelet op juiste taalvormen en grammatica, waarmee je nieuwkomers al snel te laag inschat. Je kunt veel 
toetsen van het onderwijs op reguliere scholen gebruiken zoals technisch lezen, alleen kun je het niet vergelijken 
met Nederlandse leerlingen. Leerkrachten moeten weten dat je op een andere manier moet kijken naar 
toetsresultaten bij nieuwkomers. Deze kennis is niet altijd paraat. 
 
Specifieke groepen   
Voor nieuwkomers die naar speciaal onderwijs gaan is een veelgenoemd knelpunt dat zij daar vaak ten onrechte 
zitten. Respondenten ervaren dat leerlingen vier tot zes jaar nodig hebben om op niveau te komen en bij een kleuter 
gaat het sneller dan bij een ouder kind. Vanaf 9 of 10 jaar wordt het een stuk moeilijker. Scholen werken met toetsen 
en IQ-tests waaraan leerlingen die de taal niet goed spreken eigenlijk niet goed mee kunnen doen. Het gevolg is 
dat ze te laag worden ingeschat en te laag uitstromen. Wat er volgens de respondenten moet gebeuren is dat 
reguliere scholen meer gaan vertrouwen op het advies van de taalschool die expertise heeft en het kind goed kent. 
Het advies wordt soms niet aangenomen, is de ervaring. Te lage plaatsing komt men veel tegen en vooral bij 
leerlingen die doorstromen vanuit de taalklas naar een reguliere school waar weinig nieuwkomersleerlingen zijn. 
Een taalachterstand wordt dan verward met een ontwikkelingsachterstand.   
 
Bij AMV’s die geplaatst zijn in pleeggezin of gezinshuis en bij gezinshereniging komt het geregeld voor dat kinderen 
al doorgestroomd zijn naar een reguliere school, gewend zijn op hun school en vrienden hebben gemaakt. Dan 
komen de ouders hier en moet het kind terug naar het AZC en naar de AZC-school. Kinderen vinden het heel 
vervelend dat ze alles wat ze hebben opgebouwd weer achter moeten laten en weer naar de AZC-school moeten. 
Ook is de woonsituatie op een AZC in grote groepen met volwassenen erbij, lang niet altijd veilig voor kinderen en 
dit heeft veel impact.  
 
Bekostiging  
Tot slot zijn er knelpunten genoemd in de bekostiging. In de nieuwe systematiek krijgt een school alleen financiering 
als een kind een Burgerservicenummer (BSN) heeft. Financiering moet er ook zijn voor leerlingen zonder BSN, 
vinden de experts. De experts merken nu al dat kinderen worden geweigerd. “Je wilt liever binnen de wet 
functioneren maar dit is zo onrechtvaardig voor het kind”. 
 
 

NIEUWKOMERS IN HET PRIMAIR EN VOORTGEZET ONDERWIJS 44 
Samenwerking  
Een groot knelpunt is de uitstroom naar reguliere scholen. Met name voor leerlingen met een zorgbehoefte is het 
moeilijk om een plek te vinden. Bijkomend probleem is dat ontvangende scholen niet gewend zijn aan in- en 
uitstroom gedurende het jaar. Over het algemeen worden leerlingen een jaar lager geplaatst, ook als zij volgens 
inschatting van de aanleverende school met wat extra ondersteuning met hun eigen leerjaar mee zouden kunnen. 
Ouders gaan dan soms een andere school zoeken voor hun kind, zij zien het als een vernedering als hun kind een 
niveau lager wordt gezet. De respondenten signaleren dat ontvangende scholen soms bang zijn voor de Cito-
resultaten en ervaren zelfs dat scholen leerlingen weigeren op te nemen. Angst en onbekendheid spelen hier een 
rol. 
  
De professionals geven aan dat het ingewikkelder is geworden om kinderen te plaatsen op reguliere scholen. 
Voorheen waren soms gemeentelijke afspraken met scholen die plekken hadden gereserveerd, die zijn er niet meer. 
Er zijn meer leerlingen waar een plekje voor moet worden gevonden, er is sprake van een lerarentekort en veel 
leraren hebben geen ervaring met het lesgeven aan een Nt2-leerling met een ander niveau binnen hun groep. Alle 
respondenten geven aan dat een flexibelere houding van de reguliere scholen goed zou zijn. 
 
Ouderbetrokkenheid en thuissituatie  
Een respondent noemt ouderbetrokkenheid ook als knelpunt. Het is lastig om de ouders op school te krijgen. Een 
andere respondent ervaart het als knelpunt dat bij de scholen die inmiddels veel ervaring en expertise hebben 
opgebouwd in het onderwijs aan kinderen in een AZC, die expertise weer verdwijnt als een AZC sluit. 
Nieuwkomersonderwijs niet verbonden aan AZC’s 
Onderwijsaanbod  
Knelpunten die genoemd worden zijn onderwijsinhoudelijk: er wordt een tekort aan passend lesmateriaal en 
toetsen voor de doelgroep ervaren. Daarnaast vraagt het veel van een leerkracht om zeer gemengde groepen 
leerlingen met zulke diverse achtergronden goed te bedienen. Leerkrachten moeten bedreven zijn in differentiëren. 
Dit geldt in het nieuwkomersonderwijs nog meer dan voor reguliere scholen. Tegelijkertijd heeft ook het 
nieuwkomersonderwijs te maken met een lerarentekort: er zijn niet altijd voldoende bekwame leerkrachten 
beschikbaar.  
 
Bekostiging  
Voor de leerlingen die buiten de huidige nieuwkomersdefinitie voor extra bekostiging vallen, bijvoorbeeld omdat 
ze een Nederlands paspoort hebben, krijgen scholen geen extra financiering van het Rijk. Hiervoor zijn scholen nu 
afhankelijk van het gemeentelijk beleid. Scholen zouden graag een structurelere financieringsregeling zien ook voor 
deze kinderen. Een schooldirecteur benoemt dat het soms ingewikkeld is om de bewijsvoering voor financiering 
goed helder te krijgen. Vroeger kon je kopietjes van paspoorten overleggen, maar vanwege de AVG-wet kan dat 
niet meer.  
 
Samenwerking  
Knelpunten die professionals op de nieuwkomersscholen noemen hebben soms te maken met de overgang en 
uitstroom naar een reguliere school. Professionals op één school vertellen dat het soms lastig is een school te vinden 
voor hun leerlingen. Reguliere scholen weten soms niet goed hoe ze nieuwkomersleerlingen moeten bedienen en 
noemen zich dan handelingsverlegen. Hoewel het vanwege zorgplicht eigenlijk niet mag, weigeren reguliere 
scholen soms toch leerlingen. Met name de leerlingen die een extra ondersteuningsbehoefte hebben, maar niet 
geschikt zijn voor het speciaal onderwijs, zijn lastig te plaatsen op scholen. Ten slotte lukt het niet altijd een warme 
 

NIEUWKOMERS IN HET PRIMAIR EN VOORTGEZET ONDERWIJS 46 
Speciaal onderwijs 
Organisatie 
In het speciaal onderwijs ervaren professionals diverse knelpunten met betrekking tot nieuwkomers en/of leerlingen 
met een andere moedertaal dan Nederlands. Bij de intake is het moeilijk om te bepalen wat het onderwijsniveau, 
het welzijn en de mate van verstandelijke beperking zijn van leerlingen met een andere moedertaal dan het 
Nederlands. Er wordt een gebrek aan non-verbale testen ervaren en aan testen in andere talen dan het Nederlands.  
 
Onderwijsaanbod  
De professionals denken dat leerlingen met een andere moedertaal dan Nederlands baat hebben bij een methode 
en leerlijn die speciaal voor hen zijn ontwikkeld en aansluiten op hun behoeften. Deze methode en leerlijn zijn er 
nu niet en dat wordt door professionals als lastig ervaren en zet de kwaliteit van onderwijs aan deze leerlingen onder 
druk.   
 
Specifieke groepen 
Professionals ervaren dat veel nieuwkomersleerlingen emotionele bagage hebben die het leren in de weg staat. 
Nieuwkomersleerlingen die gevlucht zijn uit bijvoorbeeld oorlogsgebieden en begeleiding nodig hebben om die 
ervaringen te verwerken, kunnen pas bij therapie terecht als hun Nederlandse taalvaardigheid van een bepaald 
niveau is. Ook zijn er wachtlijsten van minimaal een jaar voor dit type zorg, die de school via externen organiseert 
en niet zelf in huis heeft. Professionals denken dat het het beste voor nieuwkomersleerlingen zou zijn als zij zo snel 
mogelijk in hun moedertaal of via non-verbale therapie ondersteund worden. Dat zou op school mogelijk moeten 
zijn, via een zorginstelling of via het AZC, al voordat leerlingen instromen in het speciaal onderwijs.  
 
Samenwerking  
De samenwerking met het AZC in de regio wordt door deze school als slecht ervaren. Een medewerker noemt dat 
ze overal achteraan moeten gaan en veel moeite moeten doen om informatie te krijgen. Er is geen samenwerking 
mogelijk om kinderen beter te begeleiden. De professionals hebben een negatief beeld van het AZC als 
verblijfplaats en noemen het traumatiserend voor kinderen om te moeten zien hoe gezinnen door de politie worden 
meegenomen. Het is een uitzetcentrum waar volgens professionals sommige gezinnen meer dan tien jaar verblijven. 
Een van de professionals noemt verscheidene voorbeelden van leerlingen die op het AZC verblijven of verbleven 
waarvan de ouders onthecht zijn en de kinderen ernstig probleemgedrag vertonen. De medewerker maakt zich 
zorgen om de toekomst van deze kinderen.  
 
Ouderbetrokkenheid 
Professionals hebben last van de gebrekkige communicatie met ouders die geen of weinig Nederlands spreken. 
Professionals zijn gewend om samen te werken met ouders, zij krijgen informatie over kinderen van ouders zodat 
zij beter weten wat een leerling kan, wil en nodig heeft. Zeker bij nieuwkomersleerlingen die traumatische 
ervaringen hebben gehad is dit van belang voor professionals, bijvoorbeeld zodat ze gedrag beter kunnen duiden. 
Communicatie met ouders die geen of weinig Nederlands spreken wordt door professionals ervaren als frustrerend. 
Wat zou helpen is het kunnen inzetten van een tolk, maar daarvoor heeft de school geen budget. Professionals 
prefereren iemand die fysiek langskomt omdat een gesprek via een onbekende aan de telefoon (tolkentelefoon) 
nog steeds lastig communiceert, met name omdat de gesprekken over gevoelige en moeilijke onderwerpen gaan 
zoals de mate van een beperking van een kind, passend vervolgonderwijs, gebeurtenissen die kinderen meemaken 
op een AZC of hebben meegemaakt in hun moederland.  
 

NIEUWKOMERS IN HET PRIMAIR EN VOORTGEZET ONDERWIJS 48 
6 Regionale samenwerking bij onderwijs aan 
nieuwkomers in het po 
Samenwerkingsverbanden voor passend onderwijs zijn niet altijd intensief 
betrokken bij het organiseren van onderwijs aan nieuwkomers en formeel hebben 
zij die taak ook niet. Toch vinden veel samenwerkingsverbanden dat zij daar juist 
wel de aangewezen partij voor zijn. Een gebrek aan expertise over nieuwkomers 
op reguliere scholen wordt door samenwerkingsverbanden genoemd als grootste 
knelpunt.  
Dit hoofdstuk gaat na in hoeverre er in de verschillende regio’s sprake is van regionale samenwerking bij het 
organiseren van onderwijs aan nieuwkomers in het po. De resultaten zijn gebaseerd op een enquête onder 
samenwerkingsverbanden passend onderwijs (40 respondenten, waarvan 33 met een volledig ingevulde 
vragenlijst; 46 procent respons) en interviews met experts en met professionals op diverse scholen.  
6.1 Betrokkenheid samenwerkingsverband passend 
onderwijs 
De mate waarin samenwerkingsverbanden passend onderwijs betrokken zijn bij onderwijs aan nieuwkomers 
verschilt per regio. Het verschilt niet alleen per type activiteit die gerelateerd is aan nieuwkomers, maar ook in de 
mate waarin de scholen binnen het samenwerkingsverband te maken hebben met nieuwkomers. In de enquête 
wordt door 28 procent van de samenwerkingsverbanden genoemd dat scholen binnen het samenwerkingsverband 
veel te maken hebben met nieuwkomers. 68 procent van de respondenten classificeert dit als ‘regelmatig’ en 5 
procent noemt dat scholen binnen het samenwerkingsverband ‘bijna nooit’ te maken hebben met nieuwkomers. 
Figuur 6.1 laat zien in welke mate samenwerkingsverbanden betrokken zijn bij verschillende activiteiten en 
afspraken rond nieuwkomersonderwijs in de regio. De meeste samenwerkingsverbanden vervullen een rol als het 
gaat om verwijzingen naar het so, sbo of vso. Dit ligt het dichtst bij de taak die samenwerkingsverbanden passend 
onderwijs hebben. De samenwerkingsverbanden zijn over het algemeen niet intensief betrokken bij de andere 
activiteiten. Een deel heeft betrokkenheid bij het faciliteren van samenwerking tussen scholen en schoolbesturen. 
Die faciliterende rol komt ook terug bij het evalueren/monitoren van het onderwijs aan nieuwkomers en bij het 
organiseren van scholing en kennisdeling op dat gebied. Samenwerkingsverbanden hebben nauwelijks een rol als 
het gaat om de inhoudelijke ontwikkeling van onderwijs aan nieuwkomers.  
 
Een verklaring voor de soms beperkte betrokkenheid kan gevonden worden in het takenpakket van 
samenwerkingsverbanden passend onderwijs. Er zijn samenwerkingsverbanden die vinden dat nieuwkomers buiten 
hun verantwoordelijkheid vallen. Lastig hierbij is ook dat bij de letter van de wet een samenwerkingsverband niet 
eens mág ondersteunen als het gaat om cognitieve achterstanden zoals in taal. Voor meerdere geïnterviewde 
experts is dit een doorn in het oog: “Dat moet echt aangepast worden zodat een samenwerkingsverband er voor 
elk kind is”. Verdeling van middelen over scholen binnen samenwerkingsverbanden is ook verschillend en dat maakt 
het eveneens lastig. Sommige samenwerkingsverbanden verdelen alleen middelen, andere leveren ook 
ondersteuning.  
 

NIEUWKOMERS IN HET PRIMAIR EN VOORTGEZET ONDERWIJS 50 
Samengevat kan geconcludeerd worden dat veel samenwerkingsverbanden passend onderwijs wel 
verantwoordelijkheid willen nemen, maar dat de huidige taakomschrijving en rolverdeling daar niet bij aansluiten. 
Veel samenwerkingsverbanden achten zichzelf wel in staat om een grotere rol te vervullen; 57 procent vindt dat er 
binnen het samenwerkingsverband veel expertise is over onderwijs aan nieuwkomers.  
Figuur 6.2 Verdeeldheid over de verantwoordelijkheid van samenwerkingsverbanden 
De rol van het samenwerkingsverband passend onderwijs bij 
nieuwkomersonderwijs
Het samenwerkingsverband heeft een belangrijke
12% 15% 15% 48% 9%
verantwoordelijkheid in passend onderwijs voor nieuwkomers.
De wet moet aangepast worden zodat
samenwerkingsverbanden een (duidelijkere) rol kunnen
9% 27% 9% 36% 18%
vervullen bij passend onderwijs aan nieuwkomers.
Het samenwerkingsverband in de regio is bij uitstek geschikt om
een rol te spelen bij plaatsing van nieuwkomers omdat het
12% 21% 21% 30% 15%
overzicht heeft van het onderwijsaanbod in de regio.
Het samenwerkingsverband moet niet betrokken worden bij
nieuwkomers als het gaat om taalachterstanden omdat passend
12% 33% 15% 24% 15%
onderwijs daar niet voor bedoeld is.
Het samenwerkingsverband moet zich niet bezighouden met
onderwijs aan nieuwkomers omdat dit ten koste gaat van
33% 36% 18% 9%
leerlingen die extra ondersteuning nodig hebben vanwege
ziekte of een handicap.
0% 20% 40% 60% 80% 100%
Helemaal oneens Grotendeels mee oneens Neutraal Grotendeels mee eens Volledig mee eens
 
Bron: Enquête samenwerkingsverbanden passend onderwijs, SEO Economisch Onderzoek/Kohnstamm Instituut (2022) 
6.2 Invulling van regionale samenwerking 
Ondanks het beeld dat samenwerkingsverbanden passend onderwijs slechts beperkt actief zijn op het gebied van 
onderwijs aan nieuwkomers, zijn in de interviews ook voorbeelden genoemd waar dit anders is, zoals in Haarlem. 
Daar vindt goede afstemming plaats om nieuwkomers op een passende plek te krijgen en waar ook voorkomen 
wordt dat alle nieuwkomers op eenzelfde school terechtkomen. Ook zijn daar voldoende middelen om leerlingen 
zo nodig langer nieuwkomersonderwijs te geven. Tilburg werd daarnaast door experts genoemd als een van de 
beste voorbeelden: kleinschalig onderwijs met taalscholen op drie locaties. Kleinschaligheid creëert een veiligere 
leeromgeving voor leerlingen. Na doorstroom naar een reguliere school is er voor alle leerlingen in het 
samenwerkingsverband een ‘taaltrap’, voor leerkrachten is er een taaltuin met extra begeleiding. Er is een kopklas 
voor leerlingen die tussen wal en schip vallen (overgang po/vo) en regionale monitoring. Wel wordt opgemerkt dat 
dergelijke goede voorbeelden soms sterk afhankelijk zijn van directies die dit ondersteunen en dat het gevaar 
bestaat dat bij wisseling van directies de goede praktijken weer verdwijnen. 
 
Uit de enquête blijkt, dat indien samenwerkingsverbanden passend onderwijs samenwerken met andere partijen in 
de regio (68 procent van de responderende samenwerkingsverbanden), dat dit het vaakst gebeurt met gemeenten 
 

NIEUWKOMERS IN HET PRIMAIR EN VOORTGEZET ONDERWIJS 52 
Bevindingen op AZC-scholen 
Tijdens gesprekken met scholen met nieuwkomersvoorzieningen is de regionale samenwerking aan bod gekomen. 
De samenwerking is breder besproken dan alleen in het kader van samenwerkingsverbanden passend onderwijs. 
De scholen geven op verschillende manieren invulling aan de regionale samenwerking. Binnen de regio van School 
A is samen met LOWAN gezocht naar een betere regionale samenwerking en is een gezamenlijk traject ingezet met 
alle besturen in de regio. Zeven jaar geleden was sprake van een grote toestroom van nieuwkomers en zijn veel 
extra gebouwen neergezet en docenten geworven. Dat was tijdelijk, en met het vertrek van de asielzoekers kwamen 
de gebouwen weer leeg te staan en de docenten bleven over. Zij zijn toen ingezet als een soort vliegende brigade 
op scholen waar leerlingen uit de taalklassen naar uitstromen, om deze leerlingen gedurende een tot twee jaar twee 
keer per week individuele begeleiding te geven. Dat traject wordt nu voortgezet in de vorm van twee Nt2-
ondersteuners die vanuit de stichting waar de school onder valt worden gedetacheerd naar het 
samenwerkingsverband en worden ingezet voor deze begeleiding. De leerlingen krijgen, afhankelijk van hun 
behoefte, extra ondersteuning. Door de verruiming van de definitie van nieuwkomer naar vijf jaar, kan dat voor de 
ene leerling kortdurend zijn, voor een andere leerling kan een aantal jaar nodig zijn. Naast de leerlingen worden 
ook de leerkrachten extra begeleid. Financieel wordt van alle scholen een kleine bijdrage gevraagd en daarmee 
hopen ze op een grotere betrokkenheid van alle scholen in het samenwerkingsverband bij de begeleiding van 
nieuwkomersleerlingen. Niet alle scholen participeren in deze regionale samenwerking: één van de scholen, die 
onder een ander bestuur valt (1-pitter), is wel betrokken, maar heeft een eigen taalklas en maakt geen gebruik van 
de voorzieningen van het samenwerkingsverband.  
 
De taalscholen in de regio van School B hebben bijna allemaal een regiofunctie, maar dat is zonder bemoeienis van 
het samenwerkingsverband. Alle nieuwkomersscholen van de regio hebben veelvuldig overleg. De school vindt het 
goed georganiseerd in de regio, vanaf het jonge kind tot en met het vo, maar het zou wel beter zijn als het 
samenwerkingsverband daarin een rol zou hebben en er financiering zou zijn om bijvoorbeeld een 
onderwijsassistent in te zetten bij de ondersteuning van Nt2-leerlingen op reguliere scholen. Er zijn contacten met 
LOWAN en andere samenwerkingsverbanden om de regionale organisatie beter te organiseren. 
 
In de regio van School C komt regionale samenwerking tussen gemeenten en besturen niet goed van de grond. Via 
LOWAN wordt wel expertise gedeeld, maar van het samenwerkingsverband is meer nodig, bijvoorbeeld in de vorm 
van een consulent of iemand die een rol zou kunnen spelen bij de plaatsing van kinderen.  
 
Het samenwerkingsverband passend onderwijs van School D omvat de gemeente. Binnen het 
samenwerkingsverband is wel aandacht voor het jonge kind en andere onderwerpen zoals hoogbegaafdheid. Maar 
het gaat binnen het samenwerkingsverband niet om beleid voor nieuwkomersonderwijs of het plaatsen van 
kinderen. Binnen de gemeente verloopt de samenwerking niet goed, het ontbreekt aan deskundigheid en er is veel 
verloop bij de medewerkers. Voor de grotere regio buiten de gemeente, is contact met LOWAN en andere 
taalscholen. Zij hebben wel regionale kennisteams, waarin kennis wordt gedeeld, onder andere over didactiek. Het 
overleg heeft vanwege corona weinig plaatsgevonden het afgelopen jaar. 
 
De ervaringen bij de type II en type III scholen waarmee is gesproken zijn ook wisselend. Eén school heeft te maken 
met twee regio’s. In de directe omgeving van de school is het beleid dat alle nieuwkomers eerst naar deze taalschool 
gaan en pas daarna meedraaien op reguliere scholen. De taalschool is ook verbonden aan een andere regio. Daar 
is het beleid dat alleen de leerlingen uit de bovenbouw met beperkte scholingsachtergrond naar de taalschool 
gaan. Overige leerlingen stromen direct in een reguliere school in. De andere type II en type III scholen beschrijven 
dat er eerst beperkte samenwerking was, maar dat deze gaandeweg tot stand is gekomen. Er zijn regionale 
 

NIEUWKOMERS IN HET PRIMAIR EN VOORTGEZET ONDERWIJS 54 
leerkrachten van 17 reguliere scholen de opleiding hebben gevolgd. Overigens konden ook andere functionarissen 
deelnemen, zoals logopedisten en schoolartsen. Er is zo veel belangstelling bij scholen voor dit traject dat besloten 
is om het volgend jaar tweemaal te laten plaatsvinden zodat een dubbel aantal leerkrachten opgeleid kan worden. 
Het idee is begonnen naar een inspirerend voorbeeld in Haarlem met het maatjestraject. Naast het opleidingstraject 
is het samenwerkingsverband nauwer gaan samenwerken met taalscholen over gemeentegrenzen heen.  
Het streven is om zo veel mogelijk besturen te betrekken.  
 
In de twee hierboven beschreven regio’s is er intensieve samenwerking waarbij ook de gemeente mee financiert. 
In de twee andere regio’s is geen of minder financiering vanuit de gemeente en is de samenwerking in een 
beginfase of wordt eerdere samenwerking die een aantal jaren geleden verwaterde, weer op nieuwe wijze hervat. 
 
In het samenwerkingsverband passend onderwijs waarbij samenwerking nog in de beginfase is, is er wel een 
internationale taalklas met experts maar wordt de expertise nog niet overgedragen naar reguliere scholen. 
Leerlingen mogen tien maanden onderwijs volgen in de internationale taalklas en daarna stromen ze door naar een 
reguliere school. Die beperking tot tien maanden heeft met financiering te maken. Kleine gemeenten hebben een 
heel beperkt budget. Een betrokkene bij dit samenwerkingsverband is nu recent in overleg met de gemeente en 
met schoolbesturen en zoekt naar manieren om leerlingen die zijn doorgestroomd te kunnen volgen. De indruk 
bestaat dat leerlingen die doorstromen naar sbo of so, vaak leerlingen zijn die eigenlijk nog niet klaar waren voor 
onderwijs op een reguliere school, maar dit is niet geheel zeker. 
 
Het andere samenwerkingsverband had tot vier jaar geleden een taalschool in de regio waar alle nieuwkomers 
naartoe gingen. In deze taalschool was alle expertise aanwezig, totdat het bij schoolbesturen duidelijk werd dat alle 
financiële middelen naar die ene school gingen. Daar speelde ook nog mee dat het bestuur van de taalschool een 
bestuur was van openbare scholen, waar het leerlingaantal groeide terwijl de katholieke scholen met krimp te 
maken hadden. Besturen wilden zelf de beschikking hebben over de middelen en het onderwijs aan nieuwkomers 
zelf gaan regelen. Doordat scholen alles zelf gingen regelen is de regionale samenwerking verwaterd en is geen 
overzicht van hoe het onderwijs aan nieuwkomers is geregeld. Sommige gemeenten willen niet betrokken zijn, dit 
zijn vooral gemeenten waar weinig nieuwkomers zijn en waar populistische partijen hoog scoren. 
 
Een belangrijk argument waar men wel gevoelig voor is zijn de kosten voor leerlingenvervoer. Als de 
taalontwikkeling niet goed gaat, en leerlingen in speciaal onderwijs terechtkomen, brengt dat hoge kosten mee 
voor leerlingenvervoer. Voor een kleine gemeente kan dit een miljoen per jaar aan vervoerskosten betekenen. 
Wethouders spreken het samenwerkingsverband daarop aan. “Er is altijd wel een wethouder die zegt: zorg dat ze 
niet naar het sbo gaan, weet je wel wat dat kost?”. Een positieve bijkomstigheid van het uiteenvallen van de 
samenwerking is dat de expertise nu meer verspreid is en nieuwkomers dichter bij huis naar school kunnen. Soms 
zitten kinderen ‘s ochtends in de taalschool en ‘s middags in de moederschool. Voorheen was alle expertise 
geconcentreerd bij die ene taalschool en na doorstroom was er niets meer aan expertise.  
 
Sinds kort is toch weer behoefte ontstaan om meer regionaal samen te werken. Er is een regionale educatieve 
agenda opgesteld met een gemeente en met het samenwerkingsverband passend onderwijs. Gemeenten hebben 
als speerpunt opgenomen om alle initiatieven van eerste opvang anderstaligen te inventariseren en te kijken of er 
gezamenlijk iets gedaan kan worden. De urgentie wordt blijkbaar wel gezien maar schoolbesturen reageren 
vooralsnog terughoudend. Dat zit hem vooral in de zeggenschap en financiële middelen. Schoolbesturen willen 
wel afspraken maken maar het liefst ieder bestuur voor zich op gemeentelijk niveau. En het is vooral preventief 
gericht om doorstroom naar sbo te voorkomen vanwege de hoge kosten voor leerlingenvervoer.  
 
 

NIEUWKOMERS IN HET PRIMAIR EN VOORTGEZET ONDERWIJS 56 
6.3 Ervaringen met regionale samenwerking 
De samenwerkingsverbanden zijn gematigd tevreden over hoe de regionale samenwerking rond onderwijs aan 
nieuwkomers momenteel verloopt. Gemiddeld waarderen zij dit met een 6,8. Drie samenwerkingsverbanden 
scoren de samenwerking op 9 of hoger en vijf samenwerkingen waarderen het met een 5 of lager. De 
samenwerkingsverbanden zijn overwegend tevreden over de mate waarin het lukt om nieuwkomers op een 
passende plek te krijgen (Figuur 6.4). En ook bij de doorstroom naar een reguliere school vinden de meeste 
respondenten dat er goed wordt samengewerkt.  
 
Uit de antwoorden op open vragen blijkt dat de samenwerkingsverbanden juist tevreden zijn dat de gemaakte 
afspraken door verschillende partijen nagekomen worden. Het gaat hierbij zowel over samenwerking tussen 
schoolbesturen als tussen schoolbesturen en gemeenten. Ook is een aantal samenwerkingsverbanden tevreden 
over de structuur die ze voor nieuwkomers hebben opgezet. Daarnaast wordt er een aantal punten genoemd die 
niet goed gaan in de regionale samenwerking. Ten eerste worden het lerarentekort en corona genoemd als 
oorzaken. Ook de uitstroom van nieuwkomersleerlingen naar een reguliere school wordt als problematisch 
benoemd. Hier is vaak te weinig aandacht voor. Ook wordt aangegeven dat diverse partijen (scholen en gemeenten) 
vaak niet beschikken over de juiste expertise voor het plaatsen van een kind. 
 
De regelmatig gehoorde klacht dat reguliere scholen niet voldoende rekening houden met de taalachterstand van 
nieuwkomers en dat ze hen niet het voordeel van de twijfel geven bij toelating, wordt niet op grote schaal herkend 
door samenwerkingsverbanden. Een groot deel antwoordt op deze stelling ‘neutraal’ wat geïnterpreteerd kan 
worden als dat ze daar geen zicht op hebben. Het is volgens de meeste samenwerkingsverbanden niet zo dat 
nieuwkomers door hun taalachterstand vaak ten onrechte op het sbo of so geplaatst worden, een praktijk die in de 
interviews vaker genoemd werd. Het beeld van de meeste samenwerkingsverbanden is dat nieuwkomers al na korte 
tijd geplaatst worden op het sbo of so.  
 

NIEUWKOMERS IN HET PRIMAIR EN VOORTGEZET ONDERWIJS 58 
vinden de scholen met een taalklas jammer: ze zouden de scholen waarnaar kinderen uitstromen kunnen 
ondersteunen in de begeleiding van de kinderen. Door drukte komen ze er niet aan toe zelf initiatief te nemen tot 
contact. Als leerlingen doorstromen naar een reguliere klas in dezelfde school is overleg over de voortgang van de 
leerling veel eenvoudiger en gebeurt het ook gemakkelijker. Een docent van de scholengroep betreurt dat in de 
regio aparte taalklassen zijn wegbezuinigd. Het is veeleisend voor leerlingen en docenten om nieuwkomers direct 
op reguliere scholen op te vangen. De ondersteuning van onderwijsassistenten ervaart ze niet als toereikend.  
 
In de enquête is aan samenwerkingsverbanden gevraagd welke factoren succes in de weg zitten als het gaat om 
het organiseren van onderwijs aan nieuwkomers (‘knelpunten’; Figuur 6.5). De vaakst genoemde factor is een 
gebrek aan expertise op het gebied van nieuwkomers op reguliere scholen (66 procent). Meer dan de helft van de 
respondenten benoemt dat de financiering van scholen ontoereikend is voor een goede begeleiding. Personele 
wisselingen van leerkrachten en begeleiders in scholen zijn volgens 46 procent een knelpunt. Andere knelpunten 
die regelmatig genoemd worden, zijn een gebrek aan kennisoverdracht tussen nieuwkomersonderwijs en regulier 
onderwijs (37 procent), een gebrek aan voorzieningen voor nieuwkomers met een mentale beperking (31 procent) 
en een gebrek aan passende voorzieningen voor nieuwkomers in de regio (in het algemeen; 29 procent).     
Figuur 6.5 Een gebrek aan expertise in het regulier onderwijs is het vaakst genoemde knelpunt 
Welk van onderstaande factoren/gebeurtenissen ervaart u als knelpunt bij de 
regionale samenwerking met betrekking tot onderwijs aan nieuwkomers?
Gebrek aan expertise op het gebied van nieuwkomers in
66%
regulier onderwijs
Ontoereikende financiering bij scholen om de
54%
benodigde begeleiding te kunnen geven
Personele wisselingen van leerkrachten/begeleiders in
46%
scholen
Te weinig kennisoverdracht tussen
37%
nieuwkomersonderwijs en regulier onderwijs
Een gebrek aan passende voorzieningen voor
31%
nieuwkomers met een mentale beperking (zoals autisme)
Een gebrek aan passende voorzieningen voor
29%
nieuwkomers in de regio
Wetgeving die belemmert dat het
23%
samenwerkingsverband wordt ingezet voor…
Personele wisselingen in schoolbesturen/managers 14%
Gebrek aan expertise op het gebied van nieuwkomers in
11%
nieuwkomersonderwijs
Te weinig betrokkenheid/draagvlak bij goede
6%
initiatieven, waardoor deze weer snel verdwijnen
Personele wisselingen in het samenwerkingsverband
6%
Anders 29%
0% 10% 20% 30% 40% 50% 60% 70% 80% 90% 100%
 
Bron: Enquête samenwerkingsverbanden passend onderwijs, SEO Economisch Onderzoek/Kohnstamm Instituut (2022) 
 

NIEUWKOMERS IN HET PRIMAIR EN VOORTGEZET ONDERWIJS 60 
7 Onderwijs aan nieuwkomers in het vo en 
mbo 
ISK’s werken met uitstroomprofielen die nieuwkomers voorbereiden om hun 
volgende bestemming op een reguliere school. Ook bij nieuwkomers in de vo-
leeftijd is de overgang naar reguliere scholen een belangrijk moment waar de 
nodige problemen ervaren worden. 
Dit hoofdstuk beschrijft de resultaten van de interviews bij reguliere scholen en ISK’s. Achtereenvolgens komen 
telkens de experts, de ISK’s en de reguliere scholen aan het woord over het onderwijsaanbod (paragraaf 7.1), de 
onderwijsbehoeften (paragraaf 7.2) en de knelpunten (paragraaf 7.3). De resultaten uit de gesprekken met 
leerlingen en ouders zijn omwille van de leesbaarheid verplaatst naar Bijlage A.  Aan het onderzoek namen vier 
ISK’s, een school voor praktijkonderwijs en een mbo-instelling deel.  
7.1 Onderwijsaanbod 
Experts 
Er worden drie leerroutes onderscheiden zoals in onderstaande figuur weergegeven. Deze zijn ontwikkeld door 
LOWAN en ITTA. 
Figuur 7.1 Leerroutes LOWAN en ITTA 
 
Bron: LOWAN, ITTA (2022) 
 

NIEUWKOMERS IN HET PRIMAIR EN VOORTGEZET ONDERWIJS 62 
reguliere vo-scholen. Zo bestaat het vak Nt2 uit veel lessen en er zijn ten minste twee docenten die dat geven, soms 
ook wel verdeeld in Nt2 spreken, woordenschat en grammatica. Soms zijn er docenten van reguliere scholen die 
een vak geven in de ISK. 
 
De vakken die worden gegeven zijn altijd Nt2-vakken, rekenen en wiskunde. Bijna altijd worden daarbij Engels en 
sport gegeven. Ook burgerschap of maatschappelijke vorming komen vaak voor, waarbij de nadruk ligt op 
kennismaking met Nederlandse cultuur, normen en waarden. Maar ook koken en techniek komen geregeld voor. 
Het hangt ook af van de locatie en of er alleen theorielokalen zijn. Het aandeel taal is heel groot, waarbij ook in 
rekenen/wiskunde en maatschappelijke oriëntatie veel taal zit. Alle inhoud gaat via taal. Van de 32 lesuren is vaak 
rond de 20 uur Nt2. Andere vakken zijn ook erg verweven met Nt2. 
 
Er wordt veel met standaardmethoden gewerkt: Disk en Zebra plus. LOWAN heeft een startpakket gemaakt met 
een lessenplan voor nieuwkomers gedurende hun eerste 8 weken in de ISK. Er is steeds meer materiaal, maar niet 
specifiek voor ISK’s, waardoor vaak gebruik wordt gemaakt van lesmateriaal voor volwassenen. Het probleem hierbij 
is dat de thema’s niet goed aansluiten op de leeftijdsgroep. Ook mist er inhoud, zoals over het leren van schoolse 
vaardigheden. 
   
Iedere leerling in een ISK heeft een individueel leerrouteplan, maar ook daar zijn grote verschillen per ISK. De ene 
school werkt met stappenplannen en scores terwijl de andere het meer klassikaal doet en op gezette tijden toetst. 
Vooral de Nt2-docenten en mentoren (vaak gecombineerd) houden goed in de gaten waar hiaten zijn en waar extra 
aandacht nodig is. Ook bij het werken met leerdoelen zijn er grote verschillen per ISK. 
 
Programma’s of materialen om het welbevinden van nieuwkomers in het vo te vergroten zijn er vrijwel niet, wordt 
opgemerkt. Scholen zoeken zelf naar bestaande materialen. Scholen passen materialen aan om ze toegankelijk te 
maken voor nieuwkomers. Er zijn wel goede ervaringen met peer support. Het Haarlemmermeerlyceum wordt in dit 
verband genoemd, waar 60 nieuwkomers deelnemen. Door de grote aantallen is het ook gemakkelijker om 
activiteiten, zoals bijeenkomsten, te organiseren. Bijeenkomsten met alle nieuwkomers van een school hebben als 
voordeel dat ze ook landgenoten tegenkomen. Op scholen met weinig nieuwkomers is het extra belangrijk dat er 
bij ieders achtergrond wordt stilgestaan en leerlingen gesprekken met elkaar voeren.  
 
Toetsen  
In een ISK worden vaak toetsen van Bureau ICE afgenomen (Jij!, voorheen TOA-toetsen). Het potentieel van een 
leerling is moeilijk te overzien, zo is de ervaring. Er is vaak twijfel over wat de beste keuze is, snelle doorstroom naar 
praktijkonderwijs of er langer over doen om een hoger niveau te bereiken.  
 
Doorstroom, overdracht en nazorg  
De overdracht tussen de ISK en regulier vo-scholen wordt als redelijk warm ervaren. Maar de ontvangende school 
begrijpt vaak niet goed waar extra aandacht voor zou moeten zijn. Naar het mbo is meestal geen warme overdracht 
vanuit de ISK. Voor leerlingen die naar entree-opleiding gaan is er meestal wel een warme overdracht. Voor 
nieuwkomers die eenmaal zijn doorgestroomd naar een reguliere school is het heel verschillend of er nog extra 
begeleiding of onderwijs is en zo ja, hoe dat vorm krijgt. Voor nieuwkomers gaat het budget in grote mate naar 
ISK’s. De ISK’s hebben een nieuwe opdracht gekregen: expertisedeling met reguliere scholen. Het streven is om zo 
veel mogelijk Nt2-expertise te delen, bijvoorbeeld in een Nt2-expertisecentrum, zodat er meer begeleiding gaat 
komen op reguliere scholen.  
 
 

NIEUWKOMERS IN HET PRIMAIR EN VOORTGEZET ONDERWIJS 64 
begeleid werk. Dit zijn meestal leerwerkbedrijven die begeleid werken en/of inburgering aanbieden in 
samenwerking met beroepsopleidingen.  
 
De ISK’s in dit onderzoek hebben tussen de 12 en 17 leerlingen per klas. Op drie van de vier ISK’s stromen leerlingen 
in vanaf 12 jaar en op één ISK vanaf 15 jaar. De meeste leerlingen zijn 17, 18 of 19 jaar. De klassen zijn over het 
algemeen ingedeeld met leerlingen tussen de 12 en de 15 jaar en tussen de 15 en de 18 jaar. Leerlingen mogen 
e
zich inschrijven tot hun 18 verjaardag. De ISK’s voeren een flexibel beleid en leerlingen mogen hun school afmaken 
ook al zijn ze de 18 al gepasseerd. Idealiter zijn de klassen niet groter dan 15 leerlingen. Gemiddeld duurt de ISK 
twee jaar, maar de duur varieert tussen een en drie jaar. Leerlingen in de alfabetiseringsgroepen hebben vaak drie 
jaar nodig. Leerlingen die in een uitstroomgroep richting het vo zitten, maar het toch niet halen, blijven soms vier 
jaar op de ISK omdat zij zich dan kunnen voorbereiden op het mbo. Sommige leerlingen verblijven korter dan een 
jaar op de ISK omdat ze snel richting een reguliere school kunnen gaan, omdat ze bijvoorbeeld al op een andere 
ISK hebben gezeten of snel leren.  
 
Op alle ISK’s in dit onderzoek vindt een intake plaats waarin leerlingen ten minste toetsen afnemen op het gebied 
van taal en rekenen om hun niveau te bepalen. Als leerlingen wiskunde of Engels kennen worden ze ook daarop 
getoetst. De intakes variëren van een dag tot een periode van drie weken waarbij leerlingen opdrachten maken en 
aan de hand van een checklist worden gescoord door docenten op onder andere gedrag en houding. Op alle ISK’s 
in dit onderzoek kunnen leerlingen het hele jaar door instromen. Op een van de ISK’s stroomt gemiddeld iedere 
week een nieuwe leerling in. Leerlingen kunnen ofwel het hele jaar door of op een aantal geplande momenten 
wisselen van groep als een andere groep beter past bij hun niveau of welzijn. Groepen worden samengesteld op 
basis van leersnelheid en startniveau, niet op basis van iemands verblijfsduur in Nederland. Er wordt zorgvuldig 
gekeken naar de samenstelling van groepen, in welke groep leerlingen het best bij elkaar passen op onder andere 
welzijn, houding, gedrag en achtergrond van leerlingen. Op de ISK’s worden naast intaketesten gesprekken 
gevoerd met ouders of verzorgers en leerlingen om de onderwijsachtergrond van leerlingen te bespreken. Die is 
belangrijk om leerlingen beter te kunnen plaatsen en begeleiden op niveau, houding, gedrag en welzijn. De mate 
van communicatie die mogelijk is tussen docenten, ouders en leerlingen, is afhankelijk van of leerlingen of ouders 
een beetje Engels spreken en of zij een (voor)opleiding hebben gehad. Een van de ISK’s gebruikt regelmatig de 
tolkentelefoon bij een intakegesprek. 
 
Op een van de ISK’s worden leerlingen de eerste drie weken gemonitord. Aan het einde van de intake volgt een 
teamoverleg van betrokken medewerkers die per leerling een profiel opstellen dat om de drie maanden wordt 
geëvalueerd en bijgesteld. Een profiel bestaat uit een gepersonaliseerd leertraject van een tot drie jaar, afhankelijk 
van het instapniveau. Speciale teams van docenten die als taak hebben om de profielen te monitoren gaan daarvoor 
in gesprek met docenten, de professionals verantwoordelijk voor de intake en het zorgteam (onder andere de ib’er) 
om vanuit verschillende perspectieven naar ieder kind en zijn/haar ontwikkeling te kijken.  
 
Onderwijsdoelen en –aanbod  
Op ISK’s ligt de nadruk op Nederlandse taalverwerving: lezen, schrijven, luisteren en spreken. Daarnaast leren 
kinderen rekenen en, afhankelijk per ISK, vakken zoals tekenen, geschiedenis, Engels, ICT, sport, natuur, een creatief 
vak, burgerschap, maatschappijleer of koken. De leerlijnen op een ISK zijn afgestemd op individuele leerlingen en 
afhankelijk van hun leersnelheid doorlopen leerlingen bepaalde lesstof tot zij een passend uitstroomniveau bereikt 
hebben. Niveaus kunnen behoorlijk verschillen binnen een klas en docenten benadrukken dat ze zo veel mogelijk 
maatwerk leveren. De meeste ISK’s werken met digitale taalprogramma’s die gepersonaliseerd zijn zodat kinderen 
op hun eigen tempo kunnen werken. Ook gebruiken ISK’s bepaalde referentieniveaus aan de hand waarvan lesstof 
 

NIEUWKOMERS IN HET PRIMAIR EN VOORTGEZET ONDERWIJS 66 
die de rest van de klas niet kan verstaan en waakt daarvoor. Docenten ervaren het met name bij de 
alfabetiseringsgroepen als bevorderend dat de thuistaal als steuntaal wordt gebruikt onderling zodat leerlingen 
elkaar kunnen helpen. Docenten proberen soms een vorm van controle te houden op wat er wordt gezegd door 
bijvoorbeeld te vragen of een leerling kan uitleggen wat die heeft verteld in de thuistaal. 
 
Doorstroom, overdracht en nazorg 
Twee ISK’s hebben een sterke regiofunctie en werken met veel verschillende vo- en mbo-scholen samen. Eén van 
de ISK’s is geen onderdeel van een vo-school. Professionals ervaren dat enerzijds als handicap omdat hun leerlingen 
niet gemakkelijk/toegankelijk kunnen meelopen in een reguliere school. Anderzijds wordt er goed samengewerkt 
met reguliere scholen en bestaat er een convenant tussen deze ISK en de vo- en mbo-scholen in de regio. Er is 
wekelijks contact met het samenwerkingsverband en reguliere vo-scholen nemen meestal het advies van de ISK 
over voor een bepaald niveau bij de overstap van een ISK-leerling naar een reguliere school. De toelating op het 
mbo is afhankelijk van de beoordeling door de mbo-school van het portfolio van leerlingen. De ISK heeft met een 
mbo-opleiding een samenwerking op dit gebied. Dit werkt bevorderend, denken de professionals, voor de kans 
om de entree-opleiding en inburgering, of de entree- en mbo-niveau 2-opleiding (zonder inburgering) goed af te 
ronden. De mbo-opleiding biedt bijvoorbeeld maatwerk voor nieuwkomersleerlingen en er zijn korte lijntjes tussen 
de opleiding en de ISK, professionals weten elkaar te vinden als ze vragen hebben. Het convenant biedt ook 
handvatten voor samenwerking op het gebied van stages bij reguliere vo-scholen. Leerlingen leren tijdens hun 
stage waaraan ze moeten werken om in te kunnen stromen op de vo-school. In het mbo geldt dat leerlingen 
meelopen met vakken om te ervaren wat bijvoorbeeld praktijkvakken zijn.  
 
Twee ISK’s in dit onderzoek benadrukken dat de samenwerking met reguliere scholen afhankelijk is per instelling. 
Met sommige instellingen zijn afspraken en is het helder wat een leerling moet kennen en kunnen per opleiding en 
niveau. Het advies van een ISK en het besluit tot toelating van het mbo sluiten dan meestal op elkaar aan. Met andere 
instellingen werkt het minder goed en merken ISK’s dat mbo-opleidingen geneigd zijn nieuwkomersleerlingen altijd 
in te laten stromen op entree-niveau, ook als de ISK niveau 2, 3 of 4 adviseert. In sommige gevallen vraagt de ISK 
een passende toets af te nemen bij leerlingen om hun niveau beter zichtbaar te maken of gaat een medewerker van 
de ISK mee naar een toelatingsgesprek om de kansen van de leerlingen op toelating te vergroten.  
 
Eén van de ISK’s benoemt de goede samenwerking met de gemeente waarin zij gehuisvest zijn. Voor het vso en 
praktijkonderwijs werkt de ISK samen met de gemeente aan de hand van overstapcoaches. Die coaches begeleiden 
ISK-leerlingen tijdens en na hun overstap naar een reguliere school. Deze ISK wil soortgelijke coaches voor 
leerlingen die overstappen naar het mbo en voor leerlingen die vervolgens doorstromen van entree naar mbo-2 
omdat die overstap voor (oud-)nieuwkomersleerlingen ook moeilijk kan verlopen.  
 
Alle ISK’s in dit onderzoek vervullen een expertisefunctie in de regio en geven advies aan reguliere scholen. Een ISK 
nodigt actief mbo-professionals uit om mee te kijken op en te komen leren van de ISK en om samen onderwijs op 
te zetten dat aansluit bij de uitdagingen waar nieuwkomers tegenaanlopen, zoals het vinden van stages en 
leerwerktrajecten. Een ander ISK noemt dat zij advies geven aan vo-scholen als deze vragen hebben over 
nieuwkomersleerlingen. Bepaalde groepen nieuwkomers zoals Zuid-Afrikanen of Russen, hebben soms de 
voorkeur voor reguliere scholen in plaats van de ISK en vo-scholen in de regio vragen de ISK dan om testen af te 
nemen om het onderwijsniveau van deze leerlingen beter te kunnen bepalen. Soms blijkt daaruit dat leerlingen toch 
beter op de ISK kunnen instromen. In sommige gevallen wordt dat advies opgevolgd. In andere gevallen adviseert 
de ISK de vo-school hoe ze de leerlingen beter kunnen ondersteunen. 
 

NIEUWKOMERS IN HET PRIMAIR EN VOORTGEZET ONDERWIJS 68 
Nieuwkomersleerlingen stromen in vanuit de ISK of vanuit de taalschool (po). De samenwerking met de ISK wordt 
ervaren als goed. De school ontvangt een uitgebreid dossier van de ISK en er is een warme overdracht waarbij ze 
meermaals per jaar contact hebben met een vaste contactpersoon van de ISK.  
 
Onderwijsdoelen en –aanbod  
De professionals in het praktijkonderwijs merken dat leerlingen uitvallen op stage of moeite hebben om een stage 
te vinden, wanneer hun Nederlandse taalvaardigheid beperkt is. Dit heeft negatieve gevolgen voor onder andere 
het zelfvertrouwen en het welzijn van de leerlingen. Op de school voor praktijkonderwijs wordt daarom gewerkt aan 
een integraal beleidsplan met aandacht voor Nederlands als tweede taal in alle lessen op school, in een aparte Nt2-
les en door de professionele ontwikkeling van docenten op dit thema. De school experimenteert met aanbod voor 
deze leerlingen en is zoekende wat voor hun doelgroep het belangrijkst is.  
 
De mbo-school in dit onderzoek heeft al meer ervaring met onderwijs aan anderstaligen dan de school voor 
praktijkonderwijs en heeft daarvoor een speciaal programma waarin nieuwkomers binnen twee jaar hun entree-
diploma kunnen behalen: de Nt2-route. Op de Nt2-route stromen leerlingen in vanuit de ISK van dezelfde 
onderwijsinstelling of een andere ISK binnen de regio. De Nt2-route is speciaal voor nieuwkomersleerlingen die 
onvoldoende Nederlands beheersen om te starten met het entree-onderwijs op een reguliere school. Er zijn geen 
aparte klassen voor Nt2-leerlingen, de leerlingen zitten gemengd met reguliere leerlingen. In ons gesprek met de 
nieuwkomersleerling in het mbo vertelt de leerling wel dat hij/zij twee uur extra Nederlandse les krijgt per week. De 
Nt2-leerlingen volgen verder hetzelfde onderwijsprogramma als de reguliere leerlingen, maar kunnen daar langer 
over doen. Aandacht voor de Nederlandse taal is zo veel mogelijk in reguliere lessen geïntegreerd omdat, zo is de 
ervaring van docenten, de meeste leerlingen geen motivatie of tijd hebben voor een extra lesuur Nederlands op 
het rooster. Het onderwijsaanbod voor nieuwkomers is hetzelfde, volgens de docenten, behalve de interne stage 
waar leerlingen kennismaken met stagelopen. Bij de interne stage worden werksituaties geoefend. Er wordt 
samengewerkt met een erkend stagebedrijf. Activiteiten zijn onder andere koken voor buurtbewoners, wandelen 
met dementerende mensen en boodschappen doen voor bewoners van het verzorgingstehuis. Leerlingen werken 
aan individuele leerdoelen zoals een gesprek voeren. De groepen zijn klein en er zijn twee docenten per groep 
beschikbaar om zo veel mogelijk maatwerk te leveren. Leerlingen moeten ook een stage buiten school doen.  
 
Bij de praktijkvakken (voor Nt2- en reguliere leerlingen) staan twee docenten voor een groep. Er kan daardoor beter 
gedifferentieerd worden. In de meeste vakken is een aanbod voor de gehele groep (klassikaal), behalve bij 
Nederlands en rekenen waar leerlingen op hun eigen tempo en niveau leerstof aangeboden krijgen. Leerlingen 
kunnen examen Nederlands doen op 1F, 2F of 3F niveau of op alle niveaus en het hoogste cijfer kiezen voor op hun 
diploma. Na de Nt2-entreeopleiding stromen sommige leerlingen uit naar werk of naar niveau 2- opleidingen 
werken en leren.  
 
Doorstroom, overdracht en nazorg  
Er zijn korte lijnen tussen docenten op de entree-opleiding en de ISK en een aantal entree-docenten heeft kennis 
van en ervaring met Nt2.  
 
Thuistalen 
Docenten van de school voor praktijkonderwijs hebben wisselende ervaringen met thuistalen van 
nieuwkomersleerlingen op school. In kleine groepen zoals bij de interne stage merken docenten dat leerlingen 
elkaar kunnen helpen als ze in hun thuistaal communiceren. Leerlingen voelen zich veilig als ze zowel in het 
Nederlands als in hun thuistaal kunnen communiceren. Een van de docenten die we spreken zou graag willen 
experimenteren in praktijklessen met het gebruik van tolken die samen met de docent lesgeven en in de thuistaal 
 

NIEUWKOMERS IN HET PRIMAIR EN VOORTGEZET ONDERWIJS 70 
Er is veel aandacht nodig voor kennismaking met elkaar. Zonder kennismakingsopdrachten krijg je geen cohesie 
en groepsbinding. Vaak doen Nt2-docenten dit omdat die de groep het meest zien. Daarnaast is er behoefte aan 
het verwerven van sociale vaardigheden, de geschreven en ongeschreven regels en burgerschap. De gewone 
omgang in de Nederlandse cultuur die voor een nieuwkomer helemaal niet normaal is. En in een latere fase zijn ook 
studievaardigheden belangrijk, afhankelijk van welke basis er al is.   
 
Voor leerlingen die potentieel traumatische ervaringen hebben meegemaakt ziet men geen andere behoeften dan 
bij andere leerlingen. “Mensen denken soms dat asielzoekers allemaal getraumatiseerd zijn en dat is niet zo. Het is 
een krachtige, flexibele groep met veel veerkracht”.   
 
Specifieke groepen (nieuwkomers)leerlingen 
Voor (voormalig-) nieuwkomers die so/praktijkonderwijs volgen, geldt dat er behoefte is aan maatwerk en goed 
signaleren door de docent als een leerling niet op de goede plek zit. Nieuwkomers zitten volgens experts vaak ten 
onrechte in dit type onderwijs of op een te laag onderwijsniveau, dus zorgen voor goede plaatsing, maatwerk en 
signaleren zijn van belang. Eén van de experts, tevens ervaringsdeskundige, noemt dat enkele personen, zoals een 
begeleider van de opvangvoorziening, inzagen dat zij en haar broer meer in hun mars hadden. Zij hebben zich voor 
hen ingezet om te lage plaatsing, conform het advies van de ISK, te voorkomen. Ook benadrukt ze het belang van 
de eigen taal: “Het is belangrijk dat je connectie houdt met je eigen taal en het helpt je bij het leren van de 
Nederlandse taal. Daar werd toen nog niet zo over gedacht”. Als oplossing wordt het werken met uitstroomprofielen 
en individuele ontwikkelingsplannen genoemd. Hiermee is het beter mogelijk om bij te sturen zodat ook echt 
uitstroom op het beoogde niveau tot stand komt.   
 
Daarnaast worden verschillen genoemd in ambitieniveau, waarbij meer maatwerk wenselijk zou zijn. Sommige 
leerlingen zijn heel prestatiegericht, doen het goed op school en willen veel leren, op een hoger niveau en ook 
Engels. Dit wordt veel gezien bij leerlingen uit Syrië. Ouders van deze leerlingen zijn vaak heel betrokken en bellen 
regelmatig vanuit vluchtelingenkampen buiten Nederland over het onderwijs van hun kind. Ook zijn er 
nieuwkomers die ongeletterd zijn, wat gevolgen heeft voor het leervermogen. Dit komt veel voor bij leerlingen uit 
Eritrea. Leerlingen zonder schoolervaring zijn meer gebaat bij praktisch gericht onderwijs. Hierbij is het ook van 
belang om leermiddelen te vinden die passen bij de leerling. “Als een bepaald boek uit een methode niet werkt bij 
een leerling, dan niet hetzelfde boek gaan herhalen (wat wel voorkomt) maar iets anders bieden dat beter aansluit”.    
 
Er is een flinke instroom van Noord-Afrikaanse nieuwkomers. Ze hebben geen perspectief om in Nederland te 
blijven omdat dit als veilige landen gelden. Deze leerlingen hebben vaak al jaren op straat geleefd en drugsgebruik 
komt onder hen veel voor. Het is moeilijk om deze groep op school te krijgen en te motiveren. Voor deze groep 
sluit het huidige nieuwkomersonderwijs niet aan. Vakken als Engels en Frans zijn zinvoller dan Nederlands en 
burgerschap. Het zou beter zijn hen iets te bieden wat praktijkgericht is en waar ze iets aan hebben in het land van 
herkomst, waar ze weer naar terug zullen gaan. Er is een project in Den Helder in samenwerking met de gemeente 
waarbij nieuwkomers in drie maanden een certificaat halen over zonne-energie en waarbij een baan in het land van 
herkomst gegarandeerd is.  
 
Veel voorkomende behoeften bij AMV’s zijn beter leren slapen, beter omgaan met stress en meer contact krijgen 
met Nederlanders. De stress die zij ervaren heeft vaak met gezinshereniging te maken en de enorme druk die 
afwezige ouders en familieleden op leerlingen uitoefenen. “Leerlingen voelen zich verantwoordelijk voor hun 
familie en de tijd dat ze met gezinshereniging bezig zijn hebben ze eigenlijk geen ruimte voor leren”. Wat de school 
zou kunnen doen is als eerste stap het leren herkennen van signalen. Er zijn programma’s om te leren ontspannen. 
In de ISK in Hoofddorp wordt gewerkt met ‘Mindfit’, een laagdrempelige soort psycho-educatie. Ook worden 
 

NIEUWKOMERS IN HET PRIMAIR EN VOORTGEZET ONDERWIJS 72 
schooltaalwoorden. Op reguliere scholen hebben (oud-)nieuwkomersleerlingen extra begeleiding nodig bij (het 
vinden van) een stage en bij het wennen aan de structuur op een mbo-school waarin er van leerlingen verwacht 
wordt dat zij studievaardigheden bezitten en zelfstandig zaken regelen (bijvoorbeeld een docent mailen, 
studieboeken aanschaffen of hulp organiseren). Ook in het beroepsonderwijs is blijvend extra aandacht voor 
Nederlandse taal nodig.  
 
Sociaal-emotioneel 
Ter ondersteuning van sociaal-emotionele ontwikkeling en welbevinden bieden docenten extra aandacht. Voor 
sociaal welbevinden is structuur belangrijk, niet te veel veranderingen en het uitleggen en meenemen van 
leerlingen in het Nederlandse onderwijssysteem en de Nederlandse manieren van lesgeven en kijken naar de 
wereld. “Leerlingen komen uit zo veel verschillende landen en moeten wennen aan het Nederlandse 
onderwijssysteem. Dat wij op een andere manier kijken en lesgeven. Samenwerkend leren bijvoorbeeld en dat niet 
alles wat de docent zegt de waarheid is, maar dat ze hun denkstappen moeten activeren, zelf initiatief nemen, en 
hoe leer je nou het best en wat past bij jou? Dat vinden veel leerlingen lastig omdat ze het niet kennen”. Wat goed 
werkt, zeggen de respondenten van één van de ISK’s, zijn peer-to-peer projecten waarbij leerlingen die nieuw zijn 
worden begeleid door oudere leerlingen, zowel op de ISK als op reguliere scholen. 
 
Specifieke groepen (nieuwkomersleerlingen) 
Op twee van de ISK’s merken de professionals dat leerlingen die zonder ouders in Nederland wonen (AMV’s) meer 
behoefte hebben aan ondersteuning dan andere nieuwkomers. De omvang van deze groep leerlingen wordt 
aanzienlijk genoemd. Docenten merken dat zij een toegankelijk eerste aanspreekpunt zijn voor deze leerlingen 
bijvoorbeeld om een tandarts te regelen of naar de huisarts gaan. De ervaring van respondenten is dat de kwaliteit 
en intensiteit van begeleiding van AMV’s vanuit bijvoorbeeld het COA sterk verschilt. Dat heeft invloed op het 
welzijn van de leerlingen en sommige leerlingen komen niet of moeizaam tot leren. De ISK onderhoudt contact met 
de begeleiders van AMV’s en ervaart dit als intensief en werkdrukverhogend. Respondenten merken dat 
begeleiding aan AMV’s vaak te beperkt is. Ook ervaren ze lange wachtlijsten voor specialistische hulp voor 
leerlingen die dat nodig hebben. AMV-leerlingen hebben structuur nodig, regelmaat en dagbesteding, noemen 
professionals van een ISK. Voor hen is school vaak fijn met name als ze zich veilig voelen, kunnen samenwerken met 
verschillende leerlingen en succeservaringen opdoen. Wat hieraan bijdraagt zijn een goed pedagogisch klimaat en 
gemêleerde groepen leerlingen die elkaar ondersteunen, noemen de respondenten. Wat dit type leerling lastig 
vindt, vertellen docenten, is op tijd komen en afspraken goed doorgeven. Er wordt daarom op een van de ISK’s veel 
ingezet op begeleiding door mentoren op school. Deze ISK heeft een dubbelmentoraat, zodat docenten met een 
collega samen mentorleerlingen monitoren en begeleiden en zodat leerlingen twee mentoren hebben waarbij ze 
terecht kunnen.  
 
Een kleine groep leerlingen, niet per se de AMV-doelgroep, heeft te maken met veel verzuim en multiproblematiek 
waaronder dak- of thuisloosheid. Dit blijkt een lastige groep waarover weinig bekend is. De ISK’s hebben geen grip 
op de problematiek van deze leerlingen en zien dat ook niet als hun taak. Docenten denken dat deze groep 
leerlingen al meerdere jaren in diverse landen in Europa hebben verbleven en met name gebaat zijn bij begeleiding 
van maatschappelijk werk, een stabiel ritme en het vervullen van primaire behoeften zoals huisvesting. Deze 
leerlingen blijven vaak niet in beeld in de ISK’s.  
 
De ISK’s in dit onderzoek hebben zorgteams van waaruit aandacht wordt gegeven aan extra ondersteuning en 
traumasensitief lesgeven. Enkele respondenten vertellen traumasensitief les te geven, bijvoorbeeld door aandacht 
te hebben voor nieuwe kansen (het hoeft niet in één keer goed) en leerlingen de ruimte geven om elkaar te steunen. 
Leerlingen met extra zorgbehoeften worden bij de meeste ISK’s ondersteund vanuit het zorgteam. Wanneer 
 

NIEUWKOMERS IN HET PRIMAIR EN VOORTGEZET ONDERWIJS 74 
te laten zien wat ze kunnen. Een van de docenten vraagt nieuwkomersleerlingen vaker om iets voor te doen. De 
docenten merken dat leerlingen (soms al met een diploma behaald in hun moederland) moeite hebben om hun 
kennis en vaardigheden te verwoorden in het Nederlands. Het helpt als docenten tijdens praktijkvakken (denk aan 
koken of techniek) bij leerlingen checken en hen helpen te benoemen wat ze doen. Docenten focussen op het 
kennen en kunnen uitspreken van Nederlandse woorden van de instrumenten of gereedschappen die leerlingen 
gebruiken, want daarop worden leerlingen geëxamineerd. 
7.3 Knelpunten 
Experts 
Organisatie 
In Nederland stromen te veel leerlingen door naar praktijkonderwijs, vinden alle geïnterviewde experts. Veel van 
deze leerlingen stromen vervolgens door naar mbo niveau 2 waaruit af te leiden is dat de keuze voor 
praktijkonderwijs niet altijd goed was. Waardoor de lage plaatsing komt is niet geheel duidelijk. Genoemd wordt 
dat de capaciteit en het leerpotentieel van leerlingen slecht worden ingeschat en dat reguliere scholen te veel 
drempels opwerpen bij de toelating van leerlingen. Maar de indruk bestaat dat er vanuit de ISK’s ook niet genoeg 
wordt gedaan om leerlingen op een hoger niveau te krijgen, omdat ze gewend zijn aan die lage doorstroom. 
 
Er is nauwelijks aandacht voor anderstalige leerlingen in lerarenopleidingen waardoor leraren niet voorbereid zijn 
op deze doelgroep. Respondenten zouden het goed vinden als leraren daarin meer expertise krijgen, ook omdat 
dit niet alleen goed is voor nieuwkomers maar voor taalzwakkere leerlingen in het algemeen. Men ziet wel dat het 
steeds meer aandacht krijgt. 
 
Regelmatig komt men onbegrip tegen over verzuim van leerlingen. Er wordt niet genoeg rekening gehouden met 
de omstandigheden van nieuwkomers. Gezinshereniging kan soms 1,5 jaar duren. Soms zitten ouders in kampen in 
Italië en Griekenland, en oefenen druk uit op hun kind: “Doe je wel je best voor ons”. Jongeren hebben daar geen 
invloed op en hebben veel last van stress, wat invloed heeft op het verzuim. Zij komen dan soms in een straftraject 
terecht, terwijl hulp bieden als een betere ingang wordt gezien om jongeren weer op school te krijgen. 
 
Onderwijsaanbod 
De ervaring is dat heel veel scholen werken met leerroutes en de uitstroomprofielen, wat op zich wordt toegejuicht, 
maar dat een deel daarvan niet bekend is met wat daaronder ligt. Een leerling die door wil stromen in het onderwijs 
heeft behoefte aan vakken zoals aardrijkskunde en biologie zodat het aansluit op vervolgonderwijs. Daar wordt 
door ISK’s heel verschillend mee omgegaan en leerlijnen en streefdoelen zijn niet verplicht met als gevolg dat er 
vaak geen goede aansluiting is met het vervolg.   
 
Het gebruik van IQ-tests bij schooladviezen en plaatsing wordt als een doorn in het oog gezien. “We weten allemaal 
dat er geen cultuurvrije intelligentietests bestaan en nieuwkomers scoren bovengemiddeld laag. Jongeren komen 
daardoor te laag terecht”. Er worden voorbeelden genoemd van jongeren die door angst en onzekerheid heel laag 
scoren terwijl ze een universitaire opleiding aankunnen. “De score dragen ze hun hele schoolcarrière mee”.  
 
Er is op de ISK’s weinig aanbod om het welbevinden van leerlingen te bevorderen. Op het regulier vo, vooral op 
havo en vwo, is er zo goed als niets voor nieuwkomers. Dit terwijl daar wel behoefte aan is gezien bovengenoemde 
problematiek. Leerlingen vinden de overgang van ISK naar een reguliere school moeilijk en voelen zich verloren. 
 

NIEUWKOMERS IN HET PRIMAIR EN VOORTGEZET ONDERWIJS 76 
 
Het contact tussen jeugdbeschermers van Nidos en scholen is niet altijd goed en het belangrijkste knelpunt hierbij 
zijns het verwachtingspatroon en het onvoldoende elkaars terrein kennen. Een jeugdbeschermer heeft wel 50 
jongeren onder zich en vervult niet de rol van vader of moeder van het kind, bijvoorbeeld om jongeren ‘s morgens 
uit bed te halen. Dit is uitbesteed aan andere contractpartners. Jeugdbeschermers zien jongeren minimaal eens per 
vier weken. Deze verkeerde verwachtingen leiden tot onnodige spanningen tussen scholen en jeugdbeschermers.  
 
Ouderbetrokkenheid  
Er is een taalbarrière in het contact met ouders en vaak zijn ouders überhaupt niet in beeld. In bepaalde culturen 
bemoei je je als ouders niet met het onderwijs. Ouders kunnen veel stress of problemen hebben waardoor hun 
hoofd er niet naar staat.  
Docenten 
Docenten en professionals ISK’s 
Organisatie 
Professionals van meerdere ISK’s in dit onderzoek vertellen dat het docententeam nogal kan wisselen op basis van 
de leerlingeninstroom en formatie per schooljaar. Op een van de ISK’s in dit onderzoek vertellen professionals dat 
de kwaliteit van docenten wisselend is en dat dat bemoeilijkt wordt doordat er weinig vaste contracten kunnen 
worden gegeven. Dit staat de professionele ontwikkeling van het team en de onderwijskwaliteit in de weg, zeker 
omdat de ISK veel formatief toetst en de ontwikkeling van leerlingen in het geheel bekijkt, niet alleen op basis van 
toetsen. Als de ene docent de ontwikkeling van een leerling op manier A bekijkt en de andere docent op manier B, 
bemoeilijkt dat het volgen van de ontwikkeling van leerlingen en het uitdagen van leerlingen op een passend 
niveau.  
 
Onderwijsaanbod 
Een knelpunt dat door meerdere ISK-professionals wordt genoemd is de aansluiting van de leerlijn op het onderwijs 
op reguliere scholen, die is vaak onvoldoende. Professionals zien dat leerdoelen nog beter zouden moeten 
aansluiten op elkaar en dat de overstap naar een reguliere school gepaard moet gaan met intensievere begeleiding. 
Professionals van een van de ISK’s in dit onderzoek vertellen dat de AVG in de weg staat van nazorg, omdat 
vervolgopleidingen geen informatie over doorgestroomde leerlingen met de ISK mogen delen en de ISK daarom 
geen advies over individuele leerlingen kan geven.  
 
Op meerdere ISK’s in dit onderzoek vertellen professionals dat het onduidelijk en onoverzichtelijk is voor leerlingen 
en hun ouders welk beroep zij in Nederland kunnen doen. Het zou helpen als er meer begeleiding voor leerlingen 
en ouders komt. Op meerdere ISK’s hebben professionals te maken met te hoge verwachtingen van ouders die niet 
overeenkomen met de praktijk waarin leerlingen zich begeven. Met name leerlingen die het Latijnse alfabet nog 
niet machtig zijn kunnen deze verwachtingen van ouders niet waarmaken.  
 
Specifieke groepen  
Wat opvalt is dat op alle ISK’s wordt genoemd dat er een groep leerlingen tussen wal en schip valt. Het gaat om een 
groep leerlingen die extra moeite heeft met het leren van de Nederlandse taal door een laag IQ, gedragsproblemen 
of andere uitdagingen op het gebied van cognitieve en/of sociaal-emotionele ontwikkeling. De meeste ISK’s in dit 
onderzoek geven bijvoorbeeld aan dat leerlingen die normaliter in Nederland naar het speciaal onderwijs zouden 
gaan, lastig (op de juiste plek) te plaatsen zijn. Er zijn beperkte mogelijkheden om leerlingen die geen Nederlands 
 

NIEUWKOMERS IN HET PRIMAIR EN VOORTGEZET ONDERWIJS 78 
Docenten en professionals reguliere scholen 
Organisatie 
In het mbo vinden docenten het lastig dat de onderwijsbehoefte van een Nt2-leerling verschilt van die van snelle 
leerlingen die bijvoorbeeld uit havo-3 komen. Wat zou helpen is een aparte klas voor Nt2-leerlingen, hoewel een 
mix aan niveaus van leerlingen in de huidige groepen soms kan bijdragen aan de mate waarin leerlingen leren van 
elkaar.  
 
Nt2-leerlingen vallen geregeld uit en docenten wijten dit aan de moeite die leerlingen hebben met Nederlands. 
Daarnaast volgen niet alle nieuwkomersleerlingen de Nt2-route terwijl meer leerlingen baat zouden kunnen hebben 
bij de verlengde entree-opleiding, denken docenten.  
 
Docenten in het mbo en het praktijkonderwijs ervaren dat leerlingen moeilijk een stage kunnen vinden en moeilijk 
meekomen op hun stage. Stagebedrijven vinden een leerling bijvoorbeeld stil (“hij zegt nooit iets”) of leerlingen 
willen geen stagelopen op vrijdag of bepaalde werkzaamheden niet doen vanwege hun geloof. Docenten zeggen 
het lastig te vinden om hiermee om te gaan.   
 
Een knelpunt dat professionals van reguliere scholen ervaren is de dalende motivatie van (oud-) 
nieuwkomersleerlingen. Nieuwkomersleerlingen komen gemotiveerd binnen, ervaren docenten, en moeten harder 
werken op school dan niet-nieuwkomersleerlingen. In het vo en mbo bevinden nieuwkomersleerlingen zich in een 
omgeving waarbij leren en vooral extra les niet hoog worden gewaardeerd door de gemiddelde leerling, zeggen 
docenten. In het mbo merken docenten dat leerlingen beïnvloed worden door niet-nieuwkomersleerlingen die 
minder gestructureerd te werk gaan dan hoe nieuwkomersleerlingen op de ISK gewend waren te werken. De 
docenten die we spreken hebben moeite met het overzicht houden tijdens praktijkvakken. Leerlingen verdwijnen 
bijvoorbeeld soms halverwege een les. Tijdens corona hebben de docenten halve klassen les moeten geven van 
ongeveer zeven leerlingen en dat hebben ze als prettig ervaren want docenten konden hierdoor beter signaleren 
wat leerlingen nodig hebben.  
 
Onderwijsaanbod  
Net als in het nieuwkomersonderwijs ervaren docenten op het mbo het als knelpunt dat nieuwkomersleerlingen 
niet goed weten welk beroep zij kunnen kiezen en wat dat beroep inhoudt. Het helpt als docenten de leerlingen 
hierop wijzen en hen hierbij begeleiden, denken docenten.  
 
Ouderbetrokkenheid en thuissituatie 
Docenten in het mbo merken dat veel nieuwkomersleerlingen werken naast hun studie en dat geld verdienen 
belangrijk is voor leerlingen, soms voor het helpen onderhouden van het gezin. Docenten denken dat leerlingen 
soms stage overslaan omdat ze moeten werken of te moe zijn van het werken bij hun bijbaan.  
7.4 Conclusies 
Voortgezet onderwijs voor nieuwkomersleerlingen (ISK’s) is over het algemeen goed toegankelijk. Het precieze 
onderwijsaanbod verschilt per ISK, maar het aandeel Nederlandse taal in het onderwijsaanbod op ISK’s is altijd 
groot. In een ISK is het onderwijs persoonlijker dan op reguliere scholen en meer gericht op sociaal-emotionele 
ontwikkeling van leerlingen, met de nadruk op ondersteuning, maatwerk, rust en tijd. De overdracht tussen de ISK 
en reguliere vo-scholen verschilt ook per school maar wordt over het algemeen als redelijk warm ervaren.  
 
 

NIEUWKOMERS IN HET PRIMAIR EN VOORTGEZET ONDERWIJS 80 
8 Doorstroom vanuit 
nieuwkomersvoorzieningen 
Relatief veel nieuwkomers starten op een reguliere po- of vo-school. Ongeveer 65 
procent van de nieuwkomers die start op een type I of type II school, stroomt 
binnen drie jaar door naar een reguliere po- of vo-school. De snelheid van 
doorstroom is beperkt afhankelijk van het migratiemotief bij nieuwkomers. 
Om de doorstroom van nieuwkomers in kaart te brengen is van alle nieuwkomers zonder de Nederlandse 
nationaliteit die in het schooljaar 2017-2018 voor het eerst voorkwamen in de onderwijsregistraties, gekeken wat 
hun vervolgbestemming was en hoelang het duurde voordat ze vertrokken naar een andere school of een ander 
type school. Daarbij is drie schooljaren verder gekeken.  
 
De percentages van de leerlingen in verschillende typen scholen wijken af van de percentages uit hoofdstuk 3. Daar 
zijn de volgende verklaringen voor:  
● Dit hoofdstuk kijkt naar de eerste school waar leerlingen zijn ingeschreven die in 2017-2018 voor het eerst 
voorkwamen in de onderwijsregistraties. Hoofdstuk 3 kijkt naar de school van inschrijving op 1 oktober 2020 
van leerlingen die op grond van hun verblijfsduur en nationaliteit op dát moment als nieuwkomer worden 
aangemerkt. Dit hoeft niet hun eerste school van inschrijving te zijn; 
● De definitie van nieuwkomers is in dit hoofdstuk anders: waar in Hoofdstuk 3 een maximale netto verblijfsduur 
van drie jaar wordt aangehouden, kijken we in dit hoofdstuk naar nieuwkomers met een maximale netto 
verblijfsduur van zeven jaar.  
8.1 Doorstroom van nieuwkomers in het po 
Een groot deel van de nieuwkomers zonder Nederlandse nationaliteit dat start in het po, start op een reguliere 
school (65 procent; Figuur 8.1 en Tabel 8.1). Figuur 8.1 toont de vervolgbestemming (binnen drie schooljaren) van 
nieuwkomers zonder Nederlandse nationaliteit die begonnen zijn in verschillende type scholen. De stromen laten 
zien dat nieuwkomers die op een reguliere school in het po beginnen, bijna nooit doorstromen naar een 
nieuwkomersvoorziening. Van nieuwkomers die in type I en type II scholen beginnen, stroomt een aanzienlijk deel 
door naar een po-school zonder nieuwkomersvoorziening. Tabel 8.1 laat zien dat dit binnen drie schooljaren 
respectievelijk 52 procent en 57 procent van de nieuwkomers betreft. Een kleiner deel gaat naar een vo-school 
zonder nieuwkomersvoorziening en er blijft nog ongeveer 3 procent over dat ofwel binnen de drie schooljaren blijft 
op de type I, type II of type III school, ofwel in die periode doorstroomt naar een ISK-klas.  
 

NIEUWKOMERS IN HET PRIMAIR EN VOORTGEZET ONDERWIJS 82 
Tabel 8.1 Een groot deel van de nieuwkomers zonder Nederlandse nationaliteit die in 2017-2018 voor het eerst 
in de onderwijsregistraties voorkwamen, begint op een reguliere school 
   naar:     
  Geen Type I Geen 
nieuwkomers- school of nieuwkomers-
voorziening Type II Type III voorziening 
start po school school vo ISK vo 
Geen nieuwkomers- 65%  92% 1% 1% 6% 1% 
voorziening po 
Type I school 7%  52% 26% 3% 10% 6% 
Type II school 15%  57% 26% 1% 11% 5% 
Type III school 12%  26% 1% 58% 10% 5% 
Totaal 100%       
Noot: Op basis van de schoolvestigingen (BRIN-6 niveau) waar nieuwkomers staan ingeschreven 
Bron: CBS Microdata, bewerking SEO Economisch Onderzoek / Kohnstamm Instituut (2022) 
Nieuwkomers die in 2017-2018 startten op een type I school en daarna binnen drie jaar doorstroomden, deden 
daar doorgaans tien maanden over (Figuur 8.2). De doorstroom vanuit een type II school gebeurde gemiddeld 
later: doorgaans na 13 maanden. Bij nieuwkomers die startten op een type III school duurde de periode tot de 
eerste switch gemiddeld nog wat langer (14 maanden). Een aanzienlijk groep leerlingen blijft lang op deze scholen 
zitten. Dit is ook mogelijk, omdat deze scholen naast nieuwkomersonderwijs ook onderwijs voor reguliere leerlingen 
aanbieden. Verder zien we nauwelijks verschil tussen de doorstroom van jongens en meisjes.  
Figuur 8.2 Doorstroom vanuit een type I school (AZC) gaat doorgaans sneller dan vanuit een type II school 
Aantal maanden tot eerste switch vanuit nieuwkomersvoorziening
Type I school
Type II school
Type III school
Type I school
Type II school
Type III school
Type I school
Type II school
Type III school
0 5 10 15 20 25
maanden
 
Noot: Op basis van de schoolvestigingen (BRIN-6 niveau) waar nieuwkomers staan ingeschreven. Figuur geeft P25-mediaan 
(donkere balk) en mediaan-P75 (gele balk) van de verdeling 
Bron: CBS Microdata, bewerking SEO Economisch Onderzoek / Kohnstamm Instituut (2022) 
Figuur 8.3 laat zien dat er niet zoveel verschil is tussen de nieuwkomers met verschillende migratiemotieven in de 
termijn waarop men doorstroomt vanuit type II en type III scholen naar een andere school. De meeste asielmigranten 
zitten een jaar tot anderhalf jaar op een type II school voordat ze doorstromen naar een andere school. Bij de andere 
 
Meisjes Jongens Totaal

NIEUWKOMERS IN HET PRIMAIR EN VOORTGEZET ONDERWIJS 84 
Figuur 8.4 Nieuwkomers zonder de Nederlandse nationaliteit die op het vo beginnen, wisselen regelmatig 
tussen scholen 
 
Noot: Op basis van de schoolvestigingen (BRIN-6 niveau) waar nieuwkomers staan ingeschreven 
Bron: CBS Microdata, bewerking SEO Economisch Onderzoek / Kohnstamm Instituut (2022) 
Tabel 8.2 Meer dan een derde van de nieuwkomers die op een school met een ISK begint, wisselt binnen drie 
jaar naar een school zonder ISK 
    
naar: 
  Geen 
nieuwkomers-
voorziening 
start vo ISK 
Geen nieuwkomersvoorziening vo 40%  83% 17% 
ISK 60%  38% 62% 
Totaal 100%    
Noot: Op basis van de schoolvestigingen (BRIN-6 niveau) waar nieuwkomers staan ingeschreven 
Bron: CBS Microdata, bewerking SEO Economisch Onderzoek / Kohnstamm Instituut (2022) 
Van de nieuwkomers die binnen drie jaar geswitcht zijn van een school met een ISK naar een andere school, is de 
duur tot de switch vergeleken. Uit Figuur 8.5 blijkt dat de mediane duur op 20 maanden ligt. De meeste 
nieuwkomers switchen tussen de 14 en 26 maanden. Verder is te zien dat jongens iets eerder switchen dan meisjes, 
 

NIEUWKOMERS IN HET PRIMAIR EN VOORTGEZET ONDERWIJS 86 
8.3 Conclusies  
65 procent van de nieuwkomers zonder Nederlandse nationaliteit dat start in het po, start op een reguliere school. 
Van nieuwkomers die in type I en type II scholen beginnen, stroomt meer dan de helft binnen drie jaar door naar 
een po-school zonder nieuwkomersvoorziening. Ongeveer 3 procent blijft binnen de drie schooljaren op een 
nieuwkomersvoorziening, dat wil zeggen een type I, type II of type III school, of stroomt door naar een ISK-klas. 
Nieuwkomers die in 2017-2018 startten op een type I school en daarna binnen drie jaar doorstroomden, deden 
daar doorgaans tien maanden over. Bij type II en type III scholen is dat respectievelijk 13 en 14 maanden. Er is niet 
zoveel verschil tussen jongens en meisjes, en tussen de verschillende migratiemotieven wat betreft de 
doorstroomduur. 
 
Nieuwkomers zonder de Nederlandse nationaliteit die starten in het vo, doen dat overwegend (60 procent) op een 
school met een ISK. Binnen drie jaar is 38 procent van die nieuwkomers die begonnen zijn op een school met een 
ISK vertrokken naar een school zonder ISK. Vanuit de groep die start op een reguliere vo-school stroomt 17 procent 
binnen drie jaar naar een school met een ISK. De duur van de switch van ISK naar een reguliere vo-school is 
doorgaans 20 maanden. De meeste nieuwkomers switchen tussen de 14 en 26 maanden. Er is geen verschil tussen 
jongens en meisjes. Naar migratiemotief zijn er enkele, maar geen grote verschillen. 
 

NIEUWKOMERS IN HET PRIMAIR EN VOORTGEZET ONDERWIJS 88 
Bijlage A Leerlingen en ouders over het 
nieuwkomersonderwijs 
Onderwijs aan nieuwkomers in het po 
De leerlingen zijn over het geheel genomen heel positief over hun onderwijs op de nieuwkomersscholen. Ze 
noemen dat ze veel leren, dat het belangrijk is om goed Nederlands te leren en dat school daarbij helpt, en dat de 
leerkrachten lief zijn en het gezellig is met de andere kinderen. 
  
Ze zijn blij met de leerkrachten, de aandacht voor taal en de goede sfeer in de klas. Wel benoemen ze lesstof die ze 
missen in het onderwijs. Meerdere kinderen zouden naast het Nederlands ook Engels willen leren, omdat Engels 
een belangrijke taal is. Daarnaast zijn er kinderen die naast taal meer aandacht willen voor andere vakken, zoals 
rekenen, topografie en tekenen. Een jongen vertelt dat hij meer zou willen sporten op school. Gevraagd naar wat 
kinderen doen als ze bepaalde lesstof moeilijk vinden, antwoorden ze bijna allemaal dat ze het eerst zelf proberen 
of een klasgenootje om hulp vragen, en daarna de leerkracht erbij roepen. Leerlingen in het nieuwkomersonderwijs 
noemen weinig knelpunten. Een meisje dat de jongste van haar niveaugroep is, zou graag meer kinderen van haar 
leeftijd in de klas willen. Andere kinderen op een school vertellen dat er soms kinderen in de klas zitten die veel 
ruzie maken en daarmee de sfeer verpesten. Deze kinderen zijn nu van school en het probleem speelt nu niet meer.  
 
Een ouder geeft aan dat haar kinderen graag naar de nieuwkomersschool gaan. Ze merkt dat de docenten de lesstof 
goed aanpassen op het niveau van haar dochters. Daarbij is er extra hulp met de inhoud die haar kinderen moeilijk 
vinden. Ze is tevreden over het contact met de school en de leerkrachten. Volgens de ouder is het leren van de 
Nederlandse taal de belangrijkste behoefte van haar kinderen, samen met het verwerven van kennis over de 
Nederlandse cultuur, zoals feestdagen en gebruiken. Daarnaast zou het voor de kinderen leuk zijn om soms 
activiteiten buiten de school te doen, maar door corona was dat weinig mogelijk.  
 
Deze ouder noemt weinig knelpunten. Ze hoort van haar dochters dat veel kinderen op school soms in hun eigen 
taal praten. Dat vindt zij niet ideaal omdat de school juist bedoeld is om Nederlands te leren. Daarnaast mist ze 
activiteiten voor haar kinderen buiten de school, zoals uitstapjes. 
  
Op een school met voltijdstaalklassen zijn de ouders zeer tevreden over het contact met de docenten van de 
taalklassen. Ze maken zich wat zorgen over de overstap van hun kinderen naar de reguliere groepen: daar zijn 
klassen groter en is er mogelijk minder aandacht voor hun kinderen. Ze hopen dat ze met de nieuwe leerkrachten 
net zo goed contact zullen hebben maar zijn daar niet zeker van.  
Leerlingen over nieuwkomersonderwijs verbonden aan AZC’s 
De leerlingen van school A die we spraken hebben allemaal op meerdere AZC’s verbleven, variërend van twee tot 
wel zeven verschillende AZC’s. Na aankomst in Nederland zijn ze via het aanmeldcentrum Ter Apel, waar ze niet 
allemaal naar school gingen, verhuisd naar andere AZC’s, waar ze vervolgens voor korte of langere tijd verbleven 
en ook steeds voor kortere of langere tijd naar de school verbonden aan het betreffende AZC gingen. Eén van de 
leerlingen zit nog maar net een week op deze school, de andere leerlingen twee, vier en zeven jaar. 
 
 

NIEUWKOMERS IN HET PRIMAIR EN VOORTGEZET ONDERWIJS 90 
Ook ouders zijn over het geheel genomen positief over de scholen van hun kinderen. Het merendeel van de 
kinderen van de geraadpleegde ouders vindt het leuk om naar school te gaan. Ouders vinden dat hun kinderen 
veel leren en vinden de aandacht in de scholen voor de Nederlandse taal belangrijk. De Nederlandse taal is het 
belangrijkst voor een kind om te leren als het net in Nederland is, vinden ouders. Een andere ouder noemt dat het 
prettig is dat de school hun religieuze (islamitische) tradities respecteert. Dat is voor hem zeer belangrijk in het 
onderwijs en het contact met de school. Verder geven meerdere ouders aan dat het voor de kinderen heel 
spannend was in het begin om in Nederland naar school te gaan, maar dat nadat de kinderen gewend waren het 
veel beter ging.  
 
De afgelopen tijd is de situatie door corona wel lastig geweest: online onderwijs was moeilijk voor hun kinderen en 
kwam minder goed van de grond, noemt een aantal ouders. Een ouder zegt dat in Nederland het onderwijs meer 
gebruik maakt van digitale middelen dan het onderwijs in haar thuisland en dat dat was wennen voor haar kinderen. 
Het merendeel van de ouders is tevreden over het contact met de school en de leerkrachten, maar ook enkele 
ouders die daar tevreden over zijn, zouden toch graag regelmatiger inhoudelijke informatie willen over de schoolse 
voortgang van hun kind, bijvoorbeeld eens in de twee weken. Een moeder beschrijft dat ze meer concrete 
informatie nodig heeft om haar kind te helpen op school. Als er door corona bijvoorbeeld geen fysieke lessen zijn, 
moet haar kind gebruikmaken van de online lesomgeving. De docent stuurt haar dan wel de handleiding voor die 
omgeving, maar die is in het Nederlands, dus het lukt haar toch niet om te helpen. Op deze school beamen ook 
andere ouders dat het fijn zou zijn om meer informatie krijgen. Toen hun kinderen in quarantaine zaten kregen ze 
geen uitleg over hoe hun kind kon deelnemen aan het onlineonderwijs. 
Onderwijs aan nieuwkomers in het vo en mbo 
Leerlingen en ouders ISK’s 
De meeste leerlingen in het nieuwkomersonderwijs vinden het leuk om naar school te gaan. Een paar leerlingen 
vinden dat het onderwijs te langzaam gaat en willen meer leren. In één van de ISK’s noemen de leerlingen dat zij 
graag Engels zouden leren omdat ze denken dat dat belangrijk gaat zijn voor het vinden van een baan. In een ander 
ISK denken leerlingen dat Engels, naast Nederlands en wiskunde, het meest nuttig is. Leerlingen vinden veel vakken 
belangrijk en Nederlands wordt in alle focusgroepen genoemd als nuttig en leuk. Ook vakken zoals koken, 
economie, creatieve vakken, sport en techniek vinden leerlingen leuk en nuttig. In twee ISK’s in dit onderzoek 
hebben leerlingen meer behoefte aan variatie in werkvormen. Ze vinden het saai om alleen uit het boek te werken 
of alleen digitale oefeningen te doen. Van de leerlingen die we spreken weet een aantal al wat ze gaan doen na de 
ISK. Een leerling wil op mbo-niveau starten met een opleiding tot automonteur, een andere leerling wil een 
opleiding op niveau 2 in de kinderopvang, gezondheidszorg of tandartsassistent gaan doen. Andere leerlingen 
noemen dat ze naar het mbo willen respectievelijk richting economie, ICT, dierenarts, ambulancewerk, landmacht, 
kapper, kinderopvang en de zorg. Alle leerlingen die we spraken zijn lovend over hun docenten. Ze noemen dat 
docenten goed uitleggen, geduldig zijn, luisteren, goed helpen, lief zijn en duidelijk praten met makkelijke woorden 
zodat leerlingen hen goed begrijpen. Een enkele leerling vindt een aantal docenten te streng, bijvoorbeeld als ze 
te laat komen.  
 
Een paar leerlingen noemen dat zij het in het begin spannend vonden om naar school te gaan in Nederland, maar 
dat ze zich snel op hun gemak voelden. In twee ISK’s vinden leerlingen sommige leerlingen in de klas vervelend 
omdat ze ruzie maken of vervelende woorden zeggen in hun moedertaal die de docent niet kan verstaan. Ze vinden 
dat de docent deze leerlingen er voldoende op aanspreekt, maar het blijft vervelend vinden ze. Ongeveer de helft 
van de leerlingen die we spraken zeggen vrienden te hebben in de klas en de helft zegt voornamelijk vrienden te 
 

NIEUWKOMERS IN HET PRIMAIR EN VOORTGEZET ONDERWIJS 92 
koken, techniek, atelier en zorg. Het vak detail vinden de leerlingen minder leuk; omdat ze weinig doen. De leerling 
in het mbo vindt de Nederlandse les prettig en wil graag beter leren schrijven, dus richt zich met name daarop. Er 
is niets dat leerlingen expliciet missen in hun onderwijs. De leerling in het mbo merkt op dat er diversiteit is in wat 
leerlingen lastig vinden aan Nederlands en in de Nederlandse les kunnen zij oefenen met lees-, luister-, schrijf- en 
spreekopdrachten. Leerlingen op reguliere scholen weten dat ze hulp kunnen vragen als ze ergens niet uitkomen. 
Ze zijn tevreden over hulp die ze krijgen en docenten helpen hen graag, zeggen leerlingen. Leerlingen noemen 
hun mentor of een specifieke leraar bij wie ze zich prettig voelen. Daarover zegt een leerling dat de leraar 
gelijkwaardig met leerlingen omgaat. Leerlingen benoemen dat ze de meeste vakken goed te doen vinden en als 
ze iets niet snappen dan legt de docent het uit. De leerling op het mbo ervaart de sfeer als fijn en de leerling heeft 
goed contact met docenten en met de conciërge. Deze leerling vertelt geen behoefte te hebben aan het spreken 
van een andere taal dan Nederlands. Sommige klasgenoten praten in hun thuistaal, daar heeft de leerling geen last 
van want leerlingen doen dat om elkaar te helpen.  
 
 

 Professionals Leerlingen  Ouders  
NIEUWKOMERS IN HET PRIMAIR EN VOORTGEZET ONDERWIJS 94 
Tabel B.3 Participanten reguliere basisscholen  
Scholengroep K School L School M  School N School O 
5 medewerkers, 3 medewerkers in online 3 medewerkers 5 medewerkers 3 medewerkers in 
in online groepsgesprek: in online in online hybride gesprek: 
groepsgesprek 1 leraarondersteuner groepsgesprek: groepsgesprek:  1 leerkracht 
en drie kleuters 1 ib’er 1 ib’er nieuwkomersklas 
individuele 1 leerkracht taalklas 1 onderbouw- 4 leerkrachten bovenbouw 
gesprekken: 1 leerkracht middenbouw  coördinator en 1 leerkracht 
2 onderwijs- leerkracht groep nieuwkomersklas 
assistenten 1-2 middenbouw en 
3 leerkrachten  1 leerkracht- trajectbegeleider 
ondersteuner en 1 leerkracht 
docent taalklas  reguliere groep 
bovenbouw  
4 leerlingen, per 8 leerlingen, per vier in 2 leerlingen in 3 leerlingen in 4 leerlingen in 
twee gesproken onlinegroepsgesprekken, online online groepsgesprek op 
in afkomstig uit Syrië, Polen, groepsgesprek, groepsgesprek, locatie, uit 
onlinegesprek, Eritrea, en Kameroen  afkomstig uit Sri afkomstig uit Gambia, Marokko, 
afkomstig uit Lanka en Pakistan, Jemen en Zuid-
Eritrea, Kenya en Suriname Suriname, Afrika 
Syrië Ghana.  
2 ouders in - - 3 ouders in 4 ouders, één 
online online groepsgesprek en 
groepsgesprek, groepsgesprek, één individueel 
afkomstig uit afkomstig uit gesprek op 
Kenya en Syrië Suriname, Ghana locatie. Ouders 
en afkomstig uit 
Dominicaanse Ethiopië, Jemen, 
Republiek  Syrië en Zuid-
Afrika  
 
Tabel B.4 Participanten speciaal basisonderwijs 
 
School P 
Professionals  4 professionals 
1 logopedist en 2 docenten in een groepsgesprek op locatie 
1 intern begeleider in een individueel interview op locatie  
 
 
  
 

 
 
“De wetenschap dat 
het goed is.” 
SEO Economisch Onderzoek doet onafhankelijk 
toegepast onderzoek in opdracht van overheid en 
bedrijfsleven. Ons onderzoek helpt onze 
opdrachtgevers bij het nemen van beslissingen. 
SEO Economisch Onderzoek is gelieerd aan de 
Universiteit van Amsterdam. Dat geeft ons zicht op 
de nieuwste wetenschappelijke methoden. We 
hebben geen winstoogmerk en investeren continu 
in het intellectueel kapitaal van de medewerkers via 
promotietrajecten, het uitbrengen van 
wetenschappelijke publicaties, kennisnetwerken 
en congresbezoek. 
 
SEO-rapport 2022-56 
ISBN 978-90-5220-192-4 
 
Informatie & Disclaimer 
SEO Economisch Onderzoek heeft op de verkregen informatie en data geen onderzoek uitgevoerd dat het karakter draagt van 
een accountantscontrole of due diligence. SEO is niet verantwoordelijk voor fouten of omissies in de verkregen informatie en 
data. 
 
Copyright © 2022 SEO Amsterdam.  
Alle rechten voorbehouden. Het is geoorloofd gegevens uit dit magazine te gebruiken in artikelen, onderzoeken en 
collegesyllabi, mits daarbij de bron duidelijk en nauwkeurig wordt vermeld. Gegevens uit dit rapport mogen niet voor 
commerciële doeleinden gebruikt worden zonder voorafgaande toestemming van de auteur(s). Toestemming kan worden 
verkregen via secretariaat@seo.nl. 
 
   
Roetersstraat 29 +31 20 525 1630 
1018 WB, Amsterdam secretariaat@seo.nl 
 www.seo.nl 
 

