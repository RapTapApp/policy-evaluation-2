 
 
 
 
 
Directoraat-Generaal 
 
Politie en 
  
Veiligheidsregio’s  
  
  
  
  
 
 
Internationaal 
 
 
   
   
   
Bijlage nummer  5 
Horend bij  Eerste Halfjaarbericht politie 2023 
   
   
 
Introductie 
In deze bijlage geef ik een uiteenzetting van de belangrijkste ontwikkelingen 
binnen het instrumentarium ten behoeve van de internationale 
politiesamenwerking. 
  
Politiesamenwerking in EU-verband 
Op 7 maart 2023 is het vernieuwde Schengen Informatiesysteem (SIS) in alle 
Schengenstaten live gegaan. Dit EU-informatiesysteem dat grenscontroles en 
samenwerking in de rechtshandhaving ondersteunt in en tussen de 
Schengenlanden bouwt voort op het Schengenacquis met het behoud van interne 
veiligheid binnen het Schengengebied. Met het vernieuwde SIS zijn nieuwe 
signaleringscategorieën toegevoegd, zoals signaleringen van onbekende 
verdachten of gezochte personen, waardoor er in SIS vinger- of 
handpalmafdrukken kunnen worden ingevoerd die op de plaats van ernstige 
misdrijven of terroristische incidenten zijn aangetroffen en vermoedelijk van de 
dader zijn. Maar ook preventieve signaleringen van kinderen die het risico lopen 
te worden ontvoerd door een van hun ouders, en van kwetsbare personen die 
voor hun eigen bescherming moet worden belet te reizen. Ook zijn er meer 
mogelijkheden om nieuwe soorten voorwerpen te signaleren. 
 
Schengenevaluaties 
Nederland heeft in het kader van de reguliere Schengenevaluaties verschillende 
1
Schengenevaluaties ondergaan op basis van een EU-verordening waarin regels 
en procedures voor de evaluaties zijn vastgelegd. De recent aangepaste 
2
verordening is per oktober 2022 in werking getreden op basis waarvan het 
vervolgproces vorm wordt gegeven om de aanbevelingen te realiseren. De 
Schengenevaluaties hebben betrekking op meerdere beleidsvelden van het 
Schengenacquis.  
 
Ik ga hierbij in op de belangrijkste aanbevelingen met raakvlakken op 
politieterrein van de gedane evaluaties in 2021 op het terrein van 
                                                 
1
 VERORDENING (EU) Nr. 1053/2013 VAN DE RAAD van 7 oktober 2013 betreffende de 
instelling van een evaluatiemechanisme voor de controle van en het toezicht op de 
toepassing van het Schengenacquis. 
2
 VERORDENING (EU) Nr. 2022/922 VAN DE RAAD van 9 juni 2022 betreffende de instelling 
en de werking van een evaluatie- en toezichtsmechanisme voor de controle op de 
toepassing van het Schengenacquis, en tot intrekking van Verordening (EU) Nr. 1053/2013. 

Informatieorganisaties van de lokale politiekorpsen, de intelligence centers van de 
landen en het Interinsulair Informatie Coördinatiepunt dat in afstemming met het 
RST en de vier Caribische politiekorpsen in oprichting is, in de vorm van een 
dataplatform waarin het RST faciliteert. Voor de periode van 2022 tot en met 
2024 is €2,5 miljoen aan incidentele middelen ter beschikking gesteld voor de 
concretisering van de implementatie van dit plan. Voor 2023 was het voor dit 
project vanuit deze middelen €900.000 beschikbaar. Deze ontwikkeling zal niet 
alleen de informatie-uitwisseling in de Caribische landen van het Koninkrijk 
verbeteren, maar ook die met Nederland waardoor dit van invloed is op de 
ondermijningsaanpak in het gehele Koninkrijk.  
 
Daarnaast werken de lokale politiekorpsen en het RST gezamenlijk aan het lokaal 
werven en opleiden van analisten die vervolgens bij de vier lokale korpsen en het 
RST werkzaam zullen zijn. Hiervoor heb ik incidenteel €309.000 in 2023 en vanaf 
2024 structureel €670.000 ter beschikking gesteld.  
 
Tevens is op 16 januari 2023 de nieuwe teamchef RST aangevangen met haar 
werkzaamheden. De nieuwe teamchef is geselecteerd, en door de vier ministers 
van justitie van de landen binnen het Koninkrijk en de Staatssecretaris van 
Binnenlandse Zaken en Koninkrijksrealties aangewezen als nieuwe teamchef 
conform de werving- en selectieprocedure zoals opgesteld en geaccordeerd in het 
Justitieel Vierpartijen Overleg.  
  
Internationale en bilaterale politiesamenwerking 
Om flexibel in te kunnen spelen op de steeds veranderende maatschappelijke en 
globale ontwikkelingen, beschikt de politie over een breed instrumentarium welke 
multilateraal en bilateraal ingezet kunnen worden. Zo maakt de politie gebruik 
van uitwisseling van kennis in bezoeken en trainingen, het aangaan van een 
Memorandum of Understanding (MoU), alsmede de inzet van politieliaisons en het 
raadplegen van internationale informatiesystemen.  
 
In dit kader vermeld ik in dit halfjaarbericht de toenemende samenwerking met 
de Zuid-Koreaanse politie. Zuid-Korea is voor de Nederlandse politie in 
toenemende mate een belangrijke samenwerkingspartner. Het land is in de Indo-
Pacific regio een steeds relevanter wordende like-minded partner en tekende 
bovendien in 2022 een working arrangement met Europol. De verdere bilaterale 
verdieping op samenwerking ziet in de eerste plaats op de gezamenlijke belangen 
in de bestrijding van cybercriminaliteit. Op dit gebied loopt al enkele jaren een 
MoU, waarvan recentelijk de reikwijdte is vergroot. Daarnaast kenmerkt Zuid-
Korea zich als lucratieve afzetmarkt voor met name synthetische drugs afkomstig 
uit Nederland en kijkt Zuid-Korea met veel belangstelling naar Nederlandse 
inspanningen om drugscriminaliteit te bestrijden. Men wil graag samenwerken op 
dit thema. Ook wordt met regelmaat kennis en expertise uitgewisseld in het kader 
van het management van grote publieksstromen. 
 
 
  
 Pagina 3 van 3 
 

