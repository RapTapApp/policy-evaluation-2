 
 
 
  
Vergunningverlening, toezicht 
en handhaving (VTH) door het 
Openbaar Lichaam Bonaire 
   
Nulmeting van de uitvoering van VTH-taken met betrekking tot 
bouwen, milieu en natuur 
   
 
 

 
Vergunningverlening, toezicht en handhaving (VTH) door het Openbaar Lichaam Bonaire 
 
Inhoud 
 
 
Inhoud 3 
Samenvatting 5 
Resúmen 10 
Summary 15 
1. Inleiding 20 
1.1  Aanleiding 20 
1.2  Doelstelling 20 
1.3  Aanpak onderzoek 20 
1.4  Afbakening 21 
1.5  Leeswijzer 21 
2. Bonaire en het Openbaar Lichaam 23 
2.1  Bonaire in feiten en cijfers 23 
2.2  Het bestuur van het OLB 23 
2.3  De ambtelijke organisatie 23 
2.4  Rol van de Rijksvertegenwoordiger 26 
3. Wet volkshuisvesting, ruimtelijke ordening en milieubeheer BES 27 
3.1  Algemeen 27 
3.1.1  Toezicht- en handhavingsbeleid, uitvoeringsprogramma 27 
3.1.2  Monitoring, evaluatie en rapportage 28 
3.1.3  Conclusies en aanbevelingen 28 
3.2  VTH Bouwen 29 
3.2.1  Beleid 29 
3.2.2  Uitvoering 30 
3.2.3  Conclusies en aanbevelingen 33 
3.3  VTH Milieu 34 
3.3.1  Beleid en programma 34 
3.3.2  Uitvoering 35 
3.3.3  Conclusies en aanbevelingen 39 
4. Wet grondslagen natuurbeheer- en bescherming BES 40 
4.1  VTH Natuur 40 
4.1.1  Beleid 40 
4.1.2  Uitvoering 42 
4.1.3  Conclusies en aanbevelingen 45 
5. Speciale onderwerpen 46 
5.1  Illegaal storten afval 46 
5.1.1  Beleid 46 
5.1.2  Uitvoering 46 
5.1.3  Conclusies en aanbevelingen 47 
 
 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
Samenvatting 
 
Opdracht en onderzoek 
Op 4 oktober 2022 heeft de staatssecretaris van Infrastructuur en Waterstaat 
(IenW) de Inspectie Leefomgeving en Transport (ILT) verzocht om een onderzoek 
uit te voeren naar vergunningverlening, toezicht en handhaving (VTH) op Bonaire, 
Sint Eustatius en Saba. De staatssecretaris verzocht ook aanbevelingen te doen 
voor een verbetering van het stelsel en het invoeren van zogenoemde ‘checks and 
balances’. Het onderzoek is uitgevoerd in afstemming met de minister voor Natuur 
en Stikstof van het ministerie van Landbouw, Natuur en Voedselkwaliteit (LNV).  
 
Op 10 oktober 2022 vroeg de gezaghebber van Bonaire of de ILT een beoordeling 
van het lopende interne verbetertraject van het Openbaar Lichaam Bonaire (OLB) 
kon uitvoeren en daaruit conclusies zou kunnen trekken met betrekking tot toezicht 
en handhaving op het gebied van milieu en leefomgeving.  
 
Dit rapport geeft invulling aan de beide verzoeken en beperkt zich tot de uitvoering 
van de VTH-taken met betrekking tot bouwen, milieu en natuur op Bonaire. Voor 
het onderzoek heeft het projectteam van de ILT en LNV 2 bezoeken gebracht aan 
Bonaire. Daarnaast zijn interviews afgenomen en zijn documenten en rapporten 
bestudeerd. Medewerkers van het OLB hebben zonder terughoudendheid informatie 
voor het onderzoek verstrekt en ervoor gezorgd dat het projectteam de gewenste 
personen kon interviewen. 
 
Resultaten van het VTH-onderzoek 
De ILT concludeert dat de uitvoering van VTH-taken met betrekking tot bouwen, 
milieu en natuur op Bonaire niet voldoet aan de wettelijke vereisten en lokale 
verordeningen. Deze conclusie berust op de onderstaande constateringen. 
 
Overkoepelend 
• Het bestuurscollege heeft het Uitvoeringsprogramma Toezicht en 
Handhaving vastgesteld, een bijbehorend inspectieprogramma ontbreekt.   
• De directie Ruimte & Ontwikkeling (DR&O) is onder andere verantwoordelijk 
voor vergunningverlening. De directie Toezicht & Handhaving (DR&O) is 
verantwoordelijk voor toezicht en handhaving. Binnen deze directies 
ontbreken noodzakelijke ‘checks and balances’, zoals een concrete en 
vastgestelde planning, vastgestelde werkprocessen en collegiale toetsing. 
• Het VTH-proces is niet inzichtelijk. Het OLB maakt geen adequaat gebruik 
van digitale systemen voor verifieerbare vergunningverlening, uitvoering 
van toezicht en handhaving. Registratie van documenten is onvolledig en 
wordt op verschillende manieren uitgevoerd. 
• DR&O en DT&H sturen niet gericht op de uitvoering van VTH-taken. 
• DR&O en DT&H stemmen de werkzaamheden onderling niet structureel af. 
Hierdoor ontbreekt een integrale aanpak voor complexe dossiers. 
 
Vergunningverlening 
• DR&O heeft geen actueel overzicht van bedrijven die een hindervergunning 
moeten hebben. 
• Wettelijk verplichte adviseurs (waaronder de Commissie Natuurbeheer 
Bonaire, de brandweer en interne afdelingen) worden niet of niet op tijd 
betrokken bij een vergunningprocedure. 
Pagina 5 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
Middelen en processen 
• Ondersteunende systemen voor VTH en registratie van stukken worden 
onvoldoende benut. 
• Beleid, programma’s en projectplannen worden regelmatig ter vaststelling 
aan het bestuurscollege aangeboden zonder dat dit door het bestuurscollege 
wordt behandeld of vastgesteld. 
 
Cultuur en bestuurlijke invloed 
• Het OLB biedt geen veilige werkomgeving waar medewerkers zich gesteund 
voelen door de ambtelijke leiding als ze beslissingen moeten nemen die niet 
kunnen rekenen op bestuurlijke instemming.  
• Medewerkers van het OLB worden geïnstrueerd om vergunningen af te 
geven. Zij worden ook geïntimideerd om handhavende acties niet op te 
starten of door te zetten. 
• Uit onderzochte dossiers blijkt dat illegale situaties achteraf worden 
gelegaliseerd. Dit kan in uitzonderingsgevallen acceptabel zijn, op Bonaire 
komt dit echter regelmatig voor. 
 
Betrokkenheid van het Rijk 
• Door het Rijk wordt gestuurd op beleid en programmering, terwijl de 
daadwerkelijke uitvoering onderbelicht blijft. 
• De datum van inwerkingtreding van het Inrichtingen- en Activiteitenbesluit 
BES is meerdere keren uitgesteld. Daardoor krijgen ondernemers en het 
OLB een afwachtende houding met betrekking tot het aanvragen en 
verlenen van hindervergunningen. 
• De Rijksvertegenwoordiger beschikt over de bevoegdheid tot het toepassen 
van interbestuurlijk toezicht (IBT), maar een beleidskader voor de 
toepassing van het IBT ontbreekt en er zijn geen toezichthouders 
aangewezen voor de ondersteuning van deze taak.  
• Het OLB wordt belast door werkbezoeken, stuurgroepen en taskforces met 
een ambitieniveau dat niet overeenkomt met de uitvoeringskracht. Daardoor 
krijgen reguliere werkzaamheden minder prioriteit.  
 
Conclusie 
De uitvoering van de VTH-taken door het OLB is niet op orde. In het proces 
ontbreekt rechtszekerheid waardoor willekeur kan ontstaan. De belangen die de 
wetgeving op het gebied van bouwen, milieu en natuur beoogt te beschermen, 
worden niet of onvoldoende beschermd. Inspanningen van het OLB en het Rijk om 
hierin verbetering te brengen hebben onvoldoende resultaat gehad. Door deze 
veelheid aan soms sterk verweven oorzaken is een fundamentele wijziging van de 
uitvoering van de VTH-taken nodig om tot verbetering te komen. 
 
Het OLB heeft niet de vereiste kennis en ervaring om de VTH-taken adequaat te 
kunnen uitvoeren. Voor meerdere bedrijven en activiteiten is geen vergunning 
verleend. Wettelijk verplichte adviseurs worden niet consequent en tijdig betrokken 
bij vergunningverlening. Besluiten worden niet naar behoren bekendgemaakt en de 
processen zijn niet inzichtelijk. Toezicht vindt plaats op ad hoc basis en handhaving 
leidt niet tot herstel van de overtreding. 
 
De omvang van Bonaire als kleine gemeenschap en de nabijheid van het bestuur 
maken een professionele en onafhankelijke uitvoering van het VTH-proces 
moeilijker. Dat wordt versterkt door het ontbreken van adequate ‘checks and 
balances’ binnen de organisatie. De Rijksvertegenwoordiger geeft in zijn rol als 
laatste ‘check and balance’ in het VTH-proces beperkt invulling aan deze 
Pagina 7 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
Het IAB BES verschaft het noodzakelijke kader voor programmering en 
uitvoering van vergunningverlening en toezicht.  
• Specifiek voor natuur: Evalueer of alle categorieën waarvoor een 
natuurvergunning is vereist een uitgebreide procedure met advies moeten 
doorlopen (OLB). Beoordeel of gevoelige gebieden en bufferzones 
aangewezen moeten worden (Rijk). 
 
Aanbeveling 4 (Rijk) 
Versterk de positie van de Rijksvertegenwoordiger voor de toepassing van de IBT-
taak. 
• Stel een beleidskader vast voor de toepassing van IBT-instrumenten. 
• Zorg voor ambtelijke ondersteuning bij het vervullen van deze IBT-taak door 
het aanwijzen van toezichthouders.  
 
  
Pagina 9 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
• No ta publiká (konsepto di) pèrmitnan òf no ta publiká nan na tempu, di 
manera ku no ta informá esnan interesá òf no ta informá nan na tempu. 
Esaki tin konsekuensia pa nan posishon hurídiko. 
• Tin retraso relashoná ku otorgamentu di pèrmit. No ta tene términonan legal 
na bista. 
 
Ehèmpel 
Ta resultá ku un depósito, dak i fábrika den konstrukshon no tin pèrmit di 
konstrukshon. Despues di un par di luna ta finalisá e trabounan di konstrukshon i 
OLB ta duna un pèrmit di konstrukshon pa e depósito i dak. Pa e fábrika no a duna 
pèrmit di konstrukshon. 
 
Supervishon 
• No ta ehekutá supervishon den forma planifiká i solamente a base di keho i 
insidente. 
• DT&H ta bisa ku pa esei ta hasi uso di e kapasidat di supervishon kompleto. 
 
Ehèmpel 
Despues di kehonan persistente di habitantenan den besindario tokante molèster, 
un kompania di desperdisio riba propio inisiativa ta laga hasi un investigashon. Basá 
riba e resultadonan e kompania ta disidí di para e fòrnu di kombustion. OLB no 
proba ku a inspektá e empresa akí. 
 
Mantenshon 
• Den kaso di violashonnan no ta hasi mantenshon (di lei) di forma 
konsekuente. 
• No ta sigui di forma konsekuente ku mantenshon (di lei) i ku kobransa di 
multanan imponé, di manera ku no ta koregí violashonnan.  
 
Ehèmpel 
A realisá 2 proyekto di konstrukshon riba kosta sin ku a duna tur pèrmit di 
naturalesa i di konstrukshon rekerí. Pa e motibu ei no a tuma e medidanan korekto 
pa protehé kosta i koral. Akshon pa mantené lei di parti di OLB no ta kondusí na 
korekshon di e violashonnan. 
 
E kousanan di esaki 
OLB ta hañ’é konfrontá ku diferente puntonan problemátiko ku ta opstakulisá 
ehekushon korekto di VTH. ILT ta distinguí diferente kousa. 
 
Personal i en organisashon 
• Ta eksigí mas di e personal, miéntras ku kapasitashon i guia den ehekushon 
di e tareanan a keda atras. 
• Ta difísil pa yena vakaturanan, pa gerensia tambe, i ta keda habrí pa largu 
tempu. Regularmente no ta prolongá nombramentunan despues di un 
periodo di 3 aña. Esaki ta bai a kosto di kontinuidat i sentido di 
responsabilidat.  
• Diferente trayekto di mehorashon ta kana pa largu tempu banda di otro, sin 
ku tin un fecha di finalisashon stipulá. Esaki ta kondusí na vaguedat tokante 
responsabilidat den e struktura organisatorio. 
 
Rekurso- i prosesonan 
• No ta hasi uso sufisiente di sistemanan di sosten di VTH i di registrashon di 
dokumento. 
• Regularmente ta presentá maneho, programa i plannan di proyekto na 
kolegio ehekutivo, sin ku kolegio ehekutivo ta atendé òf stipulá esakinan. 
Pagina 11 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
Rekomendashon 1 (Gobièrnu Sentral) 
Pone riba término kòrtiku e ehekushon di e pakete kompleto di tareanan di VTH pa 
konstrukshon, medioambiente i naturalesa bou di 1 servisio ambiental eksistente na 
Hulanda Oropeo. Asina ta garantisá konosementu, eksperensia i kontinuidat i ta 
logra pa krea distansia for di gobernantenan. 
• Konforme e situashon na Hulanda Oropeo, kompetensia i responsabilidat 
final ta keda serka entidat públiko. Ta pone ehekushon di e tareanan bou di 
e servisio ambiental. Entidat públiko ta duna mandato na e direktor di e 
servisio ambiental akí pa firma pèrmitnan i desishonnan di mantenshon (di 
lei). 
• Kuminsá mesora ku inventarisashon i eliminashon di retrasonan den 
dunamentu di pèrmit serka OLB ku sosten i bou di direkshon di e servisio 
ambiental. 
• Debí na e distansia físiko di Boneiru tin mester di atenshon speshal pa 
implementashon práktiko di e tareanan di VTH. Por logra esaki, pa medio di 
estrecho embolbimentu di e aktual dunadónan di pèrmit di OLB den 
ehekushon di e tareanan bou di direkshon di e servisio ambiental. 
 
Rekomendashon 2 (OLB) 
Atendé e puntonan problemátiko siñalá den e organisashon atministrativo di OLB 
rápidamente i dirigí, den estrecho kooperashon ku e servisio ambiental menshoná 
den rekomendashon 1. Apesar di rekomendashon 1 t’asina ku OLB lo sigui ehekutá 
un parti di e proseso di VTH. 
• Struktura organisatorio: Duna klaridat riba proyektonan di mehorashon ku 
ta andando pa medio di e Grupo piloto Plannan di Mehorashon DR&O/DT&H i 
terminá e proyektonan aki mas pronto posibel.  
• Personal i Organisashon: Duna prioridat na reklutamentu pa e vakaturanan 
den e proseso di VTH i na finalisashon di proyektonan andando, inkluyendo 
e asina yamá proyekto ‘Revitalisashon di OLB’.  
• Guia: Stipulá anualmente prioridatnan i mara esakinan na un planifikashon 
di trabou konkreto. Ehekutá e trabounan i vigilá nan progreso. 
• Uso di ICT: Hasi un eskoho kla pa sistemanan di apoyo. Pèrkurá pa 
instrukshon di empleadonan i guianan pa nan hasi uso konsekuente di e 
sistemanan akí. 
 
Rekomendashon 3 (Gobièrnu Sentral i OLB) 
Pèrkurá, den estrecho koordinashon ku OLB, pa lei i regulashon aktualisá i adekuado 
pa konstrukshon, medioambiente i naturalesa.  
• Spesífikamente pa konstrukshon: Evaluá e aktual ordenansa di 
konstrukshon i duna klaridat tokante legitimidat di ordenansanan di 
konstrukshon bieu (OLB i Gobièrnu Sentral). Hasi uso di e Kódigo di BES pa 
kumpli  ku eksigensianan funshonal di e Desishon di Konstrukshon i ankra e 
kódigo akí den un Areglo Ministerial. 
• Spesífikamente pa medioambiente: Pèrkurá pa e IAB BES drenta rápido na 
vigor, di manera ku ta regulá kompanianan ku tin impakto potensial mas 
grandi riba medioambiente. E IAB BES ta suministrá e kuadro nesesario pa 
programashon i ehekushon di dunamentu di pèrmit i supervishon.  
• Spesífikamente pa naturalesa: Evaluá si tur e kategorianan pa kua un 
pèrmit di naturalesa ta rekerí, mester kana un proseso ku konseho amplio 
(OLB). Evaluá si mester apuntá áreanan delikado i zonanan delimitá 
(Gobièrnu Sentral). 
 
 
Pagina 13 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
Summary 
 
Assignment and investigation 
th
On the 4 of October 2022, the State Secretary of Infrastructure and Water 
Management (IenW) requested the Human Environment and Transport Inspectorate 
(Inspectie Leefomgeving en Transport), hereinafter ILT, to conduct an investigation 
into permits, supervision and enforcement (VTH) on Bonaire, St. Eustatius and 
Saba. The State Secretary also requested recommendations for improving the 
system and introducing ‘checks and balances’. The investigation was conducted in 
coordination with the Minister for Nature and Nitrogen of the Ministry of Agriculture, 
Nature and Food Quality (Ministerie van Landbouw, Natuur en Voedselkwaliteit) 
hereinafter LNV.  
 
th
On the 10 of October 2022, the Island Governor of Bonaire asked if the ILT could 
conduct an assessment of the internal improvement process ongoing within the 
Public Entity Bonaire (OLB) and draw conclusions from it regarding supervision and 
enforcement in respect of the natural environment and the human environment.  
 
This report presents the outcome of both investigations and focuses specifically on 
the execution of the VTH tasks relating to construction, the environment and nature 
on Bonaire. The project team formed by ILT and LNV visited twice Bonaire for the 
purposes of the investigation. In addition, interviews were conducted and 
documents and reports were studied. OLB employees cooperated fully in providing 
information for the investigation and ensured that the project team could interview 
the desired individuals. 
 
Results of the VTH investigation 
The ILT concludes that the execution of VTH tasks relating to construction, the 
environment and nature on Bonaire does not comply with legal requirements and 
local regulations. This conclusion is based on the following observations. 
 
General 
• The Executive Council has adopted the Implementation Programme for 
Supervision and Enforcement (Uitvoeringsprogramma Toezicht en 
Handhaving), however an associated inspection programme is lacking.   
• The Directorate of Spatial Planning and Development (directie Ruimte & 
Ontwikkeling), hereinafter DR&O, is responsible for permit issue among 
other things. The Directorate of Supervision & Enforcement (directie 
Toezicht & Handhaving), hereinafter DR&O, is responsible for supervision 
and enforcement. Within these Directorates, the necessary checks and 
balances such as concrete and approved scheduling, documented work 
processes and peer review are lacking. 
• The VTH process is not transparent. The OLB does not adequately use digital 
systems for verifiable permit issue and verifiable implementation of 
supervision and enforcement. Document registration is incomplete and 
performed in different ways. 
• DR&O and DT&H do not manage execution of the VTH tasks in a targeted 
manner. 
• DR&O and DT&H do not structurally coordinate the work among themselves. 
As a result, an integrated approach to complex cases is lacking. 
 
Permits 
• DR&O does not have an up-to-date list of businesses required to have a 
nuisance permit. 
Pagina 15 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
Resources and processes 
• Support systems for VTH and document registration are not adequately 
used. 
• Policies, programmes and project plans are regularly submitted to the 
Executive Council for adoption without them actually being considered or 
adopted by the Executive Council. 
 
Culture and managerial influence 
• The OLB does not provide a safe working environment where employees feel 
supported by the civil servants in leadership positions when they have to 
make decisions that do not automatically qualify for administrative approval.  
• Employees of the OLB are instructed to issue permits. They are also 
subjected to intimidation to ensure that they do not start or pursue 
enforcement actions. 
• The cases that were examined indicate that illegal situations are 
subsequently legalised. This may be acceptable in exceptional cases; on 
Bonaire, however, it is a regular occurrence. 
 
Involvement of the Dutch government 
• The Dutch government exercises administrative control through policy and 
programmes, but actual implementation is not adequately tracked. 
• The date of entry into force of the BES Establishment and Activities Decree 
(Inrichtingen- en Activiteitenbesluit BES), hereinafter IAB BES, has been 
postponed several times. This has led to business owners and the OLB 
adopting a wait-and-see attitude regarding applications for and the issue of 
nuisance permits. 
• The Kingdom Representative has the authority to apply intergovernmental 
supervision (Interbestuurlijk Toezicht), hereinafter IBT, but a policy 
framework for applying IBT is lacking and no supervisors have been 
designated to support this task.  
• The OLB has its hands full with working visits, steering groups and task 
forces with a level of ambition that does not match their implementation 
capacity. This makes normal work less of a priority.  
 
Conclusion 
The OLB’s execution of the VTH tasks is not in order. The process lacks legal 
certainty, which can lead to arbitrariness. The interests that laws relating to 
construction, the environment and nature are intended to protect are either not 
being protected at all, or not being protected adequately. Efforts on the part of the 
OLB and the Dutch government to improve this have not been sufficiently effective. 
Due to this multiplicity of sometimes strongly interdependent causes, a fundamental 
change in the execution of VTH tasks is needed in order to improve the situation. 
 
The OLB does not have the knowledge and experience required to adequately 
execute the VTH tasks. Permits have not been issued for several businesses and 
activities. Legally required advisers are not involved consistently and in a timely 
manner in the permit issue process. Decisions are not published in the proper 
manner and the processes are not transparent. Supervision takes place on an ad 
hoc basis and enforcement does not lead to remediation of the infringement. 
 
Bonaire's size as a small community and the Executive Council's proximity to that 
community make professional and impartial execution of the VTH process more 
difficult. This is compounded by the lack of adequate ‘checks and balances’ within 
the organisation. The Kingdom Representative, in his role as the final ‘check and 
Pagina 17 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
• Specifically for the environment: Ensure rapid entry into force of the IAB 
BES to regulate the businesses with the greatest potential environmental 
impact. The IAB BES sets out the required framework for programming and 
execution of the permit issue and supervision activities.  
• Specifically for nature: Evaluate whether all categories requiring an 
ecological permit should go through an extended procedure with an advisory 
requirement (OLB). Assess whether sensitive areas and buffer zones should 
be designated (Dutch government). 
 
Recommendation 4 (Dutch government) 
Strengthen the position of the Kingdom Representative to achieve effective 
intergovernmental supervision. 
• Establish a policy framework for the use of intergovernmental supervision 
instruments. 
• Provide administrative support for fulfilling this intergovernmental 
supervision task by appointing supervisors.  
  
Pagina 19 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
verdiepende interviews afgenomen van medewerkers van het OLB en van 
organisaties die ook actief zijn in het VTH-proces. 
 
In de rapportagefase zijn de bevindingen vastgelegd in een conceptrapport, zonder 
conclusies en aanbevelingen. Dit concept is voor een feitencheck in wederhoor 
voorgelegd aan het OLB. Als de reacties daartoe aanleiding gaven, zijn deze 
verwerkt in het rapport.  
 
In het rapport zijn de bevindingen voor ‘beleid en programma’ en voor ‘uitvoering’ 
beschreven. Deze worden getoetst aan het normenkader van de Wet vrom BES, 
hoofdstuk 5 van het ontwerp Inrichtingen- en Activiteitenbesluit BES (IAB BES), de 
Hinderverordening en de Wgnb BES. Het ontwerp-IAB is nog niet in werking 
getreden en is dus geen formeel normenkader. Tenslotte zijn conclusies getrokken 
en aanbevelingen geformuleerd voor het verbeteren van de uitvoering en de ‘checks 
and balances’. 
 
1.4  Afbakening 
De scope van het onderzoek wordt bepaald door het verzoek van de staatssecretaris 
van 4 oktober 2022, het verzoek van de gezaghebber van 10 oktober 2022, het 
normenkader van de Wet VROM BES en onderliggende regelgeving, de 
Hinderverordening en het normenkader Wet GNB BES en onderliggende regelgeving. 
Daarnaast zijn in afstemming met het OLB 2 prioritaire thema’s en een dossier 
onderzocht. Het onderzoek beperkt zich tot de periode 2020 tot en met 2022. 
Echter, als in de geselecteerde dossiers belangrijke ontwikkelingen waren die buiten 
deze periode vielen, is deze informatie betrokken bij de beoordeling.  
 
Het onderzoek is niet gericht op ruimtelijke ordening. Maar in de bouwdossiers 
waarbij het OLB toetste aan het Ruimtelijk Ontwikkelingsplan Bonaire, is dit aspect 
wel meegenomen.  
 
1.5  Leeswijzer 
De bevindingen in dit rapport berusten op een analyse van de geselecteerde 
dossiers, de documenten die daarover door het OLB zijn aangeleverd en de 
interviews die zijn afgenomen met personen binnen en buiten het OLB. De ILT kan 
op basis van deze beperkte steekproef geen volledig en absoluut beeld presenteren. 
De bevindingen zijn echter voldoende overtuigend en overeenkomend om tot 
conclusies en aanbevelingen te kunnen komen. 
 
In hoofdstuk 2 staat een korte beschrijving over Bonaire en het bestuur, de 
ambtelijke organisatie en de positie binnen Nederland. Ook wordt hier kort de rol 
van de Rijksvertegenwoordiger (RV) toegelicht. 
 
In hoofdstuk 3 vindt u een beschrijving van beleid, programmering en uitvoering 
van VTH-taken voor bouwen en milieu/hinder. 
  
Het beleid en de uitvoering van VTH-taken voor natuur staat in hoofdstuk 4. 
 
Het OLB heeft in het ‘Uitvoeringsprogramma Toezicht en Handhaving 2022’ een 
aantal prioriteiten benoemd. Hoofdstuk 5 beschrijft hoe 2 van deze prioriteiten 
worden uitgevoerd. Ook heeft de ILT een analyse gemaakt van een dossier dat door 
het OLB zelf is aangedragen voor dit onderzoek. Het hoofdstuk sluit af met de 
manier waarop het OLB is omgegaan met klachten, zienswijzen en 
Pagina 21 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
2. Bonaire en het Openbaar Lichaam 
 
2.1  Bonaire in feiten en cijfers 
Bonaire is een zogenoemd Openbaar Lichaam binnen Nederland, ook wel een 
‘bijzondere gemeente’. Tot 2010 maakte Bonaire deel uit van de Nederlandse 
Antillen. Sinds 10 oktober 2010 hoort het eiland, net als Sint Eustatius en Saba, tot 
Caribisch Nederland.  
 
2
Bonaire is een eiland van ongeveer 288 km en is daarmee 1,5 keer zo groot als 
Texel. Op 1 januari 2022 had Bonaire 22.573 inwoners. Dit is vergelijkbaar met een 
kleine gemeente als het Zeeuwse Borsele. De bevolking van Bonaire groeit snel. 
Tussen 2010 en 2022 is de bevolking met 45% gegroeid. Volgens de prognoses van 
het CBS zal de bevolking in 2030 met 16% zijn toegenomen ten opzichte van 2022.  
 
De belangrijkste sector van de Bonairiaanse economie is het toerisme. Veel mensen 
werken in het toerisme of een van de toeleverende sectoren. Het toerisme heeft de 
afgelopen jaren een hoge vlucht genomen. Er komen jaarlijks 25 keer meer 
toeristen dan Bonaire inwoners heeft. Dit toegenomen toerisme leidt ook tot een 
toename van bouwactiviteiten. 
 
Het OLB probeert de economie te diversifiëren door naast toerisme ook in te zetten 
op landbouw en de dienstverlenende sector. 
 
2.2  Het bestuur van het OLB 
Bonaire wordt bestuurd door een eilandbestuur en de Nederlandse Rijksoverheid. 
Het belangrijkste verschil met Europees Nederland is dat er sprake is van een 
andere bestuurlijke indeling. De bestuurslaag van de provincie ontbreekt, maar ook 
andere organisaties zoals een waterschap of een omgevingsdienst zijn niet 
aanwezig. Hierdoor is het OLB voor veel onderwerpen verantwoordelijk die in 
Nederland bij andere publieke instanties zijn belegd.  
 
De eilandsraad is het hoogste bestuursorgaan van het OLB. De eilandsraad stelt de 
kaders en ziet toe op het werk van het bestuurscollege (BC). Het beleid wordt door 
het BC bepaald, tenzij deze bevoegdheid expliciet bij de eilandsraad is gelegd. De 
eilandsraad wordt door de inwoners van Bonaire gekozen en bestaat uit 9 
eilandraadsleden.  
De eilandsraad kiest de gedeputeerden, die samen met de gezaghebber het BC 
vormen. Het BC zorgt voor het dagelijks bestuur van Bonaire. Zij bereiden 
eilandsraadsbesluiten voor en voeren die vervolgens uit. Het BC is bevoegd om zelf 
beslissingen te nemen, zoals het verlenen van vergunningen of het aangaan van 
contracten.  
 
2.3  De ambtelijke organisatie 
Het OLB kent een directiestructuur, waarbij de ambtelijke organisatie wordt 
aangestuurd door het directieteam. Het OLB is onderverdeeld in 4 directies: 
Bedrijfsvoering en Ondersteuning, Toezicht en Handhaving, Ruimte en Ontwikkeling, 
en Samenleving en Zorg. Het directieteam wordt gevormd door de directeuren van 
de 4 directies en de eilandsecretaris. De eilandsecretaris ondersteunt het BC, is 
voorzitter van het directieteam en daarmee verantwoordelijk voor het functioneren 
van de ambtelijke organisatie. 
 
  
Pagina 23 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
Bij besluit van 25 augustus 2021 heeft het BC een mandaatbesluit genomen met 
daaraan gekoppeld voorwaarden. In het register (versie 9 augustus 2021) is 
gespecificeerd welke functionarissen welk mandaat hebben. Voor het verlenen van 
een bouwvergunning, natuur- of milieuvergunning is het afdelingshoofd DR&O 
volledig bevoegd. Voor het opleggen van een handhavingsbeschikking last onder 
dwangsom (LOD), last onder bestuursdwang (LOB) of spoedeisende bestuursdwang 
is de directeur DT&H volledig bevoegd. Bij politiek gevoelige of complexe besluiten 
is afstemming nodig met de verantwoordelijk gedeputeerde. 
 
Aanwijzing toezichthouders 
 
Het BC heeft toezichthouders aangewezen. Toezichthouders van Stichting Nationale 
Parken Bonaire (STINAPA) zijn aangewezen als toezichthouder voor de Verordening 
natuurbeheer Bonaire. 
 
Bij besluit van 12 december 2019, nummer 7 (archiefnummer P&A/2019001274) 
heeft het BC huidige en toekomstige medewerkers in de functies van inspecteur A, 
B, of C of senior inspecteur belast met het toezicht op de naleving van in het besluit 
genoemde wet- en regelgeving, waaronder de Hinderverordening Bonaire, de 
Verordening natuurbeheer Bonaire, de Wgnb BES en de Wet vrom BES. 
 
Het BC heeft bij hetzelfde besluit huidige en toekomstige medewerkers van STINAPA 
aangewezen die zijn belast met toezichthoudende taken voor de Verordening 
natuurbeheer Bonaire en de uitwerkingsbesluiten. In een onderlinge werkverdeling 
is afgesproken dat STINAPA strafrechtelijk optreedt en de DT&H bestuursrechtelijk. 
 
Directie Ruimte & Ontwikkeling 
Hindervergunningen 
Voor het verlenen van hindervergunningen heeft DR&O geen gekwalificeerde 
vergunningverlener. Capaciteit wordt extern ingehuurd van de Omgevingsdienst 
Midden- en West-Brabant. Hiervoor wordt jaarlijks een contract gesloten voor het 
uitvoeren van specifiek genoemde vergunningprocedures. Er is wel een 
beleidsadviseur milieu aangesteld, deze is ook contactpersoon voor de externe 
vergunningverlener. 
 
Bouwvergunningen 
Binnen DR&O zijn 3 personen belast met de beoordeling van aanvragen voor een 
bouwvergunning. 
 
Natuurvergunningen 
DR&O heeft sinds augustus 2021 een persoon aangesteld die belast is met het 
verlenen van natuurvergunningen. In de periode januari 2018 tot augustus 2021 
was geen gekwalificeerde vergunningverlener voor natuurvergunningen aangesteld. 
In die periode zijn de werkzaamheden toegewezen aan een medewerker die niet de 
functie van vergunningverlener had. 
 
Directie Toezicht & Handhaving 
Er zijn 2 personen belast met inspecties op milieu/hinder en 2 personen voor 
inspecties op bouw. 
 
 
 
Pagina 25 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
3. Wet volkshuisvesting, ruimtelijke ordening en 
milieubeheer BES 
 
3.1  Algemeen 
 
3.1.1  Toezicht- en handhavingsbeleid, uitvoeringsprogramma 
 
Het BC heeft het Uitvoeringsprogramma Toezicht en Handhaving 2022 in oktober 
2022 vastgesteld. Het uitvoeringsprogramma voldoet niet aan alle eisen uit het 
ontwerp-IAB BES. 
 
Hoofdstuk 5 van het ontwerp Inrichtingen- en Activiteiten Besluit BES (IAB BES, 
geplande inwerkingtreding 1 juli 2023) stelt eisen aan het toezicht- en 
handhavingsbeleid (artikel 5.1) en het uitvoeringsprogramma (artikel 5.2). Dit 
toetsingskader is op dit moment nog niet van kracht. 
 
Het Uitvoeringsprogramma Toezicht en Handhaving 2022 (definitieve versie 31 mei 
2022, vastgesteld in oktober 2022) beschrijft het beleid en de wijze waarop dit zal 
worden uitgevoerd. Het programma ziet op alle taken van DT&H en is dus breder 
dan uitsluitend de taken die voortvloeien uit de Wet vrom BES.  
 
Dit uitvoeringsprogramma is getoetst aan de eisen van het ontwerp-IAB BES. 
Daarbij is het volgende vastgesteld. 
• Looptijd (artikel 5.1 en 5.2, lid 1) 
Het uitvoeringsprogramma is vastgesteld voor 2022 en heeft daarmee de 
minimale looptijd van tenminste 1 kalenderjaar. Het programma is in 
oktober 2022 vastgesteld en dus niet voorafgaand aan het jaar dat het 
uitvoeringsprogramma beslaat.  
• Doelen en prioriteiten (artikel 5.1 lid 2a) 
Er zijn 6 prioriteiten vastgesteld: 
o Illegaal storten van afval 
o Illegaal afgraven van diabaas 
o Duurzame kustbebouwing 
o Introductie nieuwe milieuwetgeving voor bedrijven 
o Voedselveiligheid 
o Illegale verhuur woningen voor recreatie 
Per prioriteit worden het doel en de activiteiten om de doelen te behalen 
geformuleerd (artikel 5.1, lid 2b). De vastgestelde doelen en uit te voeren 
activiteiten zijn niet altijd kwantificeerbaar. Het is niet in alle gevallen 
mogelijk om objectief te bepalen of de geformuleerde doelen zijn bereikt. 
• Risicoanalyse voor doelen en prioriteiten (artikel 5.1, lid 2c) 
Er is geen risicoanalyse aanwezig. In het programma wordt aangegeven dat 
bij het bepalen van de prioriteiten is gekeken naar de missie, visie en 
statutaire taken van de directie T&H, het Bestuursprogramma (Schoon en 
Attractief) en het Natuur en Milieubeleidsplan. En naar analyses (data) op 
basis van eerdere bevindingen (PDCA). 
• Capaciteit (artikel 5.1 lid 2d IAB BES) 
De benodigde capaciteit is opgenomen in het uitvoeringsprogramma.  
Het is niet duidelijk hoe en op basis van welke gegevens deze capaciteit is 
berekend, aangezien het aantal bedrijven per categorie niet is vastgelegd. 
Er wordt geen uitspraak gedaan over de benodigde financiën voor deze 
capaciteit. 
 
Pagina 27 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
3.2  VTH Bouwen 
 
3.2.1  Beleid 
 
Bouwverordening 
Er zijn meerdere eilandsverordeningen vastgesteld met regels ten aanzien van 
bouwen. De ‘Bouw- en woningverordening Bonaire 1961’ en de wijziging uit 1994 
zijn in 2010 op de positieve lijst geplaatst en dus nog van kracht. Dat geldt niet 
voor de overige verordeningen. 
 
Het OLB heeft meerdere eilandsverordeningen verstrekt waar regels in staan ten 
aanzien van bouwen. Het gaat om de Bouw- en woningverordeningen uit 1934, 
1935, 1961 en 1984. Deze verordeningen regelen op onderdelen dezelfde 
onderwerpen. Daarnaast staan in de ‘Eilandsverordening ruimtelijke 
ontwikkelingsplanning Bonaire 1994’ bepalingen die bouwen betreffen en wijzigt de 
‘Bouw- en woningverordening 1961’. 
 
Op grond van het algemeen overgangsrecht van de Invoeringswet heeft de 
eilandsraad op 8 oktober 2010 een positieve lijst vastgesteld van eilandelijke 
regelgeving die, na de transitie in 2010, blijft gelden. Hierin zijn de ‘Bouw- en 
woningverordening Bonaire 1961’ en ‘Eilandsverordening ruimtelijke 
ontwikkelingsplanning Bonaire 1994’ opgenomen. De overige verordeningen zijn niet 
op de positieve lijst geplaatst en om die reden niet meer van kracht. 
 
De ‘Bouw- en woningverordening Bonaire 1961’ is niet aangepast aan de Wet vrom 
BES. Hierdoor zijn enkele artikelen in de verordening blijven staan, die nu in de wet 
zijn opgenomen. DT&H hanteert voor de termijnen, op basis van een verstrekte 
algemene beschrijving van het verlenen van vergunningen, de voorschriften van de 
Wet vrom BES. 
 
Welstandsnota 
De eilandsraad heeft geen welstandnota vastgesteld.  
 
De eilandsraad moet een welstandnota vaststellen (artikel 2.5 Wet vrom Bes). 
Bouwwerken mogen niet in strijd zijn met de redelijke eisen van welstand zoals 
opgenomen in deze nota. Bij de beoordeling van een bouwaanvraag moet het BC 
beoordelen of er geen sprake is van strijd met de redelijke eisen van welstand. In 
dat geval moet de bouwvergunning geweigerd worden.  
Doordat de eilandsraad geen welstandnota heeft vastgesteld, kan deze toets niet 
worden uitgevoerd. Ambtelijk is aangegeven dat deze welstandnota wel in concept 
gereed is. 
 
Openbaar register 
 
Het BC heeft geen openbaar register ingesteld.  
 
Aanvragen en verleende bouwvergunningen moeten worden ingeschreven in een 
openbaar register dat door het BC is ingesteld (artikel 2.8, lid 5 Wet vrom BES). Het 
BC heeft geen openbaar register ingesteld.  
 
 
Pagina 29 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
Wet vrom BES is deze beslistermijn 16 weken na ontvangst van de aanvraag en 1 
digitale ontvangstbevestiging van een bouwaanvraag suggereert dat de 
beslistermijn pas start nadat is beoordeeld of de aanvraag compleet is. Het formele 
proces start dan pas als een aanvraag compleet en ontvankelijk is. Dat zou een 
onjuiste invulling van de wet zijn. 
 
Adviseurs 
In de verstrekte procedure wordt melding gemaakt van toetsing van 
bouwaanvragen door de Bouwcommissie, bestaand uit interne afdelingen en de 
brandweer. In enkele besluiten wordt verwezen naar uitgebrachte adviezen. Deze 
zijn niet in de dossiers aangetroffen. 
 
Bouwvergunningen 
 
Dossiers zijn onvolledig, waardoor niet beoordeeld kan worden of het proces van 
vergunningverlening op de juiste wijze is verlopen. De vergunningen bevatten een 
beperkte hoeveelheid informatie. Niet altijd blijkt of adviezen zijn ingewonnen, de 
motivering van de besluiten is beperkt. 
 
In het onderzoek is onderscheid gemaakt naar bouwvergunningen voor 
(particuliere) woningbouw en bouwvergunningen voor gebouwen en bouwwerken 
met een bedrijfsmatig karakter. Bij deze laatste groep zijn situaties geselecteerd 
waar ook milieu- of natuurvergunningen nodig kunnen zijn, zodat deze in 
samenhang beoordeeld kunnen worden. Daarnaast is een specifieke casus 
beschreven die tijdens het onderzoek veelvuldig door geïnterviewden is genoemd. 
 
Woning-gerelateerde bouwvergunningen 
• Uit de 8 verstrekte overzichten zijn 3 bouwvergunningen voor het bouwen 
van woningen geselecteerd. 1 van de gevraagde bouwvergunningen is niet 
verstrekt en kon niet beoordeeld worden.  
• Uit de 2 overige dossiers blijkt dat 1 van de bouwvergunningen binnen de 
wettelijke termijn is verleend. Bij de andere vergunning is sprake van 
termijnoverschrijding, waarbij niet is gebleken dat de beslistermijn (tijdig) is 
verlengd.  
• Beide dossiers zijn onvolledig. Ze bevatten een bouwformulier, een 
ontvangstbevestiging en de verleende bouwvergunning. Tekeningen, 
publicaties van de aanvraag en de vergunning, inhoudelijke beoordelingen, 
checklisten en adviezen, waaronder het brandweeradvies, ontbreken. 
• De bouwvergunningen zelf (de besluiten) bevatten een minimum aan 
informatie, zijn een opsomming van gegevens en bevatten 
standaardvoorschriften. Er ontbreekt een concrete motivering waarom het 
aangevraagde bouwwerk vergund kan worden. 
• Op het moment van indienen van een van de bouwaanvragen was een 
voorbereidingsbesluit van kracht. Of dit van invloed is geweest op de 
vergunning, blijkt niet uit het dossier. In het besluit tot verlening van de 
vergunning wordt hier niet aan gerefereerd.  
 
Bedrijf-gerelateerde bouwvergunningen 
• Van 8 bedrijven zijn in totaal 15 bouwvergunningen opgevraagd. Voor 3 
bedrijven is geen dossier aangeleverd, in 2 andere gevallen is wel een 
dossier aangeleverd maar bleek geen bouwvergunning te zijn verleend.  
• Daarmee zijn van 3 bedrijven in totaal 9 bouwvergunningen beoordeeld. 
Pagina 31 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
• Het OLB heeft een eigen ‘reflectieonderzoek’ uitgevoerd om lering te trekken 
uit het verloop van dit proces. De ILT heeft verzocht om de resultaten van 
het reflectieonderzoek, deze zijn niet door het OLB verstrekt. 
 
Toezicht en handhaving 
 
Toezicht en handhaving leidt niet tot het voorkomen of het herstel van de 
overtredingen. 
 
In het onderzoek zijn 3 dossiers beoordeeld. 1 dossier betreft kustbebouwing en 
wordt beschreven in hoofdstuk 5. De overige 2 dossiers worden hieronder kort 
beschreven. 
• DT&H heeft in dit dossier geconstateerd dat zonder bouwvergunning en in 
strijd met het ROB bij/aan een fabriek bouwwerkzaamheden werden 
uitgevoerd. In een verslag van een intern handhavingsoverleg is vermeld 
dat de bouw 2 maanden na de constatering is stilgelegd. Het 
stilleggingsbesluit is niet verstrekt, in het dossier zijn geen documenten van 
het handhavingstraject aangetroffen. De overtreder vroeg een half jaar na 
de constatering van deze activiteit een bouwvergunning aan. Gedurende dat 
traject is door het OLB eveneens het bestemmingsplan aangepast. Daarmee 
is de strijdigheid met het ROB opgeheven en is de bouwvergunning 
verleend. De afgegeven bouwvergunning betreft uitsluitend de loods met 
overkapping ten behoeve van een fabriek, het fabrieksgebouw zelf is niet 
vergund. 
• DT&H heeft in dit dossier vastgesteld dat sprake was van bouwen in 
afwijking van de verleende vergunning. Hiervoor is een last onder 
dwangsom (LOD) opgelegd. 2 weken nadat de LOD is opgelegd, vindt een 
controle plaats. Dan blijkt de overtreder zich niet te houden aan de last en 
wordt de dwangsom verbeurd verklaard. Het is niet gebleken dat de 
dwangsom is ingevorderd, er is niet aangetoond dat handhavende 
vervolgacties hebben plaatsgevonden om de overtreding ongedaan te 
maken. 
 
3.2.3  Conclusies en aanbevelingen 
Conclusies 
• De regelgeving voldoet niet volledig aan de Wet vrom BES: de bouw- en 
woningverordening is niet aangepast aan de Wet vrom BES, een 
welstandnota ontbreekt, er is geen openbaar register ingesteld.  
• De uitvoering van VTH voor bouwvergunningen verloopt niet adequaat. 
 
Aanbevelingen 
• Pas de geldende bouw- en woningverordening aan de Wet vrom BES aan. 
• Bezie welke instrumenten behouden kunnen worden. Doe dit door deze op 
te nemen in andere eilandsverordeningen, bijvoorbeeld gebaseerd op de 
Wet grondslagen Ruimtelijke Ordening BES. Pas de wet aan voor bepalingen 
die niet in verordeningen geregeld kunnen worden. 
• Stel een welstandsnota vast en stel een openbaar register in. 
• Stel een procesbeschrijving vast voor het verlenen van bouwvergunningen. 
• Draag zorg voor uniforme registratie van de processtukken bij de afdeling 
Post en Archief (P&A). 
• Gebruik de BES-code om invulling te geven aan de functionele eisen van het 
bouwbesluit (OLB) en veranker deze code in een Ministeriële Regeling (Rijk). 
  
Pagina 33 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
Daarmee ontbreekt een actueel overzicht van het aantal bedrijven en van de 
categorie waarin de bedrijven onder het IAB BES zullen vallen.  
DT&H geeft aan dat het toezicht reactief plaatsvindt aan de hand van nieuw 
verleende vergunningen of op basis van klachten. Daarmee wordt de beschikbare 
toezichtcapaciteit volledig gebruikt. Aan de prioriteiten die zijn beschreven in het 
uitvoeringsprogramma wordt sinds oktober 2022 gewerkt. Hiervoor is geen extra 
capaciteit beschikbaar gesteld.  
 
3.3.2  Uitvoering 
Voor het dossieronderzoek zijn 10 bedrijven geselecteerd. Van deze bedrijven zijn 
de hindervergunningen opgevraagd en ook alle procedurestukken. Ook zijn van deze 
bedrijven de inspectierapporten en andere handhavingsdocumenten opgevraagd. 
Uiteindelijk zijn 12 bedrijven onderzocht omdat 1 bedrijf op 2 locaties een vestiging 
had. Voor een ander bedrijf werd ook informatie over een vergelijkbaar bedrijf 
verstrekt.  
• Bij 6 van de 12 bedrijven liep een vergunningsprocedure of een procedure 
voor een milieu-neutrale wijziging. Over 1 bedrijf is geen informatie 
ontvangen.  
• Over 3 bedrijven heeft de externe vergunningverlener geoordeeld dat deze 
op grond van het IAB niet meer vergunningplichtig zullen zijn, of op dit 
moment niet vergunningplichtig zijn op grond van de Hinderverordening. 
Daarom zijn daar geen vergunningprocedures gestart. 
• 1 bedrijf waarvoor een bouwvergunningprocedure speelde (legalisering 
achteraf) was niet bekend bij de externe vergunningverlener. Dit bedrijf was 
daarom niet beoordeeld op een eventuele hindervergunningplicht. 
 
Informatie en dossiervorming 
 
Registratie en archivering van vergunningen met bijbehorende stukken verlopen 
niet adequaat, waardoor de dossiers onvolledig zijn. Overzichten van lopende en 
verleende hindervergunningen zijn niet beschikbaar. 
 
In de onderzoeksperiode liepen verschillende procedures voor hindervergunningen 
voor bestaande of nieuwe bedrijven.  
• DR&O heeft geen overzicht verstrekt van de lopende vergunningprocedures. 
Verschillende medewerkers hebben op verschillende tijdstippen informatie 
over de geselecteerde dossiers verstrekt. Ook daarna hebben zij nog 
informatie per e-mail nagezonden. Van een deel van de informatie is de 
status niet duidelijk vanwege de vermelding ‘concept’ of ‘definitief’, maar 
zonder vermelding van ‘vastgesteld door/namens BC’.  
• Het digitale registratiesysteem JOIN wordt niet gebruikt voor de procedure 
van hindervergunningen. Omdat DR&O en de afdeling P&A niet alle 
gevraagde dossiers konden aanleveren, zijn in overleg ook (concept-) 
stukken opgevraagd bij de externe vergunningverlener. DR&O registreert 
sommige stukken zelf, waardoor niet alles bij P&A bekend en beschikbaar is.  
• De afdeling P&A kan voor de geselecteerde dossiers snel nagaan of bepaalde 
stukken gearchiveerd zijn en kan deze stukken vervolgens ook direct 
aanleveren.  
• Ondanks het feit dat individuele medewerkers zich inspanden om informatie 
aan te leveren, is geen dossier compleet aangeleverd.  
 
 
 
Pagina 35 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
Een definitieve hindervergunning wordt in afschrift gestuurd aan onder andere de 
verplichte adviseurs en DT&H. Medewerkers van DT&H stellen in de interviews dat 
ze geen afschriften van hindervergunningen ontvangen en uit de media moeten 
vernemen dat een vergunning is verleend. Uit navraag bij de afdeling P&A blijkt dat 
afschriften van hindervergunningen per mail aan een medewerker van DT&H worden 
verstuurd. De vergunningen blijken inderdaad bij deze persoon binnen te komen, 
deze worden gearchiveerd en vervolgens aan het afdelingshoofd doorgestuurd. 
 
Hindervergunningen 
 
In de (concept)besluiten is de gevolgde procedure beschreven en is duidelijk 
beschreven aan welke regelgeving en technische richtlijnen is getoetst. Het resultaat 
van de toetsing is navolgbaar beschreven.  
 
Uit de (concept)besluiten blijkt aan welke normen en richtlijnen met Best 
Beschikbare Technieken (BBT) de aanvraag is getoetst. De gevolgde procedure 
wordt navolgbaar beschreven. De definitieve vergunningen zijn gemotiveerd en de 
juiste rechtsmiddelen worden genoemd. Bij het opstellen van de hindervergunning 
wordt rekening gehouden met delen van de Wet vrom BES die op korte termijn van 
kracht worden. Daarnaast worden BBT-informatie-documenten gebruikt om 
toepassing van BBT te beoordelen. 
 
In 1 procedure is begin 2020 een aanvraag voor een hindervergunning ingediend. 
Daarna zijn vooruitlopend op de vergunning meerdere activiteiten/ installaties 
gerealiseerd en ook aan de aanvraag toegevoegd. Tot op dit moment (april 2023) is 
geen hindervergunning verleend, terwijl de activiteiten/installaties wel in werking 
zijn. 
 
Toezicht en handhaving 
 
Een inspectieprogramma ontbreekt. DT&H heeft geen documenten verstrekt waaruit 
blijkt dat bij de geselecteerde bedrijven inspecties hebben plaatsgevonden. 
Uitvoering van inspecties vindt plaats op basis van meldingen of klachten.  
 
Inspectieprogramma 
Het Uitvoeringsprogramma Toezicht en Handhaving 2022 vermeldt een 
inspectieprogramma, een dergelijk programma is niet opgesteld. De aangeleverde 
resultaten van inspecties zijn niet duidelijk geregistreerd en niet gestructureerd 
opgeslagen. Hierdoor ontstaat een beeld van ad-hoc uitgevoerde inspecties naar 
aanleiding van meldingen, klachten en incidenten.  
 
Inspecties 
Van de geselecteerde bedrijven zijn geen toezichts- of handhavings-documenten 
met betrekking tot aspecten uit de Hindervergunning verstrekt. DT&H kan niet 
aantonen dat na vergunningverlening een inspectie bij het bedrijf plaatsvindt. Ook 
zijn geen documenten van periodieke inspecties van hindervergunningen van de 
geselecteerde bedrijven verstrekt. Uit informatie van een burger bleek dat er wel 
een inspectie van de geluidsvoorschriften van de hindervergunning heeft 
plaatsgevonden bij 1 van de geselecteerde bedrijven. 
 
 
Pagina 37 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
3.3.3  Conclusies en aanbevelingen 
Conclusies 
• Er is geen milieuprogramma opgesteld. 
• De uitvoering van VTH voor hindervergunningen verloopt niet adequaat. 
Door het ontbreken van een overzicht van de bedrijven die onder de 
Hinderverordening vallen, kan geen aanpak voor vergunningverlening en 
geen inspectieprogramma worden opgesteld.  
• De dossiervorming en archivering vindt plaats op verschillende momenten, 
op verschillende wijzen en in verschillende systemen. 
 
Aanbevelingen 
• Stel een milieuprogramma op. 
• Maak een overzicht van de bedrijven die nu over een hindervergunning 
moeten beschikken en van de bedrijven die na inwerkingtreding van het IAB 
BES over een milieuvergunning moeten beschikken. 
• Stel een inspectieprogramma op en inspecteer de betreffende bedrijven 
planmatig. 
• Gebruik het systeem JOIN voor het proces van vergunningverlening en het 
systeem DC voor het toezicht. 
• Draag zorg voor uniforme registratie van de processtukken bij de afdeling 
P&A. 
  
Pagina 39 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
 
 
Het BC heeft geen beheerplannen opgesteld en er zijn geen beheermaatregelen 
vastgelegd in een eilandsverordening. 
 
Er zijn door het BC geen beheerplannen opgesteld (artikel 8, lid 2) of 
beheermaatregelen vastgelegd in een eilandsverordening (artikel 8, lid 3).  
Er zijn wel 2 eilandsbesluiten met regels voor natuurbeheer (EBoB en EBnB) en 
ook geeft het ROB aanvullende voorschriften voor natuurparken. 
 
De eilandsraad draagt zorg voor de beheermaatregelen en de bescherming van 
soorten die zijn opgenomen in verschillende internationale verdragen. In EVnB 
EBoB, EBnB en in het ROB zijn beheermaatregelen en de bescherming van 
soorten voorgeschreven. Het betreft met name bouw- en gebruiksvoorschriften. 
1
De Ramsar-gebieden zijn opgenomen in het ROB als een gebiedsaanduiding 
waarvoor aanvullende voorschriften gelden ten aanzien het bouwen en 
gebruiken van gebouwen en voor het opstellen van een milieueffectrapportage. 
 
Het BC heeft geen gebruik gemaakt van de bevoegdheid tot het vaststellen van 
bufferzones voor de natuurparken. 
 
De EVnB vermeldt dat bufferzones door het BC kunnen worden vastgesteld 
(artikel 4, lid 3 EVnB). In verschillende stukken wordt gesproken over een 
(Ramsar) bufferzone.  
Het BC heeft geen gebruik gemaakt van deze bevoegdheid: in verordeningen en 
besluiten wordt geen bufferzone vastgesteld en ook in het ROB wordt dit begrip 
niet nader gedefinieerd. 
 
In de toelichting op het ROB wordt wel gesteld:  
“Een aantal gebieden wordt aangemerkt als 'Ramsar-gebied'. Deze zijn op de 
plankaart met een aanduiding weergegeven. De aanduiding beslaat het gebied 
en de aangrenzende beschermingszone van 500 meter. Ter plaatse van deze 
aanduiding mogen bestaande gebouwen en functies niet worden uitgebreid of 
gewijzigd en mogen geen nieuwe ontwikkelingen plaatsvinden. Nieuwe 
ontwikkelingen zijn eventueel pas mogelijk indien uit een milieueffectrapportage 
blijkt dat de nieuwe ontwikkelingen geen schade toebrengen aan het als zodanig 
aangewezen Ramsar-gebied.” 
 
Deze formulering suggereert dat het gebied dat op de kaart wordt weergegeven 
zowel het Ramsar-gebied als de beschermingszone/bufferzone omvat. 
 
Eilandsverordening natuurbeheer Bonaire 
• Commissie Natuurbeheer Bonaire 
 
Het BC heeft een Commissie Natuurbeheer Bonaire (CNB) ingesteld die bestaat 
uit 3 leden. 
 
Op grond van de EVnB is een eilandelijke CNB ingesteld (artikel 3 EVnB). De 
CNB adviseert het BC desgevraagd of uit eigen beweging over maatregelen ter 
uitvoering van deze eilandsverordening en natuurbeheer in het algemeen. 
 
1
 Op basis van de Conventie van Ramsar aangewezen watergebieden van 
internationale betekenis. 
Pagina 41 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
 
Advisering: Commissie Natuurbeheer Bonaire 
Aanvragen voor een natuurvergunning moeten voor advies worden voorgelegd aan 
de CNB. In het geval van een incomplete aanvraag, vraagt de CNB de aanvullende 
informatie op bij het OLB en de aanvrager. In een aantal van de onderzochte 
casussen neemt de CNB een rol aan als tussenpersoon of bemiddelaar tussen OLB 
en aanvrager. De CNB levert informatie over het proces voor zowel de 
natuurvergunning als ook andere typen vergunningen, over de benodigde 
documenten en informatie om de aanvraag in behandeling te kunnen nemen en 
over regelgeving. Als er in een aanvraag aspecten zitten waarvoor specifieke 
deskundigheid nodig is die niet bij een van de CNB-leden aanwezig is, betrekt de 
CNB ook advies van een extern deskundige. 
 
De CNB geeft aan dat ze over aanvragen wordt geïnformeerd op het moment dat 
deze ter inzage worden gelegd. In de periode dat het OLB niet over een 
vergunningverlener beschikte waren sommige aanvragen al ruim 1 jaar oud voordat 
de CNB ze ontving. De aanvragen die door het OLB voor advies worden toegezonden 
zijn regelmatig onvolledig, zodat aanvullende informatie opgevraagd moet worden. 
Dat gaat ten koste van de tijd voor de beoordeling. De CNB heeft bij het OLB 
kenbaar gemaakt dat de gehanteerde werkwijze niet in lijn is met de regelgeving. 
De gehanteerde werkwijze is echter niet aangepast. 
 
De adviezen van de CNB worden niet altijd overgenomen in de natuurvergunningen 
die worden afgegeven. Ook worden vergunningen afgegeven waarin ten onrechte 
wordt gesteld dat de CNB in de gelegenheid is gesteld om te adviseren en dat geen 
bedenkingen zijn geuit. In een enkele vergunning wordt een negatief advies van de 
CNB ten onrechte vermeld als een positief advies.  
De CNB ontvangt geen afschriften van de verleende vergunningen. Dit heeft recent 
geleid tot het indienen van een WOB-verzoek door de CNB om inzage te verkrijgen 
in de wijze waarop het advies is meegewogen bij de vergunningen. 
 
De CNB geeft aan inmenging en druk op de advisering te ervaren. In een casus zou 
de CNB verzocht zijn een negatief advies over een vergunningaanvraag in te 
trekken. Dit advies heeft de CNB vervolgens veranderd in een ‘ongevraagd advies’, 
omdat de commissie ook ongevraagd advies mag uitbrengen. Een lid van de CNB 
geeft aan ontboden te zijn bij het BC en verzocht te zijn een advies te wijzigen. De 
huidige werkwijze leidt tot een verstoorde verhouding tussen het OLB en haar 
wettelijk adviseur. 
 
Omgang met de m.e.r. en adviezen m.e.r. 
Per casus is een tijdelijke commissie m.e.r. ingesteld die het BC adviseert over de 
richtlijnen voor een op te leveren m.e.r. Deze richtlijnen worden door het OLB ter 
inzage gelegd. De m.e.r. en het m.e.r.-advies worden als gewaarmerkte stukken 
vermeld als onderdeel van de vergunning. De stukken zelf worden niet als bijlagen 
aan de vergunning toegevoegd. Er is geen maximale termijn gesteld aan de 
geldigheid van de m.e.r. en het m.e.r.-advies. Het komt ook voor dat de m.e.r. en 
het advies dateren van meerdere jaren voor het besluit.  
 
Natuurvergunningen 
Voor het onderzoek zijn 6 dossiers beoordeeld. 
• Een watersportbedrijf heeft een natuurvergunning aangevraagd. In het 
interne advies en het besluit wordt gesteld dat de CNB in de gelegenheid is 
Pagina 43 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
4.1.3  Conclusies en aanbevelingen 
Conclusies 
Het VTH-proces voor natuurvergunningen verloopt niet adequaat.  
• DR&O hanteert geen vastgesteld proces voor het verlenen van de 
vergunningen. 
• De CNB wordt als adviseur niet tijdig en structureel in de gelegenheid 
gesteld om te adviseren op ontvankelijke aanvragen voor een 
natuurvergunning. De adviezen worden niet altijd op juiste wijze geciteerd 
in de vergunning. 
• Het toezicht wordt niet planmatig uitgevoerd en de samenwerking tussen 
DT&H en STINAPA verloopt moeizaam.  
• Handhaving wordt niet consequent doorgezet.  
• In enkele gevallen probeert DR&O om de ontstane situatie achteraf te 
legaliseren door het afgeven van vergunningen en als dit nodig is het 
wijzigen van het ROB. 
 
Aanbevelingen 
• Stel een natuurplan vast.  
• Stel een werkproces vast voor het verlenen van natuurvergunningen en 
betrek hierbij de CNB, met duidelijke beschrijving van rollen en 
verantwoordelijkheden. 
• Informeer de CNB tijdig en volledig voor advisering over 
vergunningaanvragen. 
• Houd planmatig toezicht in samenwerking met betrokken organisaties 
waaronder in het bijzonder STINAPA. 
• Treed handhavend op tegen onvergunde situaties.  
Pagina 45 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
5.1.3  Conclusies en aanbevelingen 
Conclusie 
• Prioriteit 1 ‘Illegaal storten van afval’ is opgenomen in het 
‘Uitvoeringsprogramma Toezicht en Handhaving 2022’ maar deze activiteit is 
niet gestart. De taken van DT&H voor deze prioriteit 1 zijn niet specifiek 
uitgewerkt. 
 
Aanbevelingen 
• Neem in het uitvoeringsprogramma voor het betreffende jaar alleen 
concrete taken voor DT&H op en bewaak de uitvoering. 
• Herschik de vrijvallende capaciteit van DT&H in het geval van vertraging van 
het prioritaire project 1. 
 
5.2  Duurzame kustbebouwing 
 
5.2.1  Beleid 
In het ‘Uitvoeringsprogramma Toezicht en Handhaving 2022’ is onder prioriteit 3 
‘Duurzame kustbebouwing’ opgenomen. Deze prioriteit is als volgt omschreven. 
 
“De toename van de bevolking en het toerisme veroorzaakt ook een forse toename 
van het bouwen van woningen en verblijfsrecreaties langs de kust. Uit diverse 
wetenschappelijke onderzoeken is naar voren gekomen dat kustbebouwing de 
natuur en het aanwezige koraal in het onderwaterpark van Bonaire aantast. De 
negatieve impact op de natuur wordt onder meer veroorzaakt door de aantasting en 
verstoring van neststranden en vermindering van de natuurlijke vegetatie. 
Aantasting van het koraal wordt veroorzaakt door toename van erosie en 
gebrekkige afwatering waardoor zand en aarde tijdens regenbuien in de zee terecht 
komen. Hierdoor neemt de helderheid van het water af wat een negatieve impact 
heeft op het koraal. Ook de aanleg van kunststranden die niet voldoen aan de regels 
zorgt voor aantasting van het koraal. Dit zijn veelal situaties waarbij 
bouwvergunningen wel al legitiem zijn verleend, maar er (nog) geen 
natuurvergunning is verleend. Daarnaast komt het geregeld voor dat er te dicht bij 
de kust wordt of is gebouwd. Funderingen worden voornamelijk gevuld met diabaas. 
Langs de kust is dit verboden. Bij lekkage of schade aan deze funderingen kan 
diabaas in zee terechtkomen wat schadelijk is voor het koraal”. 
 
5.2.2  Uitvoering 
Voor de prioriteit ‘Duurzame Kustbebouwing’ is een taskforce ingericht. De 
werkzaamheden van deze taskforce zijn nog niet gestart. De ILT heeft in het 
onderzoek naar de uitvoering van het beleid 2 dossiers van bebouwing aan de kust 
beoordeeld. 
 
Dossier 1 (Chogogo) 
 
Sinds 2021 is bij dit bedrijf sprake van meerdere overtredingen van wet- en 
regelgeving op gebied van natuur. Inspecties zijn uitgevoerd en handhaving is in 
enkele gevallen gestart, de overtredingen zijn niet aantoonbaar ongedaan gemaakt. 
 
Dit dossier betreft de bouw van een groot resort direct aan zee. Vlak voor de 
opening in december 2021 bleek dat er zonder vergunningen een kunstmatig strand 
was aangelegd. En dat een keermuur, die moest voorkomen dat het strandzand 
naar zee zou afspoelen, te laag was. 
Pagina 47 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
• Omdat intern de inhoudelijke en juridische meningen uiteenlopen wordt een 
second opinion gevraagd aan het advocatenkantoor HBN Law. Dit kantoor 
stelt dat het ambtelijk advies, waarbij de vergunningaanvraag wordt 
afgewezen, gebaseerd is op het enkele feit dat het rivierzand betreft en 
geen zeezand. Dit biedt zonder nadere motivering te weinig grond om de 
aanvraag af te wijzen. 
• Op 11 november 2021 vindt een intern ambtelijk en bestuurlijk overleg 
plaats met STINAPA. Doel van dit overleg is om mogelijkheden te verkennen 
voor het vergunnen van de ontwikkelingen. Er wordt een nieuw advies 
opgesteld met gelijktijdige intrekking van het advies van 8 november 2021. 
• Geadviseerd wordt om de vergunning te verlenen, onder de voorwaarde dat 
deze weer wordt ingetrokken als uit onderzoek blijkt dat het gebruikte zand 
schadelijk is voor het koraal. Reden voor dit positief advies is de in 2015 
verleende vergunning voor soortgelijk zand. Verder wordt vermeld dat de 
keermuur niet geheel voldoet aan de natuurverordening.  
• De CNB geeft een negatief advies op deze aanvraag. 
• Op 12 november 2021 is deze casus besproken in het Coördinatieoverleg 
Handhaving waarbij ook vertegenwoordigers van het ministerie van IenW 
aanwezig zijn.  
• De vergunningprocedure is 17 november 2021 gestart met een geschatte 
looptijd van 3 maanden. De vergunning kan dus niet meer voor 1 december 
2021 verleend worden. Het BC geeft mondeling een dringende opdracht aan 
DR&O om inspanningen te verrichten zodat de opening 1 december 2021 
mogelijk is.  
• Dat leidt tot een advies van 19 november 2021 van DR&O (in samenspraak 
met de afdeling JAZ en DT&H) dat een mondelinge gedoogbeslissing kan 
worden genomen. 
• DT&H stuurt echter op 19 november 2021 een mail aan BC en de 
Eilandsecretaris (ES) waarin wordt aangegeven het niet eens te zijn met het 
advies dat mondeling gedoogd kan worden. De afdeling JAZ brengt hierop 
een ander advies uit, maar BC heeft al unaniem een besluit genomen. De ES 
heeft DT&H meermaals gevraagd om dit advies, als heroverwegingsadvies, 
in te brengen in de eerstvolgende BC-vergadering. De reactie van DT&H was 
uiteindelijk dat, met zicht op legalisatie en de besluitvorming rondom 
mondeling gedogen, een heroverweging van het BC niet nodig was. 
• Op 2 december 2021 constateert STINAPA dat het zand helemaal is 
uitgereden en qua hoogte (nagenoeg) gelijk is aan de keermuur. 
• In de periode december 2021 en begin januari 2022 vindt een briefwisseling 
plaats tussen de waarnemend RV en OLB. De waarnemend RV verzoekt op 
grond van zijn IBT-bevoegdheid in 3 achtereenvolgende brieven op 3, 9 en 
30 december 2021 om nadere informatie over dit dossier. Het OLB 
beantwoordt deze vragen.  
• De waarnemend RV onderneemt na ambtelijk overleg met de betrokken 
departementen geen verdere actie en maakt geen gebruik van 
verdergaande IBT-bevoegdheden op grond van de WolBES. 
• De natuurvergunning wordt op 19 januari 2022 verleend voor het aanleggen 
van een kunstmatig strand en het aanpassen van de keermuur, onder 
andere onder de voorwaarden: 
o De keermuur moet worden aangepast om aan enkele voorwaarden 
te voldoen. 
o De werkzaamheden aan de muur moeten 31 maart 2022 zijn 
afgerond. 
Pagina 49 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
• Uit de inspectie door DT&H van 8 februari 2023 blijkt dat de geconstateerde 
overtredingen niet ongedaan zijn gemaakt.  
• Als reactie verzoekt Chogogo op 6 februari 2023 om nog 6 extra weken 
uitstel. Bij brief van 6 maart 2023 wordt de termijn verlengd tot 14 maart 
2023. 
• STINAPA en DT&H controleren de situatie op 15 maart 2023. Chogogo geeft 
zelf aan dat aan de ondergrond niets is gedaan. Geconstateerd is dat de 
hoogte van het zand ten opzichte van de keermuur niet voldoet. 
• Na de constatering dat niet aan de last is voldaan, wordt bij brief van 15 
maart 2023 de dwangsom verbeurd verklaard en ingevorderd bij besluit van 
23 maart 2023. 
• Chogogo heeft tijdens de inspectie aangegeven drainage aan te willen 
leggen, waarbij onduidelijk is of deze drainage wordt aangelegd in de al 
bestaande rioolbuizen of langs het strand. STINAPA stelt daarover in de brief 
van 24 maart 2023: “Dit baart ons zorgen; daar voor het gericht lozen van 
afvalwater (waaronder begrepen hemelwater) richting het Bonaire National 
Marine Park in beginsel een vergunning nodig is op basis van artikel 4 
Eilandsbesluit Onderwaterpark Bonaire.” 
 
Dossier 2 
Sinds 2019/2020 is bij dit bedrijf sprake van meerdere overtredingen van wet- en 
regelgeving op gebied van natuur en bouwen (en Ruimtelijke Ordening, RO). DT&H 
heeft inspecties uitgevoerd en is in enkele gevallen handhaving gestart. Geen van 
de overtredingen is aantoonbaar ongedaan gemaakt.  
 
Dit dossier betreft de bouw van een beachclub aan zee met enkele bijgebouwen en 
een duikschool. 
 
Feitenrelaas 
• STINAPA heeft in 2019 activiteiten op grond van de natuurwetgeving 
stilgelegd. DT&H heeft niet aangetoond of daar daadwerkelijk gehoor aan is 
gegeven, ook zijn geen vervolgtrajecten bekend.  
• 3 aanvragen uit 2019 voor een natuurvergunning zijn in 2021 afgewezen. 
Het betreft aanvragen voor een drijvende pier, keermuur en een 
zwemponton. 
• DR&O maakt in maart 2019 melding bij DT&H over de aanleg of uitbreiding 
van een strand zonder natuurvergunning. Deze melding wordt in augustus 
2019 herhaald. 
• In juli 2020 voert DT&H een inspectie uit. In september 2020 wordt in een 
interne memo van het OLB vermeld dat STINAPA een handhavingsprocedure 
is gestart en dit verder zal afhandelen.  
• In een intern OLB-overleg wordt geconcludeerd dat DT&H de ondernemer 
zal melden dat een natuurvergunning voor het strand aangevraagd moet 
worden. DR&O heeft aangegeven dat er zicht is op legalisatie afhankelijk 
van de herkomst van het zand. 
• Voor een gebouw van de duikschool dat zonder bouwvergunning is 
gerealiseerd, is in maart 2021 een vooraankondiging LOD verstuurd. Deze 
handhaving is niet doorgezet. Voor de exploitatie van een duikschool is ook 
een natuurvergunning vereist. Deze is niet aangevraagd en ook niet 
verleend.  
• In 2020 vraagt de eigenaar toestemming voor verdere uitwerking van een 
plan dat betrekking heeft op de bouw van een boetiekhotel, 10 lodges, 2 
Pagina 51 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
5.3  Dossier ontwikkeling resort 
Op verzoek van DR&O is een dossier onderzocht met betrekking tot de 
voorgenomen ontwikkeling van een resort. Dit betreft grootschalige woningbouw en 
een golfbaan, gepland in de directe nabijheid van het internationaal beschermd 
natuurgebied ‘Lac Bonaire’, dat valt onder de Ramsar-conventie. 
 
5.3.1  Beschrijving casus 
 
Dit dossier betreft een voorgenomen project waarbij 375 woningen (deels voor 
recreatie) en een golfbaan zijn gepland in de directe nabijheid van het natuurgebied 
‘Lac Bonaire’ dat valt onder de Ramsar-conventie. Ambtelijk wordt op dit plan een 
negatief advies uitgebracht aan het BC. Desondanks worden op verzoek van het BC 
de gesprekken met de ondernemers voortgezet. In de laatste opzet is het aantal 
woningen in het plan fors toegenomen en is een golfbaan toegevoegd. Na de laatste 
opiniërende bespreking in het BC is ambtelijk een nieuw positief advies opgesteld. 
Midden 2019 is door een investeringsgroep een verzoek ingediend tot wijziging van 
het ROB voor de bouw van 250 woningen op een locatie tegen ‘Lac Bonaire’ aan, in 
verband waarmee de bestemming ‘open landschap’ gewijzigd zou moeten worden in 
‘woningbouw’. 
• Deze plannen worden op ambtelijk niveau in de periode 2020 tot 2022 3 
achtereenvolgende keren met een uitgebreide onderbouwing negatief 
beoordeeld. Zowel planologisch en economisch als ook op het gebied van 
natuur, milieu, cultuurhistorie, hydrologie en ecologie. 
• Het BC geeft DR&O de opdracht om met initiatiefnemers in gesprek te gaan 
en wil geadviseerd worden over de mogelijkheden voor het uitvoeren van 
het projectvoorstel. 
• In mei 2022 worden, in tegenstelling tot eerdere adviezen, de plannen 
positief beoordeeld. De afdeling JAZ van het OLB is hierover zeer kritisch, 
ook gelet op de benodigde wijziging van het ROB en de beperkte 
onderbouwing van het gewijzigde advies. 
• Begin december 2022 heeft het BC opiniërend gesproken over een 
aangepast projectvoorstel waarbij blijkt dat het project in omvang is 
toegenomen: van 250 naar 375 woningen (deels voor recreatie) inclusief 
een golfbaan in de bufferzone van het Ramsar-gebied en 65 sociale 
huurwoningen op een andere locatie op Bonaire. De investeringsgroep heeft 
de plannen aangepast na een overleg met gedeputeerden. 
• Na deze bespreking volgt eind januari 2023 een nieuw ambtelijk positief 
advies met een aantal voorwaarden. Voor zover bekend heeft hierover nog 
geen definitieve besluitvorming plaatsgevonden. Het OLB heeft aangegeven 
dat besloten is deze casus voor te leggen aan een extern bureau. 
• In december 2021 is door het BC een voorbereidingsbesluit genomen in 
verband met een nieuw ruimtelijk ontwikkelingsplan. Het doel van een 
voorbereidingsbesluit is om te voorkomen dat er ongewenste ontwikkelingen 
plaatsvinden in de periode van voorbereiding van de wijziging van de regels. 
 
5.3.2  Conclusies 
• Na meerdere negatieve ambtelijke adviezen voor een plan voor een 
grootschalig woningbouwproject tegen een Ramsar-gebied wordt het BC 
uiteindelijk positief geadviseerd.  
• De afdeling JAZ beoordeelt de motivering voor het positief advies als 
onvoldoende.  
• Na bestuurlijke en, in opdracht van het BC, ambtelijke overleggen met de 
initiatiefnemers wordt voorgesteld het aantal woningen te laten toenemen 
en het plan uit te breiden met een golfbaan. 
Pagina 53 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
Klacht burger illegale bouwactiviteit 
Een burger dient in oktober 2022 een klacht in over activiteiten in een gebied 
waarvoor mogelijk een natuurvergunning verleend zou moeten worden. Deze burger 
verzoekt om een reactie en een klachtennummer. Op 6 opeenvolgende e-mails zou 
geen reactie zijn gekomen, telefonisch zou door het OLB geen klachtennummer 
verstrekt zijn. 
 
Zienswijze burgers op startnotitie m.e.r. 
Een aantal burgers heeft in 2022 een zienswijze ingediend op de startnotitie voor 
een m.e.r. die wordt uitgevoerd ten behoeve van de voorgenomen bouw van een 
woning in een gebied met een beschermde status (Ramsar-gebied). De burgers 
ontvangen een bewijs van ontvangst van hun zienswijze. De burgers stellen dat 
vervolgens zonder nader bericht over de zienswijze of de m.e.r. in november 2022 
de natuurvergunning is verleend. 
 
Toen zij informeerden of en hoe een bezwaar tegen de vergunning ingediend kon 
worden, werd door het OLB medegedeeld dat ze geen belanghebbenden zouden zijn 
en dus geen bezwaar konden indienen. Volgens deze burgers zou een gang naar de 
rechter zou te kostbaar worden. 
 
Geluidsklachten burger 
Een burger heeft in 2021 bezwaar gemaakt tegen de voorgenomen geluidsnormen 
in conceptvergunning van een bedrijf. In de definitieve vergunning zijn de 
geluidsnormen aangepast. Een half jaar na ingebruikname van het bedrijf zouden 
geluidmetingen uitgevoerd moeten worden. In september 2022 heeft de burger het 
geluidrapport van een extern bureau ontvangen. De burger is op basis van dit 
rapport van mening dat normen worden overschreden.  
In september 2022 zijn door het extern bureau nogmaals geluidsmetingen 
uitgevoerd waaruit zou blijken dat het geluid nu binnen de norm valt. De burger is 
van mening dat de metingen niet representatief zijn uitgevoerd omdat nadien nog 
meerdere wijzigingen bij het bedrijf zijn doorgevoerd. Dit resulteert in een 
patstelling. 
 
5.4.2  Conclusies en aanbevelingen 
Conclusie 
• Het OLB onderneemt geen gerichte acties, probeert niet tot een oplossing te 
komen en geeft niet consequent een zorgvuldige terugkoppeling aan de 
indieners van een klacht, zienswijze of verzoek.  
 
Aanbeveling 
• Meld duidelijk en gemotiveerd aan de indiener van de klacht, zienswijze of 
verzoek wat het standpunt van het OLB is en wat het eventuele vervolg zal 
zijn.  
Pagina 55 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
 
“Minder mensen kunnen wel degelijk nog steeds veel resultaat opleveren. Een 
andere constatering binnen het OLB en bij de Directie R&O zorgt echter dat dit niet 
kan plaatsvinden. Er is een dermate druk en invloed op de dagelijkse uitvoering, er 
is een breed palet aan verschillende sturende gremia, wat zorgt dat het kunnen 
stellen van gezamenlijke prioriteiten niet mogelijk is. Hierdoor loopt het ambtelijk 
apparaat vast en wordt niet de maximale productiviteit gehaald…… Er is 
onvoldoende duidelijkheid en toekomstvisie op de uit te voeren taken en dit levert 
een uitdaging op in de aansturing”. 
 
Directie T&H 
De directie bestaat uit ongeveer 66 fte, verdeeld over 4 afdelingen: Ruimte & 
Ontwikkeling, Samenleving & Zorg, Projecten & Taskforces en Haven- & 
Loodswezen. De afdelingen Veterinair en het Bureau Rijbewijzen horen feitelijk ook 
tot deze directie, maar bevinden zich in een overgang naar een nieuwe 
organisatiestructuur. Ook deze directie heeft een zeer breed takenpakket met 
toezicht op: 
• Onderwijs, volksgezondheid, openbare hygiëne, voedselveiligheid, 
drinkwaterkwaliteit, ongediertebestrijding en het roeren van grafkelders. 
• (Mariene) natuur, milieu, bouwen, wonen, ruimtelijke ordening, 
afval(stoffen), bodem, water, geluid, externe veiligheid en lucht. 
• Vestigingsklimaat voor bedrijven, winkelsluitingstijden, prijzenbeleid, 
economische en strategische voorraden, ijkwezen, Electilokale belastingen 
en eigendommen, casino, drank- en horeca. 
• Havens, zee en infrastructuur: beveiliging van de haven, rampenbestrijding 
op zee, verkeer, (openbaar) vervoer en transport van gevaarlijke 
(afval)stoffen, orde en veiligheid van de havens. 
 
DR&O en DT&H hebben veel uiteenlopende taken. De VTH-taken voor bouwen, 
hinder/milieu en natuur zijn belegd bij 1 tot 3 medewerkers van het OLB die kennis 
moeten hebben van het volledige taakveld. Deze medewerkers zijn daarvoor niet 
speciaal opgeleid waardoor de werkzaamheden vaak niet voldoen aan de vereiste 
kwaliteit. De werkzaamheden voor de hindervergunningen zijn uitbesteed aan de 
Omgevingsdienst Midden- en West -Brabant. Deze vergunningverlener is opgeleid 
voor deze werkzaamheden en heeft specifieke kennis en ruime ervaring. Bovendien 
kan deze vergunningverlener als dat nodig is snel overleggen met collega’s binnen 
zijn organisatie.  
 
In de praktijk werken DR&O en DT&H voor VTH voornamelijk reactief, waarbij 
sturing op prioriteiten en een planmatige uitvoering ontbreekt. Er vindt geen 
reguliere afstemming plaats tussen de beide directies. Binnen DR&O ontbreekt 
afstemming als voor 1 casus meerdere typen vergunningen nodig zijn. De 
verschillende aanvragen worden los van elkaar in behandeling genomen.  
 
Verbeterprojecten en reorganisatie 
Voor DR&O en DT&H zijn meerdere onderzoeken uitgevoerd en (concept) 
verbeterplannen opgesteld voor de uitvoering van werkzaamheden. Deze 
onderzoeken en plannen worden besproken in de Stuurgroep Verbeterplannen 
DR&O/DT&H. Het betreft onder andere: 
• Quick scan ten behoeve van deelverbeterplan DR&O (zomer 2022) 
• Deelverbeterplan Trajectaanpak DR&O (18 januari 2021, versie 1.0) 
• Institutioneel Assessment DR&O (11 oktober 2021, conceptversie 0.1) 
• Quick scan Directie Toezicht & Handhaving (1 november 2022, 
conceptversie 2) 
Pagina 57 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
Geïnterviewden geven aan dat beleidsvoornemens, programma’s en projectplannen 
regelmatig ter vaststelling aan het BC worden aangeboden zonder dat tot 
behandeling of vaststelling wordt besloten. Van meerdere concept-documenten is 
geen definitieve of vastgestelde versie beschikbaar. 
 
Bij DR&O is voor het proces van vergunningverlening het Document Management 
Systeem JOIN geïntroduceerd. Het systeem wordt met name voor 
bouwvergunningen gebruikt en niet voor hindervergunningen. Tijdens de introductie 
van JOIN is het proces tijdelijk stopgezet toen bleek dat bouwtekeningen niet 
digitaal konden worden toegevoegd aan het dossier. Het gebruik van dit systeem is 
niet verplicht gesteld en relevante documenten van een bouwaanvraag worden niet 
consequent in JOIN ingevoerd. Als reden om informatie niet in JOIN op te nemen is 
aangegeven dat bouwtekeningen niet digitaal ingevoerd konden worden, maar ook 
dat ‘iedereen dan toegang heeft tot mogelijk gevoelige informatie.’ 
 
DR&O heeft recent besloten om voor een deel van het proces van 
vergunningaanvragen uitsluitend JOIN als registratiesysteem te gebruiken en 
procedurestukken niet te laten registreren bij P&A. Op deze wijze zou sneller en 
effectiever gewerkt kunnen worden. Echter, door willekeurig en niet gestructureerd 
gebruik van JOIN zijn processen niet herleidbaar en ontstaat het risico dat stukken 
uit het zicht verdwijnen. 
 
In 2022 is door DR&O een project gestart om achterstanden bij bouwvergunningen 
aan te pakken. Hoewel het invoegen van bouwtekeningen inderdaad problemen 
bleek op te leveren, kon JOIN goed worden gebruikt en kon in enkele weken een 
deel van de achterstand worden weggewerkt. Dit project is kort daarop zonder 
nadere verklaring stopgezet.  
 
Bij DT&H is enkele jaren geleden het softwareprogramma ‘Digitale Checklisten’ (DC) 
geïntroduceerd om de registratie en opvolging van inspecties te verbeteren. Voor 
het vastleggen van inspecties wordt een DC ingevuld, waarna verschillende selecties 
en rapportages gemaakt kunnen worden. Tijdens de introductie van DC is het 
proces tijdelijk stopgezet toen bleek dat er problemen waren met het gebruik van de 
licenties. Het systeem is inmiddels beschikbaar maar wordt niet structureel gebruikt 
bij het toezicht op bouw-, hinder- en natuurvergunningen. Van de in dit rapport 
beschreven casussen is door DT&H geen informatie verstrekt die afkomstig was uit 
DC. 
 
De verantwoordelijkheid voor de VTH-documenten is verdeeld over de verschillende 
directies en verloopt gedeeltelijk via fysieke documenten. Registratie van stukken 
vindt op verschillende manieren in verschillende systemen bij verschillende 
afdelingen plaats. Dit bemoeilijkt het krijgen van een volledig overzicht van een 
dossier. De afdeling P&A kan opgevraagde stukken wel direct leveren als deze zijn 
aangeboden voor registratie en archivering. 
 
DR&O en DT&H overleggen niet structureel over complexe casussen. Daarmee 
ontstaat afstand tussen de vergunningverlening en het toezicht en ontbreekt een 
gezamenlijke aanpak. Uit interviews is gebleken dat het voorkomt dat DR&O een 
melding ontvangt van een onvergunde situatie waarop DT&H wordt verzocht om 
handhavend op te treden. DT&H verlangt echter eerst zekerheid van DR&O om te 
voorkomen dat handhavend wordt opgetreden terwijl er zicht zou zijn op legalisatie. 
Medewerkers stellen dat handhaving meermalen door DT&H moest worden 
stopgezet omdat een niet-vergunde situatie achteraf werd gelegaliseerd. 
 
Pagina 59 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
Druk op medewerkers afkomstig van binnen het OLB 
Tijdens interviews zijn voorbeelden genoemd van pogingen tot beïnvloeding van het 
VTH-proces door bestuurders. Dit blijkt ook uit verstrekte documenten. De dossiers 
voor de ontwikkeling van een bouwproject tegen een natuurgebied en de bouw van 
een fabriek voor bouwblokken zijn daarvan voorbeelden. Ook is gebleken dat 
medewerkers van DT&H soms tijdens inspecties worden geïntimideerd of door 
leidinggevenden of bestuurders worden geïnstrueerd om af te zien van handhavend 
optreden.  
 
Belangen van ondernemers en andere belanghebbenden kunnen voor de 
bestuurders zwaarder wegen dan de belangen en bescherming van medewerkers. 
Deels wordt dit ingegeven door achterstanden bij de vergunningverlening waarvan 
de ondernemer ‘niet de dupe’ mag worden. De Raad voor de Rechtshandhaving 
citeert hierover uit het rapport Veiligheidsbeeld 2018: “Politieke patronage [zit] 
ingebakken in de cultuur”. “Er bestaat nog steeds een ondoorzichtig web van 
partijfinanciering en politieke gunsten. Ondernemers geven vaak elke partij een 
donatie en in ruil daarvoor verwachten ze return on investment.” 
 
Druk op medewerkers van buiten het OLB 
Zowel het afgeven van een vergunning als handhavend optreden kan lastig zijn op 
een klein eiland waar iedereen elkaar kent en ook buiten werktijd tegenkomt. In 
interviews wordt gesproken van intimidatie om een bepaalde actie niet of juist wel 
uit te voeren. Ook voormalige directeuren T&H en R&O hebben daarmee te maken 
gehad. Uit intern onderzoek is gebleken dat het regelmatig voorkomt dat burgers 
proberen om de ambtenaar direct te spreken, al dan niet in de privé-omgeving. 
 
De ILT constateert op basis van interviews, interne documenten en eerdere 
rapporten dat medewerkers van DR&O en DT&H spreken van een onveilige 
werksituatie.  
 
6.1.4  Betrokkenheid van het Rijk 
Het Rijk is op verschillende manieren direct of indirect betrokken bij het VTH-proces 
op Bonaire. Hieronder worden deze verschillende manieren nader toegelicht. 
 
Prioriteiten 
 
• Verschillende stuurgroepen opereren los van elkaar en zonder dat in afstemming 
met het OLB gezamenlijke prioriteiten zijn gesteld die passen bij de omvang van 
de ambtelijke organisatie. 
• Het ambitieniveau is hoog zonder dat de basis bij het OLB op orde is. 
• Veel projecten en activiteiten worden gestart zonder dat deze worden afgerond. 
 
In het Bestuursakkoord hebben het OLB en het Rijk afspraken gemaakt met als doel 
de kwaliteit van leven en de dienstverlening van de overheid aan de burger te 
verbeteren. Hierin zijn 11 prioritaire thema’s opgenomen die weer zijn 
onderverdeeld in 40 projecten. Deze projecten leiden tot een grote opgave voor het 
OLB en tot veel bezoeken van ministeriële delegaties die onder andere over deze 
projecten komen praten. 
 
Thema 1 uit het Bestuursakkoord betreft het versterken van de bestuurskracht en 
de uitvoeringskracht. Hiervoor worden intensieve contacten onderhouden tussen het 
OLB en de Nederlandse ministeries, met name de ministeries van IenW, BZK en 
Pagina 61 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
beleid ten aanzien van Bonaire, Sint Eustatius en Saba gesignaleerd. Een 
gezamenlijke prioritering is belangrijk om beter te kunnen samenwerken met de 
eilanden en om resultaten te boeken voor de inwoners van Caribisch Nederland. 
 
Verantwoordelijkheid van de Rijksvertegenwoordiger 
 
De RV heeft in de casus Chogogo op grond van zijn IBT-bevoegdheid informatie 
opgevraagd over het proces. Na ambtelijk overleg met de betrokken departementen 
heeft hij geen gebruik gemaakt van zijn IBT-bevoegdheid om in de plaats te treden 
van het BC. 
 
De RV heeft tot taak het bevorderen van goed bestuur (zie paragraaf 2.4). Hij houdt 
interbestuurlijk toezicht (IBT) op de besluiten van het BC en de eilandsraad. Is er in 
een specifieke casus sprake van taakverwaarlozing, dan kan de RV in de plaats 
treden van het lokale bestuur.  
Uit het onderzoek naar het Chogogo-dossier (zie paragraaf 5.2.2) is gebleken dat 
door de waarnemend RV is geconstateerd dat er aanleiding was om het in de plaats 
treden te overwegen. Met de meest betrokken ministeries is daarover ambtelijk 
overleg gevoerd en is vervolgens besloten om daarvan af te zien. 
 
De ILT constateert dat de IBT-bevoegdheid van de waarnemend RV tot het in de 
plaats treden van het OLB in deze casus niet is ingezet. Bij de discussie over de 
inzet van IBT door de RV of in de toekomst eventueel door een toezichtorganisatie, 
is het belangrijk om de randvoorwaarden voor een effectieve inzet van het IBT vast 
te leggen. Dat betekent dat er net als in Europees Nederland een beleidskader voor 
de toepassing van IBT opgesteld moet worden. En dat er ambtelijke ondersteuning 
beschikbaar moet zijn voor een efficiënte en effectieve inzet van het instrument. 
 
Wet- en regelgeving 
 
• Als gevolg van uitstel van de inwerkingtreding van het IAB BES ontstaat een 
afwachtende houding bij ondernemers en het OLB waardoor regulering van 
milieubelastende activiteiten uitblijft. 
• Onder het aankomende IAB BES zullen hotels met meer dan 10 kamers een 
milieuvergunning moeten hebben, indien deze zijn gelegen in een aangewezen 
gevoelig gebied of een bufferzone. Omdat geen gevoelige gebieden of 
bufferzones zijn aangewezen, zullen hotels niet onder deze vergunningplicht 
vallen.  
 
Bij de transitie in 2010 is gekozen voor legislatieve terughoudendheid. Diverse 
Nederlands-Antilliaanse regelingen zijn per 10 oktober 2010 getransformeerd tot 
regelingen voor Caribisch Nederland (CN). Dit geldt ook voor de regelgeving op het 
terrein van VTH voor bouwen, milieu/hinder en natuur. Daarnaast is de Wet vrom 
BES vastgesteld die slechts gedeeltelijk in werking is getreden. Veel regelgeving is 
nog steeds vastgelegd in eilandelijke verordeningen die vaak niet zijn aangepast na 
10 oktober 20210. Uit de interviews kwam naar voren dat dit ook op VTH-gebied als 
een probleem wordt ervaren. Het OLB heeft onvoldoende menskracht om nieuwe 
verordeningen op te stellen of bestaande verordeningen te actualiseren. Daarnaast 
ziet het OLB dit vooral als taak van de wetgever en niet van het OLB. Dit geldt 
bijvoorbeeld voor de invulling van de functionele eisen uit het Bouwbesluit en het 
verschaffen van duidelijkheid over de status van de oude bouwverordeningen. 
 
Sinds oktober 2019 is het uitgangspunt van legislatieve terughoudendheid 
losgelaten. In plaats daarvan geldt het principe van ‘comply or explain’. 
Uitgangspunt is dat nieuw beleid, wetgeving en investeringen voor Europees 
Pagina 63 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
7. Aanbevelingen 
 
De staatssecretaris van IenW heeft de ILT verzocht een onderzoek naar de 
uitoefening van lokale VTH-taken uit te voeren. De staatssecretaris verzocht ook om 
aanbevelingen te doen voor een verbetering van het VTH-stelsel en het invoeren 
van ‘checks and balances’, zoals omschreven in het rapport van de commissie Van 
Aartsen. De ILT doet de volgende aanbevelingen. 
 
Aanbeveling 1 (Rijk) 
Breng op korte termijn de uitvoering van het volledige VTH-takenpakket voor 
bouwen, milieu en natuur onder bij 1 bestaande omgevingsdienst in Europees 
Nederland. Zo worden kennis, ervaring en continuïteit geborgd en wordt er ook 
afstand tot het bestuur gerealiseerd. 
• Conform de situatie in Europees Nederland blijven de bevoegdheid en 
eindverantwoordelijkheid bij het openbaar lichaam. De uitvoering van de 
taken wordt belegd bij de omgevingsdienst.  Het openbaar lichaam 
mandateert de directeur van deze omgevingsdienst voor het ondertekenen 
van vergunningen en handhavingsbeschikkingen. 
• Start direct met in het kaart brengen en wegwerken van de achterstanden 
bij vergunningverlening binnen het OLB met ondersteuning en onder 
aansturing van de omgevingsdienst. 
• Door de grote fysieke afstand tot Bonaire is bijzondere aandacht nodig voor 
de praktische uitvoering van de VTH-taken. Dit kan gerealiseerd worden 
door de huidige vergunningverleners en toezichthouders van het OLB nauw 
te betrekken bij de uitvoering van de taken onder aansturing van de 
omgevingsdienst. 
 
Aanbeveling 2 (OLB) 
Pak de gesignaleerde knelpunten binnen de ambtelijke organisatie van het OLB snel 
en gericht aan, in nauwe samenwerking met de in aanbeveling 1 genoemde 
omgevingsdienst. Een deel van het VTH-proces zal namelijk ondanks aanbeveling 1 
door het OLB uitgevoerd blijven worden. 
• Organisatiestructuur: Geef duidelijkheid over de lopende verbeterprojecten 
via de Stuurgroep Verbeterplannen DR&O/DT&H en rond deze projecten zo 
spoedig mogelijk af (OLB).  
• Personeel en Organisatie: Geef prioriteit aan het werven voor vacatures 
binnen het VTH-proces en het afronden van lopende projecten, waaronder 
het zogenoemde project ‘Revitalisering OLB’.   
• Sturing: Stel jaarlijks prioriteiten vast en koppel deze aan een concrete 
planning van werkzaamheden. Voer de werkzaamheden uit en bewaak de 
voortgang. 
• Gebruik van ICT: Maak een eenduidige keuze voor ondersteunende 
systemen. Draag zorg voor instructie van medewerkers en stuur op het 
consequent gebruik van deze systemen. 
 
Aanbeveling 3 (Rijk en OLB) 
Draag, in nauwe afstemming met het OLB, zorg voor actuele en adequate wet- en 
regelgeving voor bouwen, milieu en natuur.  
• Specifiek voor bouwen: Evalueer de huidige bouwverordening en verschaf 
duidelijkheid over de rechtsgeldigheid van oude bouwverordeningen (OLB en 
Rijk). Gebruik de BES-code om invulling te geven aan de functionele eisen 
uit het Bouwbesluit en veranker deze code in een Ministeriële Regeling. 
Pagina 65 van 69 
 

 
Nulmeting vergunningverlening, toezicht en handhaving door het Openbaar Lichaam Bonaire 
 
8. Bijlagen 
 
8.1 Afkortingen 
 
BavPol  Buitengewoon agent van Politie  
BBT  Best Beschikbare Technieken  
BC   Bestuurscollege 
BES   Bonaire, Sint Eustatius en Saba 
B&P  Afdeling Beleid en Projecten van DR&O  
BZK   Binnenlandse Zaken en Koninkrijksrelaties 
CN   Caribisch Nederland 
CNB  Commissie Natuurbeheer Bonaire 
DC  Digitale Checklists 
DEZA  Dienst Economische Zaken en Arbeidsaangelegenheden  
DR&O  Directie Ruimte en Ontwikkeling  
DT&H  Directie Toezicht en Handhaving  
EBnB  Eilandsbesluit natuurbeheer Bonaire 
EBoB  Eilandsbesluit onderwaterpark Bonaire 
ES  Eilandsecretaris 
EVnB  Eilandsverordening natuurbeheer Bonaire  
FinBES   Wet Financiën Bonaire, Sint Eustatius en Saba 
IAB BES Inrichtingen- en Activiteitenbesluit BES 
IBT  Interbestuurlijk Toezicht 
IenW  Infrastructuur en Water Management 
ILT  Inspectie Leefomgeving en Transport 
JAZ Afdeling Juridische en Algemene Zaken van de Directie 
Bedrijfsvoering en Ondersteuning 
LOB  Last onder bestuursdwang 
LOD  Last onder dwangsom 
LNV  Landbouw, Natuur en Voedselkwaliteit 
m.e.r.  Milieueffectrapportage 
MNB  Afdeling Milieu- en Natuurbeleid van DR&O  
NMBP-CN Natuur en Milieu Beleidsplan Caribisch Nederland 2020-2030 
OD  Omgevingsdienst 
OLB  Openbaar Lichaam Bonaire 
P&A Afdeling Post en Archief van de Directie Bedrijfsvoering en 
Ondersteuning 
RCN   Rijksdienst Caribisch Nederland 
ROB  Ruimtelijk Ontwikkelingsplan Bonaire 
ROV  Afdeling Ruimtelijke Ontwikkeling en Volkshuisvesting van DR&O  
RV  Rijksvertegenwoordiger 
STINAPA Stichting Nationale Parken Bonaire 
VTH  Vergunningverlening, toezicht en handhaving 
Wgnb BES  Wet grondslagen natuurbeheer- en bescherming BES 
Wet vrom BES Wet volkshuisvesting, ruimtelijke ordening en milieubeheer BES 
WolBES  Wet openbare lichamen Bonaire, Sint Eustatius en Saba 
  
Pagina 67 van 69 
 

 
 
 
Dit is een uitgave van de 
  
Inspectie Leefomgeving en Transport 
Postbus 16191 | 2500 BD Den Haag 
088 489 00 00  
www.ilent.nl 
@inspectieLenT 
Juni 2023 
 

