Grondwet voor het 
Koninkrijk der 
Nederlanden 2023

Grondwet voor het Koninkrijk der Nederlanden 2023
Ministerie van Binnenlandse Zaken en Koninkrijksrelaties,
Directie Constitutionele Zaken en Wetgeving
Tekst, zoals deze luidt na de laatstelijk bij de wetten van 6 juli 2022 (Stb. 2022, 316, 331-336)  
en de wet van 10 februari 2023 (Stb. 2023, 62) daarin aangebrachte veranderingen.  
De tekst van de herziene Grondwet is bekendgemaakt in Stb. 2023, 105.

Inleiding
Algemeen
De Grondwet is het belangrijkste staatsdocument van Nederland. Zij bevat de fundamentele regels voor 
onze staatsinrichting en legt tevens de grondrechten van de burgers vast. De Grondwet is de hoogste 
nationale wet voor de Nederlandse staat; andere wetten dienen haar bepalingen in acht te nemen.
In de loop van haar geschiedenis (de Grondwet van het Koninkrijk der Nederlanden dateert van 1814) is zij 
verscheidene malen gewijzigd. Op 17 februari 1983 kreeg een algemene herziening van de Grondwet haar 
beslag. Deze algemene herziening heeft een betrekkelijk lange voorgeschiedenis gehad. Startpunt in het 
overleg tussen regering en Staten-Generaal is geweest de in 1974 gepubliceerde Nota inzake het 
grondwets herzieningsbeleid. Op basis daarvan zijn enkele tientallen wetsvoorstellen opgesteld, die 
geleid hebben tot de grondwetsherziening van 1983. Bij deze grondwetsherziening zijn vrijwel alle 
artikelen van de Grondwet onder de loep genomen. Men mag daarom spreken van een algemene 
grondwetsherziening, ook al hebben enkele voorstellen tot wijziging de eindstreep niet gehaald.
De grondwetsherziening 1983 heeft geen ingrijpende verandering gebracht in onze staatsinrichting.  
Wel bracht zij op tal van plaatsen verbeteringen, onder andere door aanvulling van de artikelen over de 
grond rechten van de burger. Ook is de tekst van de Grondwet toen vereenvoudigd en gemoderniseerd.
Sinds 1983 is de Grondwet nog een aantal keer gewijzigd. De meest recente herzieningen kwamen tot 
stand in 2022 en 2023. Bij deze herzieningen zijn de bepalingen over het discriminatieverbod, het brief- 
en telegraafgeheim en de Grondwetsherzieningsprocedure gewijzigd, zijn toegevoegd een algemene 
bepaling en bepalingen over het recht op een eerlijk proces en het kiescollege voor niet-ingezetenen 
voor de Eerste Kamer, en zijn enkele additionele bepalingen vervallen.
Terminologie
In de Grondwet is stelselmatig een bepaald woordgebruik aangehouden in de gevallen waarin aan de 
wetgever wordt overgelaten te beoordelen, in hoeverre hij het geven van  voorschriften aan zich wil houden, 
dan wel aan andere overheidsorganen wil opdragen. Men spreekt dan van een bevoegdheid van de wetgever 
tot delegatie. Deze bevoegdheid is in de grondwettekst tot uitdrukking gebracht door het gebruik van 
enigerlei vorm van het werkwoord ‘regelen’, de zelfstandige naamwoorden ‘regels’ en ‘regelgeving’, of de 
term ‘bij of krachtens de wet’.
Komt geen van deze formuleringen in een grondwetsbepaling voor, dan is aan de wetgever het overdragen 
van regelgeving aan de lagere regelgevers niet geoorloofd. Een uitzondering op het hier beschreven stelsel 
is in het artikel over de belastingen opgenomen (zie nader onder hoofdstuk 5). Ook is als gevolg van hand ­
having van het ‘oude’ onderwijsartikel (nu artikel 23), daarin systematisering van de delegatieterminologie  
achterwege gebleven.
Grondwet voor het Koninkrijk der Nederlanden 2023 | 5

Inhoud
Tekst van de Grondwet 9
Algemene bepaling 11
Hoofdstuk 1 Grondrechten 11
Hoofdstuk 2 Regering 15
Hoofdstuk 3 Staten-Generaal 19
Hoofdstuk 4 Raad van State, Algemene Rekenkamer, Nationale Ombudsman  
 en vaste collegese van advies 23
Hoofdstuk 5 Wetgeving en bestuur 25
Hoofdstuk 6 Rechtspraak 30
Hoofdstuk 7 Provincies, gemeenten, waterschappen, Caribische openbare lichamen  
 en andere openbare lichamen 32
Hoofdstuk 8 Herziening van de Grondwet 35
Additionele artikelen 36
Korte toelichting op de inhoud 39
Algemene bepaling 41
Hoofdstuk 1 Grondrechten 41
Hoofdstuk 2 Regering 48
Hoofdstuk 3 Staten-Generaal 51
Hoofdstuk 4 Raad van State, Algemene Rekenkamer, Nationale ombudsman  
 en vaste colleges van advies 55
Hoofdstuk 5 Wetgeving en bestuur 57
Hoofdstuk 6 Rechtspraak 62
Hoofdstuk 7 Provincies, gemeenten, waterschappen, Caribische openbare lichamen e 
 n andere openbare lichamen 65
Hoofdstuk 8 Herziening van de Grondwet 69
Additionele artikelen 71
Grondwet voor het Koninkrijk der Nederlanden 2023 | 7

Tekst van de Grondwet

Algemene bepaling
De Grondwet waarborgt de grondrechten en de democratische rechtsstaat. 
Hoofdstuk 1  
Grondrechten
Artikel 1
Allen die zich in Nederland bevinden, worden in gelijke gevallen gelijk behandeld. Discriminatie wegens 
godsdienst, levensovertuiging, politieke gezindheid, ras, geslacht, handicap, seksuele gerichtheid of op 
welke grond dan ook, is niet toegestaan.
Artikel 2
1. De wet regelt wie Nederlander is.
2. De wet regelt de toelating en de uitzetting van vreemdelingen.
3. Uitlevering kan slechts geschieden krachtens verdrag. Verdere voorschriften omtrent uitlevering worden 
bij de wet gegeven.
4. Ieder heeft het recht het land te verlaten, behoudens in de gevallen, bij de wet bepaald.
Artikel 3
Alle Nederlanders zijn op gelijke voet in openbare dienst benoembaar.
Artikel 4
Iedere Nederlander heeft gelijkelijk recht de leden van algemeen vertegenwoordigende organen te 
verkiezen alsmede tot lid van deze organen te worden verkozen, behoudens bij de wet gestelde beperkingen 
en uitzonderingen.
Artikel 5
Ieder heeft het recht verzoeken schriftelijk bij het bevoegd gezag in te dienen.
Artikel 6
1. Ieder heeft het recht zijn godsdienst of levensovertuiging, individueel of in gemeenschap met anderen, 
vrij te belijden, behoudens ieders verantwoordelijkheid volgens de wet.
2. De wet kan ter zake van de uitoefening van dit recht buiten gebouwen en besloten plaatsen regels stellen 
ter bescherming van de gezondheid, in het belang van het verkeer en ter bestrijding of voorkoming van 
wanordelijkheden.
Artikel 7
1. Niemand heeft voorafgaand verlof nodig om door de drukpers gedachten of gevoelens te openbaren, 
behoudens ieders verantwoordelijkheid volgens de wet.
2. De wet stelt regels omtrent radio en televisie. Er is geen voorafgaand toezicht op de inhoud van een radio 
of televisieuitzending.
Grondwet voor het Koninkrijk der Nederlanden 2023 | 11

Artikel 13
1. Ieder heeft recht op eerbiediging van zijn brief- en telecommunicatiegeheim.
2. Beperking van dit recht is mogelijk in de gevallen bij de wet bepaald met machtiging van de rechter of,  
in het belang van de nationale veiligheid, door of met machtiging van hen die daartoe bij de wet zijn 
aangewezen.
Artikel 14
1. Onteigening kan alleen geschieden in het algemeen belang en tegen vooraf verzekerde schadeloos -
stelling, een en ander naar bij of krachtens de wet te stellen voorschriften.
2. De schadeloosstelling behoeft niet vooraf verzekerd te zijn, wanneer in geval van nood onverwijld 
onteigening geboden is.
3. In de gevallen bij of krachtens de wet bepaald bestaat recht op schadeloosstelling of tegemoetkoming in 
de schade, indien in het algemeen belang eigendom door het bevoegd gezag wordt vernietigd of 
onbruik baar gemaakt of de uitoefening van het eigendomsrecht wordt beperkt .
Artikel 15
1. Buiten de gevallen bij of krachtens de wet bepaald mag niemand zijn vrijheid worden ontnomen.
2. Hij aan wie anders dan op rechterlijk bevel zijn vrijheid is ontnomen, kan aan de rechter zijn invrijheid -
stelling verzoeken. Hij wordt in dat geval door de rechter gehoord binnen een bij de wet te bepalen 
termijn. De rechter gelast de onmiddellijke invrijheidstelling, indien hij de vrijheidsontneming onrecht -
matig oordeelt.
3. De berechting van hem aan wie met het oog daarop zijn vrijheid is ontnomen, vindt binnen een redelijke 
termijn plaats.
4. Hij aan wie rechtmatig zijn vrijheid is ontnomen, kan worden beperkt in de uitoefening van grondrechten 
voor zover deze zich niet met de vrijheidsontneming verdraagt.
Artikel 16
Geen feit is strafbaar dan uit kracht van een daaraan voorafgegane wettelijke strafbepaling.
Artikel 17
1. Ieder heeft bij het vaststellen van zijn rechten en verplichtingen of bij het bepalen van de gegrondheid 
van een tegen hem ingestelde vervolging recht op een eerlijk proces binnen een redelijke termijn voor 
een onafhankelijke en onpartijdige rechter.
2. Niemand kan tegen zijn wil worden afgehouden van de rechter die de wet hem toekent.
Artikel 18
1. Ieder kan zich in rechte en in administratief beroep doen bijstaan.
2. De wet stelt regels omtrent het verlenen van rechtsbijstand aan minder draagkrachtigen.
Artikel 19
1. Bevordering van voldoende werkgelegenheid is voorwerp van zorg der overheid.
2. De wet stelt regels omtrent de rechtspositie van hen die arbeid verrichten en omtrent hun bescherming 
daarbij, alsmede omtrent medezeggenschap.
Grondwet voor het Koninkrijk der Nederlanden 2023 | 13

Hoofdstuk 2  
Regering
§.1 Koning
Artikel 24
Het koningschap wordt erfelijk vervuld door de wettige opvolgers van Koning Willem I,  
Prins van Oranje-Nassau.
Artikel 25
Het koningschap gaat bij overlijden van de Koning krachtens erfopvolging over op zijn wettige nakomelingen, 
waarbij het oudste kind voorrang heeft, met plaatsvervulling volgens dezelfde regel. Bij gebreke van eigen 
nakomelingen gaat het koningschap op gelijke wijze over op de wettige nakomelingen eerst van zijn ouder, 
dan van zijn grootouder, in de lijn van erfopvolging, voor zover de overleden Koning niet verder bestaand 
dan in de derde graad van bloedverwantschap.
Artikel 26
Het kind, waarvan een vrouw zwanger is op het ogenblik van het overlijden van de Koning, wordt voor de 
erfopvolging als reeds geboren aangemerkt. Komt het dood ter wereld, dan wordt het geacht nooit te 
hebben bestaan.
Artikel 27
Afstand van het koningschap leidt tot erfopvolging overeenkomstig de regels in de voorgaande artikelen 
gesteld. Na de afstand geboren kinderen en hun nakomelingen zijn van de erfopvolging uitgesloten.
Artikel 28
1. De Koning, een huwelijk aangaande buiten bij de wet verleende toestemming, doet daardoor afstand van 
het koningschap.
2. Gaat iemand die het koningschap van de Koning kan beërven een zodanig huwelijk aan, dan is hij met de 
uit dit huwelijk geboren kinderen en hun nakomelingen van de erfopvolging uitgesloten.
3. De Staten-Generaal beraadslagen en besluiten ter zake van een voorstel van wet, strekkende tot het 
verlenen van toestemming, in verenigde vergadering.
Artikel 29
1. Wanneer uitzonderlijke omstandigheden daartoe nopen, kunnen bij een wet een of meer personen van 
de erfopvolging worden uitgesloten.
2. Het voorstel daartoe wordt door of vanwege de Koning ingediend. De Staten-Generaal beraadslagen en 
besluiten ter zake in verenigde vergadering. Zij kunnen het voorstel alleen aannemen met ten minste 
twee derden van het aantal uitgebrachte stemmen.
Grondwet voor het Koninkrijk der Nederlanden 2023 | 15

Artikel 36
De Koning kan de uitoefening van het koninklijk gezag tijdelijk neerleggen en die uitoefening hervatten 
krachtens een wet, waarvan het voorstel door of vanwege hem wordt ingediend. De Staten-Generaal 
beraadslagen en besluiten ter zake in verenigde vergadering.
Artikel 37
1. Het koninklijk gezag wordt uitgeoefend door een regent:
a. zolang de Koning de leeftijd van achttien jaar niet heeft bereikt;
b. indien een nog niet geboren kind tot het koningschap geroepen kan zijn;
c. indien de Koning buiten staat is verklaard het koninklijk gezag uit te oefenen;
d. indien de Koning de uitoefening van het koninklijk gezag tijdelijk heeft neergelegd;
e. zolang na het overlijden van de Koning of na diens afstand van het koningschap een opvolger ontbreekt.
2. De regent wordt benoemd bij de wet. De Staten-Generaal beraadslagen en besluiten ter zake in verenigde 
vergadering.
3. In de gevallen, genoemd in het eerste lid onder c en d, is de nakomeling van de Koning die zijn 
vermoedelijke opvolger is, van rechtswege regent indien hij de leeftijd van achttien jaar heeft bereikt.
4. De regent zweert of belooft trouw aan de Grondwet en een getrouwe vervulling van zijn ambt, in een 
verenigde vergadering van de Staten-Generaal. De wet geeft nadere regels omtrent het regentschap en 
kan voorzien in de opvolging en de vervanging daarin. De Staten-Generaal beraadslagen en besluiten ter 
zake in verenigde vergadering.
5. Op de regent zijn de artikelen 35 en 36 van overeenkomstige toepassing.
Artikel 38
Zolang niet in de uitoefening van het koninklijk gezag is voorzien, wordt dit uitgeoefend door de  
Raad van State.
Artikel 39
De wet regelt, wie lid is van het koninklijk huis.
Artikel 40
1. De Koning ontvangt jaarlijks ten laste van het Rijk uitkeringen naar regels bij de wet te stellen. Deze wet 
bepaalt aan welke andere leden van het koninklijk huis uitkeringen ten laste van het Rijk worden 
toegekend en regelt deze uitkeringen.
2. De door hen ontvangen uitkeringen ten laste van het Rijk, alsmede de vermogensbestanddelen welke 
dienstbaar zijn aan de uitoefening van hun functie, zijn vrij van persoonlijke belastingen. Voorts is 
hetgeen de Koning of zijn vermoedelijke opvolger krachtens erfrecht of door schenking verkrijgt van een 
lid van het koninklijk huis vrij van de rechten van successie, overgang en schenking. Verdere vrijdom van 
belasting kan bij de wet worden verleend.
3. De kamers der Staten-Generaal kunnen voorstellen van in de vorige leden bedoelde wetten alleen 
aannemen met ten minste twee derden van het aantal uitgebrachte stemmen.
Artikel 41
De Koning richt, met inachtneming van het openbaar belang, zijn Huis in.
Grondwet voor het Koninkrijk der Nederlanden 2023 | 17

Hoofdstuk 3  
Staten-Generaal
§.1 Inrichting en samenstelling
Artikel 50
De Staten-Generaal vertegenwoordigen het gehele Nederlandse volk.
Artikel 51
1. De Staten-Generaal bestaan uit de Tweede Kamer en de Eerste Kamer.
2. De Tweede Kamer bestaat uit honderdvijftig leden.
3. De Eerste Kamer bestaat uit vijfenzeventig leden.
4. Bij een verenigde vergadering worden de kamers als één beschouwd.
Artikel 52
1. De zittingsduur van beide kamers is vier jaren.
2. Indien voor de provinciale staten bij de wet een andere zittingsduur dan vier jaren wordt vastgesteld, 
wordt daarbij de zittingsduur van de Eerste Kamer in overeenkomstige zin gewijzigd.
Artikel 53
1. De leden van beide kamers worden gekozen op de grondslag van evenredige vertegenwoordiging binnen 
door de wet te stellen grenzen.
2. De verkiezingen worden gehouden bij geheime stemming.
Artikel 54
1. De leden van de Tweede Kamer worden rechtstreeks gekozen door de Nederlanders die de leeftijd van 
achttien jaar hebben bereikt, behoudens bij de wet te bepalen uitzonderingen ten aanzien van 
Nederlanders die geen ingezetenen zijn.
2. Van het kiesrecht is uitgesloten hij die wegens het begaan van een daartoe bij de wet aangewezen delict 
bij onherroepelijke rechterlijke uitspraak is veroordeeld tot een vrijheidsstraf van ten minste een jaar en 
hierbij tevens is ontzet van het kiesrecht.
Artikel 55
1. De leden van de Eerste Kamer worden gekozen door de leden van provinciale staten en de leden van de 
kies colleges, bedoeld in het tweede lid en artikel 132a, derde lid. De verkiezing wordt , behoudens in 
geval van ontbinding der kamer, gehouden binnen drie maanden na de verkiezing van de leden van 
provinciale staten.
Grondwet voor het Koninkrijk der Nederlanden 2023 | 19

Artikel 63
Geldelijke voorzieningen ten behoeve van leden en gewezen leden van de Staten-Generaal en van hun 
nabestaanden worden bij de wet geregeld. De kamers kunnen een voorstel van wet ter zake alleen aannemen 
met ten minste twee derden van het aantal uitgebrachte stemmen.
Artikel 64
1. Elk der kamers kan bij koninklijk besluit worden ontbonden.
2. Het besluit tot ontbinding houdt tevens de last in tot een nieuwe verkiezing voor de ontbonden kamer en 
tot het samenkomen van de nieuw gekozen kamer binnen drie maanden.
3. De ontbinding gaat in op de dag waarop de nieuw gekozen kamer samenkomt.
4. De wet stelt de zittingsduur van een na ontbinding optredende Tweede Kamer vast; de termijn mag niet 
langer zijn dan vijf jaren. De zittingsduur van een na ontbinding optredende Eerste Kamer eindigt op het 
tijdstip waarop de zittingsduur van de ontbonden kamer zou zijn geëindigd.
§.2 Werkwijze
Artikel 65
Jaarlijks op de derde dinsdag van september of op een bij de wet te bepalen eerder tijdstip wordt door of 
namens de Koning in een verenigde vergadering van de Staten-Generaal een uiteenzetting van het door de 
regering te voeren beleid gegeven.
Artikel 66
1. De vergaderingen van de Staten-Generaal zijn openbaar.
2. De deuren worden gesloten, wanneer een tiende deel van het aantal aanwezige leden het vordert of de 
voorzitter het nodig oordeelt.
3. Door de kamer, onderscheidenlijk de kamers in verenigde vergadering, wordt vervolgens beslist of met 
gesloten deuren zal worden beraadslaagd en besloten.
Artikel 67
1. De kamers mogen elk afzonderlijk en in verenigde vergadering alleen beraadslagen of besluiten,  
indien meer dan de helft van het aantal zitting hebbende leden ter vergadering aanwezig is.
2. Besluiten worden genomen bij meerderheid van stemmen.
3. De leden stemmen zonder last.
4. Over zaken wordt mondeling en bij hoofdelijke oproeping gestemd, wanneer één lid dit verlangt.
Artikel 68
De ministers en de staatssecretarissen geven de kamers elk afzonderlijk en in verenigde vergadering 
mondeling of schriftelijk de door een of meer leden verlangde inlichtingen waarvan het verstrekken niet in 
strijd is met het belang van de staat.
Grondwet voor het Koninkrijk der Nederlanden 2023 | 21

Hoofdstuk 4  
Raad van State, Algemene Rekenkamer, 
Nationale Ombudsman en vaste collegese 
van advies
Artikel 73
1. De Raad van State of een afdeling van de Raad wordt gehoord over voorstellen van wet en ontwerpen van 
algemene maatregelen van bestuur, alsmede over voorstellen tot goedkeuring van verdragen door de 
Staten-Generaal. In bij de wet te bepalen gevallen kan het horen achterwege blijven.
2. De Raad of een afdeling van de Raad is belast met het onderzoek van de geschillen van bestuur die bij 
koninklijk besluit worden beslist en draagt de uitspraak voor.
3. De wet kan aan de Raad of een afdeling van de Raad de uitspraak in geschillen van bestuur opdragen.
Artikel 74
1. De Koning is voorzitter van de Raad van State. De vermoedelijke opvolger van de Koning heeft na het 
bereiken van de leeftijd van achttien jaar van rechtswege zitting in de Raad. Bij of krachtens de wet kan 
aan andere leden van het koninklijk huis zitting in de Raad worden verleend.
2. De leden van de Raad worden bij koninklijk besluit voor het leven benoemd.
3. Op eigen verzoek en wegens het bereiken van een bij de wet te bepalen leeftijd worden zij ontslagen.
4. In de gevallen bij de wet aangewezen kunnen zij door de Raad worden geschorst of ontslagen.
5. De wet regelt overigens hun rechtspositie.
Artikel 75
1. De wet regelt de inrichting, samenstelling en bevoegdheid van de Raad van State.
2. Bij de wet kunnen aan de Raad of een afdeling van de Raad ook andere taken worden opgedragen.
Artikel 76
De Algemene Rekenkamer is belast met het onderzoek van de ontvangsten en uitgaven van het Rijk.
Artikel 77
1. De leden van de Algemene Rekenkamer worden bij koninklijk besluit voor het leven benoemd uit een 
voordracht van drie personen, opgemaakt door de Tweede Kamer der Staten-Generaal.
2. Op eigen verzoek en wegens het bereiken van een bij de wet te bepalen leeftijd worden zij ontslagen.
3. In de gevallen bij de wet aangewezen kunnen zij door de Hoge Raad worden geschorst of ontslagen.
4. De wet regelt overigens hun rechtspositie.
Artikel 78
1. De wet regelt de inrichting, samenstelling en bevoegdheid van de Algemene Rekenkamer.
2. Bij de wet kunnen aan de Algemene Rekenkamer ook andere taken worden opgedragen.
Grondwet voor het Koninkrijk der Nederlanden 2023 | 23

Hoofdstuk 5  
Wetgeving en bestuur
§. 1 Wetten en andere voorschriften
Artikel 81
De vaststelling van wetten geschiedt door de regering en de Staten-Generaal gezamenlijk.
Artikel 82
1. Voorstellen van wet kunnen worden ingediend door of vanwege de Koning en door de Tweede Kamer der 
Staten-Generaal.
2. Voorstellen van wet waarvoor behandeling door de Staten-Generaal in verenigde vergadering is voor -
geschreven, kunnen worden ingediend door of vanwege de Koning en, voor zover de betreffende 
artikelen van hoofdstuk 2 dit toelaten, door de verenigde vergadering.
3. Voorstellen van wet, in te dienen door de Tweede Kamer onderscheidenlijk de verenigde vergadering, 
worden bij haar door een of meer leden aanhangig gemaakt.
Artikel 83
Voorstellen van wet, ingediend door of vanwege de Koning, worden gezonden aan de Tweede Kamer of, 
indien daarvoor behandeling door de Staten-Generaal in verenigde vergadering is voorgeschreven, aan deze 
vergadering.
Artikel 84
1. Zolang een voorstel van wet, ingediend door of vanwege de Koning, niet door de Tweede Kamer 
onder scheidenlijk de verenigde vergadering is aangenomen, kan het door haar, op voorstel van een of 
meer leden, en vanwege de regering worden gewijzigd.
2. Zolang de Tweede Kamer onderscheidenlijk de verenigde vergadering een door haar in te dienen voorstel 
van wet niet heeft aangenomen, kan het door haar, op voorstel van een of meer leden, en door het lid of 
de leden door wie het aanhangig is gemaakt, worden gewijzigd.
Artikel 85
Zodra de Tweede Kamer een voorstel van wet heeft aangenomen of tot indiening van een voorstel heeft 
besloten, zendt zij het aan de Eerste Kamer, die het voorstel overweegt zoals het door de Tweede Kamer aan 
haar is gezonden. De Tweede Kamer kan een of meer van haar leden opdragen een door haar ingediend 
voorstel in de Eerste Kamer te verdedigen.
Grondwet voor het Koninkrijk der Nederlanden 2023 | 25

Artikel 93
Bepalingen van verdragen en van besluiten van volkenrechtelijke organisaties, die naar haar inhoud een 
ieder kunnen verbinden, hebben verbindende kracht nadat zij zijn bekendgemaakt.
Artikel 94
Binnen het Koninkrijk geldende wettelijke voorschriften vinden geen toepassing, indien deze toepassing 
niet verenigbaar is met een ieder verbindende bepalingen van verdragen en van besluiten van volken -
rechtelijke organisaties.
Artikel 95
De wet geeft regels omtrent de bekendmaking van verdragen en besluiten van volkenrechtelijke organisaties.
Artikel 96
1. Het Koninkrijk wordt niet in oorlog verklaard dan na voorafgaande toestemming van de Staten-Generaal.
2. De toestemming is niet vereist, wanneer het overleg met de Staten-Generaal ten gevolge van een feitelijk 
bestaande oorlogstoestand niet mogelijk is gebleken.
3. De Staten-Generaal beraadslagen en besluiten ter zake in verenigde vergadering.
4. Het bepaalde in het eerste en het derde lid is van overeenkomstige toepassing voor een verklaring dat een 
oorlog beëindigd is.
Artikel 97
1. Ten behoeve van de verdediging en ter bescherming van de belangen van het Koninkrijk, alsmede ten 
behoeve van de handhaving en de bevordering van de internationale rechtsorde, is er een krijgsmacht.
2. De regering heeft het oppergezag over de krijgsmacht.
Artikel 98
1. De krijgsmacht bestaat uit vrijwillig dienenden en kan mede bestaan uit dienstplichtigen.
2. De wet regelt de verplichte militaire dienst en de bevoegdheid tot opschorting van de oproeping in 
werkelijke dienst.
Artikel 99
De wet regelt vrijstelling van militaire dienst wegens ernstige gewetensbezwaren.
Artikel 99a
Volgens bij de wet te stellen regels kunnen plichten worden opgelegd ten behoeve van de civiele verdediging.
Artikel 100
1. De regering verstrekt de Staten-Generaal vooraf inlichtingen over de inzet of het ter beschikking stellen 
van de krijgsmacht ter handhaving of bevordering van de internationale rechtsorde. Daaronder is 
begrepen het vooraf verstrekken van inlichtingen over de inzet of het ter beschikking stellen van de 
krijgsmacht voor humanitaire hulpverlening in geval van gewapend conflict.
2. Het eerste lid geldt niet, indien dwingende redenen het vooraf verstrekken van inlichtingen verhinderen. 
In dat geval worden inlichtingen zo spoedig mogelijk verstrekt.
Grondwet voor het Koninkrijk der Nederlanden 2023 | 27

Artikel 109
De wet regelt de rechtspositie van de ambtenaren. Zij stelt tevens regels omtrent hun bescherming bij de 
arbeid en omtrent medezeggenschap.
Artikel 110
De overheid betracht bij de uitvoering van haar taak openbaarheid volgens regels bij de wet te stellen.
Artikel 111
Ridderorden worden bij de wet ingesteld.
Grondwet voor het Koninkrijk der Nederlanden 2023 | 29

Artikel 118
1. De leden van de Hoge Raad der Nederlanden worden benoemd uit een voordracht van drie personen, 
opgemaakt door de Tweede Kamer der Staten-Generaal.
2. De Hoge Raad is in de gevallen en binnen de grenzen bij de wet bepaald, belast met de cassatie van 
rechterlijke uitspraken wegens schending van het recht.
3. Bij de wet kunnen aan de Hoge Raad ook andere taken worden opgedragen.
Artikel 119
De leden van de Staten-Generaal, de ministers en de staatssecretarissen staan wegens ambtsmisdrijven in 
die betrekkingen gepleegd, ook na hun aftreden terecht voor de Hoge Raad. De opdracht tot vervolging 
wordt gegeven bij koninklijk besluit of bij een besluit van de Tweede Kamer.
Artikel 120
De rechter treedt niet in de beoordeling van de grondwettigheid van wetten en verdragen.
Artikel 121
Met uitzondering van de gevallen bij de wet bepaald vinden de terechtzittingen in het openbaar plaats en 
houden de vonnissen de gronden in waarop zij rusten. De uitspraak geschiedt in het openbaar.
Artikel 122
1. Gratie wordt verleend bij koninklijk besluit na advies van een bij de wet aangewezen gerecht en met 
inachtneming van bij of krachtens de wet te stellen voorschriften.
2. Amnestie wordt bij of krachtens de wet verleend.
Grondwet voor het Koninkrijk der Nederlanden 2023 | 31

Artikel 129
1. De leden van provinciale staten en van de gemeenteraad worden rechtstreeks gekozen door de 
Nederlanders, tevens ingezetenen van de provincie onderscheidenlijk de gemeente, die voldoen aan de 
vereisten die gelden voor de verkiezing van de Tweede Kamer der Staten-Generaal. Voor het lidmaatschap 
gelden dezelfde vereisten.
2. De leden worden gekozen op de grondslag van evenredige vertegenwoordiging binnen door de wet te 
stellen grenzen.
3. De artikelen 53, tweede lid, en 59 zijn van toepassing. Artikel 57a is van overeenkomstige toepassing.
4. De zittingsduur van provinciale staten en de gemeenteraad is vier jaren, behoudens bij de wet te bepalen 
uitzonderingen.
5. De wet bepaalt welke betrekkingen niet gelijktijdig met het lidmaatschap kunnen worden uitgeoefend. 
De wet kan bepalen, dat beletselen voor het lidmaatschap voortvloeien uit verwantschap of huwelijk en 
dat het verrichten van bij de wet aangewezen handelingen tot het verlies van het lidmaatschap kan leiden.
6. De leden stemmen zonder last.
Artikel 130
De wet kan het recht de leden van de gemeenteraad te kiezen en het recht lid van de gemeenteraad te zijn 
toekennen aan ingezetenen, die geen Nederlander zijn, mits zij tenminste voldoen aan de vereisten die 
gelden voor ingezetenen die tevens Nederlander zijn.
Artikel 131
De commissaris van de Koning en de burgemeester worden aangesteld, geschorst en ontslagen op een bij 
de wet te bepalen wijze. Krachtens de wet kunnen nadere regels worden gesteld over de daarbij te volgen 
procedures.
Artikel 132
1. De wet regelt de inrichting van provincies en gemeenten, alsmede de samenstelling en bevoegdheid van 
hun besturen.
2. De wet regelt het toezicht op deze besturen.
3. Besluiten van deze besturen kunnen slechts aan voorafgaand toezicht worden onderworpen in bij of 
krachtens de wet te bepalen gevallen.
4. Vernietiging van besluiten van deze besturen kan alleen geschieden bij koninklijk besluit wegens strijd 
met het recht of het algemeen belang.
5. De wet regelt de voorzieningen bij in gebreke blijven ten aanzien van regeling en bestuur, gevorderd 
krachtens artikel 124, tweede lid. Bij de wet kunnen met afwijking van de artikelen 125 en 127 voorzieningen 
worden getroffen voor het geval het bestuur van een provincie of een gemeente zijn taken grovelijk 
verwaarloost.
6. De wet bepaalt welke belastingen door de besturen van provincies en gemeenten kunnen worden 
geheven en regelt hun financiële verhouding tot het Rijk.
Grondwet voor het Koninkrijk der Nederlanden 2023 | 33

Hoofdstuk 8  
Herziening van de Grondwet
Artikel 137
1. De wet verklaart, dat een verandering in de Grondwet, zoals zij die voorstelt, in overweging zal worden 
genomen.
2. De Tweede Kamer kan, al dan niet op een daartoe door of vanwege de Koning ingediend voorstel,  
een voorstel voor zodanige wet splitsen.
3. De Tweede Kamer die wordt gekozen na de bekendmaking van de wet, bedoeld in het eerste lid, over weegt  
in tweede lezing het voorstel tot verandering, bedoeld in het eerste lid. Indien deze Tweede Kamer geen 
besluit neemt over het voorstel, vervalt dit van rechtswege. Zodra zij het voorstel heeft aangenomen, 
overweegt de Eerste Kamer dit in tweede lezing. De beide kamers kunnen het voorstel tot verandering 
alleen aannemen met ten minste twee derden van het aantal uitgebrachte stemmen.
4. De Tweede Kamer kan, al dan niet op een daartoe door of vanwege de Koning ingediend voorstel, met ten 
minste twee derden van het aantal uitgebrachte stemmen een voorstel tot verandering splitsen.
Artikel 138
1. Voordat de in tweede lezing aangenomen voorstellen tot verandering in de Grondwet door de Koning 
worden bekrachtigd, kunnen bij de wet:
a. de aangenomen voorstellen en de ongewijzigd gebleven bepalingen van de Grondwet voor zoveel 
nodig aan elkaar worden aangepast;
b. de indeling in en de plaats van hoofdstukken, paragrafen en artikelen, alsmede de opschriften worden 
gewijzigd.
2. Een voorstel van wet, houdende voorzieningen als bedoeld in het eerste lid, onder a, kunnen de kamers 
alleen aannemen met ten minste twee derden van het aantal uitgebrachte stemmen.
Artikel 139
De veranderingen in de Grondwet, door de Staten-Generaal aangenomen en door de Koning bekrachtigd, 
treden terstond in werking, nadat zij zijn bekendgemaakt.
Artikel 140
Bestaande wetten en andere regelingen en besluiten die in strijd zijn met een verandering in de Grondwet, 
blijven gehandhaafd, totdat daarvoor overeenkomstig de Grondwet een voorziening is getroffen.
Artikel 141
De tekst van de herziene Grondwet wordt bij koninklijk besluit bekendgemaakt, waarbij hoofdstukken, 
paragrafen en artikelen kunnen worden vernummerd en verwijzingen dienovereenkomstig kunnen worden 
veranderd.
Artikel 142
De Grondwet kan bij de wet met het Statuut voor het Koninkrijk der Nederlanden in overeenstemming 
worden gebracht. De artikelen 139, 140 en 141 zijn van overeenkomstige toepassing.
Grondwet voor het Koninkrijk der Nederlanden 2023 | 35

Artikel XI
(vervallen bij Rijkswet van 6 oktober 1999, Stb. 454)
Artikel XII-XVI
(vervallen bij wet van 10 juli 1995, Stb. 404)
Artikel XVII
(vervallen bij wet van 25 februari 1999, Stb. 135)
Artikel XVIII
(vervallen bij wet van 10 juli 1995, Stb. 404)
Artikel XIX
Het formulier van afkondiging, vastgesteld bij artikel 81 en de formulieren van verzending en kennisgeving, 
vastgesteld bij de artikelen 123, 124, 127, 128 en 130 van de Grondwet naar de tekst van 1972, blijven van 
kracht totdat daarvoor een regeling is getroffen.
Artikel 81
Het formulier van afkondiging der wetten is het volgende: 
«Wij» enz. «Koning der Nederlanden,» enz. 
«Allen, die deze zullen zien of horen lezen, saluut! doen te weten:
«Alzo Wij in overweging genomen hebben, dat» enz.
(De beweegredenen der wet.)
«Zo is het, dat Wij, de Raad van State gehoord, en met gemeen overleg der Staten-Generaal,
hebben goedgevonden en verstaan, gelijk Wij goedvinden en verstaan bij deze» enz.
(De inhoud der wet.)
«Gegeven», enz. 
Ingeval een Koningin regeert of het Koninklijk gezag door een Regent of door de Raad van State wordt 
waargenomen, wordt de daardoor nodige wijziging in dit formulier gebracht.
Artikel 130
De Koning doet de Staten-Generaal zo spoedig mogelijk kennis dragen, of Hij een voorstel van wet, door 
hen aangenomen, al dan niet goedkeurt. Die kennisgeving geschiedt met een der volgende formulieren:
«De Koning bewilligt in het voorstel.» 
of:
«De Koning houdt het voorstel in overweging.»
Artikel XX
(vervallen bij Rijkswet van 10 juli 1995, Stb. 402)
Artikel XXI
(vervallen bij Rijkswet van 6 oktober 1999, Stb. 454)
Grondwet voor het Koninkrijk der Nederlanden 2023 | 37

Korte toelichting op de inhoud

Algemene bepaling
De Grondwet begint met een algemene bepaling. Dit ongenummerde artikel legt vast dat de Grondwet de 
grondrechten en de democratische rechtsstaat waarborgt. Deze drie kernbeginselen liggen ten grondslag aan 
onze staat en zijn daarmee essentieel voor het functioneren van ons staatsbestel. De algemene bepaling geeft 
uitdrukking aan dit gegeven en bepaalt dat de Grondwet, waarin de grondslagen van ons staatsbestel zijn 
opgenomen, altijd de grondrechten en de democratische rechtsstaat moet waarborgen. 
Hoofdstuk 1  
Grondrechten
Algemeen
Hoofdstuk 1 bevat de grondrechten. Grondrechten kunnen worden onderverdeeld in klassieke grondrechten 
en in sociale grondrechten.
Klassieke grondrechten bieden de burgers met name bescherming tegen de overheid, zoals het recht van 
vrije meningsuiting. Sociale grondrechten leggen opdrachten voor de overheid vast om voorzieningen te 
treffen voor het maatschappelijk functioneren van de burger, zoals de zorg van de overheid voor de 
bescherming van het milieu.
Klassieke en sociale grondrechten vormen de uitdrukking van het beginsel dat de overheid in een rechts -
staat een tweezijdige verantwoordelijkheid heeft voor de vrijheid van de burger. Enerzijds moet zij deze 
respecteren. Anderzijds heeft de overheid de taak voorwaarden te scheppen voor het vrij functioneren van 
de burger.
De grondrechten zijn in beginsel van toepassing op iedereen  ook op groepen of organisaties van personen  
die binnen de Nederlandse rechtsorde verkeert. In een enkel geval wordt alleen een recht voor Nederlanders 
gegarandeerd (zie de artikelen 3 en 4).
De grondrechten gelden in iedere verhouding tot de overheid, zodat ook de ambtenaar of de militair zich 
erop kan beroepen. Grondrechten kunnen tevens doorwerken in het rechtsverkeer tussen burgers onder -
ling. Een voorbeeld van deze zogenoemde horizontale werking is de toepassing van het verbod van 
discriminatie op grond van geslacht op de verhouding tussen werkgevers en werknemers.
De uitoefening van grondrechten is niet absoluut. Beperking van de uitoefening van grondrechten is soms 
nodig vanwege zwaarwegende maatschappelijke belangen, zoals bij voorbeeld het opsporen en vervolgen 
van personen verdacht van strafbare feiten. Ook de belangen die de verschillende grondrechten beogen te 
beschermen kunnen met elkaar in conflict komen. De Grondwet heeft de wetgever in verschillende 
artikelen in dit hoofdstuk de bevoegdheid gegeven de mogelijke beperkingen op de grondrechten te 
regelen. In het algemeen geldt dat beperkingen van grondrechten in een formele wet moeten worden 
neergelegd dan wel een basis moeten vinden in een formele wet. Dat is afhankelijk van de gekozen 
delegatieterminologie (zie inleiding).
Grondwet voor het Koninkrijk der Nederlanden 2023 | 41

Vrijheid van godsdienst en levensovertuiging 
Artikel 6 waarborgt het recht van een ieder zijn godsdienst of levensovertuiging vrij te belijden. Het begrip 
belijden omvat niet alleen het huldigen van de godsdienstige of levensbeschouwelijke overtuiging maar 
ook het zich daarnaar gedragen. Het artikel staat toe dat de wetgever bepaalde ontoelaatbare gedragingen, 
ook indien die een uiting zijn van godsdienstig of levensbeschouwelijk belijden, strafbaar stelt. Het 
tweede lid van artikel 6 staat toe dat bij of krachtens de wet regels worden gesteld ten aanzien van het 
belijden van godsdienst of levensovertuiging op een openbare plaats (buiten gebouwen of besloten 
plaatsen). Dit mag alleen als deze regels vereist zijn ter bescherming van de gezondheid, in het belang 
van het verkeer of ter bestrijding of voorkoming van wanordelijkheden. In de Wet openbare manifestaties 
zijn zulke regels neergelegd.
Vrijheid van meningsuiting
De vrijheid van meningsuiting wordt beschermd in artikel 7. Het eerste lid van dit artikel verbiedt preventieve 
censuur op uitingen via de drukpers en, zoals in de rechtspraak is erkend, via daarmee op één lijn te stellen 
uitingsmiddelen, en garandeert de meningsuiting door middel van de drukpers.
Voor de uitingsmiddelen radio en televisie bevat het tweede lid van artikel 7 een zelfstandige regeling. Een 
vergunningenstelsel voor de omroep is wel toegestaan, maar preventieve censuur op de uitzendingen niet. 
De uitwerking van het tweede lid is gegeven in de Mediawet 2008.
Het derde lid van artikel 7 legt ten aanzien van alle andere middelen tot meningsuiting (film, toneel, enz.) 
het recht vast, in vrijheid de inhoud van een meningsuiting te bepalen. Daartoe verbiedt dit lid preventieve 
censuur. Een uitzondering wordt gemaakt voor het geven van vertoningen toegankelijk voor personen 
jonger dan 16 jaar. Dat betekent onder meer, dat filmkeuring niet zal zijn toegestaan ten aanzien van 
personen van 16 jaar en ouder. Het vierde lid zondert het maken van handelsreclame uit van de bijzondere 
grondwettelijke bescherming van de vrijheid van meningsuiting, gegarandeerd in de eerste drie leden van 
artikel 7. Dit lid laat de regelgevende organen vrij binnen de kring van hun bevoegdheid voorschriften te 
stellen inzake het maken van handelsreclame, bij voorbeeld een verbod te stellen met het oog op de 
bescherming van het landschapsschoon.
Recht tot vereniging
Artikel 8 beschermt het recht tot vereniging. Het bevat de mogelijkheid dat dit recht bij de wet wordt 
beperkt in het belang van de openbare orde. De wettelijke regeling van het recht tot vereniging is vastgelegd 
in het Burgerlijk Wetboek (Boek 2).
Recht tot vergadering en betoging
Het recht tot betoging is in artikel 9 opgenomen, te zamen met het recht tot vergadering. Het recht tot 
betoging en het recht tot vergadering in het openbaar zijn aan beperkende voorschriften gebonden.  
Deze zijn neergelegd in de Wet openbare manifestaties.
Recht op eerbiediging van de persoonlijke levenssfeer
Het recht op eerbiediging van de persoonlijke levenssfeer betreft het recht van de burger om in de besloten -
heid van zijn privésfeer met rust te worden gelaten. Dat is in het algemeen in het eerste lid van artikel 10 
neergelegd. De persoonlijke levenssfeer omvat onder meer het huis, de briefwisseling, de tele communicatie,  
het recht om in besloten situaties niet te worden bespied of afgeluisterd, het recht op zorgvuldige 
behandeling van persoonlijke gegevens, en het recht op eerbiediging van het innerlijk leven en van de 
Grondwet voor het Koninkrijk der Nederlanden 2023 | 43

Brief en communicatiegeheim
In artikel 13 zijn het brief- en het telecommunicatiegeheim vastgelegd. Dit artikel beschermt de burger 
tegen het heimelijk bekijken door de overheid van privé-communicatie die door een ander (niet de 
verzender of ontvanger) wordt getransporteerd en/of opgeslagen. Sinds de Grondwetswijziging van 2022 
geldt deze bescherming voor zowel brieven als alle vormen van telecommunicatie. Dus ook bijvoorbeeld 
communicatie via whatsapp en e-mail.
Dit recht kan alleen beperkt worden door de rechter als in een wet is opgenomen dat dat mag. Alleen als het 
gaat om het belang van nationale veiligheid, mogen personen die in een wet staan genoemd de communicatie 
inzien of daarvoor aan anderen toestemming geven.
Onteigening
Artikel 14 omringt het ontnemen of beperken van eigendom met de nodige grondwettelijke waarborgen. 
Onteigening kan alleen geschieden indien het algemeen belang dit vordert. Verder is een wettelijke procedure 
vereist, die zowel de vaststelling van de schadeloosstelling als de onteigening zelf moet betreffen. Het tweede 
lid van dit artikel bevat voor noodsituaties de mogelijkheid van afwijking van het vereiste, dat de schadeloos-
stelling vooraf verzekerd moet zijn. Het derde lid schrijft schadevergoeding of tegemoetkoming voor in 
geval van vernietiging of onbruikbaarmaking van eigendom en bij beperking in de uitoefening van het 
eigendomsrecht, maar uitsluitend in de bij of krachtens de wet bepaalde gevallen.
Vrijheidsontneming
In het eerste lid van artikel 15 is vastgelegd dat niemand zijn vrijheid mag worden ontnomen behalve in 
gevallen bij of krachtens de wet bepaald. Voor vrijheidsontneming anders dan op rechterlijk bevel garandeert 
het tweede lid de mogelijkheid de rechter te vragen in vrijheid gesteld te worden. Dit recht krijgt in de 
tweede volzin van het tweede lid nog deze bijzondere waarborg, dat de rechter de verzoeker binnen een bij 
de wet te bepalen termijn moet horen. Het derde lid schept een waarborg tegen onevenredig lang voor -
arrest voorafgaand aan of tijdens de berechting.
Zij aan wie door de gevangenhouding of anderszins hun vrijheid is ontnomen, zien zich daardoor beknot in 
het verrichten van een aantal handelingen, welke door grondrechten worden beschermd. Maar grond -
rechten gelden in principe ook voor hen aan wie de vrijheid is ontnomen. Daarom is, naast de speciale 
beperkingsbevoegdheden in de artikelen over afzonderlijke grondrechten, een extra beperkingsbevoegdheid 
opgenomen ten aanzien van hen aan wie op rechtmatige wijze hun vrijheid is ontnomen, doch alleen voor 
zover de uitoefening van grondrechten zich niet verdraagt met de vrijheidsontneming.
Geen feit strafbaar zonder voorafgaande wettelijke strafbepaling
Geen enkele gedraging mag met terugwerkende kracht strafbaar worden gesteld. Dit beginsel vindt men 
ook terug in artikel 1, eerste lid, van het Wetboek van Strafrecht. Additioneel artikel IX bepaalt dat artikel 16 
niet van toepassing is op de oorlogsmisdrijven tegen de menselijkheid, bedoeld in het Besluit Buitengewoon 
Strafrecht.
Grondwet voor het Koninkrijk der Nederlanden 2023 | 45

de kwaliteit van de woningen. In het derde lid wordt aan de overheid de opdracht gegeven voorwaarden te 
scheppen voor maatschappelijke en culturele ontplooiing en voor vrijetijdsbesteding.
Onderwijsvrijheid
In artikel 23 is vastgelegd dat het onderwijs voorwerp van overheidszorg is, en dat het geven van onderwijs 
vrij is, behoudens het bij de wet te regelen toezicht van de overheid. Het derde en vierde lid bevatten de 
grondwettelijke waarborgen met betrekking tot het openbaar onderwijs.
Het derde lid bepaalt dat het openbaar onderwijs bij de wet wordt geregeld, met eerbiediging van ieders 
godsdienst of levensovertuiging.
In het vierde lid zijn de voorschriften met betrekking tot de aanwezigheid van openbaar algemeen vormend 
lager onderwijs omschreven. In dit lid wordt ook tot uitdrukking gebracht dat het openbaar onderwijs bij 
uitzondering ook in andere dan openbare scholen kan worden gegeven. Hiermee wordt verzekerd dat een 
regeling voor samenwerkingscholen verenigbaar is met artikel 23 Grondwet.
Voorts bevat het grondwetsartikel waarborgen voor het bijzonder onderwijs, met name betreffende de 
vrijheid van richting van het bijzonder onderwijs en de financiële gelijkstelling van het openbaar onderwijs 
en het bijzonder onderwijs dat aan bij de wet te stellen bekostigingsvoorwaarden voldoet. Tenslotte wordt 
aan de regering de plicht opgelegd jaarlijks aan de Staten-Generaal verslag te geven van de staat van het 
onderwijs.
Voor de diverse vormen van onderwijs is uitgebreide wetgeving tot stand gekomen, bij voorbeeld de Wet op 
het primair onderwijs en de Wet studiefinanciering 2000.
Grondwet voor het Koninkrijk der Nederlanden 2023 | 47

Huwelijk
In artikel 28 is aan een huwelijk van de Koning dat zonder toestemming van de Staten-Generaal tot stand 
komt, het gevolg van afstand van het koningschap verbonden. Ook iemand die behoort tot de mogelijke 
troonopvolgers, maar die zonder wettelijke toestemming huwt, verliest ingevolge artikel 28 zijn of haar 
aanspraak op het koningschap.
Uitsluiting van troonopvolging in uitzonderlijke omstandigheden
Artikel 29 maakt het mogelijk in uitzonderlijke omstandigheden bij wet een of meer personen van de 
erfopvolging uit te sluiten. De uitzonderingsmogelijkheid is wel aan een aantal voorschriften gebonden. 
Zo’n wet mag geen initiatiefwet zijn; het wetsvoorstel moet door de regering worden ingediend. Het wets -
voorstel moet verder met tenminste twee derden van het aantal uitgebrachte stemmen worden 
aangenomen. 
Inhuldiging
De Grondwet bepaalt nadrukkelijk dat de beëdiging en inhuldiging van de Koning in Amsterdam als hoofdstad  
geschiedt. Wat betreft de door de Koning en de regent af te leggen eden of beloften is de zakelijke inhoud 
daarvan in de Grondwet opgenomen (artikelen 32 en 37). In de Wet beëdiging en inhuldiging van de Koning 
is de inhoud van deze eed of belofte vastgelegd.
Waarneming koninklijk gezag
In een tweetal artikelen is neergelegd dat de ministerraad aan de Staten-Generaal het oordeel kan voor -
leggen dat de Koning buiten staat is het koninklijk gezag uit te oefenen (artikel 35), terwijl ook de Koning 
uit eigen beweging het koninklijk gezag tijdelijk kan neerleggen (artikel 36).
Artikel 37 geeft vervolgens gedetailleerd aan in welke gevallen het koninklijk gezag wordt uitgeoefend door 
een regent. Deze wordt bij de wet benoemd. De inhoud van de eed of gelofte van de regent is opgenomen 
in de Wet beëdiging van de regent. Zolang niet in de uitoefening van het koninklijk gezag is voorzien, wordt 
dit uitgeoefend door de Raad van State.
Koninklijk huis
Aan de grondwettelijke opdracht het lidmaatschap van het koninklijk huis te regelen is door de wetgever 
voldaan met de Wet lidmaatschap koninklijk huis. Bij deze regeling is uitgegaan van het criterium dat 
potentiële troonopvolgers lid van het koninklijk huis zijn. Los hiervan staat de bepaling dat de Koning, met 
inachtneming van het openbaar belang, zijn Huis inricht (artikel 41). Deze bepaling brengt tot uitdrukking 
dat de Koning, bijvoorbeeld wat betreft de inrichting van de hofhouding, recht heeft op een eigen levenssfeer.
§.2 Koning en ministers
Regering; Ministeriële verantwoordelijkheid
De tweeeenheid van Koning en ministers is tot uitdrukking gebracht in de bepaling dat de regering door 
hen gezamenlijk wordt gevormd. Een fundamenteel beginsel van onze staatsinrichting is vervolgens 
neergelegd in de bepaling dat de Koning onschendbaar is en de ministers verantwoordelijk zijn (artikel 42). 
De belangrijke politieke verantwoordelijkheid van de ministers is alleen in de Grondwet geregeld. Wel 
bestaan in het ongeschreven staatsrecht regels over de ministeriële verantwoordelijkheid.  
Grondwet voor het Koninkrijk der Nederlanden 2023 | 49

Hoofdstuk 3  
Staten-Generaal
Algemeen
De plaats die het parlement in ons staatsbestel inneemt, wordt niet alleen bepaald door grondwettelijke 
voorschriften, maar voor een belangrijk deel ook door ongeschreven regels. De in dit hoofdstuk opgenomen 
bepalingen over de Staten-Generaal laten dan ook ruimte voor de ontwikkeling van ongeschreven recht in 
ons parlementaire bestel.
Het hoofdstuk Staten-Generaal is onderverdeeld in twee paragrafen: Inrichting en samenstelling, en 
Werkwijze. De meeste bepalingen hebben zowel op de Tweede als op de Eerste Kamer betrekking.  
Op het punt van de samenstelling van de kamers lopen de bepalingen uiteen.
§.1 Inrichting en samenstelling
Karakter Staten-Generaal
Het hoofdstuk begint met de bepaling dat de Staten-Generaal het gehele Nederlandse volk vertegen -
woordigen. In deze bepaling komt het vertegenwoordigende en nationale karakter van de Staten-Generaal 
tot uiting.
Structuur Staten-Generaal
In artikel 51 is vastgelegd dat er een tweekamerstelsel is. De Tweede Kamer, het direct gekozen deel van de 
volksvertegenwoordiging, is het staatsrechtelijk en politiek belangrijkste deel van het parlement en wordt 
daarom als eerste genoemd. Daarnaast is er de Eerste Kamer die ook wel als de kamer van heroverweging 
wordt aangeduid.
Het aantal leden van de Tweede Kamer is in het artikel vastgesteld op 150, het aantal leden van de Eerste 
Kamer op de helft daarvan: 75.
Het artikel besluit met de vermelding van de verenigde vergadering. Daarin is het onderscheid tussen beide 
kamers opgeheven en worden zij als één beschouwd.
Kiesstelsel
Het kiesrecht en de verkiezingen worden op hoofdpunten in de Grondwet geregeld. De Grondwet draagt de 
wetgever op verder alles wat betreft het kiesrecht en de verkiezingen bij wet te regelen (artikel 59). Dit is 
gebeurd in de Kieswet.
Beide kamers worden elke vier jaar door middel van verkiezingen opnieuw samengesteld. De verkiezingen 
worden gehouden op de grondslag van evenredige vertegenwoordiging binnen door de wet te stellen 
grenzen. Met deze formulering wordt tot uitdrukking gebracht dat de wetgever geen volstrekte evenredigheid 
behoeft na te streven. Een stelsel van afzonderlijke kiesgebieden of een kiesdrempel is dus niet volledig 
uitgesloten. Het fundamentele beginsel dat de verkiezingen worden gehouden bij geheime stemming, is in 
artikel 53 uitdrukkelijk opgenomen.
Grondwet voor het Koninkrijk der Nederlanden 2023 | 51

Staten-Generaal, totdat omtrent die beschikbaarstelling is beslist. Deze mogelijkheid is van belang voor 
periodes van kabinetsformatie. De wetgever heeft in de Wet incompatibiliteiten Staten-Generaal en 
Europees Parlement de mogelijkheid andere openbare betrekkingen aan te wijzen die niet gelijktijdig met 
het lidmaatschap van de Staten-Generaal of van een der kamers kunnen worden uitgeoefend.
Vervanging zieke en zwangere kamerleden
Artikel 57a maakt het mogelijk dat zwangere en langdurig zieke volksvertegenwoordigers voor een bepaalde 
vaste periode tijdelijk worden vervangen. De regeling strekt zich uit tot leden van de Tweede en Eerste Kamer 
der Staten-Generaal, de provinciale staten, de gemeenteraden en de kiescolleges voor de Eerste Kamer in 
Caribisch Nederland wegens zwangerschap, bevalling of langdurige ziekte. De achtergrond van de bepaling 
is zowel de stimulering van de deelname van vrouwen aan het openbaar bestuur als het gezondheidsaspect.
Toelating en beëdiging kamerleden
Op grond van artikel 58 beslissen de kamers zelf of nieuwbenoemde leden voldoen aan de vereisten voor 
het lidmaatschap en of zij als lid kunnen worden toegelaten. Ook eventuele geschillen over de verkiezingen 
zelf worden door de kamers beslist.
Bij de aanvaarding van hun ambt leggen de kamerleden in de vergadering een eed of belofte af. Zij zweren 
of beloven onder meer trouw aan de Grondwet en een getrouwe vervulling van hun ambt.
Benoeming van de voorzitters van de kamers 
Elke kamer benoemt zelf haar eigen voorzitter (artikel 61). De tijdsduur waarvoor de benoeming geldt,  
is niet in de Grondwet geregeld. Volgens de reglementen van orde die de beide kamers zelf vaststellen 
(artikel 72) geldt zij voor de periode tot de volgende verkiezing. 
Zijn de kamers in verenigde vergadering bijeen, dan heeft de voorzitter van de Eerste Kamer de leiding van 
de vergadering.
Kamerontbinding
Zowel de Tweede als de Eerste Kamer kunnen tussentijds bij koninklijk besluit worden ontbonden. 
Ontbinding van de Eerste Kamer is overigens een zeer zeldzame figuur. De Grondwet schrijft voor dat de 
verkiezing van een nieuwe kamer en de eerste samenkomst van de nieuwe kamer binnen drie maanden na 
de ontbinding moeten plaatsvinden. De parlementaire continuïteit is gewaarborgd door de bepaling dat de 
ontbinding ingaat op de dag waarop de nieuw gekozen kamer samenkomt.
Troonrede
In artikel 65 is vastgelegd dat de Koning jaarlijks in de volksvertegenwoordiging verschijnt voor het geven 
van een uiteenzetting van het door de regering in het komende parlementaire jaar te voeren beleid.  
Het uitspreken van deze uiteenzetting (de troonrede) vindt plaats op de derde dinsdag van september.  
Bij wet kan ook een eerder tijdstip worden vastgesteld. Het grondwetsartikel biedt eveneens de mogelijk -
heid dat de uiteenzetting namens de Koning wordt uitgesproken.
Grondwet voor het Koninkrijk der Nederlanden 2023 | 53

Hoofdstuk 4  
Raad van State, Algemene Rekenkamer, 
Nationale ombudsman en vaste colleges 
van advies
Algemeen
In het vierde hoofdstuk zijn de bepalingen samengebracht inzake drie belangrijke staatsorganen, te weten 
de Raad van State, de Algemene Rekenkamer en de Nationale ombudsman en daarnaast inzake de vaste 
colleges van advies.
Raad van State: taken
In artikel 73 zijn de hoofdtaken van de Raad van State neergelegd. In het eerste lid het adviseren omtrent 
wettelijke regelingen en in het derde lid het beslissen omtrent geschillen van bestuur (de rechtsprekende 
taak, zie in dit verband artikel 112, tweede lid). Daarnaast is in het tweede lid geregeld de taak te adviseren 
omtrent uitspraken in geschillen van bestuur die bij koninklijk besluit worden beslist (zie in dit verband 
artikel 136).
Artikel 73, eerste lid, opent de mogelijkheid dat de taak van de Raad van State als adviseur over wetgeving 
wordt uitgeoefend door een afdeling van de Raad. In de laatste volzin van artikel 73, eerste lid is bepaald dat 
in bij de wet te bepalen gevallen het horen van de Raad van State over voorgenomen wettelijke regelingen 
achterwege kan blijven. In de Wet op de Raad van State is dit nader uitgewerkt.
Raad van State: samenstelling; rechtspositie leden
De Koning is voorzitter van de Raad van State. De kroonprins(es) heeft van rechtswege zitting in de Raad van 
State; ook aan andere leden van het koninklijk huis kan zitting worden verleend (artikel 74, eerste lid).
Artikel 74, tweede lid, bepaalt dat de leden van de Raad voor het leven worden benoemd. Hiermee is een 
waarborg vastgelegd voor de onafhankelijkheid van de leden van de Raad. De Raad van State vervult immers 
ook een belangrijke functie op het terrein van de administratieve rechtspraak. Overeenkomstig de eis van 
de Grondwet is de rechtspositie van de leden van de Raad van State wettelijk geregeld.
Raad van State: taken van de wetgever
Het eerste lid van artikel 75 draagt de wetgever op regels te stellen over de inrichting, samenstelling en 
bevoegdheid van de Raad van State.
Deze regels zijn voor een belangrijk deel te vinden in de Wet op de Raad van State. Het tweede lid geeft de 
wetgever de bevoegdheid andere dan de in de Grondwet genoemde taken aan de Raad op te dragen.  
De wetgever mag deze bevoegdheid niet overdragen aan lagere regelgevers.
Algemene Rekenkamer
Artikel 76 regelt de hoofdtaak van de Algemene Rekenkamer: zij is belast met het onderzoek van de 
ontvangsten en uitgaven van het Rijk.
Grondwet voor het Koninkrijk der Nederlanden 2023 | 55

Hoofdstuk 5  
Wetgeving en bestuur
Algemeen
Hoofdstuk 5 bevat twee uiteenlopende paragrafen. De eerste paragraaf handelt over de procedure van 
wetgeving, de tweede over verschillende onderwerpen van bestuur.
§.1 Wetten en andere voorschriften
In de eerste acht artikelen  81 t/m 88  van deze paragraaf worden de hoofdzaken van de procedure voor het 
tot stand komen van wetten geregeld. Het laatste artikel bevat enkele bepalingen inzake algemene 
maatregelen van bestuur en andere vanwege het Rijk vastgestelde algemeen verbindende voorschriften.
Wetgevingsprocedure
De vaststelling van wetten geschiedt door de regering en de Staten-Generaal gezamenlijk. De meeste 
wetsvoorstellen worden door de regering ingediend. Zolang een wetsvoorstel bij de Tweede Kamer 
aanhangig is, kan het worden gewijzigd door de regering en ook (ingevolge het in artikel 84 opgenomen 
recht van amendement) door de Tweede Kamer. De regering kan een wetsvoorstel dat bij de Staten-Generaal 
aanhangig is ook intrekken. Bij de regeling van de procedure van wetgeving zijn de formulieren van 
verzending en kennisgeving en het formulier van afkondiging niet meer, zoals in de Grondwet van voor 
1983, in de Grondwet opgenomen. Additioneel artikel XIX bevat daarvoor de overgangsbepaling dat de 
inhoud van deze formulieren van kracht blijft totdat daarvoor een regeling is getroffen. Voor sommige van 
deze formulieren is dit inmiddels reeds geschied.
Initiatiefvoorstellen
In de Grondwet wordt wat betreft initiatiefvoorstellen onderscheid gemaakt tussen het indienen van 
voors tellen van wet en het aanhangig maken daarvan. Initiatiefvoorstellen kunnen worden ingediend door 
de Tweede Kamer of  indien behandeling in verenigde vergadering voorgeschreven is en de desbetreffende 
regeling in de Grondwet het niet uitsluit  door de verenigde vergadering (artikel 82, tweede lid). Het recht de 
eventuele indiening van een initiatiefwetsvoorstel aanhangig te maken is uitdrukkelijk toegekend aan één 
of meer leden van de Tweede Kamer of van de verenigde vergadering (artikel 82, derde lid). Zolang een 
initiatiefvoorstel nog niet tot stand is gekomen, dus tijdens de parlementaire behandeling, kan het door 
degenen die het aanhangig gemaakt hebben worden gewijzigd of ingetrokken (artikel 84, tweede lid, en 86, 
tweede lid). Ook kan het door de Tweede Kamer of de verenigde vergadering worden gewijzigd (geamendeerd) 
(artikel 84, tweede lid). Is er eenmaal een initiatiefwetsvoorstel, dat ter behandeling aan de Eerste Kamer is 
gezonden, dan kan het niet meer worden gewijzigd (artikel 85), en nog slechts worden ingetrokken door de 
Tweede Kamer (artikel 86, eerste lid, en artikel 85).
Grondwet voor het Koninkrijk der Nederlanden 2023 | 57

Deze regels zijn opgenomen in de Rijkswet goedkeuring en bekendmaking verdragen.
Het derde lid van artikel 91 wijst op de mogelijkheid dat in een verdrag wordt afgeweken van bepalingen van 
de Grondwet. 
Afwijking van de Grondwet in een verdrag is mogelijk, maar de goedkeuring van een dergelijk verdrag kan 
alleen met ten minste twee derden van het aantal uitgebrachte stemmen door de kamers der Staten-Generaal 
worden verleend.
Artikel 92 houdt in, dat bij of krachtens verdrag aan volkenrechtelijke organisaties bevoegdheden tot 
wetgeving, bestuur en rechtspraak kunnen worden opgedragen. Zo is ingevolge het EUverdrag rechtspraak 
opgedragen aan het Hof van Justitie van de Europese Unie. De grondwettigheid van een zodanige overdracht 
van bevoegdheden wordt op deze wijze buiten twijfel gesteld. Niet uitgesloten is daarbij, dat door deze 
overdracht van bevoegdheden wordt afgeweken van bepalingen in de Grondwet. In dat geval geldt voor de 
goedkeuring van het desbetreffende verdrag het vereiste van een versterkte meerderheid van stemmen.
De werking van het internationale recht in de nationale rechtsorde is omschreven in de artikelen 93 en 94. 
Bepalingen van verdragen en van besluiten van volkenrechtelijke organisaties, die naar hun inhoud een 
ieder kunnen verbinden, hebben voor iedereen verbindende kracht, nadat zij zijn bekendgemaakt. Zulke 
bepalingen hebben, met andere woorden, zonder nadere tussenkomst van de nationale wetgever recht -
streekse werking in de nationale rechtsorde. Mocht blijken dat nationale wettelijke voorschriften in strijd 
zijn met zodanige internationale bepalingen, dan moet de toepassing van de nationale voorschriften 
achterwege worden gelaten; de internationale bepalingen gaan dan voor. Zo is, om een voorbeeld te 
noemen, het ontbreken van een weduwnaarspensioen in de (inmiddels vervallen) Algemene Weduwen en 
Wezenwet in strijd geacht met het gelijkheidsbeginsel uit het Internationaal verdrag inzake burgerrechten 
en politieke rechten. Deze voorrang wordt in artikel 94 niet toegekend aan het ongeschreven volkenrecht.
De werking in de nationale rechtsorde van verdragen en van besluiten van volkenrechtelijke organisaties, is 
afhankelijk gesteld van hun bekendmaking. Met het oog daarop bepaalt artikel 95, dat de wet regels dient te 
geven omtrent die bekendmaking. Deze wettelijke regeling is opgenomen in de Rijkswet goedkeuring en 
bekendmaking verdragen.
In-oorlog-verklaring
Artikel 96 bepaalt dat de regering het Koninkrijk niet in oorlog verklaart dan na voorafgaande toestemming 
van de Staten-Generaal. Door de voorgeschreven behandeling door de Staten-Generaal in verenigde 
vergadering wordt de mogelijkheid van een tegengesteld oordeel van de twee kamers uitgesloten.  
De toestemming is niet vereist wanneer het overleg met de Staten-Generaal als gevolg van een feitelijk 
bestaande oorlogstoestand niet mogelijk is gebleken.
Voor de verklaring dat een oorlog beëindigd is, geldt eveneens de eis van voorafgaande toestemming van de 
verenigde vergadering.
Verdediging
De bestaande artikelen inzake de verdediging zijn in 2000 vervangen door gemoderniseerde bepalingen. 
Behalve in redactioneel opzicht zijn de verdedigingsbepalingen ook inhoudelijk aangepast. Zo is een 
bepaling opgenomen over het opleggen van plichten ten behoeve van de civiele verdediging (artikel 99a).
De belangrijkste inhoudelijke vernieuwing vormt artikel 100. In dit artikel is een inlichtingenplicht voor de 
regering opgenomen over de inzet of het ter beschikking stellen van de krijgsmacht ter handhaving of 
bevordering van de internationale rechtsorde, evenals ten behoeve van hulpverlening in geval van 
gewapend conflict. De regering moet de inlichtingen aan de Staten-Generaal verstrekken voorafgaand aan 
Grondwet voor het Koninkrijk der Nederlanden 2023 | 59

Geldstelsel
Bij artikel 106, handelend over het geldstelsel, kan aangetekend worden dat de voornaamste regelingen op 
monetair gebied in verschillende wetten vastliggen (bijv. de Muntwet 2002).
Codificatieartikel
Volgens artikel 107 moeten het burgerlijk recht, het strafrecht en het burgerlijk en strafprocesrecht in 
beginsel in algemene wetboeken worden geregeld. Dat zijn het Burgerlijk Wetboek, het Wetboek van 
Strafrecht, het Wetboek van Burgerlijke Rechtsvordering en het Wetboek van Strafvordering. Het tweede lid 
van dit artikel draagt de wetgever op algemene regels van bestuursrecht vast te stellen. Deze regels zijn 
opgenomen in de Algemene wet bestuursrecht.
Ambtenaren
Artikel 109 betreft de rechtspositie, de arbeidsbescherming en de medezeggenschap van alle ambtenaren, 
zonder onderscheid: burgerlijke ambtenaren in dienst van het rijk en van andere publiekrechtelijke 
lichamen, zoals provincies en gemeenten, en militaire ambtenaren. De regeling van de rechtspositie van de 
ambtenaren moet op de wet berusten. In dit verband is de Ambtenarenwet met de daarop gebaseerde 
regelgeving van belang. Een afzonderlijk grondwetsartikel over ambtenaren, naast de algemene bepaling 
over de rechtspositie van hen die arbeid verrichten in het tweede lid van artikel 19, is opgenomen in 
verband met de noodzaak van de aanwezigheid van een ambtelijke dienst en het belangrijke aandeel van 
ambtenaren in de uitvoering van de overheidstaak.
In verband met de onafhankelijke positie van de leden van de rechterlijke macht, van de Raad van State en 
van de Algemene Rekenkamer zijn over de regeling van hun rechtspositie specifieke bepalingen opgenomen 
in de hoofdstukken 4 en 6 (vgl. de artikelen 74, 77 en 117).
Openbaarheid van bestuur
Artikel 110 houdt in, dat de op de overheid rustende verplichting tot openbaarheid van bestuur in een 
wettelijke regeling nader gestalte verkrijgt. In het bijzonder moet hierbij gedacht worden aan de Wet 
openbaarheid van bestuur.
Ridderorden
Van de vroeger bestaande bepalingen over adeldom en ridderorden is de bepaling omtrent de instelling van 
ridderorden in de Grondwet gehandhaafd. De regels betreffende het herziene decoratiestelsel zijn neergelegd 
in een rijkswet.
Grondwet voor het Koninkrijk der Nederlanden 2023 | 61

Doodstraf
In artikel 114 is opgenomen het verbod om de meest absolute straf, de doodstraf, op te leggen. Deze straf 
wordt in brede kring, nationaal en internationaal, als onmenselijk ervaren.
Administratief beroep
Als het gaat om geschillen die niet uit burgerlijke rechtsbetrekkingen zijn ontstaan, heeft de wetgever 
grondwettelijk gezien de mogelijkheid administratief beroep (d.w.z. beroep op een instantie binnen het 
bestuur) open te stellen. Deze in artikel 115 geregelde mogelijkheid van administratief beroep, waarvan het 
beroep op de Kroon het belangrijkst is, heeft aan betekenis ingeboet door de jurisprudentie van het 
Europese Hof voor de rechten van de mens. Bijna altijd zal na administratief beroep nog de mogelijkheid 
van beroep op een rechter moeten openstaan. Thans is over de gehele linie beroep op de (administratieve) 
rechter mogelijk.
Onafhankelijkheidswaarborgen voor rechters
De artikelen 116 en 117 bevatten enkele voorschriften omtrent de organisatie van de rechterlijke macht, de 
benoeming van de leden van de rechterlijke macht met rechtspraak belast, en het toezicht op de ambts -
vervulling door die functionarissen. Een zeer belangrijke basis voor de onafhankelijkheid van de rechterlijke 
macht vindt men in de bepaling dat de leden van de rechterlijke macht die met rechtspraak zijn belast, en 
de procureurgeneraal bij de Hoge Raad, voor het leven worden benoemd. Zij kunnen alleen worden 
ontslagen op eigen verzoek, wegens het bereiken van een bepaalde leeftijd of, in de gevallen bij wet bepaald, 
door een gerecht, dat door de wet is aangewezen en dat tot de rechterlijke macht behoort. In artikel 116, 
derde lid, is de mogelijkheid vervat, dat aan de rechtspraak mede wordt deelgenomen door personen die 
niet tot de rechterlijke macht behoren. De invoering van juryrechtspraak bij de rechterlijke macht in ons 
land is echter, omdat de Grondwet spreekt van ’mede deelnemen’, uitgesloten.
Hoge Raad
De artikelen 118 en 119 van de Grondwet betreffen de wijze van benoeming van de leden van de Hoge Raad 
en de taken van dit college. De leden van de Hoge Raad worden bij koninklijk besluit uit een voordracht van 
de Tweede Kamer benoemd.
Van de taken van de Hoge Raad vermeldt de Grondwet er twee uitdrukkelijk: de Hoge Raad is belast met de 
cassatie van rechterlijke uitspraken wegens schending van het recht, en met de berechting in eerste en enige 
instantie van ambtsmisdrijven van kamerleden, ministers en staatssecretarissen. Wat de laatstgenoemde  taak 
betreft: de opdracht tot vervolging wordt gegeven bij koninklijk besluit of bij besluit van de Tweede Kamer.
Verbod van toetsing van wet en verdrag aan Grondwet
Artikel 120 van de geldende Grondwet houdt in de eerste plaats in een verbod van toetsing van de wet aan de 
Grondwet. Noch de inhoud van een wet, noch de wijze van totstandkoming van een wet mag door de 
rechter aan de Grondwet worden getoetst. In de tweede plaats bevat de grondwetsbepaling het verbod om 
te beoordelen of de grondwettelijke voorschriften ten aanzien van het sluiten van verdragen zijn gevolgd.
Openbaarheid rechtspraak
De terechtzittingen moeten in beginsel openbaar zijn en vonnissen dienen gemotiveerd te worden 
(artikel 121). Op het beginsel, dat de rechterlijke uitspraak in het openbaar dient te geschieden, laat de 
Grondwet geen uitzonderingen toe.
Grondwet voor het Koninkrijk der Nederlanden 2023 | 63

Hoofdstuk 7  
Provincies, gemeenten, waterschappen, 
Caribische openbare lichamen en andere 
openbare lichamen
Algemeen
Dit hoofdstuk bevat de bepalingen inzake de andere openbare lichamen van het Rijk.
Het merendeel van de in hoofdstuk 7 opgenomen bepalingen betreft de provincies en de gemeenten.  
Voor provincies en voor gemeenten zijn geen afzonderlijke artikelen opgenomen, maar zijn de bepalingen 
zoveel mogelijk op beide van toepassing. Op deze wijze komt de eenvormigheid van de hoofdstructuur van 
provincies en gemeenten duidelijk tot uitdrukking.
In de tekst van de Grondwet ligt verankerd dat Nederland een gedecentraliseerde eenheidsstaat is. Enerzijds 
hebben provincies en gemeenten een algemene bevoegdheid tot regeling en bestuur, die slechts bij of 
krachtens de wet kan worden beperkt, anderzijds zijn provincies en gemeenten verplicht mee te werken aan 
de uitvoering van door hoger gezag gestelde regels en kunnen zij bij of krachtens de wet aan toezicht 
worden onderworpen.
Opheffing van bestaande en instelling van nieuwe provincies en gemeenten; wijziging van hun grenzen
Bij de wet kunnen provincies en gemeenten worden opgeheven en nieuwe ingesteld. Met deze bepaling 
opent hoofdstuk 7 (artikel 123). Ingevolge het tweede lid van artikel 123 is de wetgever bevoegd om regeling 
van grenswijzigingen van meer beperkte aard over te dragen aan bijvoorbeeld de regering of het provinciaal 
bestuur. In de Wet algemene regels herindeling is als hoofdregel neergelegd dat beperkte grenswijzigingen 
(‘grenscorrecties’) kunnen worden aangebracht door provinciale staten, dan wel (bij volledige onderlinge 
overeenstemming ter zake) de raden van de betrokken gemeenten.
Bevoegdheden van provincies en gemeenten
Artikel 124 is een van de belangrijkste bepalingen van hoofdstuk 7. In dit artikel is vastgelegd dat provincies 
en gemeenten lichamen met autonome bevoegdheden zijn. Ingevolge het eerste lid van dit artikel zijn 
provincies en gemeenten vrij om alle taken inzake hun huishouding ter hand te nemen, mits zij daardoor 
niet in strijd handelen met wettelijke voorschriften van hogere orde. Het tweede lid geeft de bevoegdheid 
om regeling en bestuur van de besturen van provincies en gemeenten bij of krachtens de wet te vorderen.
Provinciale en gemeentelijke bestuursorganen
Hierop aansluitend volgen bepalingen waarin de belangrijkste bestuursorganen en enkele van hun 
bevoegdheden zijn vermeld.
In artikel 125 is vastgelegd dat provinciale staten en de gemeenteraad aan het hoofd staan van de provincie, 
respectievelijk de gemeente, en dat hun vergaderingen in beginsel openbaar zijn. Op deze wijze wordt de 
positie van provinciale staten en de gemeenteraad als hoofdorganen van het bestuur van provincies en 
gemeenten benadrukt.
 
Grondwet voor het Koninkrijk der Nederlanden 2023 | 65

overheid van de besluiten van de besturen van provincies en gemeenten kan geschieden wegens strijd met 
het recht of het algemeen belang. Op grond van het vijfde lid kunnen maatregelen worden getroffen indien 
de besturen van provincies en gemeenten hun taken verwaarlozen. Het zesde lid bevat enkele financiële 
bepalingen. Ingevolge dit lid is voor de financiële verhouding tot het Rijk een wettelijke basis vereist. Voor 
de provincies is dit onderwerp in de Provinciewet geregeld, voor de gemeenten in de 
Financiële-verhoudingswet.
Caribische openbare lichamen
Een deel van Nederland ligt in de Cariben: de Caribische openbare lichamen. Artikel 132a maakt het 
mogelijk om dit soort openbare lichamen in te stellen. De wetgever heeft dat gedaan in de Wet openbare 
lichamen Bonaire, Sint Eustatius en Saba. De Caribische openbare lichamen zijn vergelijkbaar met 
gemeenten, zij het dat ze vanwege de grote afstand tot Europees Nederland niet zijn ingedeeld bij een 
provincie. Wel zijn de grondwettelijke waarborgen die gelden voor gemeenten van overeenkomstige 
toepassing, zoals de waarborg dat er sprake moet zijn van een rechtstreeks gekozen lokale volks -
vertegenwoordiging. Helemaal hetzelfde zijn ze echter niet: het vierde lid van artikel 132a drukt uit dat voor 
de Caribische openbare lichamen andere regels kunnen gelden als er sprake is van bijzondere 
omstandigheden waardoor ze zich wezenlijk onderscheiden van Europees Nederland.
De inwoners van de Caribische openbare lichamen stemmen, als inwoners van Nederland, mee voor het 
Nederlandse parlement. Het stemmen voor de Eerste Kamer verloopt via zogeheten kiescolleges, waarvan 
de leden samen met de leden van provinciale staten en de leden van het kiescollege voor de Eerste Kamer 
ten behoeve van Nederlanders die geen ingezetenen zijn de Eerste Kamer kiezen (artikel 55).
Waterschappen
De waterstaatszorg heeft van oudsher een aparte plaats in onze gedecentraliseerde bestuursorganisatie 
gehad. Ook in de Grondwet komt dit naar voren.
In het eerste lid van artikel 133 is omtrent de opheffing, instelling en inrichting van waterschappen bepaald 
dat deze binnen wettelijke regels in beginsel bij provinciale verordening geschieden.
In het tweede lid wordt voorgeschreven dat de wet naast de verordenende en andere bevoegdheden van de 
besturen van waterschappen, de openbaarheid van hun vergadering moet regelen.
Krachtens het derde lid van artikel 133 regelt de wet het provinciale en het overige toezicht op de besturen 
van waterschappen. Tevens bepaalt dit lid dat de besluiten van de waterschapsbesturen kunnen worden 
vernietigd wegens strijd met het recht of het algemeen belang. In 1991 is de Waterschapswet vastgesteld. 
Deze bevat onder meer een uitwerking van artikel 133.
Openbare lichamen voor beroep en bedrijf en andere openbare lichamen
Artikel 134 geeft enkele voorschriften met betrekking tot openbare lichamen voor beroep en bedrijf en 
andere openbare lichamen (bij voorbeeld de Nederlandse Orde van Advocaten en de produkt en 
bedrijfsschappen).
Ingevolge dit artikel kunnen openbare lichamen voor beroep en bedrijf en andere openbare lichamen bij of 
krachtens de wet worden ingesteld en opgeheven. De wet  bij voorbeeld de Wet op de bedrijfsorganisatie  
regelt voorts de taken en de inrichting van deze openbare lichamen, de samenstelling en bevoegdheid van 
hun besturen, alsmede de openbaarheid van hun vergaderingen.
Aan de organen van deze openbare lichamen kunnen verordenende bevoegdheden worden toegekend.  
Het toezicht op de organen van deze openbare lichamen dient bij de wet te worden geregeld. Evenals voor 
Grondwet voor het Koninkrijk der Nederlanden 2023 | 67

Hoofdstuk 8  
Herziening van de Grondwet
Algemeen
Dit slot hoofdstuk van de Grondwet geeft met name aan volgens welke procedure de Grondwet kan  
worden gewijzigd.
Procedure van grondwetsherziening
Voor het wijzigen van de Grondwet geldt een uitgebreidere procedure dan voor het wijzigen van een 
gewone wet. Evenals een gewone wet komt een grondwetsherziening tot stand in samenwerking tussen 
regering en parlement. De bijzondere elementen die artikel 137 aan de gewone wetsprocedure toevoegt zijn 
de volgende:
• een grondwetsherziening wordt tweemaal (in twee ‘lezingen’) door de beide kamers van de Staten-
Generaal behandeld. Daartussen worden verkiezingen voor de Tweede Kamer gehouden.
• de Tweede Kamer die wordt gekozen na de afronding van de eerste lezing, behandelt de tweede lezing. 
Als deze Tweede Kamer geen besluit neemt over het voorstel, vervalt dit van rechtswege.
• in tweede lezing kunnen de in eerste lezing aanvaarde voorstellen slechts ongewijzigd en met ten minste 
twee derden van het aantal uitgebrachte stemmen worden aangenomen.
Splitsingsrecht
Een andere bijzonderheid van de procedure van grondwetsherziening is het zogenaamde splitsingsrecht. 
Dit houdt in dat de Tweede Kamer in de eerste of in de tweede lezing de mogelijkheid heeft om  al dan niet 
op voorstel van de regering  een ingediend wetsvoorstel tot grondwetswijziging in meer wetsvoorstellen te 
splitsen. Het kan voorkomen dat in één wetsvoorstel wijzigingen van verschillende grondwetsartikelen 
worden voorgesteld die geen direct verband met elkaar houden. Voorkomen dient dan te worden dat het 
gehele herzieningsvoorstel zou worden verworpen, uitsluitend omdat tegen een enkel op zichzelf staand 
onderdeel grote bezwaren bestaan. Daarom is splitsing mogelijk gemaakt. Zij kan in bepaalde gevallen een 
algemeen wenselijk geachte wijziging van de Grondwet voor stranding behoeden. Om te verzekeren dat in 
tweede lezing in de Tweede Kamer over de wenselijkheid van splitsing een ruime mate van overeen stemming  
aanwezig zal zijn, is bepaald dat een voorstel tot splitsing slechts met ten minste twee derden van de 
uitgebrachte stemmen aangenomen kan worden.
Aanpassingsartikel
Indien een grondwetsherziening uit een reeks afzonderlijke wetsvoorstellen bestaat, kan verwerping van 
een of meer voorstellen tot gevolg hebben dat de gewijzigde en de ongewijzigd gebleven bepalingen van de 
Grondwet niet meer goed op elkaar aansluiten. Daarom wordt in artikel 138 de wetgever bevoegd verklaard 
om voor de bekrachtiging van de in tweede lezing aangenomen voorstellen een wet vast te stellen waarbij 
de ongewijzigd gebleven grondwetsbepalingen en de aangenomen herzieningsvoorstellen voor zoveel 
nodig aan elkaar worden aangepast en de indeling van de Grondwet wordt gewijzigd. Voor een dergelijke 
wet zijn ten minste twee derden van het aantal uitgebrachte stemmen nodig. Het mag hierbij alleen gaan 
om noodzakelijke wijzigingen van technische aard. Bij de grondwetsherziening van 1983 zijn vier van zulke 
aanpassingswetten tot stand gebracht.
Grondwet voor het Koninkrijk der Nederlanden 2023 | 69

Additionele artikelen
De bij de Grondwet behorende additionele artikelen bevatten, anders dan de Grondwet zelf, bijzondere 
voorschriften voor een overgangsperiode na een herziening van de Grondwet.
Verreweg de meeste van deze artikelen zijn bij de algehele herziening van de Grondwet in 1983 opgenomen 
en inmiddels komen te vervallen, aangezien ze zijn uitgewerkt.
Enkele additionele artikelen blijven hun betekenis houden, onder meer omdat de benodigde wetgeving 
nog niet tot stand is gekomen (de artikelen IX en XIX). Deze artikelen zijn in de voorgaande hoofdstukken 
aan de orde gekomen bij de grondwetsartikelen waarop zij betrekking hebben.
Grondwet voor het Koninkrijk der Nederlanden 2023 | 71

