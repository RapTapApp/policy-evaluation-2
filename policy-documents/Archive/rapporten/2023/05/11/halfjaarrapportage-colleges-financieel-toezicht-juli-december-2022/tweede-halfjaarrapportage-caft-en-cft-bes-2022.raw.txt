 
 
 
 
 
 
 
 
 
 
 
 
Halfjaarrapportage Colleges financieel toezicht 
juli – december 2022 
 
 
 
 
College financieel toezicht Curaçao en Sint Maarten 
College Aruba financieel toezicht 
College financieel toezicht Bonaire, Sint Eustatius en Saba 
www.cft.cw 
 
 
 

 
Voorwoord  
 
Beste lezer,  
 
Voor u ligt de halfjaarrapportage van de Colleges financieel toezicht over de tweede helft van 2022.  
 
De halfjaarrapportage bevat: 
• een overzicht van de uitgevoerde werkzaamheden;  
• de belangrijkste punten uit de advisering; 
• een beschouwing over de zorgfondsen van Curaçao, Aruba en Sint Maarten.   
 
Met ingang van 1 februari 2023 ben ik benoemd als voorzitter van de colleges. Ik volg hiermee prof. 
dr. Raymond Gradus op die deze rol bijna zes jaar vervulde. Ik kijk ernaar uit aan de slag te gaan 
in deze nieuwe rol en de uitdagingen die er zijn in gezamenlijkheid met de eilanden op te pakken. 
De afgelopen jaren waren niet gemakkelijk. De orkanen Irma en Maria en de coronacrisis hadden 
een grote impact op de eilanden, met een forse economische crisis tot gevolg. De focus is nu 
gericht op herstel en het realiseren van een financieel verantwoorde en duurzame economische 
groei.  
 
 
Drs. Lidewijde Ongering  
  
 
 
 
  
3 
 

 
1. Taken, werkzaamheden en samenstelling van de colleges 
Op 10 oktober 2010 zijn de Nederlandse Antillen ontmanteld en zijn nieuwe staatkundige 
verhoudingen in werking getreden. Curaçao en Sint Maarten zijn autonome landen binnen het 
Koninkrijk der Nederlanden geworden. Bonaire, Sint Eustatius en Saba hebben de status van 
openbare lichamen van Nederland gekregen. De schuldpositie van de Nederlandse Antillen (totaal 
ca. ANG 3,8 miljard) is door Nederland voor een groot deel gesaneerd, waarbij is overeengekomen 
dat er financieel toezicht op de begrotingen van de (ei)landen zou worden ingesteld. Daartoe 
werden twee colleges ingesteld: het Cft Curaçao en Sint Maarten en het Cft BES.  
 
Aruba is sinds 1986 een autonoom land binnen het Koninkrijk. Toen de schuld in 2015 toenam tot 
ruim AWG 4 miljard en een default dreigde, is ook voor Aruba financieel toezicht ingesteld. Met de 
inwerkingtreding van de LAft is op 2 september 2015 de uitvoering van het toezicht op de 
overheidsfinanciën van Aruba officieel opgedragen aan het CAft.  
 
Er zijn drie colleges die worden ondersteund door een gemeenschappelijk secretariaat, gevestigd in 
Willemstad, Curaçao. Ook in Aruba en Sint Maarten zijn kantoren van het C(A)ft. Deze kantoren 
worden regelmatig door medewerkers van het secretariaat bezet. Ieder college kent een voorzitter 
en leden, allen benoemd op grond van hun deskundigheid. De RMR beslist over de benoeming van 
de leden en de voorzitter. De leden vervullen, naast hun rol binnen het college, de rol van algemeen 
adviseur voor de andere colleges. Zij hebben alleen stemrecht binnen het college waar zij lid van 
zijn. 
 
De colleges waren in de periode waarop deze rapportage betrekking heeft als volgt samengesteld:  
 
Cft Curaçao en Sint Maarten 
Prof. dr. R.H.J.M. (Raymond) Gradus – Lid op voordracht van het Koninkrijk, tevens voorzitter 
Drs. J.F. (Hans) Hoogervorst - Lid op voordracht van Nederland 
ing. G.W.Th. (Gregory) Damoen MSc - Lid op voordracht van Curaçao  
J.A. (Julisa) Frans MSc - Lid op voordracht van Sint Maarten  
 
CAft  
Prof. dr. R.H.J.M. (Raymond) Gradus – Lid op voordracht van het Koninkrijk, tevens voorzitter 
Drs. J.F. (Hans) Hoogervorst- Lid op voordracht van Nederland 
Dr. mr. H.A. (Hellen) van der Wal - Lid op voordracht van Aruba  
 
Cft BES  
Prof. dr. R.H.J.M. (Raymond) Gradus - Lid op voordracht van het Koninkrijk, tevens voorzitter 
Drs. J.F. (Hans) Hoogervorst- Lid op voordracht van Nederland 
mr. G.A.E. (Glenn) Thodé - Lid op voordracht van Bonaire, Sint Eustatius en Saba  
 
De colleges zijn gericht op het realiseren van een gemeenschappelijk doel van alle overheden 
binnen het Caribisch deel van het Koninkrijk: het bewerkstelligen van duurzaam houdbare 
overheidsfinanciën. De wettelijke basis voor de colleges wordt in beginsel gevormd door de Rft voor 
Curaçao en Sint Maarten, de LAft voor Aruba en de Wet FinBES voor de openbare lichamen.  
 
 
 
 
5 
 

 
2. Werkzaamheden in beeld 
 
7 
 

 
borgen in de belastingorganisatie, en het belang van uitvoering van de maatregelen van het 
Landspakket met betrekking tot de belastingen. Tegelijkertijd uitte het Cft zijn zorgen over 
maatregelen die de belastingcompliance mogelijk negatief kunnen beïnvloeden, zoals het buiten 
invordering stellen van delen van het invorderingsbestand. Ook dienen nut en noodzaak van 
(tijdelijke) aanpassingen in belastingtarieven beter te worden onderbouwd.  
 
Zorg en sociale lasten  
Het Cft blijft benadrukken dat besparingen in de medische zorg en de sociale zekerheid noodzakelijk 
zijn om deze voorzieningen ook voor de toekomstige generaties te behouden. Curaçao betaalt 
jaarlijks een bijdrage van ANG 306 miljoen aan de sociale fondsen en is wettelijk verplicht om 
tekorten in het schommelfonds aan te vullen. De maatregelen die moeten leiden tot evenwicht in 
het schommelfonds in 2022 en 2023 zijn vertraagd, waardoor de risico’s voor opvolgende jaren 
toenemen. Ook worden de taakstellende besparingen in de zorg, bedoeld om de hogere 
exploitatiekosten van het CMC te compenseren, slechts zeer beperkt gerealiseerd. Dit terwijl er 
concrete maatregelen voorliggen, bijvoorbeeld op het gebied van geneesmiddelen, die tot 
aanzienlijke besparingen kunnen leiden. Het Cft constateerde dat, ondanks de instelling van een 
regiegroep en concrete aanbevelingen van de Nederlandse Zorgautoriteit, er nog geen structurele 
oplossingen voorliggen om de precaire financiële situatie van het CMC te verbeteren. Naast de 
risico’s voor de continuïteit van de zorg op Curaçao, brengt dit ook aanzienlijke risico’s mee voor de 
landsbegroting. Het Cft verzocht Curaçao om voor deze risico’s een voorziening in de landsbegroting 
op te nemen.  
 
Aruba  
Planning en control cyclus 
Op 13 juli 2022 berichtte het CAft, op grond van artikel 12 lid 1 van de LAft, de RMR met daarbij 
een gemotiveerd advies tot het geven van een aanwijzing aan de ministerraad van Aruba. Het CAft 
constateerde dat Aruba onvoldoende maatregelen trof om tot duurzame verbetering van de 
overheidsfinanciën te komen. Dit zou volgens het CAft tot gevolg hebben dat het financieringstekort 
in 2022 onnodig verder opliep, en daarmee ook de overheidsschuld en de rentelasten. De RMR 
besloot op 21 oktober 2022 op voorstel van de staatssecretaris van BZK om Aruba geen aanwijzing 
te geven. Nederland en Aruba kwamen overeen dat het financieringstekort voor 2022 maximaal 
AWG 131 miljoen mocht bedragen. Een beter presterende economie dan eerder verwacht zorgden 
ervoor dat het financieringstekort uiteindelijk onder deze bestuurlijk overeengekomen norm 
uitkwam. 
 
Op 6 december 2022 ontving het CAft de vastgestelde begroting 2023 van Aruba. Hiermee voldeed 
Aruba aan artikel 13 lid 1 van de LAft, dat voorschrijft dat het CAft de vastgestelde begroting 
uiterlijk op 15 december moet ontvangen. Het CAft concludeerde dat een goede stap is gezet met 
een begroting die voldoet aan de financieringssaldonorm van een overschot van 1 procent bbp.  
Tegelijkertijd merkte het CAft op dat er aanzienlijke risico’s op tegenvallers bestaan vanwege een 
optimistische groeiraming, een onvoldoende onderbouwd belastingplan en incidentele baten zoals 
de terug te vorderen loonsubsidie. Het CAft deed zes aanbevelingen, waarmee de begroting in lijn 
kan worden gebracht met alle normen in de LAft en het protocol.  
 
In het kader van een goed functionerende begrotings- en verantwoordingscyclus, benadrukte het 
CAft het belang dat naast de begroting ook de jaarrekeningen tijdig worden vastgesteld. De 
jaarrekeningen 2019, 2020 en 2021 waren bij het verschijnen van deze halfjaarrapportage nog niet 
vastgesteld. In het kader van het Landspakket en de routekaart voor financieel beheer wordt door 
Aruba gewerkt aan het verbeteren van het begrotingsproces. Het CAft adviseerde om met de TWO 
na te gaan  of technische ondersteuning door Nederland mogelijk is om de jaarrekeningen zo 
spoedig mogelijk vast te stellen.  
 
9 
 

 
een duurzame implementatie van de aanbevelingen die uit deze verbetertrajecten voortkomen. Sint 
Maarten dient hiervoor voldoende capaciteit beschikbaar te stellen. 
 
Het niveau van publieke investeringen op Sint Maarten is al langere tijd laag. Hierdoor loopt Sint 
Maarten het risico dat een duurzame economische ontwikkeling onvoldoende wordt gesteund. In 
2022 was Sint Maarten voornemens om ANG 15 miljoen aan investeringen te financieren via de 
lopende inschrijving op basis van artikel 16 van de Rft. Doordat Sint Maarten in de vastgestelde BW 
2022 een significant hoger tekort opnam dan door de RMR is toegestaan, kon het Cft niet positief 
adviseren bij het leningsverzoek. Het Cft drong er bij Sint Maarten op aan om de kapitaaldienst in 
de begroting 2023 van een meerjarenraming te voorzien en de voorgenomen investeringen 
adequaat toe te lichten, zodat deze tot uitvoering kunnen worden gebracht indien sprake is van een 
sluitende begroting. 
 
Belastingen 
De belasting- en premiedruk van Sint Maarten zijn met circa 27 procent van het bbp internationaal 
gezien laag. Het Cft beval veelvuldig aan om de belastingbaten te verhogen door op korte termijn 
belastinghervormingen door te voeren en de compliance te verhogen. Sint Maarten startte in 2022 
met de opschoning van de administratie en het invorderen van achterstallige betalingen. Dit leidde 
tot dusver tot beperkte extra belastingbaten. Het Cft benadrukte dat modernisering van het 
belastingstelsel en de Belastingdienst noodzakelijk is om de compliance te verbeteren. 
 
Zorg en sociale lasten 
Het totale cumulatieve tekort van de zorgfondsen bedroeg eind 2021 ANG 345 miljoen. Het Cft 
benadrukte meermaals dat dit een onhoudbare situatie is die stevige maatregelen vergt. In het 
tweede halfjaar van 2022 zette Sint Maarten belangrijke stappen om de tekorten bij de zorgfondsen 
terug te dringen. Zo is de loongrens voor de ZV en de OV per 1 september 2022 verhoogd. Met de 
introductie van een algemene ziektekostenverzekering per 1 januari 2024 verwacht Sint Maarten de 
tekorten bij de zorgfondsen verder terug te dringen. 
 
Bonaire 
Het Cft reageerde gedurende het tweede halfjaar van 2022 op de eerste, tweede en derde UR 2022. 
Ook adviseerde het Cft bij de OB 2023, vijf begrotingswijzigingen en de bijbehorende 
amendementen. Bonaire begrootte voor het jaar 2023 een tekort van USD 0,9 miljoen. Het Cft 
oordeelde geen aanleiding te zien voor een onevenwichtige begroting, gelet op de extra 
ontvangsten uit de toeristenbelasting, de structurele verhoging van de vrije uitkering en het 
economisch herstel na de coronacrisis. De staatssecretaris van BZK keurde de begroting 2023, 
ondanks het tekort, toch goed en maakte hierbij de kanttekening dat beroep op precedentwerking 
niet mogelijk is. Tot en met het derde kwartaal van 2022 realiseerde Bonaire USD 44,3 miljoen aan 
baten en USD 37,8 miljoen aan lasten exclusief bijzondere uitkeringen, resulterend in een voorlopig 
positief resultaat van USD 6,5 miljoen.   
 
Sint Eustatius 
Op grond van de Wet herstel voorzieningen Sint Eustatius gelden enkele artikelen van de Wet 
FinBES niet ten aanzien van Sint Eustatius. Om de overgang naar een reguliere situatie te 
faciliteren en op verzoek van de staatssecretaris van BZK, geeft het Cft echter analoge toepassing 
aan deze artikelen. Het Cft reageerde gedurende het tweede halfjaar van 2022 op de tweede en 
derde UR 2022. Ook adviseerde het Cft bij de vastgestelde jaarrekeningen 2016 tot en met 2021, 
de OB 2023 en de twee wijzigingen van de begroting 2022. Het Cft ontving de OB 2023 op 15 
november 2022 ter advisering, terwijl de begroting conform de Wet FinBES op 15 november 2022 al 
vastgesteld had moeten zijn. Sint Eustatius begrootte voor 2023 een overschot van USD 0,1 
miljoen. Tot en met het derde kwartaal van 2022 realiseerde Sint Eustatius USD 11,4 miljoen aan 
baten en USD 13,7 miljoen aan lasten, exclusief de baten en lasten samenhangend met de 
bijzondere uitkeringen. Sint Eustatius realiseerde daarmee een voorlopig negatief resultaat van USD 
11 
 

 
3. Beschouwing zorgfondsen Curaçao, Aruba en Sint Maarten  
De oorsprong van de zorgstelsels van Curaçao, Aruba en Sint Maarten ligt in de periode van de 
Nederlandse Antillen. Vanwege de financiële onhoudbaarheid hebben Curaçao en Aruba hun stelsels 
hervormd. Aruba deed dat in 2001, Curaçao in 2013. Beide landen kennen nu een vorm van 
algemene ziektekostenverzekering. Sint Maarten voerde nog geen hervormingen door in het 
Nederlands Antilliaanse stelsel, maar heeft wel dit voornemen. 
 
Kostenbeheersing was voor Curaçao en Aruba een van de overwegingen om het Nederlands 
Antilliaanse stelsel te hervormen tot een algemene ziektekostenverzekering. Om dit te bereiken, 
zouden de uitvoerders van de fondsen actiever kunnen sturen door het afsluiten van zorgcontracten 
met de uitvoerders van de zorg. Dit moest leiden tot verbetering van de doelmatigheid. Met name 
de huisartsen in de eerstelijnszorg zouden een poortwachtersrol krijgen bij doorverwijzing naar 
dure tweedelijnszorg. Het Nederlands Antilliaanse stelsel bestond uit verschillende groepen 
verzekerden met verschillende dekking en premiebijdragen. Door de groepen verzekerden samen te 
voegen en de verzekeringspakketten en de premieafdracht te uniformeren moesten schaalvoordelen 
kunnen worden gerealiseerd bij het administratieve beheer van de fondsen. Voorheen 
onverzekerden, onder andere door een hoog gezondheidsrisico, werden toegelaten tot de kring der 
verzekerden. Een verschil tussen Curaçao en Aruba is dat in Curaçao het na de hervorming nog 
steeds mogelijk is om particulier verzekerd te zijn.         
 
De zorgfondsen van Sint Maarten laten sinds 2010 jaarlijks tekorten zien, opgeteld tot bijna ANG 
350 miljoen in 2022. De overwegingen om het stelsel te hervormen naar een algemene 
ziektekostenverzekering, waarin de afzonderlijke fondsen en groepen verzekerden worden 
samengevoegd, zijn overeenkomstig de afwegingen die door Curaçao en Aruba zijn gemaakt.    
 
In de jaren voorafgaand aan de hervorming van het zorgstelsel hadden de zorgfondsen van Curaçao 
en Aruba forse financiële tekorten. In Curaçao waren deze in 2011 en 2012 opgelopen tot 1,4 
procent van het bbp, in Aruba was dit in 1995 en 1996 bijna 5 procent van het bbp. Na de 
hervormingen kwam er verbetering in de financiële situatie van de zorgfondsen in zowel Curaçao 
als Aruba. Dit werd in belangrijke mate bereikt door het verhogen van de inkomsten. Enerzijds door 
verhoging van de premieheffing op het werknemersloon en anderzijds door verhoging van financiële 
dekking uit de algemene middelen. Zo verhoogde Curaçao het inkomensafhankelijk 
premiepercentage met 4,9 procentpunt naar 13,4 in 2013. De premieloongrens werd van bijna ANG 
60.000 in 2012 verhoogd naar ANG 150.000 in 2015. De dekking uit de algemene middelen, de 
landsbijdrage in de begroting, steeg in Curaçao van 4,5 procent van het bbp in 2014 naar 5,8 
procent van het bbp in 2019. Aruba verhoogde de inkomensafhankelijke zorgpremie ten opzichte 
van voor de hervorming met per saldo ongeveer 5 procentpunt tot 10,5 procent in 2019. De 
dekking uit de algemene middelen nam sinds de invoering van een bestemmingsheffing in 2014 toe 
met bijna AWG 80 miljoen, 1,2 procent bbp (2019). 
 
Het aandeel van de totale zorgkosten in het bbp bedroeg voor Curaçao in 2014 13,4 procent van 
het bbp. Voor Aruba was dit in 2015 9,0 procent van het bbp. Beide landen komen daarmee zowel 
boven het gemiddelde van de Caribische regio van 6,8 procent als boven het gemiddelde van 7,8 
procent van hoge-inkomenslanden uit. De zorguitgaven per hoofd van de bevolking in beide landen 
zijn op een vergelijkbaar niveau. Met het percentage van 13,4 van het bbp behoort Curaçao tot de 
hoogste in de wereld. Van Sint Maarten zijn geen zorgrekeningen beschikbaar. Naar schatting geeft 
Sint Maarten tussen de 8 en 8,5 procent van het bbp aan zorg uit. 
 
De verklaring voor de aanhoudend hoge zorguitgaven is voor een groot deel voor Curaçao en Aruba 
dezelfde. Bij de wijze van financiering van de zorg speelt de eigen bijdrage een ondergeschikte rol, 
waardoor het kostenbewustzijn bij de zorgconsumenten gering is. Samen met een onvoldoende 
restrictieve regulering van de zorgcapaciteit, leidt dit tot overconsumptie van medische zorg, 
geneesmiddelen en laboratoriumdiensten. De poortwachtersrol van huisartsen is in beide landen 
13 
 

 
 
 
 
Bijlage: Overzicht adviezen en reacties tweede halfjaar van 2022  
Maand Aan Onderwerp 
Jul CUR reactie op de eerste uitvoeringsrapportage 2022 
Jul SAB aanlevering jaarrekening 2021 
Jul CUR overleg met het Cft d.d. 20 juni 2022 
Jul BON overleg met het Cft d.d. 21 juni 2022 
Jul RMR advies tot het geven van een aanwijzing aan de ministerraad van Aruba 
Jul CUR opschoning invorderingsbestand Belastingdienst Curaçao 
Jul AUA bericht op basis van artikel 12 lid 3 van de LAft 
Jul BON reactie op de eerste uitvoeringsrapportage 2022 
Jul SXM overleg met het Cft d.d. 27 juni 2022 
Jul EUX aanlevering jaarrekening 2021 
Jul AUA overleg met het CAft d.d. 23 juni 2022 
Aug CUR advies bij de ontwerpbegroting 2023 
Aug EUX aanlevering tweede uitvoeringsrapportage 2022 
Aug BON reactie op de tweede uitvoeringsrapportage en advies tweede begrotingswijziging 2022 
Aug SAB reactie op de tweede uitvoeringsrapportage en advies tweede begrotingswijziging 2022 
Aug RMR vervolg inzake uw verzoek om advies inzake voorwaardelijke afbouw salariskortingen 
Aug SAB reactie op de jaarrekening 2021 
Aug CUR reactie op de tweede uitvoeringsrapportage 2022 
Aug SXM reactie op de tweede uitvoeringsrapportage 2022 
Aug BON advies bij de ontwerpbegroting 2023 
Sep RMR vervolg inzake uw verzoek om advies inzake voorwaardelijke afbouw salariskortingen 
Sep SXM vervolg inzake uw verzoek om advies inzake voorwaardelijke afbouw salariskortingen 
Sep AUA reactie op de tweede uitvoeringsrapportage 2022 
Sep EUX reactie op de tweede uitvoeringsrapportage 2022 
Sep CUR liquiditeitsbehoefte Curaçao vierde kwartaal 2022 en mate van afwijking 
Sep SXM liquiditeitsbehoefte Sint Maarten vierde kwartaal 2022 en mate van afwijking 
Sep AUA liquiditeitsbehoefte Aruba vierde kwartaal 2022 en mate van afwijking 
Sep AUA advies bij de ontwerpbegrotingswijziging en najaarsnota 2022 
Okt AUA liquiditeitsbehoefte Aruba vierde kwartaal 2022 
Okt AUA uw reactie op het advies van het CAft bij de ontwerpbegrotingswijziging en najaarsnota 2022 
Okt EUX reactie op de vastgestelde jaarrekeningen 2016 tot en met 2021 
Okt RMR toelichting liquiditeitsbehoefte Aruba vierde kwartaal 2022 en mate van afwijking 
Okt BON verzoek jaarrekeningen overheidsdeelnemingen 
Okt SXM rapportages collectieve sector en verzoek jaarrekeningen overheids(gelieerde) entiteiten 
Okt CUR rapportages collectieve sector en verzoek jaarrekeningen overheids(gelieerde) entiteiten 
Okt AUA rapportages collectieve sector en verzoek jaarrekeningen overheids(gelieerde) entiteiten 
Okt BON uw brief d.d. 3 oktober 2022 
Okt BON Advies bij de amendering van de tweede begrotingswijziging 2022 van het openbaar lichaam Bonaire 
Okt CUR Curaçao Medical Center 
Okt BON Advies bij de amendering van de tweede begrotingswijziging 2022 
Nov BON advies bij de amendering van de ontwerpbegroting 2023 
Nov SXM verzoek om informatie over het Sint Maarten Stimulus and Relief Plan 2021 
Nov SXM overleg met het Cft d.d. 25 oktober 2022 
Nov BON reactie op de derde uitvoeringsrapportage 2022 
Nov BON advies vijfde begrotingswijziging 2022 en reactie op uw brief van 25 oktober 2022 
Nov CUR overleg met het Cft d.d. 19 oktober 2022 
Nov AUA overleg met het CAft d.d. 21 oktober 2022 
Nov CUR vervolg Curaçao Medical Center 
Nov BZK aanlevering vastgestelde begrotingen Bonaire, Saba en Sint Eustatius 
Nov EUX advies bij de ontwerpbegroting 2023 
Nov SAB advies bij de ontwerpbegroting 2023 
15 
 

