 
 
Preventie van jeugdcriminaliteit en 
Jeugdstrafrecht op Bonaire, Sint 
Eustatius en Saba  
 
Onderzoek naar de opvolging van de aanbevelingen uit het rapport ‘Preventie 
van jeugdcriminaliteit op Bonaire, Sint Eustatius en Saba’ en naar het in 2020 
ingevoerde jeugdstrafrecht BES.  
 
 
 
 
 
 
 
 
 
 
 
 
 
‘Opvolging aanbevelingen Justitiële 
Inrichting Caribisch Nederland’ 
 
 
1 
 

 
Inhoud 
Afkortingenlijst ................................................................................................................... 5 
Voorwoord ......................................................................................................................... 6 
Samenvatting en aanbevelingen ........................................................................................... 7 
Conclusies en beschouwing ............................................................................................... 7 
Opvolging aanbevelingen uit 2016 ...................................................................................... 7 
Schematische weergave opvolging aanbevelingen. ............................................................ 9 
Jeugdstrafrecht BES ......................................................................................................... 9 
Aanbevelingen ............................................................................................................... 11 
1 Inleiding ..................................................................................................................... 12 
1.1 Onderzoeken Raad .............................................................................................. 12 
1.2 Preventie jeugdcriminaliteit en jeugdstrafrecht ........................................................ 12 
1.3 Rapport ‘Preventie jeugdcriminaliteit 2016’ ............................................................. 13 
1.4 Doel onderzoek en onderzoeksvragen .................................................................... 13 
1.5 Toetsingskader.................................................................................................... 14 
1.6 Aanpak onderzoek ............................................................................................... 14 
1.7 Leeswijzer .......................................................................................................... 15 
2 Preventie jeugdcriminaliteit ‘opvolging aanbevelingen 2016’ ............................................. 16 
2.1 Aanbevelingen aan de minister.............................................................................. 16 
2.1.1 Invoering jeugdstrafrecht en behoud van de aanpak 3MIJ tot de invoering .............. 16 
2.1.2 Registratie risicojongeren .................................................................................. 17 
2.2 Aanbevelingen aan de openbare lichamen .............................................................. 19 
2.2.1 Beleid ter preventie van jeugdcriminaliteit .............................................................. 19 
2.2.2 Samenwerkingsafspraken en justitieel overleg ........................................................ 21 
2.2.3 Leerplichtambtenaren ....................................................................................... 25 
2.3 Enkele relevante ontwikkelingen ........................................................................... 26 
2.4 Conclusie ........................................................................................................... 28 
3 Jeugdstrafrecht BES ..................................................................................................... 29 
3.1 Algemeen ........................................................................................................... 29 
3.1.1 Het jeugdstrafrecht BES .................................................................................... 29 
3.1.2 Evaluatie jeugdstrafrecht .................................................................................. 30 
3.1.3 Betrokken organisaties ..................................................................................... 31 
3.1.4 Betrokkenheid Stichting Krusada en Stichting Project bij bijzondere voorwaarden .... 31 
3.1.5 Aantallen zaken ............................................................................................... 32 
3.2 Enkele thema’s uitgelicht ...................................................................................... 34 
3.2.1 Wetgeving: taakstraf en PIJ .............................................................................. 34 
3.2.2 Halt-afdoeningen binnen het Jeugdstrafrecht ....................................................... 37 
3.2.3 Jeugdreclassering ............................................................................................ 40 
3.2.4 Samenwerking en informatie-uitwisseling ............................................................ 43 
3.2.5 Monitoring en coördinator jeugdstrafrecht ........................................................... 47 
3 
 

Afkortingenlijst 
 
3MIJ  3 Modellen interventie jeugdcriminaliteit 
BaRO  Basis raadsonderzoek 
BavPol  Buitengewoon agent van politie 
BES  Bonaire, Sint Eustatius en Saba 
CJG  Centrum voor Jeugd en Gezin 
COJ  Casusoverleg Jeugd (ook aangeduid als JCO) 
CN  Caribisch Nederland 
DGSenB Directoraat-Generaal Straffen en Beschermen 
EN  Europees Nederland 
EOZ  Expertisecenter Onderwijs Zorg Bonaire  
FCB  Fundashon Cas Bonairiano   
GDI  Geïntegreerd Diagnostisch Instrumentarium 
JCO  Jeugd Casusoverleg (ook aangeduid als COJ) 
JenV  Justitie en Veiligheid 
JR  Jeugdreclassering 
JICN  Justitiële Inrichting Caribisch Nederland 
KPCN  Korps Politie Caribisch Nederland 
MAS  Methodische Aanpak Schoolverzuim 
MDO  Multidisciplinair overleg 
OM  Openbaar ministerie 
OLB  Openbaar lichaam Bonaire 
OLE  Openbaar lichaam Sint Eustatius 
OLS  Openbaar lichaam Saba 
OvJ  Officier van justitie 
RCN  Rijksdienst Caribisch Nederland 
SOJ  Strategisch Overleg Justitiepartners 
Sr. BES  Wetboek van Strafrecht BES 
SRCN  Stichting Reclassering Caribisch Nederland 
VH  Veiligheidshuis 
VIR  Verwijsindex Risicojongeren 
VNG  Vereniging van Nederlandse Gemeenten 
VRCN  Voogdijraad Caribisch Nederland 
VWS  Volksgezondheid, Welzijn en Sport 
WBP  Wet bescherming persoonsgegevens 
WODC  Wetenschappelijk Onderzoek- en Documentatiecentrum  
ZJCN  Zorg en Jeugd Caribisch Nederland 
ZVH  Zorg- en Veiligheidshuis 
 
  
5 
 

Samenvatting en aanbevelingen 
 
In 2016 bracht de Raad voor de rechtshandhaving een rapport uit over de preventie van 
jeugdcriminaliteit in het Caribische deel van Nederland (CN). In dat rapport deed de Raad 
1
drie aanbevelingen aan de minister van Veiligheid en Justitie en vier aanbevelingen aan de 
gezaghebbenden van de openbare lichamen Bonaire, Sint Eustatius en Saba (de 
zogenoemde BES-eilanden). Vier jaar later is het jeugdstrafrecht BES ingevoerd. De Raad 
heeft nu onderzocht in hoeverre opvolging is gegeven aan zijn aanbevelingen uit 2016 en 
hoe het staat met de toepassing van het jeugdstrafrecht BES. 
 
Conclusies en beschouwing 
Van de drie aanbevelingen aan de minister is de eerste opgevolgd, namelijk die tot invoering 
van jeugdstrafrecht in CN. Daarmee is de tweede aanbeveling komen te vervallen. De derde 
aanbeveling aan de minister is uiteindelijk niet opgevolgd. Van de vier aanbevelingen aan de 
gezaghebbenden van de openbare lichamen zijn er twee geheel, een grotendeels en een 
2
gedeeltelijk opgevolgd. 
De Raad beschouwt de invoering van het jeugdstrafrecht BES een mijlpaal omdat het de 
mogelijkheid biedt maatwerk te leveren in geval van wetsovertreding door minderjarigen, 
met meer aandacht voor pedagogische aspecten. De Raad vindt het ontbreken van de 
taakstraf als hoofdstraf wel een gemis. Daarnaast stelt hij vast dat de toepassing van het 
jeugdstrafrecht op tal van punten beter kan.  
 
De Raad spreekt zijn bezorgdheid uit over omstandigheden op de BES-eilanden die 
(jeugd)criminaliteit kunnen ‘triggeren’, zoals armoede en de groeiende kloof tussen ‘rijk en 
arm’. De mogelijkheden van de openbare lichamen om dit soort problemen aan te pakken, 
zijn beperkt. Andere problemen die in het kader van dit onderzoek zijn genoemd, betreffen 
het relatief grote aantal casussen in het systeem van zorg en veiligheid waar er meerdere 
problemen tegelijk spelen en bovendien sprake is van gezinsleden met een lichte 
verstandelijke beperking, het verhoudingsgewijs grote aantal laag opgeleide jongeren, en 
een gebrek aan geschikte huisvesting voor jongeren. Ook deze aspecten kunnen bijdragen 
aan het risico dat jongeren afglijden en zich op enig moment schuldig maken aan een delict.  
De Raad hoopt dat ‘Den Haag’ de openbare lichamen zal helpen bij de aanpak van deze 
problemen. 
Tenslotte pleit de Raad voor nader onderzoek naar de effectiviteit van het jeugdbeleid van 
de openbare lichamen en van de toepassing van het jeugdstrafrecht BES. Om daarover 
zinnige uitspraken te kunnen doen, is andersoortig onderzoek nodig.  
 
Opvolging aanbevelingen uit 2016 
Minister  
De eerste twee aanbevelingen aan de minister betroffen de invoering van het 
                                                
1
 In 2017 is de naam veranderd in Justitie en Veiligheid (JenV). 
2
 Zie ook de schematische weergave op pagina 9. 
7 
 

processen-verbaal op te maken. De Raad gaat ervan uit dat zij die bevoegdheid op korte 
termijn zal terugkrijgen.  
 
4
Schematische weergave opvolging aanbevelingen. 
aan de minister invoering jeugdstrafrecht opgevolgd 
 continuering 3MIJ-aanpak vervallen 
 registratie risico-jongeren niet opgevolgd 
aan de gezaghebbenden opstellen beleid grotendeels opgevolgd 
 opstellen samenwerkingsafspraken deels opgevolgd 
 organisatie justitieel overleg opgevolgd 
 leerplichtambtenaren opgevolgd 
 
Jeugdstrafrecht BES 
De SRCN heeft medio 2022 een brede evaluatie uitgevoerd van de implementatie en de 
werking van het jeugdstrafrecht BES. Het evaluatierapport bevat 38 verbeterpunten die, zo 
is uit het onderzoek van de Raad gebleken, door de betrokken organisaties worden herkend. 
In verband hiermee heeft de Raad ervoor gekozen om niet eenzelfde soort exercitie te 
doen. De Raad heeft gebruik gemaakt van de uitkomsten van die evaluatie en gaat nader in 
op een beperkt aantal thema’s die volgens de Raad bijzondere aandacht behoeven omdat zij 
niet eenvoudig zijn op te lossen. 
 
Wetgeving: taakstraf en PIJ-maatregel 
Anders dan het Wetboek van Strafrecht van het Europese deel van Nederland kent het 
jeugdstrafrecht BES de taakstraf niet als hoofdstraf. De taakstraf kan alleen via een omweg 
worden bereikt, als bijzondere voorwaarde bij een voorwaardelijke veroordeling. Gezien het 
bewezen effect van taakstraffen bij jeugdigen is de Raad van oordeel dat de taakstraf als 
zelfstandige hoofdstraf in het jeugdstrafrecht BES zou moeten worden opgenomen. Voor 
het geconstateerde verschil in regelgeving ten opzichte van het Europese deel van 
Nederland ziet de Raad geen reden. 
Het jeugdstrafrecht BES kent de maatregel van PIJ (Plaatsing in een Inrichting voor 
Jeugdigen). Het Caribisch deel van Nederland beschikt echter niet over een justitiële 
jeugdinrichting. Tenuitvoerlegging van deze maatregel betekent overbrenging naar het 
Europese deel van Nederland. Ruim twee jaar na invoering van het jeugdstrafrecht BES is de 
PIJ-maatregel nog geen enkele keer opgelegd, onder meer vanwege onduidelijkheid over de 
processen. De Raad vindt het van belang dat PIJ daadwerkelijk plaatsvindt in de gevallen 
waarin deskundigen van oordeel zijn dat dat het beste is voor de betrokken minderjarige. 
Onduidelijkheid over processen mag daar niet aan in de weg staan.  
 
Halt-zaken 
Het jeugdstrafrecht BES kent de mogelijkheid van buitengerechtelijke afdoening via een 
Halt-procedure. De politie en de leerplichtambtenaren kunnen zaken die daarvoor in 
                                                
4
 Dit overzicht biedt een globaal beeld. Voor het precieze beeld verwijst de Raad naar de inhoud van hoofdstuk 
2 van dit rapport. 
9 
 

5
eerder door het WODC gedane aanbeveling om een jeugdstrafrechtmonitor te 
ontwikkelen.  
  
Aanbevelingen 
Op basis van de uitkomsten van dit onderzoek doet de Raad de volgende aanbevelingen aan 
de minister van JenV: 
 
1. Neem het initiatief tot opneming van de taakstraf als hoofdstraf in het Wetboek van 
Strafrecht BES. 
2. Zorg ervoor dat uitvoering van de PIJ-maatregel voor minderjarige justitiabelen uit 
Caribisch Nederland realiseerbaar is. Maak hiertoe allereerst de processen inzichtelijk 
die nodig zijn om tot een plaatsing te komen.  
3. Ga alsnog na in hoeverre registratie van gesignaleerde risicojongeren mogelijk is. 
4. Zorg ervoor dat bij elke strafzaak met een minderjarige verdachte wordt beoordeeld 
of een Halt-traject mogelijk is. 
5. Investeer in de samenwerking en de afgesproken taakverdeling tussen SRCN en ZJCN 
in jeugdreclasseringszaken en scherp de gemaakte afspraken zo nodig aan.  
6. Geef opvolging aan de aanbeveling uit het WODC-rapport van april 2020 tot inrichting 
van een jeugdstrafrechtmonitor Caribisch Nederland.  
7. Zorg voor sturing op de opvolging van de aanbevelingen uit het evaluatierapport van 
de SRCN. 
 
  
                                                
5
 WODC: Wetenschappelijk Onderzoek- en Documentatiecentrum. Het WODC heeft in april 2020 een rapport 
uitgebracht over de invoering van het jeugdstrafrecht BES.  
11 
 

1.3 Rapport ‘Preventie jeugdcriminaliteit 2016’ 
De Raad deed in zijn rapport van 2016 de volgende aanbevelingen aan de minister van 
8
Veiligheid en Justitie : 
 
1. Zorg voor jeugdstrafrecht voor jongeren in de leeftijd van twaalf tot achttien jaar. 
9
2. Draag zorg voor de continuering van de aanpak 3MIJ zo lang er geen jeugdstrafrecht 
voorhanden is. 
3. Registreer de gesignaleerde risicojongeren, zodat een beeld ontstaat van de omvang van 
de problematiek en onder andere het succes van ingezet beleid kan worden gemonitord. 
 
Daarnaast deed de Raad de volgende aanbevelingen aan de gezaghebbenden van de 
10
openbare lichamen Bonaire, Sint Eustatius en Saba: 
 
1. Draag zorg voor het opstellen van beleid ter preventie van jeugdcriminaliteit en de 
integrale aanpak van jeugdcriminaliteit. 
2. Stel in samenwerking met het Veiligheidshuis samenwerkingsafspraken op, zowel binnen 
als buiten de justitiële keten. Neem hierin in ieder geval op wat de rol is van de 
verschillende instanties, wanneer zij melding doen en wanneer zij een jongere overdragen 
aan een andere organisatie. 
3. Organiseer op alle drie de eilanden een justitieel overleg over jongeren. Overweeg op alle 
drie de eilanden het Veiligheidshuis de samenwerking bij de justitiële aanpak te laten 
coördineren. 
4. Organiseer op alle drie de eilanden dat er leerplichtambtenaren zijn, die ook bevoegd zijn 
een proces-verbaal op te maken.  
 
1.4 Doel onderzoek en onderzoeksvragen 
Het doel van dit onderzoek is tweeledig. De Raad wil met dit onderzoek in de eerste plaats 
in beeld brengen in hoeverre de aanbevelingen aan zowel de minister als aan de 
gezaghebbenden van de BES-eilanden uit zijn rapport uit 2016 zijn opgevolgd. Daarbij gaat 
het om maatregelen die naar aanleiding van de aanbevelingen zijn aangekondigd, om 
concrete acties die zijn ondernomen en om het resultaat daarvan. 
Daarnaast wil de Raad door middel van dit onderzoek in beeld brengen hoe het 
jeugdstrafrecht in CN ruim twee jaar na invoering daarvan functioneert.  
 
  
                                                
8
 In 2017 is de naam veranderd in Justitie en Veiligheid. 
9
 3MIJ staat voor ‘3 Modellen interventie jeugdcriminaliteit’. 3MIJ voorziet in drie manieren van afdoening: 
buitengerechtelijk, door de officier van justitie en door de rechter.  
10
 Op grond van artikel 30, derde lid, van de Rijkswet Raad voor de rechtshandhaving richt de Raad zijn 
aanbevelingen aan de minister van Justitie en Veiligheid, ook als de feitelijke opvolging daarvan (deels) op de 
weg van de uitvoeringsorganisaties of de openbare lichamen ligt. In afwijking daarvan zijn de aanbevelingen in 
het rapport uit 2016, voor zover die betrekking hebben op de openbare lichamen, rechtstreeks aan de 
gezaghebbenden van de BES-eilanden gericht.   
13 
 

11
en december 2022. De Raad heeft geprobeerd om via de Voogdijraad Caribisch Nederland 
en via scholen in contact te komen met minderjarigen die in Caribisch Nederland met het 
strafrecht in aanraking zijn gekomen. Dit is niet gelukt. Daardoor heeft de Raad voor dit 
onderzoek helaas geen minderjarigen kunnen interviewen over hun ervaringen.  
Op basis van alle verzamelde informatie heeft de Raad een concept-rapport opgesteld dat 
hij in februari 2023, overeenkomstig artikel 30, tweede lid, van de Rijkswet Raad voor de 
rechtshandhaving, heeft voorgelegd aan alle betrokken instanties en aan de minister van 
JenV. Na verwerking van de ontvangen reacties heeft de Raad het rapport vastgesteld. 
 
1.7 Leeswijzer  
De hoofdstukken 2 en 3 bevatten de bevindingen en de beoordeling daarvan. Hoofdstuk 2 
gaat over de opvolging van de aanbevelingen uit 2016. Daarbij behandelt de Raad eerst de 
opvolging van de aanbevelingen aan de minister en vervolgens die aan de gezaghebbenden 
van de drie openbare lichamen. In dit hoofdstuk beschrijft de Raad tevens enkele actuele 
ontwikkelingen die relevant zijn voor het thema ‘preventie jeugdcriminaliteit’.  
Hoofdstuk 3 gaat over het jeugdstrafrecht BES. Dit hoofdstuk begint met contextinformatie, 
waaronder een beeld van de aantallen jeugdstrafzaken op de BES-eilanden. 
Hoofdstuk 4 bevat een korte slotbeschouwing van de Raad. 
De Raad sluit zijn rapport af met een aantal aanbevelingen, die staan in hoofdstuk 5. 
De bijlagen bevatten een overzicht van de geïnterviewde functionarissen, een weergave van 
de adviezen en aanbevelingen uit een recente evaluatie van het jeugdstrafrecht, en een 
overzicht van de bijzondere voorwaarden jeugdstrafrecht BES.  
  
                                                
11
 Zie bijlage 1 voor een overzicht van de geïnterviewde functionarissen. 
15 
 

2.1.2 Registratie risicojongeren 
Beleidsreactie en bevindingen 
14
De Raad constateerde in zijn rapport van 2016 dat risicojongeren onvoldoende werden 
geregistreerd en gemeld door de verschillende organisaties. Registratie kan voorzien in een 
beeld van de omvang van de achterliggende problematiek waar organisaties vervolgens in 
kunnen ondersteunen. Met een registratie kan vervolgens het succes van ingezet beleid 
worden gemonitord. De Raad deed daarom de aanbeveling om gesignaleerde risicojongeren 
te registreren.  
De minister deelde in zijn reactie mee dat hij aan het Veiligheidshuis, waarin de gehele 
keten onderwijs-justitie-zorg is vertegenwoordigd, had gevraagd om met een voorstel op 
deze aanbeveling te komen. 
In vervolg daarop is onder verantwoordelijkheid van de directeur van de Stichting 
Reclassering Caribisch Nederland (SRCN) een pilotproject gestart, met looptijd van 1 
december 2016 tot 31 december 2017. De procesmanager van het Veiligheidshuis, formeel 
in dienst bij de SRCN, was betrokken bij deze pilot. De directeur van de SRCN stuurde de 
opdrachtgever, het ministerie van JenV, begin 2018 een (ongedateerde) eindrapportage 
over deze pilot. Over de opzet van de pilot schreef hij het volgende: 
 
‘Doel was het bieden van inzicht (omvang, problematiek enz.) in de groep risicojongeren en 
de begeleidende organisaties. Hiertoe is een pilot opgezet. 
 
Binnen de pilot zouden de volgende activiteiten plaatsvinden: 
 
• Het toetsen van privacyaspecten 
• Het vaststellen van criteria voor ‘risicojongere’ 
• Het (laten) ontwikkelen van een ICT-module voor registratie 
• Het geven van instructie en voorlichting over de wijze van registreren 
• Het monitoren van het gebruik van het systeem en eventuele aanpassingen 
• Na gebleken effectiviteit uitbreiding naar Saba en Sint Eustatius.‘ 
 
Over de resultaten en het verloop van de pilot meldde deze directeur als volgt: 
 
‘Er is een aparte ICT-module ontwikkeld voor het registreren van risicojongeren, die is 
gekoppeld aan het registratiesysteem van het Zorg- en veiligheidshuis op Bonaire. Deze 
module is ook beschikbaar voor Saba en Sint Eustatius. Enkele medewerkers zijn getraind en 
in staat andere gebruikers van de module op te leiden en te trainen. De criteria voor 
“risicojongeren” zijn vastgesteld en alle voorzieningen zijn klaar voor gebruik. De 
privacyaspecten vormden echter een groot obstakel en om deze reden is het 
registratiesysteem dan ook nog niet daadwerkelijk in gebruik genomen. We zijn nu in de 
afrondende fase met betrekking tot de invoering van een nieuw privacy convenant, die een 
daadwerkelijke start mogelijk maakt. De verwachting is dat vanaf oktober 2019 de 
registratie gaat starten.’  
                                                
14
 Onder risicojongeren verstaat de Raad jongeren die vanwege maatschappelijke oorzaken een verhoogd 
risico lopen zich schuldig te gaan maken aan strafbaar gedrag. 
17 
 

 
2.2 Aanbevelingen aan de openbare lichamen 
Het rapport van de Raad bevat vier aanbevelingen aan de gezaghebbenden van de openbare 
lichamen Bonaire, Sint Eustatius en Saba.  
 
2.2.1 Beleid ter preventie van jeugdcriminaliteit 
Aanbeveling 
De Raad deed de gezaghebbenden de aanbeveling om te zorgen voor beleid ter preventie 
van jeugdcriminaliteit en voor een integrale aanpak van jeugdcriminaliteit. 
 
Bevindingen 
Bonaire 
In 2015 heeft het OLB het Integraal Jeugdbeleidsplan Bonaire 2015-2020 vastgesteld. In het 
voorwoord staat het volgende: 
 
‘Probleemgedrag, schooluitval, jeugdcriminaliteit, tienerzwangerschappen, drugs- en 
alcoholgebruik onder jongeren geven vaak aan dat er iets misgaat. Dat er iets misgaat heeft 
op zijn beurt vaak te maken met omstandigheden en ontwikkelingen in de samenleving, in 
de omgeving, die van invloed zijn op de wijze waarop de jeugd opgroeit. 
Een goed gestructureerd en functioneel jeugdbeleid zet daarom in belangrijke mate in op het 
ondersteunen en ontwikkelen van een sterke, veerkrachtige samenleving die kinderen en 
jongeren ondersteunt bij hun ontplooiing en het mogelijk maakt gezond en veilig op te 
groeien.’ 
 
Het OLB heeft in 2018 het Integraal Veiligheidsbeleid Bonaire 2018-2021 vastgesteld. In de 
inleiding van het document wordt verwezen naar het rapport van de Raad voor de 
rechtshandhaving uit 2017 over de strafrechtketen in CN. Eén van de aanbevelingen van de 
Raad was dat de eilandbesturen actief zouden deelnemen aan de rechtshandhaving. Het 
OLB onderschreef deze aanbeveling. In paragraaf 3.2 van het document staat dat een van de 
prioriteiten die door de Eilandsraad zijn vastgesteld het thema ‘Jeugd en veiligheid‘ is. In de 
daaropvolgende (sub)paragrafen worden verschillende doelstellingen genoemd, zoals het 
bieden van perspectief aan jongeren, het verkrijgen van inzicht in en het terugdringen van 
(alcohol-, drugs-, geluids)overlast en criminaliteit door jongeren, het verkrijgen van meer 
inzicht in de omvang van jeugdcriminaliteit, een betere signalering en registratie van 
jeugdcriminaliteit, en handhaving van het jeugdstrafrecht. Bij elk van deze doelstellingen is 
aangegeven hoe het OLB die wil gaan realiseren. Het OLB liet weten dat uit een evaluatie 
van het integraal veiligheidsbeleid is gebleken dat de professionals vooral vanuit de eigen 
organisatie werkten aan de opdrachten, en niet zozeer integraal. De aanvankelijk goede 
samenwerking binnen de keten is na de eerste twee jaar verwaterd.  
Tijdens de uitvoering van dit onderzoek werkte de directie Samenleving en Zorg van het OLB 
aan een nieuw beleidsplan. In september 2022 bestond de verwachting dat dat nog in 2022 
15
ter vaststelling zou kunnen worden voorgelegd aan de Eilandsraad. 
                                                
15
 De Raad heeft medio januari 2023 navraag gedaan bij het OLB maar daarop geen reactie ontvangen. 
19 
 

taak jongeren rechtstreeks aan te spreken en eraan bij te dragen dat jongeren niet (verder) 
afglijden.  
 
Effecten beleid 
De Raad heeft niet onderzocht welke effecten ingezet beleid op de drie BES-eilanden heeft 
gehad. Daarvoor is ander onderzoek nodig. Wel is aan de geïnterviewden gevraagd naar de 
stand van zaken. Op alle drie de eilanden noemden geïnterviewden de 
armoedeproblematiek als de ernstigste bedreiging voor een goede ontwikkeling van 
jongeren. Als andere risico’s werden veelvuldig genoemd de problematiek van 
éénoudergezinnen, multiprobleemgezinnen waarin bijvoorbeeld sprake is van huiselijk 
geweld en kindermishandeling, jongeren die zonder diploma school verlaten, gebrek aan 
betaalbare woonruimte, en alcohol- en drugsgebruik. 
 
Beoordeling 
De Raad stelt vast dat de openbare lichamen Bonaire en Sint Eustatius jeugdbeleid hebben 
vastgesteld en dat zij dat hebben vastgelegd in diverse beleidsplannen. Die 
beleidsdocumenten bevatten tal van aanknopingspunten voor de preventie van 
jeugdcriminaliteit. Er is aandacht voor preventie maar op alle drie de eilanden is sprake van 
hardnekkige knelpunten zoals de armoedeproblematiek. 
Het openbaar lichaam Saba heeft weliswaar geen afzonderlijk beleidsplan dat is gericht op 
de preventie van jeugdcriminaliteit maar het heeft naar aanleiding van het rapport van de 
Raad wel actie ondernomen, gericht op het voorkomen van problemen die 
jeugdcriminaliteit kunnen bevorderen. Daartoe zijn ook functionarissen aangesteld met een 
specifieke taak. Het OLS creëert daarmee een structuur voor integrale aanpak, onder meer 
gericht op het voorkomen van jeugdcriminaliteit. 
Omdat de beleidsplannen van Bonaire en van Sint Eustatius liepen tot 2020 respectievelijk 
2018 zou het volgens de Raad goed zijn als die worden geactualiseerd, als daarbij 
leerpunten uit evaluaties van het vorige beleid worden meegenomen en als daarin aandacht 
is voor een integrale aanpak. De Raad heeft overigens begrepen dat beide openbare 
lichamen werken aan een nieuw beleidsplan. 
Voor wat betreft Saba zou het volgens de Raad goed zijn als de voorgenomen integrale 
aanpak wordt vastgelegd, met aandacht voor preventie. Daarmee wordt het voor alle 
organisaties en de bewoners duidelijk wat de ambities van het openbaar lichaam en de 
samenwerkingspartners zijn en op welke wijze zij die willen verwezenlijken.  
 
2.2.2 Samenwerkingsafspraken en justitieel overleg 
Aanbevelingen 
In 2016 deed de Raad de gezaghebbenden van de openbare lichamen de aanbeveling om in 
samenwerking met het Veiligheidshuis samenwerkingsafspraken op te stellen, zowel binnen 
als buiten de justitiële keten, met vermelding van de rol van de verschillende instanties, 
wanneer zij melding doen en wanneer zij een jongere overdragen aan een andere 
organisatie. Voorts deed de Raad de gezaghebbenden de aanbeveling om op alle drie de 
21 
 

overdragen aan een andere organisatie. Het OM BES wees er wel op dat de betrokken 
organisaties ermee zijn begonnen in het ZVH voor elkaar presentaties te geven over hun 
precieze rol en verantwoordelijkheid. 
 
Sint Eustatius 
Op Sint Eustatius vindt bespreking van complexe casussen plaats in het Multidisciplinair 
Overleg (MDO). Ten behoeve van dit MDO zijn samenwerkingsafspraken vastgelegd in het 
Samenwerkingsconvenant MDO Sint Eustatius. Die afspraken zijn op 8 maart 2019 in 
werking getreden. Partijen bij het convenant zijn onder andere OLE, ZJCN, Korps Politie 
Caribisch Nederland (KPCN), Openbaar Ministerie BES (OM BES), SRCN, VRCN, MHC, 
Gwendoline van Puttenschool en Expertise Center Sint Eustatius (ECE). Het MDO wordt als 
volgt omschreven: 
 
‘Het Multi Disciplinair Overleg (MDO) is een samenwerkingsverband van ketenpartners bij 
casussen waarbij een integrale aanpak noodzakelijk is. Dit betekent dat alle partners hun 
eigen (wettelijke) verantwoordelijkheden behouden. Het karakter van een netwerk vraagt 
dan om afspraken over een gezamenlijke visie (doelconsensus), regie, gedeelde ervaren 
meerwaarde van samenwerking en vertrouwen tussen de deelnemers in het netwerk.  
Dat vraagt om heldere afspraken over de samenwerking: wie, waarom en met welke inzet 
deelneemt, en wie waarover, op welk niveau, regie voert.’ 
 
Tot dit samenwerkingsconvenant behoort het Privacy-convenant MDO Sint Eustatius. 
Vertegenwoordigers van de betrokken organisaties hebben dit privacy-convenant in maart 
2019 ondertekend. Dit convenant bevat de afspraken over het delen van informatie.  
Specifieke afspraken waarin is opgenomen wat de precieze rol is van elk van de organisaties, 
wanneer zij melding doen en wanneer zij een jongere overdragen aan een andere 
organisatie zijn de Raad niet bekend. 
 
Saba 
Het OLS heeft naar aanleiding van het rapport van de Raad in 2016 in kaart gebracht wat het 
op het sociaal domein moest doen. Zoals hiervoor al aangegeven is op Saba het Safety 
Network opgezet, een samenwerkingsverband van ketenpartners uit de justitiële, de zorg- 
en de onderwijsketen alsmede het OLS. In maart 2021 hebben vertegenwoordigers van OLS, 
OM BES, KPCN, VRCN, SRCN, ZJCN, JICN, MHC en de scholen op Saba het convenant 
‘Samenwerking tussen ketenpartners in het Safety Network Saba’ ondertekend. Tot dit 
convenant behoren het ‘Privacy Protocol Zorg- en Veiligheidshuis’ en het ‘Protocol 
19
stappenplan melden van huiselijk geweld en kindermishandeling’ . 
In het convenant is onder meer beschreven wie standaard aanwezig is en wie op afroep. De 
20
kerngroep bestaat uit OLS, KPCN, ZJCN, SRCN, VRCN en MHC. Vanuit het ziekenhuis sluit 
soms ook een huisarts aan. Op afroep zijn de school en de leerplichtambtenaar beschikbaar. 
                                                
19
 Zie meer over dit stappenplan in paragraaf 3.2, onder 4. 
20
 Het OM BES is onregelmatig aanwezig op Sint Eustatius en Saba en geen vast deelnemer aan de overleggen.  
23 
 

2.2.3 Leerplichtambtenaren 
Aanbeveling 
Ten slotte deed de Raad de gezaghebbenden de aanbeveling om ervoor te zorgen dat er op 
alle drie de eilanden leerplichtambtenaren zijn, die ook bevoegd zijn een proces-verbaal (pv) 
op te maken. Tijdens het onderzoek in 2016 beschikte alleen Bonaire over een 
leerplichtambtenaar maar die was niet bevoegd pv’s op te maken. Een pv is bijvoorbeeld 
nodig in schoolverzuimzaken waar een Halt-afdoening wordt gezien als passende 
interventie. Dan kan de leerplichtambtenaar een jongere met een pv aanmelden bij de 
uitvoerder van Halt, de Voogdijraad Caribisch Nederland (VRCN).  
 
Bevindingen 
Bonaire 
Het openbaar lichaam Bonaire beschikt inmiddels over twee leerplichtambtenaren, één 
voor het basisonderwijs en één voor het voortgezet onderwijs. Doordat is verzuimd te 
21
zorgen voor verlenging van de BavPol-status van de leerplichtambtenaar voor het 
voortgezet onderwijs, is zij niet langer bevoegd pv’s op te maken. In september 2022 was 
niet bekend wanneer zij weer over die bevoegdheid kan beschikken. Zij zal eerst opnieuw de 
opleiding moeten volgen en examen moeten doen.  
De leerplichtambtenaar neemt deel aan het zorgteamoverleg van de middelbare school. 
Daaraan nemen verder een intern begeleider van de school, vertegenwoordigers van EOZ en 
soms ook van MHC deel. In dit overleg wordt casuïstiek besproken en wordt begeleiding of 
hulpverlening voor de betrokken leerlingen, en eventueel het gezin waartoe zij behoren, 
opgezet. De leerplichtambtenaar meldt zelf geen casussen aan bij het Zorg- en 
Veiligheidshuis.  
 
Sint Eustatius  
Bij het openbaar lichaam Sint Eustatius is een leerplichtambtenaar in dienst die bevoegd is 
pv’s op te maken. De middelbare school van Sint Eustatius toonde zich tevreden over het 
functioneren van de leerplicht.  
 
Saba 
Saba beschikte tot het einde van het schooljaar 2021-2022 over een leerplichtambtenaar. 
Medio 2022, aan het eind van het schooljaar 2021-2022, is zij met pensioen gegaan. Aan het 
begin van het schooljaar 2022-2023 was er geen leerplichtambtenaar. In oktober 2022 is 
een nieuwe leerplichtambtenaar aangesteld bij het openbaar lichaam Saba. Het gaat om 
een voormalig politieambtenaar die in 2021 bij het OLS in dienst is getreden als medewerker 
Toezicht en Handhaving. Sinds oktober 2022 combineert hij die functie met die van 
leerplichtambtenaar. Als BavPol is hij bevoegd pv’s op te maken. 
Deze leerplichtambtenaar kent de directie en de leerkrachten van de basis- en van de 
middelbare school op Saba en bezoekt die scholen verschillende keren per week. 
                                                
21
 BavPol: buitengewoon agent van politie. 
25 
 

bedoeling dat zij binnen een tot twee jaar uitstromen. Terugkeer naar het gezin vindt 
uitsluitend plaats als dat veilig kan. ZJCN bepaalt of terugkeer verantwoord is. Indien de 
thuissituatie dusdanig is dat terugkeer naar huis niet verantwoord wordt geacht, kan 
begeleid wonen een optie zijn.  
In hoofdstuk 3 gaat de Raad nader in op de rol van de stichting bij de opvang van 
minderjarigen in een justitieel kader.  
 
Bonaire: Sentro Akseso Boneiru 
In maart 2022 zijn de uitvoerende diensten van het OLB op het sociaal domein en het 
zorgdomein ondergebracht in de nieuwe organisatie Sentro Akseso Boneiru. Zoals eerder 
beschreven, vallen ook het Advies- en meldpunt huiselijk geweld en kindermishandeling en 
het Zorg- en Veiligheidshuis onder Sentro Akseso. Tijdens de uitvoering van het onderzoek 
was het OLB bezig met het opzetten van een Family Justice Center. 
Sentro Akseso biedt onder meer ambulante opvoedondersteuning en gezinsbegeleiding in 
de eerste lijn. Indien nodig wordt doorverwezen naar ZJCN die verantwoordelijk is voor 
tweedelijns zorg. In spoedsituaties kan rechtstreeks worden gemeld bij de Voogdijraad 
Caribisch Nederland (VRCN). 
 
Sint Eustatius: unit Social Support 
Het OLE heeft de afgelopen jaren fors geïnvesteerd in de unit Social Support die de 
verantwoordelijkheid voor preventie en eerstelijns zorg heeft overgenomen van ZJCN. Bij 
deze unit zijn onder meer twee maatschappelijk werkers en drie assistenten, een pedagoog, 
een jongerenwerker, een jobcoach en een beleidsmedewerker Huiselijk geweld en 
kindermishandeling aangesteld. 
 
Saba: jongerenwerker 
Het OLS wil hangjongeren of overlast gevende jongeren rechtstreeks gaan aanspreken. 
Daarmee wil het OLS bereiken dat die jongeren niet verder afglijden en weer gaan 
meedoen. Om dat te kunnen realiseren, heeft het OLS besloten een community outreach 
coördinator aan te stellen, die de jongeren actief zal benaderen.  
 
Beleidsagenda JenV 
Op 8 februari 2023 informeerden de minister van JenV en de minister voor 
Rechtsbescherming de Tweede Kamer over de voortgang van de ‘Beleidsagenda JenV 
Caribisch Nederland 2021-2025’. Over het onderwerp ‘preventie jeugdcriminaliteit’ 
noemden deze ministers verschillende initiatieven die op de BES-eilanden lopen, zoals de 
gedragsinterventies ‘Alleen jij bepaalt wie je bent’ (AJB) en ‘AJB-Junior’, alsmede het 
programma Leerorkest.  
 
 
Algemeen beeld over de mogelijkheden van preventie  
In algemene zin kreeg de Raad het beeld dat de betrokken organisaties een zeer belangrijke 
rol spelen bij de hulp en ondersteuning aan jongeren en gezinnen op de drie eilanden. Met 
27 
 

3 Jeugdstrafrecht BES 
 
Dit hoofdstuk gaat over de stand van zaken met betrekking tot de toepassing van het 
jeugdstrafrecht in Caribisch Nederland, twee jaar na invoering daarvan. Het hoofdstuk geeft 
eerst achtergrondinformatie over het jeugdstrafrecht BES en cijfers over jeugdcriminaliteit 
op de BES-eilanden. .  
Het was aanvankelijk de bedoeling dat de Raad een ‘nulmeting jeugdstrafrecht’ zou 
uitvoeren. Omdat de SRCN medio 2022 al een brede evaluatie van het jeugdstrafrecht heeft 
uitgevoerd (zie onder 3.1.2), heeft de Raad ervoor gekozen dieper in te gaan op een beperkt 
een aantal thema’s waarvoor volgens de Raad bijzondere aandacht nodig is omdat zij niet 
eenvoudig zijn op te lossen. 
De Raad sluit ook dit hoofdstuk af met een conclusie. 
 
3.1 Algemeen 
3.1.1 Het jeugdstrafrecht BES 
24
Het Wetboek van Strafrecht BES (Sr. BES), zoals dat per 10 oktober 2010 gold voor CN, 
bevatte geen afzonderlijke bepalingen over de bestraffing van minderjarigen. Verschillende 
organisaties, waaronder de Raad, hebben de minister van JenV aanbevolen om in het Sr. 
BES specifieke jeugdstrafrechtbepalingen op te nemen. De minister heeft deze aanbeveling 
overgenomen. Het Sr. BES is in 2020 uitgebreid met ‘Titel VIIIa. Bijzondere bepalingen voor 
jeugdigen’. De betreffende artikelen 79a tot en met 79w zijn per 1 augustus 2020 in werking 
getreden. Sinds die datum beschikt CN dus over apart jeugdstrafrecht. De nieuwe 
bepalingen betreffen voornamelijk specifieke straffen voor minderjarigen in de leeftijd van 
twaalf tot achttien jaar.  
 
De hoofdstraffen zijn jeugddetentie (uitsluitend bij een misdrijf) en geldboete. Een nieuwe 
maatregel die kan worden opgelegd, is die van plaatsing in een inrichting voor jeugdigen 
(PIJ). De rechter kan bepalen dat de hoofstraf of de PIJ-maatregel niet of niet volledig ten 
uitvoer zal worden gelegd. In dat geval wordt een proeftijd vastgesteld. Als algemene 
voorwaarde geldt dan dat de verdachte zich binnen de proeftijd niet schuldig maakt aan een 
strafbaar feit. Daarnaast kunnen bijzondere voorwaarden worden gesteld. Deze 
voorwaarden staan limitatief opgesomd in artikel 31 van het Besluit tenuitvoerlegging 
jeugdstrafrecht BES. Bijlage 3 van dit rapport bevat een overzicht van deze voorwaarden. 
 
Het nieuwe jeugdstrafrecht voorziet ook in buitengerechtelijke afdoening. De 
opsporingsambtenaar kan – afhankelijk van onder meer de aard van het delict - de 
verdachte minderjarige het voorstel doen deel te nemen aan een project. Daarmee kan 
toezending van het proces-verbaal (pv) aan de officier van justitie (OvJ) worden voorkomen. 
                                                
24
 Dit is de datum waarop het land Nederlandse Antillen ophield te bestaan en de eilanden Bonaire, Sint 
Eustatius en Saba openbare lichamen (bijzondere gemeenten) van Nederland werden. Samen vormen zij 
Caribisch Nederland (CN).  
29 
 

van de geïnterviewde functionarissen van mening is dat het evaluatierapport van de SRCN 
een goed beeld geeft van de huidige stand van zaken en van de punten waarop verbetering 
25
wenselijk is. Om die reden verwijst de Raad naar de bedoelde verbeterpunten.  
De directeur van de SRCN heeft tijdens het onderzoek van de Raad aan het ministerie van 
JenV subsidie gevraagd voor de aanstelling voor een periode van twee jaar van een 
coördinerend beleidsmedewerker jeugdstrafrecht binnen de jeugdstrafrechtketen. Doel 
daarvan is om uitvoering te kunnen geven aan de bedoelde aanbevelingen en adviezen uit 
het evaluatierapport van de SRCN. De minister voor Rechtsbescherming heeft bij besluit van 
24 november 2022 positief beslist op deze aanvraag. Per 1 januari 2023 is een medewerker 
van de SRCN als coördinerend beleidsmedewerker jeugdstrafrecht aan de slag gegaan. Het 
gaat om een halve fte (20 uur per week).  
 
3.1.3 Betrokken organisaties 
Bij de feitelijke toepassing van het jeugdstrafrecht BES zijn primair de ‘klassieke’ partners uit 
de strafrechtketen betrokken: OM BES, KPCN, VRCN, SRCN, JICN en de zittende 
magistratuur. Een bijzondere taak heeft ZJCN als organisatie die minderjarigen met 
reclasseringstoezicht begeleidt. ZJCN is anders dan de genoemde organisaties geen justitiële 
organisatie omdat ZJCN onder de verantwoordelijkheid van het ministerie van 
Volksgezondheid, Welzijn en Sport (VWS) valt. 
Een bijzondere rol hebben ook de leerplichtambtenaren, in dienst van de openbare 
lichamen, omdat zij pv’s kunnen opmaken en die rechtstreeks naar de VRCN kunnen sturen 
voor een Halt-afdoening. 
Bij de uitvoering van schorsings- of bijzondere voorwaarden kunnen verschillende andere 
organisaties een rol hebben, zoals Mental Health Carribean (MHC), Stichting Krusada en 
Stichting Project. Bij de bespreking van de thema’s rond het jeugdstrafrecht zullen deze 
organisaties aan de orde komen. 
 
3.1.4 Betrokkenheid Stichting Krusada en Stichting Project bij bijzondere voorwaarden 
In deze paragraaf gaat de Raad kort in op de rol die enkele ketenpartners bij de toepassing 
van bijzondere voorwaarden bij een voorwaardelijke veroordeling (zie bijlage 3) of bij 
schorsingsvoorwaarden kunnen vervullen. 
 
Stichting Krusada 
Krusada biedt via haar project ‘Nunca mas’ (letterlijk: nooit meer) de mogelijkheid voor 
minderjarigen om een taakstraf uit te voeren. De SRCN meldt de minderjarigen aan bij 
Krusada. De minderjarigen werken standaard op zaterdagen bij Krusada en verrichten daar 
dan allerlei klussen. Krusada informeert de SRCN over het verloop van de uitvoering van de 
taakstraffen. Indien nodig maakt Krusada een incidentrapportage op. Met de SRCN is 
regelmatig overleg over de manier waarop de berokken minderjarigen hun taakstraf 
uitvoeren. Krusada geeft de minderjarigen als boodschap mee om hun best te doen om niet 
opnieuw bij Krusada te belanden. Toch ziet Krusada regelmatig dezelfde jongeren 
terugkeren. Dat heeft volgens de directeur van Krusada dan vaak te maken met hun 
                                                
25
 Deze adviezen en aanbevelingen zijn opgenomen in bijlage 2 van dit rapport.  
31 
 

 
Halt-zaken KPCN 
Het KPCN noemde de volgende aantallen rechtstreekse verwijzingen, zonder tussenkomst 
van het OM BES, naar de VRCN voor een Halt-afdoening, sinds de invoering van het 
jeugdstrafrecht: 
 
 2020 2021 2022 totaal 
Bonaire  8  1 5 14 
Sint Eustatius  0  2 0  2 
Saba  0  0 0  0 
totaal  8  3 5 16 
 
Het KPCN ontving van de VRCN terugkoppeling over acht Halt-zaken, alle drie van Bonaire. 
Vijf daarvan waren positief afgerond en drie negatief. Van de overige Halt-zaken is aan het 
KPCN niet bekend of die succesvol zijn afgerond. 
 
Halt-zaken VRCN 
De VRCN gaf het volgende overzicht van de ontvangen Halt-zaken: 
 
 2020 2021 2022  totaal 
Bonaire 11 8 11 30 
Sint Eustatius 3 1 0 4 
Saba 0 3 2 5 
totaal 14 12 13 39 
 
Deze zaken zijn deels door het OM BES en deels door het KPCN aangebracht bij de VRCN. 
 
In paragraaf 3.2.2 gaat de Raad nader in op de Halt-afdoeningen. 
 
Zaken met minderjarige verdachten ingezonden aan OM BES 
Het OM BES verstrekte de Raad desgevraagd de volgende informatie over bij het OM 
ingezonden zaken met minderjarige verdachten: 
 
 2018 2019 2020 2021 2022 totaal 
Bonaire 49 70 50  88  44 301 
Sint Eustatius  2 16  6  17  12  53 
Saba  3  3  0  3  3  12 
totaal 54 89 56 108  59 366 
 
Het OM wees erop dat Halt-zaken in beginsel niet langs het OM komen. Wel ontvangt het 
OM soms een Halt-pluszaak of een zaak die bij nader inzien naar de VRCN wordt gestuurd 
voor een Halt-afdoening. Het OM heeft geen beeld van de aantallen Halt-zaken. De VRCN 
houdt dit bij. Van het aantal negatieve afrondingen van Halt-zaken heeft het OM geen beeld 
omdat het KPCN daarover wordt geïnformeerd, en niet het OM. 
33 
 

geldboete er in de praktijk meestal op neer dat de ouders worden gestraft, omdat zij die 
uiteindelijk betalen.  
 
Uit recent onderzoek van de Erasmus School of Law en de Universiteit Leiden, in oktober 
2022 gepubliceerd in het Amerikaanse wetenschapsblad Youth Violence and Juvenile 
Justice, blijkt dat jongeren aan wie na het plegen van een misdrijf een taakstraf is opgelegd 
minder vaak opnieuw een misdrijf plegen dan vergelijkbare minderjarigen die een korte 
celstraf hebben uitgezet. In het artikel ‘Taakstraf effectiever dan cel bij jeugd’ in de 
Volkskrant van 17 oktober 2022 wordt een van de onderzoekers geciteerd. Zij stelt het 
volgende: 
‘De hersenen van minderjarigen zijn onvolgroeid. Het belangrijkste doel van het 
jeugdstrafrecht is dus inzicht krijgen in de gevolgen van je gedrag, zodat je niet opnieuw in 
de fout gaat. Bijna alle draaideurcriminelen zijn als kind begonnen. Als je ze vroeg kunt 
bijsturen met een taakstraf, heb je goud in handen.’  
 
 
PIJ-maatregel 
In artikel 79h Sr. BES staan behalve de hoofd- en de bijkomende straffen ook de 
maatregelen opgesomd. Eén daarvan is de plaatsing in een inrichting voor jeugdigen (PIJ). 
Ten tijde van de uitvoering van dit onderzoek was deze maatregel nog in geen enkel geval 
opgelegd.  
Verschillende functionarissen met wie de Raad sprak, gaven voorbeelden van gevallen 
waarin de maatregel van PIJ werd overwogen maar het toch niet tot oplegging is gekomen. 
Het ging dan om jongeren aan wie op Bonaire niet voldoende zorg en toezicht kon worden 
geboden. De uitvoering van de maatregel kan alleen in EN plaatsvinden hetgeen de 
maatregel zeer ingrijpend maakt. De precieze procedure is nog niet duidelijk en de 
betrokken organisaties zijn nog zoekende. Daardoor wordt er in de praktijk toch maar 
gekozen voor een zo goed mogelijke behandeling op Bonaire, ook al zijn de wachttijden bij 
MHC lang en zijn de behandelmogelijkheden relatief beperkt. Een geïnterviewde merkte op 
dat het vanwege onduidelijkheden over de criteria in de fase van advisering al vastloopt en 
dat daarnaast rond de daadwerkelijke uitvoering in EN nog veel vragen leven. Bij wijze van 
samenvatting stelde deze functionaris het volgende: 
 
‘Er is veel onduidelijkheid over de mogelijkheid om jongeren van hier een PIJ-maatregel in 
Nederland op te leggen en door de werkdruk komen de organisaties er niet aan toe om dit 
volledig uit te zoeken en indien nodig uit te voeren.’ 
 
Medewerkers van de JICN wezen er nog op dat jongeren nu soms een lange gevangenisstraf 
opgelegd krijgen terwijl hun misschien beter een PIJ-maatregel opgelegd had kunnen 
worden.  
 
Onder andere het OM BES merkte op dat vanuit Europees Nederland zaken als het 
ontbreken van een sociaal netwerk aldaar of het niet machtig zijn van de Nederlandse taal 
als argument worden gebruikt om ervan af te zien minderjarigen vanuit Caribisch Nederland 
35 
 

van oordeel zijn dat dat het beste is voor de betrokken minderjarige en uiteindelijk ook zijn 
omgeving.  
Het stemt de Raad tevreden dat er inmiddels concrete initiatieven zijn genomen om te 
komen tot passende forensische zorgvoorzieningen in het Caribisch deel van het Koninkrijk. 
Als die voorzieningen er zijn, is overbrenging van jongeren naar het Europese deel van 
Nederland voor de uitvoering van een PIJ-maatregel niet meer nodig. 
 
3.2.2 Halt-afdoeningen binnen het Jeugdstrafrecht 
Bevindingen 
De beleidsmedewerker die was belast met de implementatie van het jeugdstrafrecht, heeft 
in 2020 het volgende stroomschema gemaakt van de procesgang.  
 
 
Proces in de praktijk 
Volgens dit schema lopen zaken van de leerplichtambtenaar via het OM. Uit de interne 
evaluatie van de SRCN blijkt dat de Halt-procedure inmiddels in die zin is aangepast dat niet 
alleen het KPCN maar ook de leerplichtambtenaar rechtstreeks naar Halt kan verwijzen. 
Leerplichtzaken kunnen daardoor buitengerechtelijk worden afgedaan, zonder bemoeienis 
van het OM.  
 
Volgens het schema doet de VRCN een melding bij het KPCN indien een Halt-zaak niet goed 
is afgerond. Een medewerker van de VRCN gaf aan dat wanneer een Halt-traject niet goed 
wordt afgerond, bijvoorbeeld omdat de betrokken minderjarige weigert excuses aan te 
bieden, de VRCN dat dan ook meldt bij het OM. Volgens deze medewerker koppelt het OM 
niet terug wat er dan verder gebeurt. In algemene zin noemde de VRCN het opvallend dat 
het aantal Halt-zaken sterk is verminderd terwijl door de invoering van het jeugdstrafrecht 
37 
 

bij het OM. Zij heeft pas medio 2022 uitleg gekregen, van medewerkers van de VRCN, over 
de Halt-mogelijkheid en zij was tijdens de uitvoering van dit onderzoek niet bevoegd om 
30
pv’s op te maken. 
 
Sint Eustatius 
Medewerkers van ZJCN en VRCN stellen dat er op Sint Eustatius nauwelijks Halt-zaken 
spelen doordat het team van de KPCN op dat eiland de Halt-procedure niet kent. Bijna alle 
zaken gaan naar het OM. Doordat er sinds de invoering van het jeugdstrafrecht geen JCO 
31
meer is , wordt ook niet besproken waar lichtere strafzaken heen moeten. In het MDO, dat 
na de invoering van het jeugdstrafrecht is opgezet, komen vrijwel alleen civiele zaken aan de 
orde.  
De barioregisseur op Sint Eustatius deelde mee dat de politie zaken met een minderjarige 
verdachte altijd doorstuurt naar het OM, en niet rechtstreeks naar de VRCN. De beoordeling 
of de zaak eventueel via Halt kan worden afgedaan, ligt bij het OM. De teamchef deelde 
mee dat de politie op Sint Eustatius tot nu toe twee keer een pv van een zaak met een 
minderjarige verdachte rechtstreeks naar de VRCN heeft gestuurd voor een Halt-afdoening. 
Er zijn criteria voor zaken die rechtstreeks naar de VRCN kunnen worden doorgestuurd. 
 
De Raad heeft de leerplichtambtenaar niet gesproken, maar via de school heeft de Raad 
vernomen dat bij schoolverzuimzaken doorgaans geen Halt-afdoening wordt voorgesteld. Bij 
jongeren die verzuimen, bekijkt de school in hoeverre er extra begeleiding of zorg nodig is.  
 
Saba 
De barioregisseur op Saba stuurt een pv in een zaak met een minderjarige verdachte altijd 
naar het OM. De teamchef op Saba wees erop dat er op Saba geen rechercheurs werken en 
dat de lijnen met het OM kort zijn. Omdat er vanwege het zeer beperkte aantal zaken met 
jeugdige verdachten op Saba geen routine kan worden opgebouwd, vindt hij het een goede 
werkwijze om standaard overleg te plegen met het OM. In dat verband wees hij er op dat 
het nodig is dat de collega’s op de bovenwinden elk jaar hun kennis van het jeugdstrafrecht 
opfrissen. De betreffende informatie staat weliswaar op het intranet van het KPCN maar dat 
is volgens hem niet voldoende. 
 
Medewerkers van VRCN en ZJCN op Saba noemen het jammer dat Halt niet vaker wordt 
ingezet. Dat komt volgens hen doordat het KPCN en de leerplichtambtenaar geen zaken 
32
naar de VRCN verwijzen voor een Halt-afdoening. En doordat er geen JCO meer is, worden 
zaken niet gezamenlijk in een vroegtijdig stadium besproken. Betrokkenen zien nu soms dat 
een jongere in een strafrechtelijk traject belandt terwijl dat had kunnen worden voorkomen 
als hij eerder, voordat hij een serieus delict pleegde, in een Halt-traject had gezeten. 
 
 
 
                                                
30
 Zie hierover paragraaf 2.2, onder 2.2.3. 
31
 Zie hierover meer onder het kopje Samenwerking en informatie-uitwisseling, paragraaf 3.2.4.  
32
 Zie meer over het JCO in paragraaf 3.2.4. 
39 
 

Bij jeugdreclassering verzorgt Jeugdzorg de begeleiding van de jongere en voert de SRCN het 
toezicht uit. Aan de hand van de voorwaarden in het advies van de VRCN moet Jeugdzorg 
leerdoelen uitwerken en een begeleidingsplan opstellen. Eens in de zes weken is er een 
evaluatiemoment waarbij de cliënt en zijn ouders samen met Jeugdzorg en SRCN de 
voortgang bespreken. Jeugdzorg moet de SRCN direct informeren als een jongere zich niet 
aan de voorwaarden houdt. Jeugdzorg denkt vooral civiel en die organisatie is meer gericht 
op het gezin dan op de voorwaarden. Jeugdzorg is gewend aan civiel werken en denkt niet 
zoveel na over risico’s.’  
 
De directeur van de SRCN spreekt van een spanningsveld tussen de strafrechtelijke blik 
waarmee de SRCN kijkt en de meer pedagogische blik van Jeugdzorg (ZJCN). Volgens hem 
schuurt de relatie Jeugdzorg-SRCN bij het toezicht op de bijzondere voorwaarden: 
 
‘De scheiding tussen toezicht en begeleiding leek in theorie prima om te voorkomen dat 
dezelfde professionals de cliënten zowel in een civiel- als een strafrechtelijk kader zien. Maar 
in de praktijk is het lastig, omdat afwegingen van de reclassering (strafrechtelijke insteek) 
kunnen verschillen van die van Jeugdzorg (civielrechtelijke insteek). Reclasseringswerkers zijn 
natuurlijk ook gewend cliënten te begeleiden. De vraag is wie dan de regie heeft.’ 
 
SRCN geeft hierbij aan dat de mogelijkheden voor hulpverlening in het strafrechtelijk kader 
beperkt zijn, zoals de mogelijkheid voor het inzetten van gedragsinterventies. SRCN heeft de 
taak om toe te zien op de naleving van de voorwaarden en in te grijpen in geval van 
toenemende risico’s tijdens de begeleiding. Vanuit haar verantwoordelijkheid is de SRCN 
verplicht incidenten en overtredingen aan het OM te melden. Dit geeft haar de regierol in 
de totale uitvoering van de maatregel en maakt dat zij wordt gezien als de strenge 
toezichthouder. SRCN geeft aan dat ze een zaak pas bij het OM terugmeldt als alle andere 
opties zijn uitgeput en er sprake is van toenemende risico’s en gevaar voor de jeugdige zelf, 
slachtoffers en of anderen in de omgeving. Voordat dit stadium wordt bereikt, heeft de 
SRCN nog wat handelingsruimte waarin ze op creatieve wijze met ‘tussenopties’ probeert de 
jongere binnen de begeleiding te houden. SRCN zoekt ook met het OM naar andere 
mogelijkheden, waarbij de insteek ook een pedagogisch element kan hebben. Een jongere 
kan bijvoorbeeld opgeroepen worden voor een gesprek met de officier van justitie. Zo’n 
‘tussenoptie’ heeft als doel om de begeleiding voort te zetten omdat de jongere meer baat 
heeft bij zorg. De SRCN weegt de risico’s en houdt zo rekening met de veiligheid van de 
samenleving waaronder ook eventuele slachtoffers. 
Ook medewerkers van de ketenpartner Justitiële Inrichting Caribisch Nederland (JICN) 
noemden het verschil in benadering tussen Jeugdzorg en de justitiële ketenpartners. 
Volgens hen zijn de jeugdzorgprofessionals van ZJCN er nog niet aan gewend dat zij 
jongeren met een justitiële maatregel anders moeten behandelen dan puur civiel. 
                                                
het ministerie van VWS. Tot die datum was de jeugdzorg ondergebracht bij de organisatie Jeugdzorg en 
Gezinsvoogdij Caribisch Nederland (JGCN).  
41 
 

Beoordeling 
Uit het onderzoek is naar voren gekomen dat bij jeugdreclassering de insteek van de 
reclasseringswerkers van SRCN verschilt van die van de jeugdzorgprofessionals van ZJCN. Dit 
verschil is het gevolg van de gekozen taakverdeling, waarbij de SRCN uitsluitend 
verantwoordelijk is voor het toezicht en daardoor minder manoeuvreerruimte heeft dan 
wanneer zij ook verantwoordelijk zou zijn voor het begeleidingsdeel. Medewerkers van 
beide organisaties benoemen dit verschil ook. Waar de reclasseringswerkers de taak hebben 
‘streng´ toe te zien op naleving van de gestelde voorwaarden en overtreding daarvan aan 
het OM te melden, lijken de jeugdzorgprofessionals een soepeler houding te hebben en de 
betrokken minderjarige nog een extra kans te willen bieden.  
 
De Raad is van mening dat invalshoeken en taakaccenten van beide organisaties nodig zijn 
voor succesvolle aanpak. De reclasseringswerkers dienen met name ook de risico’s voor de 
maatschappij af te wegen en de jeugdzorgprofessionals dienen als expert te beoordelen in 
hoeverre jeugdzorg nog bijdraagt aan de ontwikkeling van de jongere en daarmee aan 
vermindering van de kans op recidive. Richting de betrokkene minderjarige is wel een 
consequente aanpak geboden.  
 
De Raad stelt vast dat de samenwerking tussen beide organisaties in 
jeugdreclasseringszaken soms wat moeizaam verloopt. Dit heeft te maken met de 
verschillende perspectieven en invalshoeken. De Raad is van mening dat 
reclasseringswerkers van de SRCN en jeugdzorgprofessionals van ZJCN zich zouden moeten 
inspannen om elkaars terrein verder te verkennen. Als de medewerkers van de beide 
organisaties meer kennis hebben van elkaars werk zullen zij waarschijnlijk in staat zijn tot 
een betere gezamenlijke aanpak te komen.  
 
De Raad merkt nog hierbij op dat het in dit soort zaken per definitie een zoektocht naar 
evenwicht is tussen zorg en veiligheid.  
 
3.2.4 Samenwerking en informatie-uitwisseling 
Bevindingen 
Algemeen 
Bij de invoering van het jeugdstrafrecht is een einde gekomen aan het Jeugd Casusoverleg 
(JCO), zoals dat regelmatig plaatsvond onder leiding van een officier van justitie. In het JCO 
werden alle jeugdstrafzaken besproken. Casusbesprekingen vinden sinds de invoering van 
het jeugdstrafrecht voornamelijk plaats in het ZVH (Bonaire), MDO (Sint Eustatius) en het 
Safety Network (Saba), onder leiding van een vertegenwoordiger van het betreffende 
openbaar lichaam. Men ging ervan uit complexe zaken zouden worden ingebracht in de 
casusbesprekingen in het ZVH, het MDO en het Safety Network. 
In algemene zin merkten verschillende vertegenwoordigers van justitiële organisaties op dat 
zij het JCO missen. In de overleggen die daarvoor in de plaats zijn gekomen, wordt volgens 
sommigen van hen vooral over een civiele en veel minder over een strafrechtelijke aanpak 
gesproken. Bovendien worden in beginsel uitsluitend complexe zaken ingebracht. Doordat 
er geen JCO meer plaatsvindt, is er geen goed overzicht meer van de lopende zaken met 
43 
 

Over het delen van informatie deelde de eerder genoemde Stichting Project, die onder meer 
residentiële opvang biedt voor minderjarigen met reclasseringstoezicht, op dat zij vanuit de 
keten slechts minimale informatie ontvangt over die minderjarigen. De stichting maakt zelf 
een inschatting van de risico‘s. 
 
Medewerkers van ZJCN geven aan dat zij als niet-justitiepartner niet altijd de informatie 
ontvangen die zij verlangen. Als er een zaak loopt tegen een cliënt van ZJCN verneemt ZJCN 
dat wel van het KPCN maar er worden geen details meegedeeld. Volgens deze medewerkers 
zou het met het oog op de begeleiding soms goed zijn als ZJCN die informatie wel zou 
hebben.  
Het OM BES wees er op dat de ketenpartners moeten begrijpen dat het KPCN en het OM 
niet alle informatie kunnen delen in zaken waarin een opsporingsonderzoek loopt. Om te 
voorkomen dat opsporingsonderzoeken worden verstoord, kan de ‘huisregel’ dat alle 
informatie moet worden gedeeld volgens het OM in de praktijk niet zonder meer worden 
toegepast.  
 
Sint Eustatius 
Op Sint Eustatius heeft het MDO tijdens de piek van de COVID-pandemie min of meer 
stilgelegen, mede doordat de toenmalige trekker van het overleg, de GGD-arts, in die 
periode andere prioriteiten had. Nu trekt de manager van de unit Social Support van het 
OLE het MDO. De geïnterviewde medewerkers van de unit Social Support van het OLE zijn 
van mening dat het MDO tegenwoordig goed functioneert. De ketenpartners hebben een 
training gehad over de toepassing van het stappenplan dat deel uitmaakt van de ‘Juridische 
Handreiking BES; Huiselijk geweld en kindermishandeling’, zoals dat in 2019 door het 
ministerie van VWS is ontwikkeld. De handleiding bevat informatie over de regels die gelden 
voor het delen en vastleggen van informatie en over het toestemmingsvereiste. In het 
stappenplan is aan de hand van voorbeelden onder meer uitgelegd in welke gevallen voor 
36
het delen van informatie toestemming van betrokkenen nodig is. Volgens de medewerkers 
van het sociaal domein van het OLE is de samenwerking tussen de ketenpartners uitstekend 
en willen zij informatie met elkaar delen. In het MDO bespreken de ketenpartners 
casuïstiek. Vooral huiselijk geweld- en kindermishandelingszaken en andere zaken waarin 
men informatie van een ketenpartner nodig heeft, komen aan de orde. 
 
Medewerkers van VRCN en ZJCN geven aan dat in het MDO vooral over civiele zaken wordt 
gesproken. De medewerkers van de VRCN vinden het MDO niet het juiste gremium voor 
overleg over jeugdstrafzaken. De medewerker van de SRCN vindt dat zorgsignalen 
onvoldoende worden besproken binnen het MDO en dat de mogelijkheden die het MDO 
biedt onvoldoende worden benut. 
 
De directie van de middelbare school van Sint Eustatius is goed te spreken over de 
samenwerking met het sociaal domein van het OLE. Volgens deze directie is merkbaar dat 
                                                
36
 Zie het rapport ‘Bijdragen van de justitiële partijen aan de aanpak van huiselijk geweld in Caribisch 
Nederland’ van de Raad voor de rechtshandhaving, maart 2020. 
45 
 

vindt de Raad het goed dat de coördinerend beleidsmedewerker jeugdstrafrecht de 
opdracht heeft gekregen om met de ketenpartners in gesprek te gaan over mogelijke 
herinvoering van het JCO. 
Op het punt van de informatie-uitwisseling bestaat er wel enige spanning tussen enerzijds 
de justitiële ketenpartners en anderzijds de partners uit de zorgketen. De Raad vindt het van 
belang dat waar mogelijk informatie wordt gedeeld. Als bijvoorbeeld de Stichting Project 
een minderjarige met reclasseringstoezicht opneemt, dient zij met het oog op de veiligheid 
van de andere minderjarigen voor wie zij verantwoordelijkheid draagt de benodigde 
informatie te ontvangen. Tegelijkertijd mag van de ketenpartners worden verwacht dat zij 
er begrip voor opbrengen dat KPCN en het OM BES in geval van een lopend 
opsporingsonderzoek niet zonder meer alle informatie kunnen delen.  
De Raad vindt informatie-uitwisseling tussen de ketenpartners een belangrijk punt waaraan 
de komende tijd extra aandacht moet worden besteed.  
Een ander punt dat aandacht behoeft, betreft de gesignaleerde ‘strenge’ insteek van 
verschillende justitiële partners tegenover de meer ‘toegeeflijke’ insteek van partners uit de 
zorgketen. Het is van belang dat de ketenpartners hierover helder communiceren met 
elkaar, dat zij in individuele gevallen duidelijke afspraken maken en dat zij die afspraken 
nakomen. Zoals de Raad in de vorige paragraaf over jeugdreclassering heeft opgemerkt, zijn 
deze verschillende perspectieven van zorg en veiligheid onmisbaar.  
 
3.2.5 Monitoring en coördinator jeugdstrafrecht 
Bevindingen 
In opdracht van het WODC heeft de Universiteit van Leiden samen met de University of 
Curaçao en het Centraal Bureau voor de Statistiek in de aanloop naar de invoering van het 
jeugdstrafrecht in CN onderzoek gedaan naar de mogelijkheden van een kwantitatieve en 
kwalitatieve monitor. Achtergrond van de onderzoeksopdracht was de wens van het 
ministerie van JenV om de doeltreffendheid en doelmatigheid van de invoering van het 
jeugdstrafrecht in CN beter te kunnen bepalen. Het rapport ‘Invoering jeugdstrafrecht in 
Caribisch Nederland: een verkenning naar een jeugdstrafrechtmonitor’ van april 2020 bevat 
de conclusie ‘dat er aanleiding is om daadwerkelijk een monitor te ontwikkelen, deze te 
voorzien van zowel kwantitatieve als kwalitatieve elementen en te laten aansluiten bij reeds 
bestaande initiatieven.‘ 
 
Met het oog op de invoering van het jeugdstrafrecht in CN heeft het ministerie van JenV 
voor de duur van drie jaar een beleidsmedewerker implementatie jeugdstrafrecht 
aangesteld. Deze beleidsmedewerker is na 2,5 jaar gestopt en er is geen opvolger benoemd. 
Een van de openstaande actiepunten, een eerste evaluatie van het jeugdstrafrecht, is toen 
door de SRCN opgepakt. 
Het eerdergenoemde evaluatierapport van de SRCN bevat onder meer het advies om in het 
kader van de monitoring, de verdere vormgeving van het jeugdstrafrecht en de 
ketensamenwerking een beleidsmedewerker aan te trekken voor en op de BES-eilanden. 
Deze beleidsmedewerker zou wellicht deels coördinerende taken kunnen krijgen, zo staat in 
het rapport. 
 
47 
 

WODC-rapport opvolging krijgt. De coördinerend beleidsmedewerker zou een rol kunnen 
spelen bij de ontwikkeling van de voorgestelde monitor. 
De coördinerend beleidsmedewerker zou voorts een rol kunnen spelen in de verhouding 
tussen het ministerie van JenV en de uitvoeringsorganisaties. Als via deze functionaris 
periodiek wordt gerapporteerd aan het ministerie, krijgt het ministerie als opdrachtgever 
meer mogelijkheden om daadwerkelijk te sturen op verbetering van processen. In de 
subsidiebrief van het ministerie is hierin voorzien met de voorwaarde van halfjaarlijkse 
voortgangsrapportages en gesprekken.  
 
3.3 Conclusie  
Met de invoering van het jeugdstrafrecht is een belangrijke stap gezet. Het ontbreken van 
de taakstraf als hoofdstraf ziet de Raad wel als een gemis. 
Uit de evaluatie van het jeugdstrafrecht door de SRCN zijn tal van punten naar voren 
gekomen waarop de toepassing van het jeugdstrafrecht kan worden verbeterd. De Raad 
herkent deze punten. Belangrijke aspecten vindt de Raad vooral de gebruikmaking van Halt, 
de samenwerking tussen ZJCN en SRCN bij reclasseringstoezicht, de informatie-uitwisseling 
tussen de ketenpartners en de beschikbaarheid van feitelijke gegevens waarop beleid en de 
meting van beleidseffecten kunnen worden gebaseerd. 
 
  
49 
 

verhoudingsgewijs groot aantal laag opgeleide jongeren en beperkte mogelijkheden voor 
jongeren om geschikte huisvesting te vinden. Elk van deze knelpunten kan bijdragen aan het 
risico dat een jongere afglijdt en zich op enig moment schuldig maakt aan een delict. Ook 
voor deze aspecten geldt dat redelijkerwijs niet van de openbare lichamen kan worden 
verwacht dat zij daarvoor zonder hulp van Den Haag met een oplossing komen.  
De afgelopen jaren hebben Den Haag en de drie openbare lichamen gezamenlijk veel 
geïnvesteerd in de aanpak van huiselijk geweld en kindermishandeling. De Raad hoopt dat 
ook de hiervoor genoemde aspecten de aandacht krijgen die zij verdienen. 
 
De thema’s preventie van jeugdcriminaliteit en functioneren van het jeugdstrafrecht zijn zo 
breed en hebben zoveel facetten dat het onmogelijk is om dat in een relatief beperkt 
onderzoek als het onderhavige Raadsonderzoek uitputtend te behandelen. Naar 
bijvoorbeeld de effecten van het door de drie openbare lichamen gevoerde jeugdbeleid of 
van de Halt-interventies op de BES-eilanden heeft de Raad geen onderzoek gedaan. Om 
zinnige uitspraken te kunnen doen over dergelijke effecten is nader en andersoortig 
onderzoek nodig. De wenselijkheid daarvan is evident. 
 
  
51 
 

Bijlage 1 Overzicht geïnterviewde functionarissen 
 
 
- OM BES - Middelbare scholen Bonaire, Sint Eustatius 
-officier van justitie en Saba 
-beleidsmedewerker  -directieleden 
-zorgcoördinatoren 
 
- KPCN - Openbaar lichaam Bonaire 
-korpsleiding  -gezaghebber 
-teamchefs Sint Eustatius en -directeur Samenleving en Zorg 
Saba -beleidsadviseur 
-barioregisseurs -leerplichtambtenaar 
-rechercheurs Jeugd- en -procesmanager ZVH 
Zedenzaken 
 
- JICN - Openbaar lichaam Sint Eustatius 
-directeur -kabinetschef 
-casemanager -hoofd unit Social Support 
-verpleegkundige -opvoedkundige 
-psycholoog  -beleidsmedewerker Huiselijk geweld en 
kindermishandeling 
 
- VRCN - Openbaar lichaam Saba 
-directeur -gezaghebber 
-raadsonderzoekers -maatschappelijk werker/senior 
-adviseur beleid en beleidsadviseur 
bedrijfsvoering -leerplichtambtenaar 
 
- ZJCN - Stichting Project 
-gedragswetenschapper -directeur 
-teamcoördinator  -kwaliteitsfunctionaris 
-jeugdzorgprofessionals 
 
- SRCN - Stichting Krusada 
-directeur -directeur 
-reclasseringswerkers 
 
- Ministerie van JenV  
-coördinerend 
beleidsmedewerker DGSenB 
  
53 
 

Advisering in strafzaken  
13. Een officier van justitie specifiek voor jeugdzaken wordt als van toegevoegde waarde gezien.  
14. Overleg met de griffie met betrekking tot communicatie met het OM en de keten bij voorlopige 
hechtenis en het belang van het tijdig aanleveren van de beschikkingen, zou het proces rondom 
het overdrachtsgesprek en opstarten van de jeugdreclasseringsmaatregel kunnen versoepelen.  
15. Gezien de doorlooptijden en de tijdige levering van adviesrapporten als belangrijke 
aandachtspunten zijn meegegeven, is het goed om te onderzoeken wat het effect van de 
wachtlijsten bij de VRCN is op het adviesproces en de inhoud van rapportages en wat er nodig is 
om te kunnen voldoen aan de levertermijnen.  
16. Er wordt aanbevolen dat de bijzondere voorwaarden en de formulering daarvan worden 
afgestemd met OM en ZM en deze worden meegenomen in de interventiekaart. Dit met als doel 
dat er wordt bijgedragen aan de uitvoerbaarheid van bijzondere voorwaarden en dat er op een 
zo uniform mogelijke wijze wordt gerapporteerd.  
17. Gezien de aanwezige knelpunten in de communicatie en samenwerking, lijkt periodieke 
evaluatie tussen de VRCN en het OM van belang.  
18. Bijscholing/deskundigheidsbevordering voor rechters uit Sint Maarten met betrekking tot het 
jeugdstrafrecht op de BES. Dit om te voorkomen dat er straffen worden opgelegd die binnen de 
BES wetgeving niet bestaan, dan wel onmogelijk zijn.  
19. In het kader van de advisering in strafzaken is het van belang om met de huidige pro-justitia 
rapporteurs een evaluatie uit te voeren naar de inhoud, kwaliteit en verbeterpunten van de 
rapportages en te kijken naar specifieke aandachtspunten als het gaat om de advisering in 
jeugdstrafzaken, in het bijzonder ook wanneer het gaat om advisering van de PIJ-maatregel.  
 
Jeugdreclasseringsmaatregel  
20. Ter voorbereiding op de invrijheidstelling kan overwogen worden om waar mogelijk van tevoren 
een toezichthouder vanuit de SRCN toe te wijzen, zodat alvast in samenspraak met de JICN en 
ZJCN kan worden gestart met de begeleiding en een plan van aanpak binnen de JICN, ter 
voorbereiding op de invrijheidstelling.  
21. In het kader van de effectiviteit en doelmatigheid, wordt geadviseerd om de haalbaarheid en 
wenselijk te onderzoeken van het uitvoeren van de jeugdreclasseringsmaatregelen door één in 
plaats van twee organisaties.  
22. Het ontwikkelen van bruikbare praktische tools om het toezicht en de begeleiding vorm te 
kunnen geven, specifiek gericht op risico’s, criminogene en beschermende factoren.  
 
Taakstraffen  
23. Gezien het aantal opgelegde werkstraffen om onduidelijke redenen laag blijft, wordt aanbevolen 
om te onderzoeken waarom er weinig werkstraffen worden opgelegd en wat hierin nodig is.  
24. Het aanbod aan werk- en leerstraffen inzichtelijk maken voor de betrokken ketenpartners.  
25. Het uitbreiden van het aanbod aan gedragsinterventies en professionals keten breed trainen in 
het kunnen geven hiervan.  
 
Jeugddetentie en PIJ-maatregel  
26. Aanbevolen wordt om de VI-regeling uit te werken, zowel met betrekking tot het advies- en 
toezichtproces, alsook het resocialisatieproces.  
27. In samenwerking met de werkgroep jeugddetentie onderzoeken of het aantal detentieplekken 
voldoende is en hoe de interne processen nader vorm moeten krijgen om een zo verantwoord 
mogelijk leefklimaat en aanbod voor jeugdigen in detentie te kunnen realiseren.  
55 
 

Bijlage 3 Opsomming bijzondere voorwaarden Jeugdstrafrecht BES 
 
Overzicht bijzondere voorwaarden. 
 
Artikel 31 van het Besluit tenuitvoerlegging jeugdstrafrecht BES bevat een opsomming van 
de bijzondere voorwaarden die de rechter kan stellen bij een voorwaardelijke veroordeling. 
Het gaat om de volgende voorwaarden:  
 
- gehele of gedeeltelijke vergoeding van de door het strafbare feit veroorzaakte 
schade;  
- geheel of gedeeltelijk herstel van de door het strafbare feit veroorzaakte schade;  
- een verbod contact te leggen of te laten leggen met bepaalde personen of 
instellingen;  
- een verbod zich op of in de directe omgeving van een bepaalde locatie te bevinden;  
- een verplichting op bepaalde tijdstippen of gedurende een bepaalde periode op een 
bepaalde locatie aanwezig te zijn;  
- een verplichting zich op bepaalde tijdstippen te melden bij een bepaalde instantie;  
- een verbod op het gebruik van verdovende middelen of alcohol en de verplichting 
ten behoeve van de naleving van dit verbod mee te werken aan bloedonderzoek of 
urineonderzoek;  
- een verplichting zich onder behandeling te stellen van een deskundige of 
zorginstelling;  
- het verblijven in een instelling voor begeleid wonen of maatschappelijke opvang;  
- de opname in een inrichting als bedoeld in artikel 79q, tweede lid, van de wet;  
- het deelnemen aan een gedragsinterventie;  
- het volgen van onderwijs, gedurende een bepaalde termijn, ten hoogste gelijk aan 
de proeftijd;  
- het verrichten van arbeid, indien en zover dit dienstbaar is aan de opvoeding van de 
jeugdige; 
- andere voorwaarden, het gedrag van de veroordeelde betreffende.  
 
  
57 
 

