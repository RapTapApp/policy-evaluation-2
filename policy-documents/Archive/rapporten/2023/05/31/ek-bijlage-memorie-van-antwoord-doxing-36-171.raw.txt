36 171       Wijziging van het Wetboek van Strafrecht, het Wetboek van Strafrecht BES, het Wetboek van 
Strafvordering en het Wetboek van Strafvordering BES in verband met de strafbaarstelling van 
het zich verschaffen, verspreiden of anderszins ter beschikking stellen van persoonsgegevens 
voor intimiderende doeleinden (strafbaarstelling gebruik persoonsgegevens voor 
intimiderende doeleinden) 
 
Memorie van antwoord 
 
1. Inleiding 
 
Met belangstelling heb ik kennisgenomen van het voorlopig verslag over het onderhavige wetsvoorstel 
dat voorziet in strafbaarstelling van het gebruik van persoonsgegevens voor intimiderende doeleinden. 
De leden van de fracties van GroenLinks en de PvdA hebben aangegeven met belangstelling te hebben 
kennisgenomen van het wetsvoorstel. Het stemt deze leden positief dat voor de invulling van het begrip 
persoonsgegevens is aangesloten bij de Algemene verordening gegevensbescherming. Ook waarderen ze 
de gegeven duidelijkheid omtrent de positie van journalisten, klokkenluiders en betrokken burgers die 
maatschappelijke misstanden aan de kaak willen stellen. Zij hebben over het wetsvoorstel nog enkele 
vragen gesteld. Ook de D66-fractieleden hebben over het wetsvoorstel enkele vragen gesteld. De leden 
van de SGP-fractie hebben eveneens met belangstelling kennisgenomen van het wetsvoorstel. Zij 
hebben de noodzaak van de strafbaarstelling van het gebruik van persoonsgegevens voor intimiderende 
doeleinden onderschreven. Deze leden hebben over het wetsvoorstel enkele vragen gesteld. De leden 
van 50PLUS-fractie hebben zich aangesloten bij de vragen gesteld door de leden van de fracties van 
GroenLinks, de PvdA en de SGP.  
Ik dank de leden van deze fracties voor hun inbreng over het wetsvoorstel. Graag ben ik bereid de 
gestelde vragen te beantwoorden. Bij de beantwoording wordt zoveel mogelijk de volgorde van het 
voorlopig verslag aangehouden.
2. Dwangmiddelen en strafmaxima 
 
De leden van de fracties van GroenLinks en de PvdA hebben gevraagd wat de gevolgen van de 
 
twee in de Tweede Kamer aangenomen amendementen(Kamerstukken II 2022/23, 36171, nr. 8; 
Kamerstukken II 2022/23, 36171, 10) zijn voor de mogelijke inzet van dwangmiddelen.  
De twee door de Tweede Kamer aangenomen amendementen hebben tot gevolg dat het 
strafmaximum voor het strafbaar gestelde gebruik van persoonsgegevens voor intimiderende 
doeleinden (hierna ook te noemen: strafbare doxing) is verhoogd tot een gevangenisstraf van ten 
hoogste twee jaren of geldboete van de vierde categorie (Kamerstukken II 2022/23, 36171, nr. 8). 
Daarnaast is aan de voorgestelde bepaling een bijzondere strafverhogingsgrond toegevoegd voor 
het geval de strafbaar gestelde gedraging wordt gepleegd tegen personen in een bepaalde 
hoedanigheid (Kamerstukken II 2022/23, 36171, nr. 10), namelijk die van minister, 
staatssecretaris, commissaris van de Koning, gedeputeerde, burgemeester, wethouder, lid van een 
algemeen vertegenwoordigend orgaan, rechterlijk ambtenaar, advocaat, journalist of publicist in 
het kader van nieuwsgaring, ambtenaar van politie of buitengewoon opsporingsambtenaar. Als 
deze strafverhogingsgrond van toepassing is, wordt de op het feit gestelde gevangenisstraf met 
een derde verhoogd, deze bedraagt daardoor maximaal twee jaar en acht maanden.  
De twee amendementen hebben geen gevolgen voor de mogelijke inzet van dwangmiddelen. In het 
wetsvoorstel was namelijk al voorzien in aanpassing van artikel 67 Sv en artikel 100 Sv BES 
waardoor strafbare doxing wordt aangemerkt als een misdrijf waarvoor een bevel tot voorlopige 
hechtenis kan worden gegeven. Daarmee kunnen dwangmiddelen - als de aanhouding buiten 
heterdaad en de inverzekeringstelling – en bijzondere opsporingsbevoegdheden - als het vorderen 
van gegevens - reeds worden toegepast.  
Voorts hebben de leden van deze fracties gevraagd hoe de regering de twee amendementen 
waardeert die elkaar in strafmaximumverhogende werking versterken, wat het oordeel is over de 
intrinsieke strafwaardigheid van dit gedrag en hoe het geamendeerde strafmaximum zich verhoudt 
tot dat van vergelijkbare strafbare feiten.  
Het in het wetsvoorstel voorgestelde strafmaximum van één jaar gevangenisstraf of geldboete van 
de derde categorie werd passend geacht voor het misdrijf gebruik van persoonsgegevens voor 
intimiderende doeleinden. In de verhouding tot de wettelijke strafmaxima voor andere misdrijven 
meende ik dat bij die voorgestelde maximale strafhoogte sprake was van evenredigheid en dat de 
rechter voldoende ruimte zou hebben om een straf te bepalen die recht doet aan de specifieke 
feiten en omstandigheden van het geval. Dat neemt niet weg dat ik begrip had voor de door leden 
van verschillende fracties in de Tweede Kamer geuite wens om het mogelijk te maken dat in heel 
1 / 10 

De leden van de fracties van GroenLinks en de PvdA vragen vervolgens twee concrete 
voorbeelden te geven van feitelijkheden die als voldoende bewijs kunnen dienen van het voor 
strafbaarheid vereiste oogmerk. 
Strafbaar is de dader die zich persoonsgegevens van een ander verschaft, deze verspreidt of 
anderszins ter beschikking stelt met oogmerk om die ander vrees aan te jagen, ernstige overlast 
aan te doen of ernstig te hinderen in de uitoefening van zijn ambt of beroep. Voor het bewijs van 
het oogmerk kan de rechter acht slaan op onder meer uiterlijk kenbare gedragingen en uitlatingen 
van de verdachte voor, tijdens of na het zich verschaffen, verspreiden of anderszins ter beschikking 
stellen van persoonsgegevens van de ander. Het oogmerk zal in sommige gevallen ook uit de 
context kunnen worden afgeleid. Dat de verdachte heeft deelgenomen aan een chatgroep waarin 
uiterst negatief is gesproken over het slachtoffer of de kring van personen waartoe het slachtoffer 
behoort, kan voor het bewijs van het oogmerk bijvoorbeeld van belang zijn als de verdachte het 
strafbare oogmerk ontkent. In dit voorbeeld kunnen berichten uit de chatgroep waarin kwaad 
wordt gesproken over het slachtoffer als bewijsmateriaal dienen, tezamen met gegevens waaruit 
blijkt dat de dader lid is van de chatgroep (bijvoorbeeld berichten die hij daar achterlaat) en een 
bericht van de dader waarin hij persoonsgegevens van het slachtoffer deelt. Het oogmerk van de 
dader kan ook worden bewezen met behulp van verklaringen van getuigen aan wie de dader heeft 
verteld wat hij van plan was met de persoonsgegevens van een ander, uit aantekeningen in een 
dagboek of in een document waarin de dader persoonsgegevens heeft opgeslagen of berichten van 
de dader aan derden (bijvoorbeeld “ik heb eindelijk het adres gevonden van X, als ze mij bij haar 
huis ziet zal ze wel inzien dat ze haar standpunt moet herzien”). Veel hangt derhalve af van 
hetgeen uit objectieve feiten en omstandigheden blijkt over het oogmerk van de dader.  
Deze leden vragen vervolgens hoe het oogmerk zich verhoudt tot ‘opzet’ of ‘voorwaardelijk opzet’.  
Om strafbaar te zijn moet de verdachte de bedoeling hebben – het oogmerk – om het slachtoffer 
vrees aan te (laten) jagen, ernstige overlast aan te (laten) doen of ernstig te (laten) hinderen in 
zijn beroepsuitoefening. Aan het oogmerkvereiste kan zijn voldaan als de verdachte het gevolg van 
zijn gedraging heeft beseft en (mede) heeft beoogd. Het is niet voldoende dat hij daarmee 
eventueel rekening heeft gehouden en dat op de koop heeft toegenomen. Voorwaardelijk opzet is 
dus niet voldoende voor strafbaarheid van het gebruik van persoonsgegevens voor intimiderende 
doeleinden.  
Ook vragen deze leden wanneer een journalist in de uitoefening van zijn of haar beroep of een 
klokkenluider het oogmerk heeft een ander vrees aan te (laten) jagen, ernstige overlast aan te 
(laten) doen of ernstig te (laten) hinderen in zijn beroepsuitoefening. Zij vragen daarbij welke 
criteria de rechter moet aanhouden om te beoordelen of iemand handelt vanuit journalistieke 
motieven.  
De strafbaarstelling heeft uitsluitend betrekking op personen die persoonsgegevens verzamelen en 
verspreiden met kwaadaardige bedoelingen. Bij het bepalen of iemand die persoonsgegevens van 
een ander verzamelt of verspreidt zich schuldig heeft gemaakt aan strafbare doxing staat het 
oogmerk van diegene centraal, niet de hoedanigheid van de verdachte. Bij journalisten en 
klokkenluiders die nieuwsfeiten en misstanden openbaar maken – wat doorgaans eenvoudig zal 
kunnen worden opgemaakt uit de aard van een publicatie – zal van strafbaarheid geen sprake zijn. 
Als de intentie bij het vergaren, samenbrengen en publiceren van persoonsgegevens is gericht op 
nieuwsgaring of op het aan de kaak stellen van misstanden, is het oogmerk immers niet gericht op 
vrees aanjagen, ernstige overlast aandoen of ernstig hinderen in de beroepsuitoefening en is de 
betrokkene dus niet strafbaar op grond van het voorgestelde artikel 285d Sr. Het openbaar 
ministerie zal in dergelijke gevallen dan ook geen vervolging instellen en de rechter zal deze ook 
niet hoeven te beoordelen.  
Voorts hebben de leden van de fracties van GroenLinks en de PvdA gevraagd of het retweeten of 
anderszins verder verspreiden van persoonsgegevens een zelfstandig strafbaar feit oplevert, welke 
rol de omvang van de verspreiding (bijvoorbeeld het aantal volgers) daarbij speelt en hoe de 
impact van de verspreiding meegenomen wordt in de strafbepaling.  
 
Het verspreiden van persoonsgegevens, ook het verder verspreiden van gegevens nadat een ander 
die gegevens openbaar heeft gemaakt, is strafbaar op grond van het voorgestelde artikel 285d Sr 
als degene die dit doet daarbij het oogmerk heeft de ander vrees aan te (laten) jagen, ernstige 
overlast aan te (laten) doen of ernstig te (laten) hinderen in de beroepsuitoefening. Voor 
strafbaarheid is het niet van belang hoeveel personen kennis hebben genomen of kennis kunnen 
hebben nemen van de persoonsgegevens. In voorkomende gevallen kan de kring van personen 
aan wie persoonsgegevens van een ander worden verstrekt wel worden betrokken bij de 
3 / 10 

uitoefening van ambt of beroep. Of de drempel hiermee inderdaad juist is gelegd of dat deze toch 
te hoog is zal ik, zoals ik ook heb toegezegd bij de behandeling van dit wetsvoorstel in de Tweede 
Kamer, betrekken bij de invoeringstoets over dit wetsvoorstel.  
 
De leden van de D66-fractie hebben gevraagd naar het zich verschaffen van persoonsgegevens 
voor intimiderende doeleinden. Zij hebben twijfels bij de handhaafbaarheid hiervan omdat het 
oogmerk in die gevallen niet bekend zal worden en vragen de regering of zij de handhaving van de 
strafbaarstelling van het zich verschaffen nader kan toelichten.  
 
Bij het zich verschaffen van persoonsgegevens kan aan verschillende situaties worden gedacht: 
iemand vraagt anderen persoonsgegevens te verstrekken of iemand gaat daar geheel zelfstandig 
naar op zoek. Dit zich verschaffen van persoonsgegevens zal moeten plaatsvinden voordat 
gegevens daadwerkelijk kunnen worden gebruikt om een ander te intimideren. Op grond van de 
voorgestelde bepaling is dit strafbaar als de betrokkene op het moment van het zich verschaffen 
van persoonsgegevens van een ander het oogmerk had diegene te intimideren.  
 
De bedoeling van een persoon bij het verzamelen van gegevens zal niet altijd duidelijk kunnen zijn. 
Maar er zullen zich situaties kunnen voordoen waarin wel kan worden bewezen dat de verdachte 
zich persoonsgegevens heeft verschaft met het oogmerk van intimidatie. Bijvoorbeeld als een lijst 
van persoonsgegevens wordt aangetroffen bij een doorzoeking en de verdachte of een getuige 
verklaart dat deze zijn verzameld om de betrokkenen thuis ‘een aangekleed bezoekje’ te kunnen 
brengen. De mogelijke bewijsproblematiek met betrekking tot subjectieve bestanddelen in een 
delictsomschrijving doet niet af aan de strafwaardigheid van de gedraging. Dat in deze fase 
strafrechtelijk optreden al mogelijk wordt en daarmee de aanmerkelijke kans wordt verkleind dat 
meer schade wordt toegebracht, is daarbij eveneens van betekenis. Politie en justitie mogen niet 
met lege handen staan als bijvoorbeeld tijdens een doorzoeking een omvangrijke selectie 
persoonsgegevens wordt aangetroffen waarvan duidelijk is dat deze met kwaadwillende 
bedoelingen zijn verzameld. De handhaving van de strafbaarstelling zal naar verwachting beperkt 
zijn tot dit soort gevallen, waarin het oogmerk van de betrokkene bij het zich verschaffen van 
persoonsgegevens bekend wordt. 
 
Ook de leden van de SGP-fractie hebben gevraagd naar de strafbaarstelling van het zich 
verschaffen van persoonsgegevens van een ander voor intimiderende doeleinden. Deze leden 
hebben gevraagd wanneer het zich verschaffen van persoonsgegevens strafbaar wordt. Daarbij 
veronderstellen zij dat intimiderende doeleinden zich pas openbaren na het verspreiden of 
anderszins ter beschikking stellen van persoonsgegevens van een ander of een derde. Zij hebben 
gevraagd of de verdachte met terugwerkende kracht strafbaar wordt als hij later het oogmerk 
krijgt om reeds verschafte gegevens te gebruiken met het oogmerk een ander vrees aan te jagen.  
 
Voor strafbaarheid op grond van het voorgestelde artikel 285d Sr is het oogmerk van de dader op 
het moment van het zich verschaffen, verspreiden of anderszins ter beschikking stellen van 
gegevens bepalend. Als dit oogmerk op dat moment was gericht op het vrees aan (laten) jagen, 
ernstige overlast aan (laten) doen of ernstig (laten) hinderen in de uitoefening van ambt of beroep 
is de dader strafbaar. Als de betrokkene over persoonsgegevens beschikt en op enig moment het 
idee krijgt om deze gegevens te gebruiken om een ander te intimideren wordt hij niet met 
terugwerkende kracht strafbaar vanwege het zich verschaffen van die gegevens. Dan is de 
betrokkene wel strafbaar als hij de persoonsgegevens verspreid met voormeld oogmerk. Overigens 
kan het oogmerk van een dader reeds bekend worden ten tijde van het zich verschaffen van 
persoonsgegevens, bijvoorbeeld als de betrokkene in een appgroep vraagt persoonsgegevens van 
een bepaalde groep personen te delen omdat hij diegenen wil intimideren.  
 
De leden van de SGP-fractie hebben daarnaast gevraagd of de strafbaarstelling ziet op het delen 
van persoonsgegevens met een ander die daarom vraagt, terwijl de verstrekker geen weet heeft 
van de intimiderende doeleinden van de ontvanger. Zij vragen of opzet vereist is om tot een 
bewezen feit te komen. 
 
In het door de leden van de SGP-fractie genoemde voorbeeld waarbij de verstrekker geen weet 
heeft van de intimiderende doeleinden van de ontvanger, zal geen sprake zijn van strafbaar 
handelen van de kant van de verstrekker. De verstrekker heeft namelijk niet het voor de strafbare 
intimidatie vereiste oogmerk. Om tot een bewezen feit te komen is inderdaad een vorm van opzet 
vereist, te weten het oogmerk van intimidatie. Het oogmerk van de verdachte bij de strafbaar 
gestelde gedragingen met de persoonsgegevens van een ander of een derde moet zijn gericht op 
het (laten) aanjagen van vrees, het (laten) aandoen van ernstige overlast of ernstig (laten) 
5 / 10 

adviezen hebben geen aanleiding gegeven om in een aangepaste strafbaarstelling voor Caribisch 
Nederland te voorzien.  
 
Naar aanleiding van het advies van de Raad van State waarin werd geadviseerd in de toelichting 
nader in te gaan op de strafbaarstelling van doxing in Caribisch Nederland is nogmaals informeel 
ambtelijk contact opgenomen met het Korps Politie Caribisch Nederland en het openbaar ministerie 
BES. Ook uit dat contact is niet gebleken dat lokale aanpassingen in de strafbaarstelling nodig zijn. 
Daarom is – conform het uitgangspunt van het kabinetsbeleid dat alle Nederlanders gelijkwaardig 
behandeld worden waaruit volgt dat de burgers in Caribisch Nederland hetzelfde niveau van 
strafrechtelijke bescherming wordt geboden - aangesloten bij de formulering van de strafbepaling 
zoals deze in Nederland is voorgesteld. Zo kan worden voorkomen dat degenen die zich in 
Caribisch Nederland schuldig maken aan doxing straffeloos blijven. 
6. Verhouding andere wetgeving 
De leden van de fracties van GroenLinks en de PvdA hebben gevraagd in hoeverre de nieuwe 
wetgeving en wetgevingsvoorstellen vanuit de Europese Unie met betrekking tot sociale media en 
het internet, zoals de Digital Markets Act en de Digital Services Act, een bijdrage leveren aan het 
voorkomen van strafbare doxing en het snel offline halen van content die strafbare doxing inhoudt.  
De Digital Services Act biedt geharmoniseerde regels voor tussenhandeldiensten, inclusief regels 
over wat zij moeten doen met illegale content. Door het gebruik van persoonsgegevens voor 
intimiderende doeleinden strafbaar te stellen wordt duidelijk gemaakt dat berichten waarmee deze 
strafbare gedraging wordt gepleegd, gezien kunnen worden als illegale content. Dat betekent onder 
andere dat na inwerkingtreding van de Digital Services Act meldingen over strafbare doxing door 
slachtoffers rechtstreeks bij hostingservices moeten kunnen worden gedaan en dat er bij kennis 
van het bestaan van strafbare doxing bij de dienst prompt wordt gehandeld om deze illegale 
informatie te verwijderen.  
De leden van de fracties van GroenLinks en de PvdA hebben daarnaast gevraagd of het zich 
verschaffen van persoonsgegevens niet strafbaar zou zijn als poging tot doxing op grond van 
artikel 45 Sr als het als het ‘zich verschaffen’ van persoonsgegevens niet als gedraging in de 
delictsomschrijving zou zijn opgenomen. Zij hebben gevraagd of het wenselijk is om tevens de 
‘poging tot verschaffen’ van persoonsgegevens met het oogmerk om – kort gezegd – strafbare 
doxing te plegen, ook al strafbaar te stellen en hoe dit zich verhoudt tot het wettelijke systeem 
waarin alleen voor ernstige delicten met een strafbedreiging van 8 jaar of meer ook de 
voorbereiding strafbaar gesteld is via artikel 46 Sr. 
Inderdaad zou het zich verschaffen van persoonsgegevens in sommige gevallen een strafbare 
poging tot het gebruik van persoonsgegevens voor intimiderende doeleinden kunnen opleveren, 
ook als het ‘zich verschaffen’ van persoonsgegevens voor intimiderende doeleinden niet zou zijn 
opgenomen in de delictsomschrijving en daarmee niet strafbaar zou zijn op grond van de 
voorgestelde strafbepaling. Een strafbare poging tot doxing kan bijvoorbeeld aan de orde zijn als 
het verspreiden van de persoonsgegevens niet zou zijn gelukt vanwege een technisch probleem bij 
de verspreiding. Een essentiële voorwaarde voor een strafbare poging is namelijk dat het delict (de 
strafbare doxing) niet wordt voltooid vanwege een van de wil van de dader onafhankelijke 
omstandigheid. Iemand kan zich echter ook persoonsgegevens verschaffen van een ander om die 
ander daarmee in de fysieke wereld vrees aan te jagen, ernstige overlast te veroorzaken of ernstig 
te hinderen in de uitoefening van ambt of beroep. Als het handelen van de betrokkene zich hiertoe 
heeft beperkt, is er nog geen sprake van een strafbare poging tot verspreiding van 
persoonsgegevens. Zoals ik heb toegelicht in mijn antwoord op een vraag van de leden van de 
D66-fractie is ook dergelijk handelen op zichzelf strafwaardig en is strafbaarstelling wenselijk (zie 
ook paragraaf 3).  
Een strafbare poging tot doxing is echter niet ondenkbaar. Een voorbeeld is de situatie waarin in 
een appgroep persoonsgegevens worden gevraagd maar deze gegevens niet beschikbaar bleken. 
Net als voor alle andere misdrijven geldt dat een poging tot het plegen van een misdrijf strafbaar is 
als het voornemen van de dader zich door een begin van uitvoering heeft geopenbaard (artikel 45, 
eerste lid, Sr). De verhouding tot de zelfstandige strafbaarstelling van voorbereidingshandelingen 
voor zeer ernstige misdrijven – waarnaar deze leden ook vroegen – bestaat daarin, dat dergelijke 
strafbaarstellingen het niet laten aankomen op een begin van uitvoering, hetgeen dus onder de 
voorgestelde strafbaarstelling wel wordt vereist.   
Vervolgens hebben de leden van de fracties van GroenLinks en de PvdA gevraagd waarom er niet 
voor is gekozen het doen van een oproep om persoonsgegevens te delen met het oogmerk om 
daar vervolgens strafbare doxing mee te plegen strafbaar te stellen, in plaats van het ‘zich 
verschaffen’ van de persoonsgegevens. Deze leden hebben tevens gevraagd in welke 
7 / 10 

De leden van de D66-fractie hebben gevraagd wie strafrechtelijk verantwoordelijk is als zelflerende 
algoritmes de persoonsgegevens van iemand verspreiden teneinde te intimideren en wat de rol van 
sociale media-platforms is in deze.  
 
Het scenario dat leden van de D66-fractie hebben beschreven is technisch erg complex. Een 
dergelijk algoritme of systeem zou in eerste instantie zelfstandig informatie van webpagina’s 
moeten zoeken, vinden en bewaren, om vervolgens een plek te creëren om de informatie te 
publiceren. Het algoritme of systeem zou dan bijvoorbeeld zelf een account moeten maken op 
social media (waar die platformen dan ook op kunnen ingrijpen) of een website moeten bouwen om 
de informatie op te plaatsen. Dat is een erg complexe serie ‘handelingen’ en vraagt dermate veel 
rekenkracht dat het zeer onwaarschijnlijk is dat dit zonder menselijke aansturing zal kunnen 
gebeuren. Indien menselijke aansturing wel mogelijk zou zijn, is diegene die aanstuurt ook 
verantwoordelijk en kan diegene daarvoor eventueel ook strafrechtelijk aansprakelijk zijn.  
 
Ook hebben de leden van de D66-fractie gevraagd of, en zo ja, hoe algoritmes gaan worden 
ingezet bij de opsporing van doxing.  
 
In algemene zin kan gesteld worden dat het zoeken naar persoonsgegevens op internet nagenoeg 
alleen kan met gebruikmaking van algoritmes. Dat geldt bijvoorbeeld al voor een eenvoudige 
zoekslag met google search in voor het brede publiek toegankelijke bronnen, waarvoor Google 
algoritmes gebruikt. Hiervan kan de politie, binnen haar bestaande bevoegdheden, ook gebruik 
maken wanneer gezocht wordt op persoonsgegevens van een slachtoffer van doxing. Of het, na 
inwerkingtreding van het wetsvoorstel, noodzakelijk zal zijn om aanvullende middelen in te zetten, 
hangt af van onder meer het aantal en het type zaken. Daar kan op dit moment nog weinig over 
worden gezegd, anders dan dat dit binnen de bestaande opsporingsbevoegdheden zal moeten 
passen. 
 
7. Aangifte 
De leden van de D66-fractie hebben gevraagd wie naast het slachtoffer aangifte kunnen doen van 
strafbare doxing. Zij hebben gevraagd of maatschappelijke organisaties of het in 2024 operationeel 
wordende meldpunt doxing dit ook kunnen.  
 
Er dient een onderscheid te worden gemaakt tussen het doen van een aangifte van strafbare 
doxing bij de politie en het melden van doxing bij tussenhandeldiensten. Door de strafbaarstelling  
worden slachtoffers in staat gesteld om aangifte te doen van het gebruik van persoonsgegevens 
voor intimiderende doeleinden. Ook anderen die daarvan kennis dragen kunnen aangifte doen 
(artikel 161 Sv). De politie heeft overigens geen aangifte nodig om een opsporingsonderzoek te 
kunnen starten.  
 
Slachtoffers kunnen daarnaast een melding van strafbare doxing doen bij tussenhandeldiensten 
met een verzoek tot verwijdering van gegevens waarmee dit feit is gepleegd of een melding 
hiervan doen via een meldpunt. Meldpunten hebben specifieke expertise op het gebied van illegale 
inhoud en kunnen verzoeken doen bij tussenhandeldiensten om deze inhoud te verwijderen. 
Meldpunten kunnen de informatie die zij ontvangen doorgeven aan de politie ten behoeve van een 
opsporingsonderzoek, maar hebben niet tot taak aangifte te doen van strafbare feiten. Voorbeelden 
van bestaande meldpunten zijn het Expertisebureau Online Kindermisbruik (EOKM) en het 
Meldpunt internet discriminatie (MiND). Voor doxing en andere onrechtmatige online content wordt 
in de loop van 2024 een laagdrempelige meldvoorziening opgezet die content kan classificeren en 
illegale content met een verwijderverzoek kan doorgeleiden naar internet tussenpersonen. Dat is 
een maatregel die de druk op de strafrechtketen en op de civiele rechter moet verminderen.   
 
Deze leden hebben ook gevraagd of een platform medeplichtig is aan doxing als het 
persoonsgegevens van het slachtoffer niet op verzoek van het slachtoffer worden verwijderd. 
Daarnaast hebben zij gevraagd of het slachtoffer het platform (mede-) aansprakelijk kan stellen 
voor (inmiddels) geleden schade als het platform uitvoering geeft aan het bevel van officier van 
justitie om persoonsgegevens ontoegankelijk te maken.  
 
Artikel 6:196c BW regelt de vrijstellingen voor aansprakelijkheid van internettussenpersonen, 
overeenkomstig de Richtlijn Elektronische Handel. Deze richtlijn zal begin 2024 worden vervangen 
door de Digital Services Act. Tussenhandeldiensten zijn niet aansprakelijk indien ze niet weten van 
de activiteit of informatie met een onrechtmatig karakter op hun dienst dan wel zodra ze dat wel 
weten prompt handelen om de illegale inhoud te verwijderen of de toegang daartoe onmogelijk te 
maken. Een platform dat bij het verkrijgen van de kennis over strafbare doxing de gegevens 
9 / 10 

