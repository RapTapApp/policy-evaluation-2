 
 
 
 
  
Plan van aanpak monitoring & evaluatie 
Masterplan basisvaardigheden 
 
 
Funderend onderwijs 
Voorjaar 2023 
 
 

1 Inleiding 
1.1 Masterplan basisvaardigheden 
 
Iedereen in Nederland verdient een goed bestaan en moet mee kunnen doen. Dat begint bij het 
bieden van dezelfde kansen aan alle kinderen om zich te ontwikkelen en te ontplooien. Het 
1
coalitieakkoord 'Omzien naar elkaar, vooruitkijken naar de toekomst' bevat daarom plannen die 
er voor moeten zorgen dat elk kind goed leert lezen, schrijven en rekenen. Maatregelen om dit te 
realiseren, vallen samen in het Masterplan basisvaardigheden. 
 
Masterplan basisvaardigheden 
Het programma heeft als doel scholen te ondersteunen met de ontwikkeling van de 
basisvaardigheden bij leerlingen, en daarmee de resultaten op de basisvaardigheden 
aantoonbaar te verbeteren. Dat is hard nodig: een deel van de leerlingen verlaat het funderend 
2
onderwijs op dit moment zonder goede beheersing van de basisvaardigheden.  
 
Relatie met andere beleidstrajecten 
Ook via andere beleidstrajecten wordt stevig ingezet op de kwaliteit van het funderend 
onderwijs. Zo wordt de komende periode het toezicht op scholen aangescherpt. Ook wordt 
ingezet op het verbeteren van de kansengelijkheid in het onderwijs. Tenzij expliciet wordt 
aangegeven, vallen deze beleidstrajecten buiten de scope van dit plan van aanpak. 
1.2 Doelstelling 
 
Bij een goede uitvoering van het Masterplan horen monitoring en evaluatie. Op deze manier 
houden we zicht op de implementatie van het Masterplan op scholen en op de resultaten van het 
programma. Dit helpt om tijdig bij te kunnen sturen en om te bepalen of beleid het gewenste 
effect heeft. Het Masterplan basisvaardigheden bevat daarom een uitgebreid monitorings- en 
evaluatieprogramma. Dit programma biedt ons: 
1. zicht op de implementatie en het effect van (maatregelen uit) het Masterplan – en de 
subsidieregeling ‘Verbetering basisvaardigheden’ in het bijzonder – zodat OCW en het 
onderwijsveld een actueel beeld hebben van de uitvoering van het programma, de 
succesfactoren en knelpunten en het proces dat scholen doorlopen. 
2. zicht op (de ontwikkeling van) het vaardigheidsniveau en de prestaties van leerlingen op de 
basisvaardigheden, zodat OCW en het onderwijsveld een actueel beeld hebben van de 
basisvaardigheden in het algemeen en de effecten van het Masterplan op de 
basisvaardigheden in het bijzonder. 
 
Ook wordt zo bijgedragen aan een bredere kennisbasis over (het ontwikkelen van) de 
basisvaardigheden voor onderwijspersoneel. 
1.3 Plan van aanpak 
 
Het plan van aanpak valt analoog aan deze doelen uiteen in twee onderdelen: implementatie- en 
evaluatieonderzoek en de monitor basisvaardigheden. Deze onderdelen staan niet los van 
elkaar, maar dragen gezamenlijk bij aan de bredere vraag of de middelen die in het kader van 
het Masterplan beschikbaar zijn effect hebben en welke maatregelen goed werken en welke 
niet. Ook zijn er onderzoeken om onze kennis over de basisvaardigheden te vergroten.  
 
 
1
 Rijksoverheid (2022). Coalitieakkoord 'Omzien naar elkaar, vooruitkijken naar de toekomst', op: 
https://www.rijksoverheid.nl/documenten/publicaties/2022/01/10/coalitieakkoord-omzien-naar-elkaar-vooruitkijken-naar-de-toekomst  
2
 Kamerstukken II, 2022, 31293-620. 
 
 
 

1.4 Leeswijzer 
 
In hoofdstuk 2 wordt de aanleiding en opzet van het Masterplan toegelicht. Deze informatie 
vormt het vertrekpunt voor het inhoudelijke deel van het plan van aanpak. In hoofdstuk 3 t/m 9 
vindt u een nadere uitwerking van het implementatie- en evaluatieonderzoek over de 
subsidieregeling en pijlers van het Masterplan. In elk hoofdstuk wordt toegelicht welk doel wordt 
nagestreefd met het onderzoek, welke vragen centraal staan en welke bronnen benut worden 
om deze vragen te beantwoorden. Aansluitend wordt aandacht besteed aan het delen van 
onderzoeksresultaten met het onderwijsveld en de Tweede Kamer (hoofdstuk 10) en de 
governancestructuur (hoofdstuk 11).  
 
Veel voorkomende afkortingen 
 
bao               basisonderwijs  
po  primair onderwijs  
IvhO             Inspectie van het Onderwijs  
OCW            Ministerie van Onderwijs, Cultuur en Wetenschap 
pro                praktijkonderwijs 
sbo               speciaal basisonderwijs 
so  speciaal onderwijs  
vo  voortgezet onderwijs (inclusief praktijkonderwijs) 
(v)so (voortgezet) speciaal onderwijs 
 
 
 

Maatschappelijke trends hebben mogelijk invloed op de taalbeheersing van leerlingen. Denk 
bijvoorbeeld aan trends zoals minder lezen en schrijven in de vrije tijd en een dalend aantal 
bibliotheekvestigingen. Leerlingen lezen weliswaar volop korte teksten, bijvoorbeeld berichten op 
hun smartphone, maar besteden minder tijd aan het geconcentreerd lezen van langere teksten 
9
of boeken. 
 
Rekenen  
Bij rekenen gaat het om basisvaardigheden die bijdragen aan de gecijferdheid van leerlingen. 
Denk bijvoorbeeld aan kennis, vaardigheden en inzichten over getallen en verhoudingen. 
 
Uit onderzoek blijkt dat: 
• Veel po-leerlingen alleen het fundamentele niveau voor rekenen halen: aan het eind van het 
10
bao haalt 32,7% van de leerlingen het streefniveau 1S. In het sbao is dit 1,8%.  
• Het wiskundeniveau van 15-jarigen tussen 2003 en 2012 geleidelijk is gedaald. In 2015 
daalde de gemiddelde wiskundescore nog iets sterker. In 2018 zet deze daling niet door: de 
11
prestaties in dit jaar zijn van een gelijk niveau als de prestaties in 2015. 
• Vanuit alle vo-niveaus verlieten leerlingen in het schooljaar 2020/2021 het vo zonder een 
voldoende voor wiskunde (vmbo-b: 21%; vmbo-k: 43%; vmbo-g/t: 27%; havo: 18%; vwo: 
12
14%). 
• Tijdens de coronapandemie hebben po- en vo onderbouw-leerlingen minder geleerd dan 
13
vergelijkbare groepen leerlingen voor het uitbreken van de pandemie. 
 
Burgerschap  
Burgerschapsonderwijs gaat over het bijbrengen van kennis over en respect voor de 
basiswaarden van onze samenleving, de democratische rechtstaat en diversiteit en over de 
sociale en maatschappelijke competenties die daarvoor nodig zijn. 
 
Uit onderzoek blijkt dat: 
14
• De burgerschapskennis van groep 8-leerlingen sinds 2009 licht is gedaald. 
• Een meerderheid van de schoolleiders en leerkrachten in het bao aangeeft dat het 
15
burgerschapsonderwijs op hun school nog verder ontwikkeld moet worden. Sommige 
scholen hebben nog beperkt zicht op de burgerschapscompetenties van hun leerlingen: drie 
16
op de vijf leraren geeft aan de leerresultaten voor burgerschap niet bij te houden. 
• De kennis van burgerschap en de democratische rechtsstaat van vo-leerlingen is gelijk aan 
het internationale gemiddelde, maar lager dan de kennis van scholieren in landen die op 
Nederland lijken, zoals België (Vlaanderen) en Denemarken. Ook zijn de verschillen tussen 
leerlingen in Nederland vaak groter: één op de drie leerlingen heeft veel 
17
burgerschapskennis, één op de drie leerlingen (heel) weinig. 
 
Ook zijn er geen heldere kerndoelen voor burgerschap. Hierdoor is er variatie in de wijze waarop 
scholen invulling geven aan hun burgerschapsonderwijs.  
 
Digitale geletterdheid  
Onder digitale geletterdheid vallen de domeinen informatievaardigheden, mediawijsheid, ICT-
basisvaardigheden en computational thinking. 
 
 
Utrecht. 
9
 Onderwijsraad (2022). Taal en Rekenen in het vizier. Onderwijsraad: Den Haag. 
10
 Inspectie van het Onderwijs (2022) Peil.rekenen-wiskunde einde (speciaal) basisonderwijs 2018-2019. Inspectie van het 
Onderwijs: Utrecht. 
11
 Gubbels, J., A. van Langen, N. Maassen & Meelissen, M. (2019). Resultaten PISA-2018 in vogelvlucht. Universiteit Twente: 
Enschede.  
12
 Inspectie van het Onderwijs (2022). Staat van het Onderwijs 2022. Inspectie van het Onderwijs: Utrecht.  
13
 Ministerie van OCW (2022). Derde voortgangsrapportage NP Onderwijs. Ministerie van OCW: Den Haag. 
14
 Inspectie van het Onderwijs (2022). Peil.Burgerschap 2019-2020. Inspectie van het Onderwijs: Utrecht. 
15
 Inspectie van het Onderwijs (2022). Peil.Burgerschap 2019-2020. Inspectie van het Onderwijs: Utrecht. 
16
 Inspectie van het Onderwijs (2022). Staat van het Onderwijs 2022. Inspectie van het Onderwijs: Utrecht.  
17
 Munniksma, A., Dijkstra, A., Veen, I. van der, Ledoux, G., Werfhorst, H. van der, Dam, G. ten (2017). Burgerschap in het voortgezet 
onderwijs. Nederland in vergelijkend perspectief. Amsterdam University Press Universiteit van Amsterdam: Amsterdam. 
 
 
 

 
 
 
Deze beleidsdoelen zijn het vertrekpunt voor dit plan van aanpak en de onderzoeken die in dit 
verband worden uitgevoerd. 
 
Toelichting Masterplan 
Het Masterplan bestaat uit een breed pakket aan maatregelen en activiteiten. Dit pakket valt 
uiteen in twee hoofdonderdelen:  
• Financiële impuls en directe ondersteuning voor scholen via een subsidieregeling 
• Beleidsmaatregelen 
 
Financiële impuls en directe ondersteuning voor scholen 
Met deze financiële impuls worden scholen op korte en lange termijn gefaciliteerd om gericht te 
werken aan het verbeteren van de basisvaardigheden.  
- Er is een basissubsidie voor scholen ter verbetering van de basisvaardigheden via bewezen 
effectieve interventies. De basissubsidie kan gebruikt worden voor één of meerdere 
bewezen effectieve interventies en aan monitoring via valide, genormeerde toetsen.  
- Er is een aanvullende subsidie voor scholen, inclusief hulp en expertise van een basisteam. 
- Het is de ambitie om te komen tot een structureel instrument om financiële middelen te 
verdelen onder scholen die dat het meest nodig hebben. 
 
Toelichting subsidieregeling 
Via een subsidieregeling worden scholen ondersteund bij het verbeteren van de 
basisvaardigheden. Deze ondersteuning is tweeledig: scholen kunnen aanspraak maken op 
een basissubsidie en op een aanvullende subsidie in combinatie met ondersteuning van een 
basisteam. 
 
Basissubsidie 
De basissubsidie richt zich op interventies gebaseerd op praktijkkennis voor het verbeteren 
van de basisvaardigheden. Passende interventies zijn o.a. activiteiten gericht op extra 
instructie en onderwijstijd voor leerlingen, effectieve didactiek, professionalisering van het 
 
 
 

- De Inspectie specificeert in haar onderzoekskaders eisen voor basisvaardigheden voor 
scholen. 
 
V. Basisblik, door monitoring en onderzoek, inclusief scherper toezicht 
- Het zicht op de ontwikkeling van de basisvaardigheden wordt op stelselniveau verbeterd. 
Hiertoe komt er een verplichting om deel te nemen aan peilingsonderzoeken en wordt de 
deelname aan internationale peilingsonderzoeken uitgebreid.  
- Scholen verbeteren de monitoring van prestaties op de basisvaardigheden. Scholen werken 
hiervoor met erkende leerlingvolgsystemen. 
- De inspectie krijgt beter zicht in de klas door versterking ven het toezicht.  
 
In de bijlage vindt u een visueel overzicht van de beleidsdoelen en activiteiten.  
 
Deze aanpak sluit aan bij de kennis die er op dit moment is over wat wel en niet werkt bij het 
verbeteren van de basisvaardigheden. Zo concludeerde de IvhO in de Staat van het Onderwijs 
2022 dat ook andere landen, waaronder Ierland en Zweden, een verbetering van de 
basisvaardigheden hebben gerealiseerd. Zij realiseerden dit onder andere door een nauwe 
samenwerking tussen ministerie, raden, bonden en inspecties. Er werd geïnvesteerd in het 
versterken van de vakinhoudelijke en didactische expertise van onderwijspersoneel, er werden 
heldere doelen gesteld, zowel voor individuele scholen als op landelijk niveau, en de 
25
vorderingen werden gemonitord en geëvalueerd. 
2.4 Beleidstheorie 
 
Op basis van de bovenstaande informatie kunnen we de beleidstheorie voor het Masterplan 
basisvaardigheden verder expliciteren. Een beleidstheorie is het geheel aan veronderstellingen 
waar beleid op rust en bevat een beschrijving van het beleid, de doelen, middelen en activiteiten 
26
om deze doelen te bereiken, inclusief hun onderlinge samenhang. 
 
Figuur 3 Beleidstheorie Masterplan basisvaardigheden  
 
Financiële impuls voor scholen 
Aanleiding
Input Activiteiten
De basisvaardigheden van 
* Financiele middelen via * Interventies op schoolniveau
leerlingen moeten verbeteren. 
subsidieregeling * Ondersteuning basisteams op 
Een van de manieren om dit te 
* Kennis en expertise via schoolniveau, bijv. advies geven 
doen, is door financiele 
basisteams over interventies
ondersteuning aan scholen om 
evidence informed interventies in 
te zetten. Ook kennis en kunde 
via basisteams helpt hierbij.
Output
Outcome
Intermediate outcome
* Aantal en type deelnemende * Resultaten van leerlingen op 
* Meer kennis en kunde bij 
scholen subsidieregeling
basisvaardigheden verbeteren
personeel over en inzet van 
* Aantal en type interventies dat 
* Scholen die het minst 
effectieve leer- en 
scholen uitvoeren
presteren, verbeteren
ontwikkelmiddelen
* Aantal en type ondersteunde 
* Meer kennis en kunde bij 
scholen door basisteams
personeel over 
* Aantal en type activiteiten van 
basisvaardigheden
basisteams
 
 
 
 
25
 Inspectie van het Onderwijs (2022). Staat van het Onderwijs 2022. Inspectie van het Onderwijs: Utrecht. 
26
 De kern van de beleidstheorie wordt over het algemeen weergegeven in de vorm van een pijlenschema waarin de relaties tussen 
middelen (inputs), activiteiten (throughputs), prestaties (outputs) en de beoogde impact (outcomes) visueel worden getoond in de 
vorm van een doelenboom. 
 
 
 

Pijler III. Aansluiting school en omgeving: versterken van taalomgeving 
Activiteiten
Aanleiding Input
Stimuleren van een taalrijke 
* Financiele middelen
De taalvaardigheid van 
omgeving op school en de 
* Samenwerking tussen 
leerlingen moet verbeteren. Uit 
kinderopvang via de 
onderzoek naar de effecten van ministeries
programma’s de Bibliotheek op 
de Bibliotheek op school blijkt 
school en BoekStart in de 
dat het programma effectief is in 
kinderopvang
het voorkomen van 
laaggeletterdheid 
Output
Intermediate outcome
Outcome
500 nieuwe BoekStartlocaties 
* Passende boekcollectie op 
kinderopvang, 780 nieuwe Resultaten van leerlingen op taal 
meer locaties
vestigingen Bibliotheek op school in verbeteren
* Motivatie van leerlingen om te 
po en 80 nieuwe vestigingen van 
lezen neemt toe
de Bibliotheek op school op het 
* Leerlingen gaan meer lezen
vmbo. In CN: BoekStart op 16  
kinderopvanglocaties en 
Bibliotheek op school op alle 
scholen
 
 
Pijler IV. Duidelijke opdracht aan het funderend onderwijs 
Aanleiding
Activiteiten
Input
De landelijk vastgelegde 
kerndoelen en * Ontwikkeling kerndoelen po en 
* Financiele middelen
examenprogramma’s zijn niet meer 
onderbouw vo Nederlands, 
* Kennis en expertise
actueel. Om leerlingen goed voor te 
rekenen en wiskunde, 
bereiden op hun vervolgopleiding 
burgerschap en DG
en toekomst, is actualisatie 
* Ontwikkeling 
noodzakelijk. Ook kunnen scholen 
examenprogramma's 
zo meer focus aanbrengen in hun 
Nederlands, wiskunde en MA
onderwijs in de basivaardigheden
Output
Intermediate outcome
Outcome
* Oplevering onceptkerndoelen 
* Leraren weten wat leerlingen 
Resultaten leerlingen op 
en examenprogramma's, 
moeten leren en wat zij moeten 
basisvaardigheden verbeteren
inclusief fase van beproeving
kunnen ten aanzien van de 
* Onderhoudskalender voor het 
basisvaardigheden
curriculum
* Scholen kunnen focus 
aanbrengen in het onderwijs
 
 
 
 
 
 
 
 
 
 
 
 
 
 
 
 
 
 
 
 
 
 

3 Financiële impuls en ondersteuning scholen 
3.1 Inleiding 
 
Via een subsidieregeling worden scholen ondersteund bij het verbeteren van de 
basisvaardigheden. Deze ondersteuning is tweeledig: scholen kunnen aanspraak maken op een 
basissubsidie en een aanvullende subsidie in combinatie met ondersteuning van een basisteam. 
 
Structurele financiering 
OCW werkt aan structurele financiering voor het versterken van de basisvaardigheden. Voor 
deze bekostiging wordt een nieuw financieringsinstrument ontwikkeld. Tot deze nieuwe 
bekostigingsmogelijkheid er is, wordt de subsidieregeling voortgezet. Op deze manier 
kunnen scholen ook de komende periode gericht werken aan het verbeteren van de 
basisvaardigheden. 
 
Via verschillende onderzoeken wordt de uitvoering en het effect van de subsidieregeling 
onderzocht. De meerjarige implementatiemonitor geeft met name inzicht in de implementatie van 
de subsidieregeling door scholen en het proces dat zij doorlopen. Welke interventies kiezen zij 
met de middelen? Wat gaat goed? En wat kan beter? Via het effectonderzoek wordt onderzocht 
wat de resultaten van de subsidieregeling zijn en in hoeverre de leerprestaties van leerlingen op 
de basisvaardigheden verbeteren. 
3.2 Overzicht 
 
Doel De implementatiemonitor en het effectonderzoek bieden zicht op 
de implementatie en het effect van de extra financiële impuls voor 
scholen via de subsidieregeling ‘Verbetering basisvaardigheden’ 
en ondersteuning door basisteams. De onderzoeken geven 
inzicht in de uitvoering in de praktijk, zodat het instrumentarium zo 
nodig kan worden bijgesteld. 
Onderzoeksvragen 1. Hoe verloopt de implementatie van de subsidieregeling op 
scholen? 
2. In welke mate worden de doelstellingen van de 
subsidieregeling bereikt? 
 
In de toelichting in paragraaf 3.3 vindt u een uitgebreide 
toelichting op de onderzoeksvragen die centraal staan in beide 
onderzoeken. 
Indicatoren De implementatiemonitor biedt inzicht in de volgende indicatoren: 
1. Het aandeel scholen met een onvoldoende of zeer zwak 
oordeel van de IvhO dat gebruik maakt van de 
subsidieregeling. 
 
Het effectonderzoek biedt inzicht in de volgende indicatoren: 
1. De (ontwikkeling van het) vaardigheidsniveau van po-
leerlingen op begrijpend lezen en spelling. 
2. De (ontwikkeling van het) vaardigheidsniveau van onderbouw 
vo-leerlingen op Nederlands leesvaardigheid en 
woordenschat. 
3. De (ontwikkeling van het) vaardigheidsniveau van po-
leerlingen op rekenen-wiskunde. 
 
 
 

en knelpunten die scholen ervaren en de ervaren opbrengsten. In het implementatieonderzoek 
staan de volgende vragen centraal: 
1. Ingelote scholen 
Welke scholen maken gebruik van de subsidieregeling?  
Welke kenmerken hebben deze scholen? 
2. Proces op scholen  
Hoe beslissen scholen welke interventies zij inzetten? 
Hoe betrekken scholen het team bij hun interventiekeuze?  
Is er instemming van de MR voor de interventiekeuze? 
3. Interventiekeuze & uitvoering 
Welke interventies uit de menukaart zetten scholen in?  
Met welk doel zetten scholen deze interventies in? 
Op welke leerlingen hebben deze interventies betrekking? 
Welke personen uit het team zijn betrokken bij de uitvoering van interventies? 
Met welke partijen wordt samengewerkt om interventies uit te voeren? 
In hoeverre zijn scholen in staat om interventies uit te voeren? 
In hoeverre slagen scholen er in het subsidiebedrag te besteden aan interventies? 
4. Ervaringen van scholen 
Hoe tevreden zijn scholen met de uitvoering van interventies? 
Hoe brengen scholen de opbrengsten van interventies in kaart? 
Welke opbrengsten op de basisvaardigheden merken scholen als gevolg van de 
interventies? 
Welke nevenopbrengsten merken scholen als gevolg van de interventies? 
In hoeverre sluiten deze opbrengsten aan op de vooraf gestelde doelen? 
Welke succesfactoren en knelpunten ervaren scholen bij de uitvoering van interventies? 
In hoeverre worden interventies gecontinueerd na afloop van de subsidieperiode? 
5. Ondersteuning basisteam 
Welke activiteiten voeren de basisteams uit? 
Maken scholen met ondersteuning van een basisteam andere keuzes in de inzet van het 
subsidiebedrag dan scholen die geen ondersteuning ontvangen? 
Hoe tevreden zijn scholen over de ondersteuning van het basisteam? 
 
De activiteitenplannen dienen als uitgangspunt voor het meerjarig implementatieonderzoek. 
Deze informatie wordt aangevuld met informatie uit vragenlijstonderzoek en casestudies. Waar 
het vragenlijstonderzoek ons feitelijke informatie geeft over de implementatie, bieden de 
casestudies meer kwalitatieve (context)informatie om de feitelijke informatie beter te kunnen 
duiden. In beide gevallen wordt onderscheid gemaakt tussen de ervaringen van scholen die al 
dan niet ondersteuning van een basisteam ontvangen, zodat we ook de toegevoegde waarde 
van de ondersteuning van een basisteam in kaart kunnen brengen. Op dit moment zijn er twee 
tranches van de subsidieregeling: de regeling ‘Verbetering basisvaardigheden 2022’ en 
‘Verbetering basisvaardigheden 2023’. Tijdens de looptijd van elke tranche zal twee keer een 
vragenlijst verstuurd worden aan de deelnemende scholen: een halverwege de looptijd en een 
na afloop van de looptijd van de subsidieregeling.  
3.3.5 Effectonderzoek 
Het effectonderzoek richt zich op de kwantitatieve effecten van de subsidieregeling in het 
algemeen en de prestaties op de basisvaardigheden in het bijzonder. Centraal staat de vraag in 
hoeverre en op welke manier de subsidieregeling bijdraagt aan het realiseren van het doel, 
namelijk: een verbetering van de prestaties van leerlingen op de basisvaardigheden. In dit kader 
wordt specifiek gekeken naar de aanvullende impact van de ondersteuning van een basisteam 
op het bieden van financiële ondersteuning via een subsidieregeling. Daarnaast wordt via het 
effectonderzoek verkend in hoeverre de subsidieregeling neveneffecten als gevolg heeft. 
 
Aangezien het vaak enige tijd duurt voordat er een duidelijke ontwikkeling in de leerprestaties te 
zien is, richt het effectonderzoek zich expliciet op de langere termijn. Het 
implementatieonderzoek biedt wel eerder inzicht in de ervaren opbrengsten van de 
 
 
 

4 Beleidsmaatregelen Masterplan basisvaardigheden 
4.1 Inleiding 
 
Het Masterplan basisvaardigheden heeft als doel de resultaten van leerlingen op de 
basisvaardigheden aantoonbaar te verbeteren. Om dit te realiseren, wordt gewerkt met vijf 
pijlers. Elke pijler van het Masterplan bevat een of meerdere maatregelen. In dit hoofdstuk staan 
de maatregelen uit deze pijlers centraal.  
  
Om de voortgang en resultaten van de pijlers te volgen, maken we gebruik van de inzichten uit 
verschillende onderzoeken. Deze onderzoeken geven samen een beeld van de wijze waarop 
invulling gegeven wordt aan de pijlers en de resultaten die behaald worden. In de onderstaande 
paragrafen wordt meer in detail ingegaan op deze onderzoeken. 
4.2 Pijler I. Beter gebruik van bewezen aanpakken 
 
Doel Deze onderzoeken bieden meer inzicht in de implementatie van de 
maatregelen uit pijler 1. Beter gebruik van bewezen aanpakken. 
Waar mogelijk, wordt ook ingegaan op de resultaten en effecten 
van deze maatregelen.  
Onderzoeksvragen Ondersteuningsstructuur burgerschap en digitale 
geletterdheid 
1. Hoe ziet de ondersteuningsstructuur voor scholen er in de 
praktijk uit? 
2. In welke mate maken scholen gebruik van de 
ondersteuningsstructuur? 
3. Hoe tevreden zijn scholen over de ondersteuningsstructuur? 
4. Welke opbrengsten merken scholen als gevolg van de 
ondersteuningsstructuur? 
 
Inzet van effectieve leer- en ontwikkelmiddelen 
1. Wat is er bekend over kwaliteitscriteria van leermiddelen? 
2. Wat is er bekend over effectieve toepassing van leermiddelen in 
de klas? 
Indicator Het aantal scholen dat gebruik maakt van de 
ondersteuningsstructuur voor burgerschap en digitale 
geletterdheid. 
Bronnen Dit deel van het plan van aanpak bestaat uit diverse 
deelonderzoeken, zoals: 
 
1. Ondersteuningsstructuur 
Monitorings- en evaluatieonderzoek Expertisepunt Burgerschap 
Monitorings- en evaluatieonderzoek Expertisepunt Digitale 
Geletterdheid 
 
2. Inzet van effectieve leer- en ontwikkelmiddelen 
Reviewstudie 
 
 
 
 

Onderwijsakkoord ‘Samen voor het beste Onderwijs’ 
In het onderwijsakkoord ‘Samen voor het beste Onderwijs’ hebben de sociale partners en OCW 
afgesproken dat er extra tijd en geld komt voor leraren om hun professionaliteit, kennis en kunde 
op het vlak van de basisvaardigheden op peil te houden en te verhogen. Hier zijn in zowel de 
cao po als cao vo afspraken over gemaakt. De sociale partners zien toe op de naleving van 
deze afspraak in de praktijk. 
4.4 Pijler 3. Aansluiting school en omgeving: versterken van de taalomgeving 
 
Doel Deze onderzoeken bieden meer inzicht in de implementatie van de 
maatregelen uit pijler 3. Versterken van de taalomgeving. Waar 
mogelijk, wordt ook ingegaan op de resultaten en effecten van 
deze activiteiten.  
Onderzoeksvragen 1. Hoe ontwikkelt het aantal Bibliotheken op School en 
BoekStartlocaties in Europees en Caribisch Nederland zich?  
2. Hoe zien Bibliotheken op school en BoekStartlocaties er in de 
praktijk uit? 
3. Hoe tevreden zijn betrokken partijen (scholen, bibliotheken etc.) 
over de Bibliotheek op school en BoekStartlocaties? 
4. Welke opbrengsten merken betrokken partijen als gevolg van 
de Bibliotheek op school en BoekStartlocaties? 
Indicator Het aantal Bibliotheken op School en BoekStartlocaties in 
Europees en Caribisch Nederland. 
Bronnen Monitor Bibliotheek op school en BoekStartLocaties 
4.4.1 Toelichting bronnen 
Monitor Bibliotheek op school en BoekStart 
De Bibliotheek op school stimuleert kinderen en jongeren om meer te lezen. Dat gebeurt met 
leesconsulenten, met inspirerende boeken en een (digitale) leesomgeving. BoekStart is een 
programma dat het lezen met kinderen van 0-4 jaar wil bevorderen. Er komen er 500 nieuwe 
BoekStartlocaties in de kinderopvang, 780 nieuwe vestigingen van de Bibliotheek op school in 
het po en 80 nieuwe vestigingen van de Bibliotheek op school in het vmbo. Ook in Caribisch 
Nederland wordt op 16 kinderopvangvestigingen gestart met BoekStart en komt er een vestiging 
van de Bibliotheek op school op alle zestien scholen. 
 
Stichting Lezen voert jaarlijks een monitoringsonderzoek uit waarmee in kaart wordt gebracht 
30
welke activiteiten op de Bibliotheek op School en BoekStartlocaties worden georganiseerd. In 
dit onderzoek wordt ook ingegaan op het leesplezier en de leesfrequentie van kinderen en de 
relatie tussen leesplezier, leesfrequentie, bibliotheekbezoek en leesbevorderende activiteiten op 
school. Dit onderzoek wordt de komende jaren voortgezet, en wordt, waar mogelijk, uitgebreid 
met nieuwe vragen.  
4.5 Pijler 4. Duidelijke opdracht aan het funderend onderwijs 
 
Doel Deze onderzoeken bieden meer inzicht in de implementatie van de 
maatregelen uit pijler 4. Duidelijke opdracht aan het funderend 
onderwijs.  
Onderzoeksvragen 1. Hoe verloopt het aanpassen van de kerndoelen en 
examenprogramma’s? 
2. Hoe verloopt de fase van beproeving op scholen? 
Bronnen Monitoring fase van beproeving kerndoelen en 
examenprogramma’s 
 
30
 Zie bijvoorbeeld: https://pro.debibliotheekopschool.nl/dam/monitor/20221123_landelijke-analyse-monitor-boekstart-dbos-po-en-vo-2021.pdf  
 
 
 

5 Monitor basisvaardigheden 
5.1 Inleiding 
 
Het Masterplan ondersteunt scholen met de ontwikkeling van de basisvaardigheden en wil 
daarmee de resultaten van leerlingen op deze vaardigheden aantoonbaar verbeteren. Via de 
onderzoeken die in de voorgaande hoofdstukken zijn beschreven, krijgen we meer inzicht in de 
uitvoering van de activiteiten uit het Masterplan en de opbrengsten van het programma. 
 
Ook los van de activiteiten uit het Masterplan is het nodig goed zicht te hebben op de 
ontwikkeling van de basisvaardigheden. De monitor basisvaardigheden brengt daarom jaarlijks 
de ontwikkeling van de basisvaardigheden in beeld. In hoeverre halen leerlingen een hoger 
vaardigheidsniveau? En in hoeverre zien we verschillen in de ontwikkeling van de 
basisvaardigheden tussen groepen leerlingen?  
5.2 Overzicht 
 
Doel De monitor basisvaardigheden geeft op stelselniveau inzicht in de 
(ontwikkeling van de) prestaties van leerlingen op de 
basisvaardigheden. We kijken daarvoor niet alleen naar 
gemiddelden, maar ook naar verschillen tussen groepen leerlingen 
en scholen. 
Relatie met Staat van 
Naast het toezicht op schoolbesturen en scholen kijkt de IvhO ook 
het Onderwijs 
naar het onderwijsstelsel als geheel. De IvhO rapporteert in dit 
kader over de ontwikkeling, in het bijzonder van de kwaliteit, van 
het onderwijs. Dit doen zij onder andere in de Staat van het 
Onderwijs. Omdat het in het kader van het Masterplan belangrijk is 
zo snel als mogelijk te beschikken over kennis over (de 
ontwikkeling van de) basisvaardigheden, is ervoor gekozen om in 
het najaar ook een beknopte monitor basisvaardigheden te 
publiceren. Deze monitor is aanvullend op de publicatie van de 
Staat van het Onderwijs in mei en zal focussen op de ontwikkeling 
van de basisvaardigheden. 
Onderzoeksvragen 1. Hoe ontwikkelen de prestaties van leerlingen op de 
basisvaardigheden zich?  
2. In hoeverre zien we verschillen tussen groepen leerlingen 
(o.a. naar geslacht, onderwijssoort, SES) in de ontwikkeling 
van de basisvaardigheden?  
3. In hoeverre zien we verschillen tussen groepen scholen (o.a. 
naar omvang, regio, achterstandsscore) in de ontwikkeling 
van de basisvaardigheden? 
Indicatoren 1. De (ontwikkeling van het) vaardigheidsniveau van po-
leerlingen op begrijpend lezen en spelling. 
2. Het aandeel leerlingen dat aan het einde van het po het 
fundamentele niveau / streefniveau voor lezen en 
taalverzorging heeft behaald. 
3. De (ontwikkeling van het) vaardigheidsniveau van vo-
leerlingen op Nederlands leesvaardigheid en woordenschat. 
4. De (ontwikkeling van het) vaardigheidsniveau van po-
leerlingen op rekenen-wiskunde. 
5. Het aandeel leerlingen dat aan het einde van het po het 
fundamentele niveau / het streefniveau voor rekenen heeft 
behaald. 
 
 
 

Stichting Cito heeft de afgelopen periode een normhandhavingsonderzoek uitgevoerd. In dit 
onderzoek worden de verschillen in moeilijkheidsgraad van examens uit opeenvolgende jaren en 
de vaardigheidsontwikkeling van de examenpopulatie in kaart gebracht. Omdat dit onderzoek 
ook relevant is in het kader van het Masterplan, wordt verkend of dit onderzoek de komende 
periode opnieuw uitgevoerd kan worden. 
5.3.4 Schoolloopbanen 
Naast gegevens over de eindtoets en het eindexamen beschikt DUO ook over gegevens over de 
schoolloopbanen van leerlingen. Te denken valt aan gegevens over leerlingen die blijven zitten, 
de verdeling van leerlingen over schoolsoorten in het vo, op- en afstroom en de verblijfsduur van 
leerlingen. DUO analyseert deze gegevens voor de monitoring van het NP Onderwijs, waarbij de 
schoolloopbanen van leerlingen die tijdens de coronapandemie in het funderend onderwijs zaten 
worden gevolgd. Deze cohorten worden vergeleken met leerlingen voor het uitbreken van de 
pandemie. Dit is relevante contextinformatie voor de monitor basisvaardigheden. 
5.3.5 Peil.onderwijs 
Peil.onderwijs is het geheel van periodieke peilingsonderzoeken in het po, (v)so en vo. De IvhO 
voert de regie over deze peilingen. De peilingsonderzoeken bieden inzicht in wat leerlingen 
kennen en kunnen. Er zijn peilingsonderzoeken beschikbaar over: 
• leesvaardigheid  
• schrijfvaardigheid  
• mondelinge taalvaardigheid  
• taal en rekenen  
• rekenen en wiskunde  
• burgerschap  
• digitale geletterdheid 
 
De peilingsonderzoeken hebben een wisselende frequentie. Op 
https://www.onderwijsinspectie.nl/onderwerpen/peil-onderwijs/uitgevoerde-en-komende-
peilingsonderzoeken vindt u een actueel overzicht van de geplande peilonderzoeken. De 
peilingsonderzoeken hebben als voordeel dat zij vaak een breed beeld schetsen van de 
basisvaardigheden. Denk bijvoorbeeld aan schrijfvaardigheid en mondelinge taalvaardigheid. Zij 
bieden ons daarmee aanvullend inzicht in de ontwikkeling van de basisvaardigheden bij 
leerlingen. 
5.3.6 Internationale onderzoeken 
 
PISA is internationaal vergelijkend onderzoek dat de vaardigheden en kennis van 15-jarigen in 
wiskunde, natuurwetenschappen en lezen test. Leerlingen vullen ook een vragenlijst in over 
zichzelf en hun school. Deze informatie helpt bij het verklaren van verschillen in prestaties 
tussen groepen leerlingen en/of landen. Ongeveer 80 landen, waaronder Nederland, nemen 
deel aan PISA. Het onderzoek staat onder toezicht van de Organisatie voor Economische 
Samenwerking en Ontwikkeling (OESO). 
 
TIMSS meet wereldwijd de ontwikkeling van exacte vakken, zoals rekenen-wiskunde, in groep 6 
van het bao. TIMSS geeft niet alleen een beeld van de ontwikkeling van het onderwijsniveau per 
land, maar maakt het ook mogelijk om landen met elkaar te vergelijken. PIRLS is een 
internationaal vergelijkend onderzoek naar begrijpend lezen bij leerlingen uit groep 6 van het 
bao. Met PIRLS wordt onder andere informatie verzameld over het begrijpend leesniveau van 
leerlingen en het lees- en schoolcurriculum. 
 
ICILS is een internationaal vergelijkend onderzoek naar computer- en informatievaardigheden 
(zoeken, selecteren en beoordelen van informatie) onder 14-jarigen. Een steekproef van 
leerlingen krijgt een test waarin de computer- en informatievaardigheden worden getoetst, 
inclusief onderzoekende, creërende, participerende en communicatieve vaardigheden. Met 
 
 
 

6 Overige onderzoeksactiviteiten 
6.1 Inleiding 
 
Eén van de bouwstenen van het Masterplan is de inzet op evidence-informed werken. Daarvoor 
is kennis uit onderzoek nodig. Naast de onderzoeken die in de voorgaande hoofdstukken zijn 
beschreven, worden in het kader van het Masterplan ook andere onderzoeken gefaciliteerd. 
Deze onderzoeken dragen bij aan de verdere kennisopbouw over wat werkt en niet werkt bij (het 
verbeteren van) de basisvaardigheden, en helpen OCW, besturen en scholen bij het maken van 
31
gefundeerde keuzes. 
6.2 Toelichting onderzoeken 
6.2.1 Overzichtsstudie burgerschap 
NRO wordt gevraagd een overzichtsstudie uit te voeren naar burgerschap in het po, vo en mbo. 
Hiermee wil OCW systematisch en volledig in beeld brengen welke onderzoeken er zijn op het 
gebied van burgerschapscompetenties en -onderwijs. Ook brengt de studie in kaart waar 
kennishiaten liggen, wat er nog aan informatie ontbreekt en welk onderzoek benut kan worden 
om in de toekomst op voort te bouwen. Het uitgangspunt is dat zoveel mogelijk wordt 
aangesloten bij (domeinbeschrijvingen van) bestaande peilingen zoals bijvoorbeeld het ICCS, 
ADKS en Peil.burgerschap. 
 
Op basis van de uitkomsten van de overzichtsstudie wordt verkend of en zo ja, op welke wijze, 
een meerjarig onderzoek naar het niveau en de ontwikkeling van burgerschapscompetenties van 
leerlingen en studenten in het po, vo en mbo opgestart kan worden. 
6.2.2 Onderzoek naar schoolverschillen tussen basisscholen 
Het CPB heeft in 2019 onderzoek gedaan naar verschillen in de leeruitkomsten tussen 
32
basisscholen. Dit onderzoek is enkel gebaseerd op de eindtoets, omdat dit destijds de enige 
beschikbare, objectieve maatstaf was. Door het beschikbaar komen van lvs-gegevens via het 
NCO kan dit onderzoek uitgebreid worden. Het is nu bijvoorbeeld mogelijk om te kijken naar 
verschillen in de leeruitkomsten tussen scholen in eerdere leerjaren (groep 7 en eerder). De 
komende periode wordt verkend hoe dit onderzoek ingevuld kan worden. 
6.2.3 Effectmeting kansrijke interventies 
Het programma ‘Effectmeting kansrijke interventies in het po en vo’ zorgt voor meer inzicht in de 
effectiviteit van interventies. Het programma richt zich specifiek op het terugdringen van 
leervertragingen in de cognitieve of sociaalemotionele ontwikkeling van leerlingen. Het 
programma levert daarmee ook kennis op over wat werkt voor het verbeteren van de 
basisvaardigheden. 
 
Het onderzoeksprogramma bestaat uit een pilotstudie (high-dosage tutoring in vo) en een 
hoofdonderzoek (13 verschillende interventies in po en vo), waarin implementatieteams een 
interventie doorvoeren en onafhankelijke onderzoeksteams de effectiviteit van de interventie 
33
onderzoeken. Het onderzoeksprogramma is gestart in het kader van het Nationaal Programma 
Onderwijs (NP Onderwijs), maar zal nog enkele jaren lopen. 
 
 
 
31
 Naast deze onderzoeken laat het ministerie van OCW ook andere onderzoeken uitvoeren, die mogelijk een relatie hebben met de 
basisvaardigheden van leerlingen en/of evidence informed werken. Deze onderzoeken zijn niet in dit hoofdstuk benoemd. Ook is het 
mogelijk dat er tijdens de looptijd van het Masterplan nieuwe onderzoeken geïnitieerd worden, afhankelijk van de kennisbehoefte van 
het veld en OCW. 
32
 https://www.cpb.nl/sites/default/files/omnidownload/CPB-Notitie-19feb2019-Verschillen-in-leerresultaten-tussen-basisscholen.pdf  
33
 Zie https://www.nro.nl/onderzoeksprogrammas/effectmeting-kansrijke-interventies-het-po-en-vo voor meer informatie 
 
 
 

8 Governance monitoring en evaluatie 
8.1 Inleiding 
 
Het is van belang dat de monitoring en evaluatie van het Masterplan kan rekenen op draagvlak 
in de sector. Ook is het belangrijk dat signalen uit de sector tijdig worden opgevangen. De 
monitoring en evaluatie van het Masterplan kent daarom een interne en externe 
governancestructuur. In de onderstaande paragrafen worden beide kort toegelicht.  
 
8.2 Interne governance 
 
Het programmateam Masterplan basisvaardigheden wordt geleid door een programmaleider. De 
programmaleider heeft direct contact met de betrokken MT-leden en directeuren. Onder de 
programmaleider valt een team dat zich specifiek bezig houdt met de monitoring en evaluatie 
van het Masterplan. Op deze manier garanderen we dat kennis over onderzoeksmethoden wordt 
gecombineerd met inhoudelijke kennis over het Masterplan. 
 
Doel 
De interne governancestructuur draagt bij aan: 
• Een efficiënte verdeling van alle werkzaamheden, passend bij de kennis en expertise 
van medewerkers. 
• Het bevorderen van collegiale consultatie, zodat alle onderzoeken op de best passende 
manier worden ingezet. 
• Het ophalen van signalen, zodat deze meegenomen kunnen worden in de monitoring en 
evaluatie van het Masterplan.  
8.3 Externe governance 
 
Bestuurlijk overleg monitoring 
Voor de monitoring en evaluatie van het NP Onderwijs is een bestuurlijk overleg opgericht. Aan 
dit overleg nemen vertegenwoordigers van OCW (voorzitter), de PO-Raad, de VO-raad, de 
Inspectie van het Onderwijs, Stichting Cito en SLO deel. Dit overleg wordt ook ingezet voor de 
monitoring en evaluatie van het Masterplan. Het bestuurlijk overleg denkt onder andere mee 
over de verdere uitwerking en invulling van het plan van aanpak. Ook helpt het bestuurlijk 
overleg bij de duiding van onderzoeksresultaten.  
 
Wetenschappelijke expertgroep 
Een onafhankelijke wetenschappelijke expertgroep begeleidt OCW bij de monitoring en 
evaluatie van het Masterplan. De wetenschappelijke expertgroep bestaat uit wetenschappers uit 
diverse relevante onderzoeksterreinen (basisvaardigheden, onderzoeksmethoden en 
governance). Zij zorgen er mede voor dat de monitoring en evaluatie van het Masterplan grondig 
en verantwoord verloopt, en dat het OCW de juiste conclusies trekt op basis van de 
onderzoeksresultaten. 
 
De wetenschappelijke expertgroep geeft op verzoek van OCW: 
• Feedback op de opzet van onderzoeken. 
• Een beoordeling van de betrouwbaarheid en validiteit van onderzoeken. 
• Een duiding van onderzoeksresultaten. 
 
De wetenschappelijke expertgroep komt circa 4 keer per jaar bijeen. 
 
 
 
 

Bijlage I. Literatuurlijst 
Buisman, M., Allen, J., Fouarge, D., Houtkoop, W., & Van der Velden, R. (2013). PIAAC 2012: 
de belangrijkste resultaten. Expertisecentrum Beroepsonderwijs i.s.m. het Researchcentrum 
voor Onderwijs en Arbeidsmarkt (ROA), Universiteit Maastricht: 's Hertogenbosch. 
 
CPB (2022). Een blik op de Nederlandse positie in internationale onderwijsrankings. CPB: Den 
Haag. 
 
Dood, C., Gubbels, J. & Segers, P. (2020). PISA-2018 De verdieping: Leesplezier, zelfbeeld bij 
het lezen, leesgedrag en leesvaardigheid en de relatie daartussen. Nijmegen: Expertisecentrum 
Nederlands: Nijmegen. 
 
ECP (2022). Monitor Digitale Geletterdheid. ECP: Den Haag. 
 
Inspectie van het Onderwijs (2022). Staat van het Onderwijs 2022. Inspectie van het Onderwijs: 
Utrecht. 
 
Gubbels, J., A. van Langen, N. Maassen & Meelissen, M. (2019). Resultaten PISA-2018 in 
vogelvlucht. Universiteit Twente: Enschede. 
 
Inspectie van het Onderwijs (2022). Peil.Burgerschap 2019-2020. Inspectie van het Onderwijs: 
Utrecht. 
 
Inspectie van het Onderwijs (2022). Peil.leesvaardigheid einde (speciaal) basisonderwijs 2020 
2021. Inspectie van het Onderwijs: Utrecht. 
 
Inspectie van het Onderwijs (2022) Peil.rekenen-wiskunde einde (speciaal) basisonderwijs 2018 
2019. Inspectie van het Onderwijs: Utrecht. 
 
Inspectie van het Onderwijs (2022). Staat van het Onderwijs 2022. Inspectie van het Onderwijs: 
Utrecht.  
 
Kamerstukken II, 2022, 31293-620. 
 
Ministerie van OCW (2022). Derde voortgangsrapportage NP Onderwijs. Ministerie van OCW: 
Den Haag. 
 
Munniksma, A., Dijkstra, A., Veen, I. van der, Ledoux, G., Werfhorst, H. van der, Dam, G. ten 
(2017). Burgerschap in het voortgezet onderwijs. Nederland in vergelijkend perspectief. 
Amsterdam University Press Universiteit van Amsterdam: Amsterdam. 
 
Onderwijsraad (2022). Taal en Rekenen in het vizier. Onderwijsraad: Den Haag. 
 
Rijksoverheid (2022). Coalitieakkoord 'Omzien naar elkaar, vooruitkijken naar de toekomst', op: 
https://www.rijksoverheid.nl/documenten/publicaties/2022/01/10/coalitieakkoord-omzien-naar-
elkaar-vooruitkijken-naar-de-toekomst  
 
 
 
 
 
 

