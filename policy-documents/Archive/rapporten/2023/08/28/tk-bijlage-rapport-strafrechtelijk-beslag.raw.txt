 
 
 
 
‘Het strafrechtelijk beslag op Bonaire, 
Sint Eustatius en Saba onder de loep’ 
 
 
 
Onderzoek naar de actuele stand van zaken en naar de opvolging van de 
aanbevelingen uit het rapport ‘Strafrechtelijk beslag op de BES-eilanden’ (2015)  
 
 
 
 
  
 
 
 
 
 
 
 
 
 
1 
 
 

Inhoudsopgave 
 
Inhoudsopgave ................................................................................................................... 3 
Gebruikte afkortingen .......................................................................................................... 5 
Voorwoord ......................................................................................................................... 6 
Inleiding, samenvatting, conclusies en aanbevelingen.............................................................. 7 
Inleiding ......................................................................................................................... 7 
Samenvatting .................................................................................................................. 7 
Het strafrechtelijk beslag in de praktijk ............................................................................ 7 
Opvolging aanbevelingen uit 2015 ................................................................................... 8 
Conclusies ....................................................................................................................... 9 
Aanbevelingen ................................................................................................................. 9 
Hoofdstuk 1 ................................................................................................................... 11 
Aanleiding, doelstelling, vraagstelling en uitvoering van het onderzoek .................................... 11 
1.1 Aanleiding .......................................................................................................... 11 
1.2 Doelstelling ........................................................................................................ 11 
1.3 Centrale vraagstelling en deelvragen ..................................................................... 12 
1.4 Uitvoering van het onderzoek ............................................................................... 12 
1.4.1 Toelichting gebruikte begrippen (begripsbepaling) ................................................ 12 
1.4.2 Afbakening ...................................................................................................... 13 
1.4.3 Methode van onderzoek .................................................................................... 14 
1.4.4 Toetskader ...................................................................................................... 15 
1.5 Leeswijzer .......................................................................................................... 15 
Hoofdstuk 2 ................................................................................................................... 16 
Het strafrechtelijk beslag op Bonaire, Sint Eustatius en Saba onder de loep ............................. 16 
2.1 De voortrekkersrol van het ‘ketenoverleg beslag Bonaire’ ......................................... 16 
2.1.1 Taken en verantwoordelijkheden van de partijen betrokken bij het ketenoverleg ..... 17 
2.1.2 Activiteiten en behaalde resultaten van het ketenoverleg ...................................... 17 
2.2 Uitvoering strafrechtelijk beslag in de praktijk ......................................................... 19 
2.2.1 KPCN Bonaire .................................................................................................. 19 
2.2.2 KPCN Sint Eustatius ......................................................................................... 21 
2.2.3 KPCN Saba ...................................................................................................... 22 
2.2.4 Douane van de Belastingdienst CN ..................................................................... 24 
2.2.5 KMar .............................................................................................................. 25 
2.2.6 OM BES .......................................................................................................... 26 
2.2.7 De griffie Bonaire ............................................................................................. 27 
Hoofdstuk 3 ................................................................................................................... 28 
De opvolging van de aanbevelingen uit de rapportage over strafrechtelijk beslag (2015) nader 
bekeken ........................................................................................................................... 28 
3.1 Aanbevelingen aan de werkgroep beslaghuis .......................................................... 28 
3 
 
 

 
Gebruikte afkortingen 
 
BCN  Belastingdienst Caribisch Nederland 
BES   Bonaire, Sint Eustatius en Saba 
BPZ  Basispolitiezorg 
BVO  Bewijs van ontvangst  
CITES Convention on International Trade in Endangered Species of Wild Fauna and 
Flora  
CN  Caribisch Nederland 
JenV  Justitie en Veiligheid 
KBB  Ketenbeslag Huis Bonaire 
KMar   Koninklijke Marechaussee 
KPCN   Korps Politie Caribisch Nederland 
KVI  Kennisgeving van inbeslagneming 
OM   Openbaar Ministerie  
Sv  Strafvordering 
  
5 
 
 

Inleiding, samenvatting, conclusies en aanbevelingen  
 
Inleiding 
2 
In dit onderzoek van de Raad voor de rechtshandhaving naar het strafrechtelijk beslag staan twee 
vragen centraal die verwoord zijn in de centrale vraagstelling. Dat zijn de navolgende vragen:  
1. Hoe ziet het proces van het strafrechtelijk beslag op de BES-eilanden er thans in de praktijk 
uit? 
2. In hoeverre is opvolging gegeven aan de aanbevelingen uit het rapport van 2015 over het 
strafrechtelijk beslag op de BES-eilanden? 
Door de beantwoording van deze vragen wil de Raad een helder en actueel beeld schetsen van het 
proces van het strafrechtelijk beslag op Bonaire, Sint Eustatius en Saba (BES). Het uiteindelijke doel 
van deze rapportage en de aanbevelingen die daaruit volgen is om de kwaliteit van de taakuitvoering 
te verbeteren. 
 Samenvatting 
Het strafrechtelijk beslag in de praktijk 
Het strafrechtelijk beslag op de BES-eilanden is ten opzichte van de situatie die de Raad in 2015 aantrof 
sterk verbeterd en verloopt nu in de praktijk goed. Daar waar het beslag in 2015 zich kenmerkte door 
tal van afzonderlijke activiteiten (die veelal nog in ontwikkeling waren), die tamelijk willekeurig 
uitgevoerd werden door diverse functionarissen en die over het algemeen geen duidelijke samenhang 
hadden, is dat op dit moment (2022/2023) anders.  
De werkgroep ‘ketenoverleg beslag’ heeft op Bonaire een belangrijke functie als aanjager bij het op 
orde krijgen van het strafrechtelijk beslag. De werkgroep heeft zich ingezet voor de aanstelling van 
een beslagmedewerker bij het Korps Politie Caribisch Nederland (KPCN). Deze beslagmedewerker 
heeft volgens alle betrokkenen een belangrijke meerwaarde bij het goed (laten) uitvoeren van het 
strafrechtelijk beslag. Deze functie wordt thans op tijdelijke basis ingevuld. Om het beslag op het 
gewenste niveau te houden is een permanente invulling van deze functie noodzakelijk.  
Zowel bij het KPCN, de douane, de Koninklijke Marechaussee (KMar) en het Openbaar Ministerie (OM) 
wordt nadrukkelijk gestuurd op de realisatie van een goede uitvoering van strafrechtelijk beslag 
binnen afgesproken kaders op basis van (vastgestelde) procedures en plannen. De Raad stelt daarbij 
vast dat bij de betrokken organisaties mede hierdoor sprake is van een duidelijke rolverdeling tussen 
functionarissen met bijbehorende taken en verantwoordelijkheden, van duidelijke samenwerking en 
communicatie en goede en deugdelijke opslag en registratie. De goede kwaliteit van de taakuitvoering 
is mede te danken aan het in samenhang uitvoeren van deze aspecten binnen deze organisaties. 
Aandacht is nodig voor de capaciteit binnen het OM die thans beschikbaar is voor de uitvoering van 
het strafrechtelijk beslag. Ook is het noodzakelijk om de problematiek waartegen de 
uitvoeringspraktijk op Sint Eustatius en Saba in de praktijk aanloopt kritisch onder de loep te nemen. 
 
2
 Waar in deze rapportage gesproken wordt over de Raad is bedoeld ‘De Raad voor de rechtshandhaving’. De 
Raad is op grond van artikel 3 van de Rijkswet Raad voor de rechtshandhaving belast met de algemene 
inspectie van de organisaties van de justitiële keten in Curaçao, in Sint Maarten en in Nederland voor wat 
betreft Bonaire, Sint Eustatius en Saba. De Raad kijkt daarbij naar de effectiviteit, de kwaliteit van de 
taakuitvoering, en het beheer van de organisaties en naar de justitiële samenwerking tussen de landen. 
 
7 
 
 

 
Conclusies  
 
Beantwoording centrale vraagstelling (conclusies)  
Hoe ziet het proces van het strafrechtelijk beslag op de BES-eilanden er in de praktijk uit? 
 
A. Het proces van strafrechtelijk beslag op de BES-eilanden verloopt in de praktijk goed. De 
initiatieven die zijn genomen werpen hun vruchten af, waarbij met name de (tijdelijke) 
aanstelling van de beslagmedewerker bij het KPCN zijn waarde heeft bewezen. 
B. De invulling van de taken van strafrechtelijke inbeslagname is (deels) anders dan door de 
wetgever is aangegeven. Dit leidt in de praktijk niet tot problemen. 
C. Hoewel de praktijk van de strafrechtelijke inbeslagname goed verloopt, zijn er 
aandachtspunten die op termijn knelpunten kunnen opleveren. Dit zijn de capaciteit van het 
OM en de kennis, ervaring én middelen op het vlak van strafrechtelijk beslag op Sint Eustatius 
en Saba. 
 
2. In hoeverre is opvolging gegeven aan de aanbevelingen uit het rapport van 2015 over het 
strafrechtelijk beslag op de BES-eilanden? 
 
De aanbeveling om het strafrechtelijk beslag in lijn te brengen met de wetgeving óf een juridische basis 
te leggen voor de uitvoeringspraktijk is niet overgenomen. De overige aanbevelingen uit de rapportage 
van 2015 zijn overgenomen en hebben mede bijgedragen aan een goede invulling van het 
strafrechtelijk beslag.  
 
Aanbevelingen  
Op basis van de uitkomsten van dit onderzoek doet de Raad de volgende aanbevelingen aan de 
6
minister van JenV : 
 
Ten aanzien van de minister van JenV 
1. Stel financiële middelen beschikbaar om de functie van beslagmedewerker (1fte) te borgen in 
de vaste formatie bij het KPCN. 
2. Zorg voor een wettelijke basis voor zover in de uitvoeringspraktijk van het strafrechtelijk beslag 
de wettelijke taken van de griffie zijn overgedragen aan andere organisaties.  
 
  
 
6
 Op grond van artikel 30, derde lid, van de Rijkswet Raad voor de rechtshandhaving richt de Raad zijn 
aanbevelingen aan de minister van Justitie en Veiligheid, ook als de feitelijke opvolging daarvan (deels) op de 
weg van de uitvoeringsorganisaties ligt.  
9 
 
 

Hoofdstuk 1   
Aanleiding, doelstelling, vraagstelling en uitvoering van 
het onderzoek 
 
1.1 Aanleiding  
De Raad voor de rechtshandhaving (hierna: de Raad) is belast met de algemene inspectie van de 
organisaties van de justitiële keten in Curaçao, in Sint Maarten en in Caribisch Nederland. De Raad 
kijkt daarbij naar de effectiviteit, de kwaliteit van de taakuitvoering, het beheer van de organisaties 
en naar de justitiële samenwerking tussen de landen. In zijn Jaarplan 2022 heeft de Raad 
aangekondigd dat hij onderzoek zal doen naar de opvolging van zijn aanbevelingen uit zijn rapport 
7
‘Strafrechtelijk beslag op de BES eilanden’ uit 2015. 
De Raad heeft gemeend dat alléén een onderzoek naar de opvolging van aanbevelingen uit 2015 aan 
de huidige uitvoeringspraktijk geen recht zou doen. Daarom heeft de Raad in dit onderzoek allereerst 
de huidige uitvoeringspraktijk van de strafrechtelijke inbeslagname onderzocht en vervolgens 
onderzocht wat er van de aanbevelingen uit 2015 is terechtgekomen. Op deze wijze is een compleet 
beeld verkregen.  
 
1.2 Doelstelling 
De Raad heeft met dit onderzoek een tweeledig doel. Allereerst wil de Raad met dit onderzoek in kaart 
brengen hoe het strafrechtelijk beslag op de BES-eilanden thans feitelijk functioneert om daarmee, 
voor zover mogelijk, een uitspraak te doen over de kwaliteit van de taakuitvoering. 
Tevens wil de Raad met dit onderzoek antwoord geven op de vraag of, en zo ja in hoeverre, de 
aanbevelingen uit het rapport uit 2015 over het strafrechtelijk beslag zijn opgevolgd. Daarbij gaat het 
om maatregelen die naar aanleiding van de aanbevelingen zijn aangekondigd en om concrete acties 
die zijn ondernomen naar aanleiding van deze aanbevelingen. Daarbij is ook de reactie van de minister 
8
van Veiligheid en Justitie op de rapportage uit 2015 betrokken. Door eerst de actuele situatie te 
beschrijven, kan goed in beeld worden gebracht wat van de aanbevelingen uit 2015 is 
terechtgekomen. 
Het uiteindelijke doel van dit onderzoek is om de kwaliteit van de taakuitvoering te verbeteren.  
  
 
7
 Zie bijlage 1. Aanbevelingen uit de rapportage ‘Strafrechtelijk beslag op de BES-eilanden’ (2015).  
8
 Zie bijlage 2. Tweede Kamer, vergaderjaar 2015–2016, 29 279, nr. 322.  
11 
 
 

 
Het proces van inbeslagneming 
Het proces van inbeslagneming is een ketenproces waarin ten aanzien van een specifiek goed (of 
specifieke groep goederen) diverse volgtijdelijke handelingen moeten plaatsvinden, die in 
verschillende stadia binnen het proces moeten worden verricht door afzonderlijke partijen (de 
ketenpartners). 
 
Voorwerpen en goederen 
In deze rapportage worden de termen ‘goederen’ en ‘voorwerpen’ (zonder onderscheid) naast elkaar 
gebruikt.  
 
1.4.2 Afbakening 
 
Bonaire, Sint Eustatius en Saba 
In dit onderzoek richt de Raad zich op het beslagproces zoals dat is vormgegeven en wordt uitgevoerd 
op de BES-eilanden in de periode 2015 tot en met januari 2023.  
 
Proces  
Voor zover dit onderzoek betrekking heeft op het proces van inbeslagneming, is gekeken naar het 
proces dat begint bij de feitelijke inbeslagname van een specifiek goed (of groep goederen) en eindigt 
nadat uitvoering is gegeven aan de finale beslissing die over het beslag is genomen.  
 
Goederen/voorwerpen 
Dit onderzoek beperkt zich vooral tot de typen in beslag genomen voorwerpen/goederen die de 
meeste risico’s met zich mee brengen. Dit betreft de volgende categorieën:  
• verdovende middelen;  
• vuurwapens;  
• voertuigen. 
Daarnaast is bij dit onderzoek ook geïnformeerd naar de inbeslagname van geld (biljetten, munten), 
12
overige waardevolle goederen en planten en dieren die vallen onder de CITES -wetgeving. 
 
Actoren  
Er zijn verschillende overheidsorganisaties die vanuit hun eigen rol zijn betrokken bij het proces van 
strafrechtelijke inbeslagname op de BES-eilanden. In dit onderzoek beperkt de Raad zich tot de 
ketenpartners die goederen in beslag nemen en afhandelen op het grondgebied van de BES-eilanden. 
Dit betreft onderstaande organisaties:  
• het Korps Politie Caribisch Nederland (KPCN), waaronder de Basispolitiezorg (BPZ) en de 
afdeling opsporing;  
• de Koninklijke Marechaussee (KMar);  
• het Openbaar Ministerie (OM) BES;  
• het Gemeenschappelijk Hof; 
• de Douane van de Belastingdienst Caribisch Nederland. 
 
 
12
 Het CITES-verdrag (Convention on International Trade in Endangered Species of wild flora and fauna) is een 
internationale overeenkomst, die in 1974 werd gesloten. Het doel van het CITES-verdrag is het uitsterven van 
dier- plantensoorten als gevolg van de handel in de soorten te voorkomen.  
13 
 
 

 
1.4.4 Toetskader 
Voor de beantwoording en beoordeling van de onderzoeksvragen heeft de Raad de volgende kaders 
gebruikt: 
• Voor de eerste vraag van de centrale vraagstelling - waarbij de (kwaliteit van de) 
taakuitvoering in de praktijk centraal staat - is getoetst aan de toezichtsaspecten ‘governance’ 
13
(sturing), ‘informatievoorziening’, ‘samenwerking’ en ‘toerusting’. 
• Voor de tweede vraag van de centrale vraagstelling is getoetst aan de aanbevelingen van het 
rapport uit 2015 en de beleidsreactie van de minister daarop. Vervolgens zijn de 
aanbevelingen uit 2015 tegen het licht gehouden van de actuele stand van zaken in2022/2023. 
 
1.5 Leeswijzer 
Na dit eerste hoofdstuk beschrijft de Raad in hoofdstuk 2 wat de actuele stand van zaken is wat betreft 
het strafrechtelijk beslag. Daarbij wordt allereerst stilgestaan bij de werkgroep ‘Ketenoverleg beslag 
Bonaire’. Dit ketenoverleg, zo blijkt uit de bevindingen, heeft een belangrijke rol als aanjager van 
diverse initiatieven gespeeld. Vervolgens wordt de stand van zaken bij het KPCN op Bonaire, Sint 
Eustatius en Saba beschreven. Daarna volgen de bevindingen ten aanzien van de douane, de KMar en 
het OM. Ook wordt gekeken naar de rol van de griffie op Bonaire. 
 
In hoofdstuk 3 staat de opvolging van de aanbevelingen uit de eerdergenoemde rapportage van de 
Raad over beslag uit 2015 centraal. Bij elk van de aanbevelingen wordt (kort) de stand van zaken 
beschreven en de mate van opvolging van de desbetreffende aanbeveling. 
 
Ten slotte komen de analyse van de bevindingen, de beantwoording van de centrale vraagstelling 
(conclusies) en een zestal aanbevelingen aan bod in hoofdstuk 4.  
 
13 
Inzicht in de praktijk van de taakuitvoering (om daarmee een uitspraak te kunnen doen over de kwaliteit 
van de taakuitvoering) hangt dikwijls samen met de toezichtaspecten governance (‘sturing’), 
informatievoorziening, samenwerking en toerusting. Deze toezichtsaspecten staan centraal in (de vraagstelling 
bij) het tweede deel van dit onderzoek. Voor een uitleg op hoofdlijnen van deze toezichtsaspecten. Zie bijlage 
3. 
15 
 
 

2.1.1 Taken en verantwoordelijkheden van de partijen betrokken bij het ketenoverleg 
Binnen het ketenoverleg staan de taken en verantwoordelijkheden van de verschillende aangesloten 
partijen centraal. Daarbij zijn deze taken en verantwoordelijkheden als volgt op hoofdlijnen 
18
omschreven : 
‘Het Gemeenschappelijk Hof is formeel en wettelijk aangewezen als bewaarder van de 
inbeslaggenomen goederen en belast met de controle op de juistheid en volledigheid van de 
(administratie van de) inbeslaggenomen voorwerpen.’ 
‘De medewerkers van het politiekorps (portefeuillehouders inbeslaggenomen voorwerpen) zijn 
verantwoordelijk voor de registratie en administratie daarvan. Na overdracht is het Hof weer formeel 
verantwoordelijk voor het beheer van de inbeslaggenomen goederen.’ 
‘De verantwoordelijkheid voor de termijn- en procesbewaking ligt bij het OM.’ 
2.1.2 Activiteiten en behaalde resultaten van het ketenoverleg 
Uit de concrete activiteiten en de resultaten die door het ketenoverleg zijn gerealiseerd, blijkt dat de 
kwalificatie ‘aanjager’ van de ontwikkelingen op het terrein van het strafrechtelijk beslag niet 
overdreven is. Achtereenvolgens wordt bij de volgende activiteiten stilgestaan bij a) de beschrijving 
van de werkprocessen, b) het organiseren van opslagruimte, c) het uitvoeren van audits en d) de inzet 
voor een permanente aanstelling van een beslagmedewerker. 
 
a) De beschrijving van werkprocessen 
De werkprocessen (met betrekking tot beslag) van het Gemeenschappelijk Hof, inclusief de processen 
van het KPCN, het OM en de zittende magistratuur zijn beschreven en vastgesteld. De Raad heeft 
kennisgenomen van de volgende procesbeschrijvingen en werkinstructies: 
• Procesbeschrijving inbeslagname verdovende middelen; 
• Procesbeschrijving inbeslagname wapens; 
• Procesbeschrijving inbeslagname geld (biljetten/munten); 
• Procesbeschrijving inbeslagname overige waardevolle goederen;  
• Procesbeschrijving inbeslagname voertuigen; 
o Werkinstructie veiling inbeslaggenomen voertuigen en goederen;  
o Werkinstructie teruggave inbeslaggenomen voertuigen. 
• Procesbeschrijving inbeslagname levende have. 
Deze procesbeschrijvingen en werkinstructies geven een gedetailleerd overzicht van de taken, 
verantwoordelijkheden en specifieke aandachtspunten die bij inbeslagname een rol spelen.  
  
 
18 
Memo Gemeenschappelijk Hof van Justitie, 31 oktober 2022. 
  
17 
 
 

Het ketenoverleg maakt zich sterk voor een permanente invulling van de functie van 
beslagmedewerker. Zo wordt aangegeven: ‘Er is behoefte aan structurele invulling van de functie van 
20
beslagmedewerker, omdat dit bijdraagt aan een goed functionerend en beheerst beslagproces.’ 
 
Een belangrijk aspect voor het permanent maken van de tijdelijke functie is dat de financiering voor 
deze functie structureel geborgd wordt. Het KPCN krijgt vooralsnog niet de benodigde financiering 
rond om daarvoor een volledige fulltime-equivalent (FTE) aan te stellen.  
Daarvoor is ook een financiële bijdrage van andere betrokken ketenpartners (OM en 
Gemeenschappelijk Hof) noodzakelijk. De korpsbeheerder is akkoord gegaan met het vrijstellen van 
een FTE voor de functie van beslagmedewerker voor twee jaar (tot en met 2024). Binnen die tijd moet 
structurele (gezamenlijke) financiering worden gevonden om deze functie permanent te maken. Het 
is dus wenselijk, zo geven betrokkenen aan, dat de financiering rondkomt en de functie van 
beslagmedewerker daarmee ook daadwerkelijk wordt geborgd: ‘anders zijn we weer terug bij af’.  
 
2.2 Uitvoering strafrechtelijk beslag in de praktijk  
 
2.2.1 KPCN Bonaire 
 
Uitvoering Inbeslagname 
Binnen het KPCN op Bonaire is de strafrechtelijk inbeslagname een proces dat inmiddels grotendeels 
routinematig wordt uitgevoerd. In de praktijk blijkt dat de medewerkers van zowel de BPZ als de 
recherche weten hoe ze moeten handelen in voorkomende gevallen dat zij voorwerpen /goederen in 
beslag moeten nemen. Ook weet men welke functionarissen of organisaties (bijvoorbeeld het OM, de 
forensische opsporing of het Nederlands Forensisch Instituut) men op de hoogte moet stellen of 
betrekken.  
Aan de gehanteerde werkwijze bij strafrechtelijke inbeslagname binnen het KPCN wordt, zo blijkt uit 
de interviews en opgevraagde stukken, voldoende aandacht besteed. De medewerkers zijn daardoor 
goed bekend met de processen en instructies betreffende het registreren, beheren en (laten) 
vernietigen van inbeslaggenomen goederen. Er is de afgelopen jaren actief gestuurd om de 
medewerkers te informeren wat de werkwijze is.  
Daarnaast is binnen de organisatie (o.a. met de komst van de beslagmedewerker) genoeg kennis 
aanwezig voor medewerkers om op terug te vallen als men vragen heeft, zo blijkt uit bevindingen van 
de Raad. 
De administratieve processen zoals het opmaken van een proces-verbaal van bevindingen, een 
Kennisgeving van inbeslagneming (KVI), een eventuele afstandsverklaring en een Bewijs van ontvangst 
(BVO) worden - zo blijkt uit het onderzoek van de Raad - goed nageleefd. Los van de controle op deze 
processen door betrokken verantwoordelijke leidinggevenden speelt ook hier de aangestelde 
beslagmedewerker een positieve rol als aanjager van het secuur uitvoeren en bijhouden van deze 
administratieve processen.  
 
 
 
20
 Memo Gemeenschappelijk Hof van Justitie, 31 oktober 2022. 
 
19 
 
 

 
Samenwerking met andere organisaties  
De samenwerking met andere organisaties verloopt goed en is (onder andere binnen het 
eerdergenoemde ketenoverleg beslag Bonaire) onderwerp van overleg zo geven medewerkers van 
het KPCN aan. Met name met het OM wordt intensief samengewerkt. Een punt van aandacht bij 
strafrechtelijk beslag, zo geven betrokkenen aan, is de voortgang van de processen. Het is noodzakelijk 
dat er voortgang zit in de beslissingen die genomen worden na een inbeslagname; ‘daar is nog wel 
wat winst te behalen’, wordt aangegeven door zowel het KPCN als het OM.  
Daarbij geven betrokkenen van het OM, het Gemeenschappelijk Hof en het KPCN ook aan dat het OM 
wat capaciteit betreft krap bemenst is en alle zeilen moet bijzetten om (onder andere) het proces van 
strafrechtelijk beslag waar nodig goed te begeleiden. 
De samenwerking met het OM bij de processen van inbeslagname die hoge prioriteit hebben, zoals de 
inbeslagname, bemonstering en vernietiging van verdovende middelen, is onveranderd goed. Alle 
stappen die noodzakelijk zijn om deze processen in goede banen te leiden, zijn bekend en worden – 
zo blijkt uit recente voorbeelden – goed nageleefd. 
Met andere organisaties (KMar, douane) wordt samengewerkt op meer ‘pragmatische basis’ zo geeft 
men aan. Men weet elkaar goed te vinden en werkt waar nodig samen. Men is over en weer tevreden 
over deze wijze van samenwerking.  
 
2.2.2 KPCN Sint Eustatius 
 
Uitvoering Inbeslagname  
De uitvoering van de strafrechtelijke inbeslagname op Sint Eustatius is een proces dat naast de andere 
politieprocessen met (zeer) beperkte menskracht moet worden uitgevoerd. Dit vereist naast een 
pragmatische aanpak ook regelmatig een flinke dosis improvisatievermogen om de inbeslagname in 
goede banen te leiden. 
De kennis over hoe men moet handelen in voorkomende gevallen en welke functionarissen men op 
de hoogte moet stellen is beperkt, zo blijkt uit het onderzoek van de Raad. Naast de politiechef - die 
over een zeer ruime ervaring beschikt - is door verloop en uitval het aantal seniormedewerkers met 
kennis en ervaring op wie kan worden teruggevallen zeer beperkt. Dat maakt de uitvoering van het 
proces van inbeslagname kwetsbaar omdat - ondanks alle goede wil en inzet - het aan kennis en 
menskracht ontbreekt. Men weet, zo wordt aangegeven, niet altijd even goed hoe het werkt en wat 
de afspraken zijn.  
Hoewel de problematiek (drugsproblematiek, wapenbezit) die samenhangt met strafrechtelijke 
inbeslagname op Sint Eustatius kleinschaliger is dan bijvoorbeeld op Bonaire, zijn de voorgeschreven 
stappen die voor een goede afhandeling genomen moeten worden hetzelfde. Zoals het bemonsteren 
of laten vernietigen van inbeslaggenomen verdovende middelen. Daarnaast moeten op Sint Eustatius 
in sommige gevallen extra procedures worden doorlopen, zoals het volgens forensisch-technische 
23
normen verpakken van inbeslaggenomen voorwerpen en het laten ondertekenen van consenten als 
forensisch onderzoek  noodzakelijk is.  
 
23
 Formulier waarin toestemming wordt gegeven voor het uitgaan, binnenkomen of doorvoeren van wapens en 
munitie. 
21 
 
 

 
De schaarse capaciteit moet worden verdeeld over diverse politieprocessen. Daarbij constateert de 
Raad dat - net zoals op Sint Eustatius - verschillende werkzaamheden met betrekking tot 
inbeslagname, zoals het laten vernietigen of vervoeren van bepaalde inbeslaggenomen voorwerpen 
(waaronder wapens en verdovende middelen), als vanzelfsprekend op de schouders terechtkomen 
van deze kleine eenheid. Hoewel in de praktijk altijd een oplossing wordt gevonden is die situatie niet 
optimaal, zo geeft men aan.  
Ook op Saba speelt (net zoals op Sint Eustatius) een rol dat de problematiek van de criminaliteit 
kleinschaliger is dan elders in Caribisch Nederland, maar dat de voorwaarden die aan de processen 
worden gesteld niet wezenlijk anders zijn. Omdat de mogelijkheden om aan deze voorwaarden te 
voldoen soms ontbreken heeft men het gevoel dat het proces van inbeslagneming niet altijd secuur 
24
kan worden uitgevoerd.  
Registratie 
De registratie van strafrechtelijk inbeslaggenomen voorwerpen gebeurt deels in ACTPOL en 
aanvullend op deze registratie in een eigen administratie. De voorwerpen zijn hierdoor op korte 
termijn traceerbaar. 
Bewaring 
Er is een zeer kleine beslagruimte (feitelijk een ingebouwde grote kast) waarin de inbeslaggenomen 
voorwerpen worden opgeslagen. Deze voorwerpen zijn voorzien van een naam en nummer van een 
zaak en een KVI). Deze bewaarruimte is zeer goed beveiligd (o.a. infrarood camerabeveiliging en 
elektronisch registratiesysteem) en toegankelijk voor een beperkt aantal daarvoor aangewezen 
personen. In de bewaarruimte is een kluis aanwezig waar onder andere drugs, geld, munitie en 
vuistvuurwapens worden opgeslagen.  
De ruimte om goederen op te slaan is zo klein dat het praktisch onmogelijk is om op de voorgeschreven 
wijze goederen van bijvoorbeeld een geweldsmisdrijf (die moeten dienen als stukken van overtuiging) 
als dat nodig is, gescheiden op te slaan. Als in een dergelijke ruimte zowel van het slachtoffer als ook 
25
van de dader goederen moeten worden opgeslagen is de kans op contaminatie niet ondenkbeeldig. 
Los daarvan is de ruimte ook niet geschikt om bepaalde goederen/voorwerpen onder gecontroleerde 
omstandigheden (stabiele temperatuur) op te slaan.  
Samenwerking 
De samenwerking met andere organisaties buiten het KPCN verloopt goed, zo geeft KPCN Saba aan. 
Als het nodig is kan door het KPCN Saba ondersteuning worden geboden bij gevraagde activiteiten. 
Ook met het OM verloopt de samenwerking goed, al bestaat het gevoel dat het OM op relatief grote 
afstand staat waardoor de communicatie soms wat moeizaam verloopt. 
 
24
 Of dit ook feitelijk het geval is, heeft de Raad niet onderzocht. 
25
 Contaminatie (in de context van forensisch (DNA-)onderzoek) is de ongewenste overdracht van biologisch 
materiaal (celmateriaal/DNA van een persoon of spoor) op/in een (ander) spoor of sporendrager (stuk van 
overtuiging). 
 
 
 
 
 
23 
 
 

Samenwerking 
Uit het onderzoek van de Raad blijkt dat de samenwerking tussen de douane en andere organisaties 
goed verloopt. Men geeft aan dat daarbij het voordeel is dat ‘de lijntjes kort zijn en men elkaar goed 
weet te vinden’. De samenwerking en communicatie is zowel op operationeel niveau als op 
leidinggevend niveau prima te noemen, zo geeft men aan. Ook met Curaçao en binnen interlandelijke 
multidisciplinaire teams verloopt de samenwerking en communicatie goed. Als er een punt van zorg 
is, kan dat bijvoorbeeld meteen worden opgenomen met de Korpschef van het KPCN.  
 
Een punt van kritiek dat wordt genoemd met betrekking tot de samenwerking is dat over 
inbeslaggenomen goederen actiever een terugkoppeling zou mogen plaatsvinden binnen de 
samenwerking met het KPCN en het OM.  
 
2.2.5 KMar  
 
Uitvoering inbeslagname 
De KMar heeft binnen Caribisch Nederland een breed takenpakket. Op hoofdlijnen kunnen drie 
hoofdtaken voor de KMar worden onderscheiden: de grenspolitietaak, bewaken en beveiligen 
alsmede internationale en militaire politietaken. Deze taken zijn (onder andere) beschreven in artikel 
27
5 van de Veiligheidswet BES. In de uitoefening van deze taken worden als dat nodig is voorwerpen 
in beslag genomen.  
 
De voorwerpen die in beslag worden genomen zijn divers; onder andere wapens, drugs, geld en 
vervalste / valse documenten. Een belangrijk deel van de goederen die in beslag worden genomen, 
wordt aangetroffen bij het uitvoeren van de (ondersteuning bij) grensbewaking aan de maritieme 
grenzen en op de luchthavens. Maar ook bij de uitvoering van haar andere taken zoals bij het 
bestrijden van mensensmokkel en van fraude met reis- en identiteitsdocumenten worden goederen 
in beslag genomen.  
 
De medewerkers van de KMar die betrokken zijn bij de handhaving en/of opsporing zijn goed opgeleid 
en toegerust voor hun taken blijkt uit de bevindingen van de Raad. Bij de inbeslagname van goederen 
weet men wat de medewerkers moeten doen, zo geeft men aan. De KMar heeft (van oudsher) een 
duidelijke organisatiestructuur waarbij de eisen die aan de medewerkers worden gesteld duidelijk zijn 
en waar ook door de organisatie en leidinggevenden op gestuurd wordt. Die structuur en duidelijkheid 
werkt door in de taakuitvoering. Daarnaast wordt in de opleiding van aspirant-medewerkers aandacht 
aan inbeslagname van goederen besteed. Tevens is ruim voldoende expertise bij (onder andere) de 
teamleiders aanwezig waar medewerkers bij eventuele vragen op kunnen terugvallen. 
 
Registratie 
De registratie van alle aspecten die een relatie hebben met opsporing vindt plaats in Summ-IT, de 
registratie van de werkzaamheden in het kader van de grenspolitietaak in ACTPOL.  Ook de goederen 
die in beslag worden genomen in dat kader worden in de systemen geregistreerd. De applicaties 
voorzien in een module waarin geregistreerd kan worden welke goederen op welk moment in beslag 
28
zijn genomen. De goederen zijn hierdoor goed traceerbaar.  
 
27
 Wet van 30 september 2010, houdende bepalingen over de politie en over de brandweerzorg, de 
rampenbestrijding en de crisisbeheersing op Bonaire, Sint Eustatius en Saba (Veiligheidswet BES). 
28
 Naar verluidt zal In de nabije toekomst voor de KMar op de BES voor registratie van in beslag genomen 
goederen ook de nieuwe applicaties ‘Module Opsporing’ en ‘Module Handhaving’ ter beschikking komen. 
25 
 
 

Een ander aspect dat niet bijdraagt binnen het OM aan een vlotte afhandeling is de enorme 
‘workload’. Het aantal zaken neemt toe, maar het personeelsbestand van het OM neemt (momenteel) 
af door de uitstroom van functionarissen. Er zijn ongeveer 150 zaken per officier per jaar die 
afgehandeld moeten worden en dat vereist een grote inspanning. Dit heeft vanzelfsprekend ook z’n 
wisselwerking op de doorlooptijden van andere zaken zoals beslissingen over strafrechtelijke 
inbeslagname. 
Ook het OM is zeer te spreken over de rol van het eerder beschreven ketenoverleg. Het maakt het 
mogelijk om elkaar (op informele wijze) op knelpunten te wijzen en om oplossingen te zoeken. Ook 
het OM benadrukt dat de rol van de ‘beslagmedewerker’ die (tijdelijk) door het KPCN is aangesteld 
om de strafrechtelijke inbeslagname in goede banen te leiden, een positieve invloed heeft op het 
administratieve proces van inbeslagname. 
 
2.2.7 De griffie Bonaire 
 
De rol van de griffie bij de uitvoering van inbeslagname 
31
Anders dan men zou kunnen verwachten op grond van artikel 141, tweede lid, van het WvS BES en 
32
het ‘Besluit bewaring inbeslaggenomen voorwerpen BES’ artikel 2, eerste en tweede lid , blijkt uit de 
bevindingen van de Raad dat de griffie Bonaire (van het Gemeenschappelijk Hof van Justitie) in de 
praktijk geen rol speelt bij het strafrechtelijk beslag. Niet bij de bewaring en ook niet bij het bijhouden 
33
van het register van inbeslaggenomen goederen zoals in artikel 5 van het hiervoor genoemde Besluit 
aan de griffie is opgedragen.  
Uit de bevindingen van de Raad blijkt dat de taken van de griffie wat betreft (de organisatie van) 
bewaring en registratie van inbeslaggenomen goederen feitelijk worden ingevuld door o.a. het KPCN, 
KMar en Douane. Daarbij tekent de Raad aan dat uit zijn bevindingen blijkt dat met name het 
Gemeenschappelijk Hof (waarvan de griffie onderdeel is) zich sterk heeft gemaakt om deze taken goed 
te laten uitvoeren. Door deze inspanningen en meer in het bijzonder die van het ketenoverleg worden 
de wettelijke taken van inbeslagname wél uitgevoerd.  
Daarin speelt op dit moment het KPCN een belangrijke rol wat betreft bewaring en registratie. Ook de 
KMar en de douane hebben hun werkprocessen zodanig ingericht dat zij bij de uitvoering daarvan niet 
afhankelijk zijn van de griffie. 
Sinds de rapportage ‘Strafrechtelijk Beslag op de BES-eilanden’ uit 2015 (en de aanbevelingen die in 
deze rapportage zijn gedaan ten aanzien van de griffie) heeft deze organisatie, zo blijkt uit de 
bevindingen van de Raad, geen actieve rol gehad bij het strafrechtelijk beslag en de organisatie 
daarvan aan andere organisaties overgelaten. 
  
 
31
 Artikel 141 lid 2 WvS BES: ‘De inbeslaggenomen voorwerpen waarvan de bewaring noodzakelijk wordt 
geacht, worden, zodra het belang van het onderzoek het toelaat, gesteld onder de hoede van een bij algemene 
maatregel van bestuur aangewezen bewaarder’. 
32
 Besluit bewaring inbeslaggenomen voorwerpen BES, artikel 2 lid 1: ‘Als bewaarder, bedoeld in artikel 141, 
tweede lid, van het wetboek, wordt aangewezen de griffier van het Gerecht in eerste aanleg van Bonaire, Sint 
Eustatius en Saba’. 
 Besluit bewaring inbeslaggenomen voorwerpen BES, artikel 2 lid 2: ‘De bewaring van een inbeslaggenomen 
voorwerp door de bewaarder vindt plaats bij de griffie van het gerecht, bedoeld in het eerste lid’. 
33
 Besluit bewaring inbeslaggenomen voorwerpen BES, artikel 5: ‘De bewaarder houdt een register bij (…)’.  
27 
 
 

 
3.1.3 Mate van opvolging aanbeveling uit 2015 
Deze aanbeveling van de Raad is niet opgevolgd. Men heeft niet op basis van de wettelijke taken van 
de griffie randvoorwaarden gecreëerd die mogelijk maken dat de griffie zijn taken uitvoert in 
overeenstemming met de vigerende wetgeving. 
De hierboven besproken aanbeveling die aan de toenmalige werkgroep is gedaan, heeft uiteindelijk 
wél geleid tot een versterking van het proces van strafrechtelijke inbeslagneming. Dat dit anders is 
georganiseerd dan men in 2015 voor ogen had en er geen ondubbelzinnige overdracht is van 
wettelijke taken van de griffie aan andere organisaties doet aan het feit dat de zaken thans goed 
georganiseerd zijn niet af.  
Hoewel de geformuleerde aanbeveling ‘niet naar de letter is gevolgd’ is de beoogde (achterliggende) 
doelstelling van de aanbeveling uit 2015 wat betreft het goed organiseren van het strafrechtelijk 
beslag wél bereikt.  
De feitelijke uitvoering van het strafrechtelijk beslag op Bonaire, Sint Eustatius en Saba is in de praktijk 
anders georganiseerd dan in de wetgeving is omschreven. Anders dan in de aanbeveling is aangegeven 
is hiervoor geen juridische basis gelegd. De aanbeveling is niet opgevolgd. 
 
3.1.4 Aanbeveling (2) 
‘Onderzoek of het opportuun is om één bewaarlocatie op het eiland (Bonaire) te regelen die 24/7 
toegankelijk is voor alle ketenpartners’. 
3.1.5 Stand van zaken 
Uit de bevindingen van hoofdstuk 2 blijkt dat er niet één (gezamenlijke) bewaarlocatie op Bonaire is 
georganiseerd die toegankelijk is voor alle ketenpartners. Wel is op initiatief van het ketenoverleg een 
loods beschikbaar voor de opslag van grote(re) inbeslaggenomen voorwerpen zoals voertuigen en 
vaartuigen (zie paragraaf 2.1.1). In de praktijk wordt als dat is afgesproken of nodig blijkt te zijn gebruik 
gemaakt van de bewaarruimte van het KPCN voor de opslag van voorwerpen.  
3.1.6 Mate van opvolging aanbeveling uit 2015 
In de praktijk voldoen de mogelijkheden die de bewaarruimtes op Bonaire bieden voor de opslag van 
inbeslaggenomen voorwerpen. De mogelijkheden om voorwerpen en grotere goederen in een loods 
op te slaan wordt als een belangrijke vooruitgang gezien. Uit de bevindingen van de Raad blijkt niet 
dat er behoefte is aan één bewaarlocatie naast of ter vervanging van de mogelijkheden die er nu zijn 
(zie hoofdstuk 2). Er is onderzocht of het (momenteel) opportuun is om één bewaarruimte te 
organiseren op Bonaire voor alle ketenpartners. In dat opzicht is de aanbeveling opgevolgd.  
 
  
29 
 
 

 
3.3 Aanbeveling aan de KMar 
 
3.3.1 Aanbeveling  
‘Vermijd zo veel mogelijk tijdelijke opslag (buiten beveiligde opslaglocaties) van risicovolle voorwerpen. 
Daar waar dit niet mogelijk is, zorg ervoor dat alleen een hiervoor aangewezen functionaris toegang 
heeft tot deze voorwerpen’.  
 
3.3.2 Stand van zaken 
Zoals in paragraaf 2.2.5 is beschreven, is uit de bevindingen van de Raad niet gebleken dat bij de KMar 
sprake is van een situatie (of een situatie zich kan voordoen) als waarop in de aanbeveling wordt 
gedoeld.  
 
3.3.3 Mate van opvolging aanbeveling uit 2015 
De aanbeveling is opgevolgd. 
 
3.4 Aanbeveling aan het OM BES 
 
3.4.1 Aanbeveling  
‘Controleer steekproefsgewijs partijen van te vernietigen verdovende middelen.’ 
3.3.2 Stand van zaken 
Uit de bevindingen van de Raad blijkt dat het vernietigen van verdovende middelen onder (streng) 
toezicht staat van het OM. Het OM controleert of de inbeslaggenomen verdovende middelen ook 
daadwerkelijk (in z’n geheel) vernietigd worden. Het OM controleert ook indien nodig 
steekproefsgewijs partijen verdovende middelen. 
 
3.3.3 Mate van opvolging aanbeveling uit 2015 
De aanbeveling is opgevolgd. 
 
 
  
31 
 
 

 
4.1.2 Waar is de griffie? 
Als men de historie van het strafrechtelijk beslag op de BES-eilanden niet zou kennen dan zou de 
afwezigheid van de griffie bij het proces van het strafrechtelijk beslag tot verbazing kunnen leiden. De 
griffie (zie paragraaf 2.2.7) heeft immers bij dit proces wettelijk vastgelegde taken te vervullen. Deze 
taken worden nu ingevuld door andere organisaties, waaronder het KPCN. Uit bevindingen van de 
35
Raad is niet gebleken dat de afwezigheid van de griffie in het proces van inbeslagneming in de 
praktijk tot problemen leidt. Tegelijkertijd ziet de Raad vanuit legalistisch oogpunt wel een bezwaar 
als de wettelijke taken (en de verantwoordelijkheden en bevoegdheden) die door andere organisaties 
dan de griffie worden uitgevoerd niet ondubbelzinnig belegd en geborgd zijn. Wettelijke regels waarop 
men kan terugvallen lijken wellicht minder noodzakelijk als de uitvoering in de praktijk goed verloopt 
zoals nu het geval is, maar zijn noodzakelijk voor het geval dat er zich (in de toekomst) mogelijk 
knelpunten voordoen.  
 
4.1.3 Potentiële knelpunten 
Hoewel de Raad op basis van zijn bevindingen over het algemeen positief is over de uitvoering van het 
proces van strafrechtelijke beslag ziet de Raad ook potentiële knelpunten. Een mogelijk knelpunt is 
gelegen in de capaciteit bij het OM. Door personeelsgebrek staat de terugkoppeling vanuit het OM 
over wat moet gebeuren na een inbeslagname onder druk. Vooralsnog lijkt dit in de praktijk niet te 
hebben geleid tot (heel) grote problemen.  
Tegelijkertijd is dit - zo geeft ook het OM zélf aan - een kwetsbaar onderdeel dat aandacht behoeft. 
Niet in de laatste plaats omdat het OM binnen het proces van inbeslagneming als ‘spin in het web’ 
fungeert en zich daarom niet kan permitteren dit proces ‘te verwaarlozen’.  
 
Een ander potentieel knelpunt is het proces van strafrechtelijk beslag op Sint Eustatius en Saba. Ook 
hier hebben zich op dit vlak vooralsnog geen (heel) grote problemen voorgedaan. De Raad is zich 
bewust van het perspectief van het KPCN dat te maken heeft met een beperkte capaciteit en de 
afweging om deze capaciteit zo efficiënt en effectief mogelijk in te zetten op de eilanden. Het ligt 
daarbij voor de hand dat er minder capaciteit (mensen én middelen) wordt ingezet op de eilanden 
Sint Eustatius en Saba als dit wordt afgezet tegen de omvang van de eilanden en de problematiek die 
daar speelt. Tegelijkertijd mag dit in de optiek van de Raad niet leiden tot een risico dat door gebrek 
aan kennis, ervaring én middelen op het vlak van strafrechtelijk beslag op Sint Eustatius en Saba een 
‘bijzaak’ wordt met alle mogelijke gevolgen die dat voor het verloop van een potentiële strafzaak 
heeft.  
 
De pragmatische benadering om vanuit ‘Bonaire’ bij te springen op Sint Eustatius en Saba als dat 
noodzakelijk is, kent z’n grenzen. Ook vanuit het perspectief van de politiefunctionarissen op Sint 
Eustatius en Saba (naast dat van de burger) zou meer aandacht besteed kunnen worden aan dit 
proces. 
 
 
  
 
35
 Het ketenproces waarin ten aanzien van een specifiek goed (of specifieke groep goederen) diverse 
volgtijdelijke handelingen moeten plaatsvinden, die in verschillende stadia binnen het proces moeten worden 
verricht door afzonderlijke partijen (de ketenpartners). 
33 
 
 

 
4.4 Aanbevelingen  
Op basis van de uitkomsten van dit onderzoek doet de Raad de volgende aanbevelingen aan de 
36
minister van JenV : 
 
Ten aanzien van de minister van JenV 
1. Stel financiële middelen beschikbaar om de functie van beslagmedewerker (1fte) te borgen in de 
vaste formatie bij het KPCN. 
2. Zorg voor een wettelijke basis voor zover in de uitvoeringspraktijk van het strafrechtelijk beslag de 
wettelijke taken van de griffie zijn overgedragen aan andere organisaties.  
 
Ten aanzien van het OM BES 
3. Overweeg extra capaciteit binnen het OM vrij te maken voor een goede uitvoering van het 
strafrechtelijk beslag. Zorg dat de tijd om beslissingen te nemen en terug te koppelen over het 
beslag niet (verder) oploopt. Koppel uiterlijk eind 2023 aan de Raad voor de rechtshandhaving 
terug wat met deze aanbeveling is gedaan.  
 
Ten aanzien van het KPCN 
4. Kijk kritisch naar de uitvoeringspraktijk van het strafrechtelijk beslag op Sint Eustatius en Saba. 
Ga met de basisteams van Sint Eustatius en Saba in gesprek over mogelijke kwetsbaarheden en 
kijk wat binnen de bestaande mogelijkheden van het KPCN mogelijk is om potentiële knelpunten 
te voorkomen. Koppel uiterlijk eind 2023 aan de Raad voor de rechtshandhaving terug wat met 
deze aanbeveling is gedaan.  
 
  
 
36
 Op grond van artikel 30, derde lid, van de Rijkswet Raad voor de rechtshandhaving richt de Raad zijn 
aanbevelingen aan de minister van Justitie en Veiligheid, ook als de feitelijke opvolging daarvan (deels) op de 
weg van de uitvoeringsorganisaties ligt.  
35 
 
 

Bijlage 2  Beleidsreactie op rapport 2015 
 
37 
 
 

Bijlage 3  Aspecten van toezicht (Toetskader) 
 
Kwaliteit van de taakuitvoering 
‘Kwaliteit van de taakuitvoering’ wordt gezien als het centrale begrip waarop het toezicht 
primair is gericht, en niet als apart toezichtaspect. De aspecten ‘governance’, 
‘informatievoorziening’, ‘samenwerking’ en ‘toerusting’ zijn randvoorwaardelijke aspecten 
voor de taakuitvoering. 
 
A Governance (‘sturing’) 
Het efficiënt en effectief realiseren van de organisatie-doelstellingen door middel van het 
waarborgen van de onderlinge samenhang van vier stappen: [1] (bij)sturen, [2] beheersen, 
[3] intern toezicht, en [4] verantwoorden. 
 
Ad 1. (Hoe) wordt er gestuurd op het realiseren van de organisatiedoelen?  
Het sturen op de realisatie van de organisatiedoelen door middel van het maken van keuzes 
over richting/beleid, en het sturen op kaders/werkwijze.  
 
Ad 2. Hoe zorgt de organisatie ervoor dat deze (blijvend) de goede kant op gaat? 
Het aanreiken of maken van procedures, plannen en protocollen en het invoeren en uitvoeren 
van deze voorgenomen werkwijze.  
 
Ad 3. Wat onderneemt de organisatie aan activiteiten die erop gericht zijn om vast te stellen 
of de vooraf gestelde doelen zijn behaald? 
Intern toezicht staat in het kader van het vaststellen of de doelen worden/zijn behaald.  
 
Ad 4. Hoe verantwoordt de organisatie over de behaalde resultaten, zowel intern als aan 
stakeholders? 
Het afleggen van verantwoording over resultaten, maar ook van de wijze van sturing, 
beheersen en intern toezicht houden.  
 
B Samenwerking 
Het bundelen van krachten van organisaties of organisatieonderdelen om een gezamenlijk 
doel te bereiken door middel van het waarborgen van de onderlinge samenhang van vier 
stappen: [1] (bij)sturen, [2] beheersen, [3] intern toezicht, en [4] verantwoorden. 
Ad 1. (Hoe) wordt er gestuurd op samenwerking, zodat doelen gerealiseerd kunnen worden? 
Het maken van strategische keuzes over samenwerking. Organisaties moeten zicht hebben op 
de ambities en belangen van henzelf en van relevante partners (met wie kan samengewerkt 
worden?), en in staat zijn om tot een gezamenlijk onderschreven doel te komen.  
 
Ad 2. Hoe zorgt de organisatie ervoor dat samenwerking goed verloopt? 
Is er sprake van een systeem/structuur dat ondersteunend is aan de (beoogde) 
samenwerking? Maken de partners afspraken over het nastreven van het gezamenlijke doel?  
39 
 
 

 
D Toerusting 
De middelen die een organisatie ter beschikking heeft voor de taakuitvoering door middel van 
het waarborgen van de onderlinge samenhang van vier stappen: [1] (bij)sturen, [2] 
beheersen, [3] intern toezicht, en [4] verantwoorden. 
Ad 1. (Hoe) wordt er gestuurd op toerusting, zodat doelen gerealiseerd kunnen worden? 
Het maken van strategische keuzes over toerusting. De organisatie heeft een bepaalde rol: 
een maatschappelijke functie en (als het goed is) ambities die in het kader staan van die 
maatschappelijke functie.  
 
Ad 2. Hoe zorgt de organisatie ervoor dat deze steeds over de juiste (hoeveelheid) middelen 
beschikt? 
Is er sprake van een systeem/structuur dat ondersteunend is aan de (beoogde) toerusting? 
Zijn er plannen en worden er afspraken gemaakt om die toerusting te realiseren en te 
‘managen’ (‘resource management’ 
 
Ad 3. (Hoe) controleert de organisatie of de toerusting voldoet aan de vooraf gestelde eisen 
en of deze bijdraagt aan het doel? 
De activiteiten die de organisatie onderneemt om de toerusting te evalueren. Controleert de 
organisatie of er in de praktijk conform de gemaakte afspraken wordt gewerkt?  
 
Ad 4. (Hoe) verantwoordt de organisaties over de toerusting? 
Het afleggen van verantwoording over de toerusting, maar ook van de wijze van sturing, 
beheersen en intern toezicht houden daarop. Op welke wijze gebeurt dit?  
 
  
41 
 
 

Titel I. Tenuitvoerlegging 
 
 
Derde Afdeling. Tenuitvoerlegging van bevelen tot 
vrijheidsontneming en veroordelende vonnissen 
 
 
Artikel 629a 
 
1. 
Op voorwerpen en vorderingen, inbeslaggenomen op grond van artikel 119a, geschiedt het verhaal 
op de wijze voorzien in het Wetboek van Burgerlijke Rechtsvordering BES krachtens de 
onherroepelijke einduitspraak waarbij de geldboete is opgelegd. 
2. 
De einduitspraak, bedoeld in het eerste lid, geldt als executoriale titel. Betekening van deze titel aan 
de veroordeelde en, zo het beslag onder een derde is gelegd, ook aan deze, kan plaatsvinden door 
betekening van een kennisgeving inhoudende de bij de einduitspraak opgelegde straf, voor zover 
voor het nemen van verhaal van belang. 
3. 
Ten aanzien van derden die geheel of gedeeltelijk recht menen te hebben op de inbeslaggenomen 
voorwerpen en vorderingen zijn de bepalingen van het Wetboek van Burgerlijke Rechtsvordering 
BES van toepassing. 
 
43 
 
 

