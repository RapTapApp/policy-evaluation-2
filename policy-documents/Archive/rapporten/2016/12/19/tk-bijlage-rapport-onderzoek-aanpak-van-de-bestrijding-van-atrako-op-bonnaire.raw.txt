 
 
  
Onderzoek aanpak van de bestrijding van atrako's op 
Bonaire 
 
 
 
Datum  2 mei 2016 

DEFINITIEF  | 2 mei 2016 
Afkortingenlijst 
BES    Bonaire, Sint Eustatius en Saba 
BOB    Bijzondere opsporingsbevoegdheid 
BPZ     Basispolitiezorg 
CIE    Criminele Inlichtingen Eenheid  
Fte    Fulltime equivalent 
IGO     Incident Gerichte Opsporing 
IGP    Informatie Gestuurde Politie 
IIOO    Intake, Informatie en Operationele Ondersteuning 
KMar    Koninklijke Marechaussee 
KMT    Korps Managementteam 
KPA    Korps Politie Aruba 
KPCN    Korps Politie Caribisch Nederland 
KPSM   Korps Politie Sint Maarten 
NP    Nationale Politie 
OM    Openbaar Ministerie 
OvJ    Officier van Justitie 
PGO    Probleem Gerichte Opsporing 
RST    Recherche Samenwerkingsteam 
 
  
 Pagina 3 van 19 
 

DEFINITIEF  | 2 mei 2016 
Voorwoord 
Atrako’s, in Eurpees Nederland aangeduid met de term roofovervallen, hebben vaak 
een grote impact op de slachtoffers. Daarnaast tasten zij het veiligheidsgevoel van 
de samenleving aan. Het is dan ook van groot belang dat deze vorm van 
criminaliteit wordt aangepakt. 
De Raad voor de rechtshandhaving heeft onderzocht op welke wijze de politie, in 
samenspraak met het Openbaar Ministerie BES, op Bonaire roofovervallen bestrijdt. 
In dit rapport staan de resultaten van dat onderzoek. Een van de uitkomsten is dat 
het Korps Politie Caribisch Nederland (KPCN) in verband met capaciteitsproblemen 
de projectmatige aanpak van atrako’s in 2014-2015 geruime tijd heeft moeten 
loslaten. Desondanks is het aantal atrako’s in de jaren 2013-2015 aanzienlijk 
teruggelopen. Het KPCN is er, met ondersteuning van een aantal partners, in die 
periode in geslaagd een aantal atrako’s op te lossen; de plegers zijn veroordeeld tot 
gevangenisstraffen. In zoverre kan dan ook worden gesproken van een succesvolle 
aanpak van de bestrijding van atrako’s op Bonaire. 
Het is aan het korps om, samen met het OM, te blijven zoeken naar de juiste balans 
in de opsporing en zich daar waar nodig te verzekeren van hulp. Het gegeven dat de 
aanpak van geweldscriminaliteit door zowel het OM als het KPCN als speerpunt is 
benoemd, geeft de Raad het vertrouwen dat de bestrijding van atrako’s de vereiste 
aandacht blijft krijgen. 
 
De Raad spreekt zijn dank uit aan allen die een bijdrage hebben geleverd aan dit 
onderzoek. 
 
DE RAAD VOOR DE RECHTSHANDHAVING 
 
Mr. F.R. Richards, voorzitter 
Mr. G.H.E. Camelia 
Mr. Th.P.L. Bot 
 
  
 Pagina 5 van 19 
 

DEFINITIEF  | 2 mei 2016 
Samenvatting 
Aanleiding 
In het Caribisch gebied gebruikt men voor roofovervallen – diefstallen waarbij 
geweld tegen personen wordt gebruikt of waarbij wordt gedreigd met geweld – de 
term atrako’s. Deze vorm van criminaliteit komt relatief veel voor in Curaçao, in Sint 
Maarten en in Caribisch Nederland. Daarom, én omdat atrako’s een grote impact 
hebben op de slachtoffers en het veiligheidsgevoel van de samenleving aantasten, 
heeft de Raad voor de rechtshandhaving besloten in 2015 onderzoek te doen naar 
de wijze waarop de politiekorpsen van Curaçao, van Sint Maarten en van Caribisch 
Nederland (Bonaire, Sint Eustatius en Saba; BES) in samenspraak met het 
desbetreffende Openbaar Ministerie (OM) de bestrijding van atrako’s aanpakken. Uit 
vooronderzoek van de Raad is gebleken dat op Sint Eustatius en op Saba nauwelijks 
atrako’s worden gepleegd. Daarom heeft de Raad zijn onderzoek voor wat betreft 
Caribisch Nederland uitsluitend gericht op Bonaire. Dit rapport beschrijft de situatie 
op Bonaire. De Raad heeft afzonderlijke rapporten uitgebracht over de bestrijding 
van atrako’s in Curaçao en in Sint Maarten. 
 
Aanpak onderzoek 
De Raad heeft voor dit onderzoek gebruik gemaakt van informatie die via openbare 
bronnen beschikbaar is en daarnaast documenten opgevraagd bij het Korps Politie 
Caribisch Nederland (KPCN) en bij het OM BES. Vervolgens heeft de Raad in mei 
2015 gesprekken gevoerd met medewerkers van het OM BES en van het KPCN die 
zijn betrokken bij de aanpak van de bestrijding van atrako’s. Vanwege het 
tijdverloop tussen die gesprekken en het opstellen van het rapport, heeft de Raad 
begin 2016 aanvullende informatie ingewonnen over actuele ontwikkelingen. 
 
Onderzoeksbevindingen 
Het KPCN heeft de aanpak van geweldscriminaliteit, waaronder atrako’s, in zijn 
jaarplannen benoemd als een van de prioritaire speerpunten binnen de opsporing. 
Ook het OM BES noemt de aanpak van geweldscriminaliteit een belangrijk thema. 
Tot 2013 werkte het KPCN bij de bestrijding van atrako’s uitsluitend incidentgericht 
en repressief; zodra er een atrako had plaatsgevonden, startte het korps een 
regulier opsporingsonderzoek. 
In verband met een toename van het aantal atrako’s vanaf 2013 heeft het KPCN 
besloten tot een projectmatige aanpak. Daarvoor is tijdelijk extra capaciteit 
vrijgemaakt bij de afdeling Opsporing. 
 
In januari 2014 werd op Bonaire een dubbele moord gepleegd die gedurende lange 
tijd een zware wissel trok op de recherchecapaciteit op Bonaire. De intensiteit van 
de aanpak van atrako’s nam daardoor af. Het aantal atrako’s nam in die tijd toe. In 
de loop van 2014 is gekozen voor een subjectgerichte aanpak waarbij personen van 
wie de politie het vermoeden had dat zij mogelijk waren betrokken bij atrako’s, 
actief werden aangesproken en werden gecontroleerd zónder hen als verdachte aan 
te merken. Bij deze aanpak hebben de Koninklijke marechaussee, de Nationale 
Politie, het Recherche Samenwerkingsteam en het Korps Politie Aruba ondersteuning 
geboden aan het KPCN. Bij de projectmatige aanpak heeft het KPCN, waar nodig in 
samenspraak met het OM BES, ook bijzondere instrumenten ingezet, zoals de 
bevoegdheid tot preventief fouilleren en extra surveillance. Het feit dat niet alle 
functionarissen die zich met deze aanpak bezighielden het Papiamentu beheersen, 
vormde daarbij wel een knelpunt. Ook bleek dat de veelal jonge politieagenten er 
moeite mee hadden om mogelijke daders zonder een concrete verdenking aan te 
spreken. 
  
 Pagina 7 van 19 
 

DEFINITIEF  | 2 mei 2016 
1 Inleiding 
1.1 Aanleiding 
 
De Raad voor de rechtshandhaving (hierna: de Raad) is op grond van de Rijkswet 
Raad voor de rechtshandhaving belast met de algemene inspectie van de 
organisaties van de justitiële keten op Bonaire, Sint Eustatius en Saba (hierna: BES-
eilanden), in Curaçao en in Sint Maarten. De Raad kijkt daarbij naar de effectiviteit, 
de kwaliteit van de taakuitoefening en het beheer. Daarnaast is de Raad belast met 
de algemene inspectie van de kwaliteit en effectiviteit van de justitiële 
samenwerking tussen de BES-eilanden, Curaçao en Sint Maarten. De Raad heeft in 
zijn Jaarplan 2015 vastgelegd welke onderzoeken hij in dat jaar zou uitvoeren. Een 
van die onderzoeken betreft de aanpak van de bestrijding van zogenoemde 
‘atrako’s. De term ‘atrako’ wordt in het Caribisch gebied gebruikt voor 
1
roofovervallen. Op Bonaire vinden regelmatig atrako’s plaats. Zij hebben een grote 
impact op de slachtoffers en op het veiligheidsgevoel van de samenleving. Tevens 
schaden zij het imago van Bonaire en daarmee het toerisme. Deze problematiek 
speelt ook in Curaçao en in Sint Maarten. Om die reden heeft de Raad dit onderzoek 
in 2015 uitgevoerd op zowel Bonaire als in Curaçao en in Sint Maarten. Dit rapport 
betreft uitsluitend Bonaire; over de aanpak van de bestrijding van atrako’s in 
Curaçao en in Sint Maarten heeft de Raad afzonderlijke rapporten opgesteld. 
 
De Raad hanteert voor dit onderzoek de volgende definitie: 
 
Atrako: diefstal met geweld of onder bedreiging van geweld tegen een persoon of 
tegen personen, danwel een poging daartoe 
1.2 Doelstelling 
 
De Raad beoogt met dit onderzoek inzichtelijk te maken hoe het Korps Politie 
Caribisch Nederland (KPCN) en het Openbaar Ministerie BES de bestrijding van 
atrako’s op Bonaire aanpakken, en welke knelpunten zich daarbij eventueel 
voordoen. 
1.3 Probleemstelling en onderzoeksvragen 
 
Dit onderzoek gaat over de wijze waarop de aanpak van de bestrijding van atrako’s 
op Bonaire plaatsvindt. De bestrijding van criminaliteit, waaronder atrako’s, vergt 
nauwe afstemming tussen het Openbaar Ministerie BES en het KPCN. Er komen 
meer strafbare feiten ter kennis van het KPCN dan dat er met de bestaande 
capaciteit bij de politie kunnen worden onderzocht. Dat betekent dat er keuzes 
moeten worden gemaakt. Dat gebeurt onder verantwoordelijkheid van het OM BES. 
De centrale vraag van dit onderzoek luidt daarom als volgt: 
 
Op welke wijze is de aanpak van de bestrijding van atrako’s door het Korps Politie 
Caribisch Nederland en het Openbaar Ministerie BES vormgegeven, en hoe werkt 
deze aanpak in de praktijk? 
 
De centrale vraagstelling valt uiteen in de volgende onderzoeksvragen:  
                                                
1
 In paragraaf 1.5 (afbakening) geeft de Raad aan waarom dit onderzoek voor wat betreft de BES-eilanden is 
beperkt tot Bonaire. 
  
 Pagina 9 van 19 
 

DEFINITIEF  | 2 mei 2016 
2 Bevindingen 
2.1 Organisatie aanpak bestrijding atrako’s 
2.1.1 Beleid 
 
De aanpak van geweldscriminaliteit behoort al meerdere jaren tot de prioriteiten van 
4
het KPCN. In het Jaarplan 2014 van het  KPCN staat dat, in afstemming met het 
OM, binnen de opsporing prioriteit wordt gegeven aan de aanpak van de volgende 
vijf speerpunten: 
 
 geweldscriminaliteit (waaronder straatroven); 
 zedenzaken; 
 jeugdcriminaliteit; 
 woning- en bedrijfsinbraken; 
 lokale handel in verdovende middelen. 
 
Atrako’s behoren tot de categorie geweldscriminaliteit en de aanpak daarvan vormt 
op basis van dit jaarplan dus een van de speerpunten van het KPCN. 
 
2.1.2 Hoofdlijnen aanpak: regulier en projectmatig 
 
Bij de aanpak van atrako’s werkte het KPCN voorheen uitsluitend incidentgericht; 
zodra er een atrako had plaatsgevonden, startte het KPCN een 
opsporingsonderzoek. 
In de loop van 2013 nam het aantal atrako’s op Bonaire fors toe. Het KPCN stelde 
daarop een zogenaamde ‘top-tien-lijst’ van mogelijke daders op. De reguliere inzet 
van de opsporing leidde echter niet tot voldoende juridisch bewijs om deze 
mogelijke daders aan te houden. In de periode daarna (april 2014 tot en met april 
2015) waren er opnieuw enkele piekmomenten waarin een groot aantal atrako’s 
werd gepleegd. Volgens het KPCN werden deze atrako’s georganiseerd voorbereid. 
Bij de uitvoering ervan werd grof geweld toegepast. Dat was aanleiding voor het OM 
BES en het KPCN om de bestrijding van atrako’s projectmatig aan te pakken.  
 
Bij de reguliere (incidentgerichte) aanpak is vanuit de afdeling tactische opsporing 
een team beschikbaar van gemiddeld vier medewerkers: een coördinator, een 
dossiervormer en twee rechercheurs. Het team maakt indien noodzakelijk en 
mogelijk gebruik van de analist van de afdeling Intake, Informatie en Operationele 
Ondersteuning (IIOO). Het KPCN werkt niet met een vast ‘atrako-team’. De inzet 
van de leden van het team verloopt flexibel, waarbij afhankelijk van het aantal 
gepleegde atrako’s in een bepaalde periode wordt gewerkt met de systematiek van 
opschalen c.q. afschalen. De capaciteit die vrijkomt bij afschalen wordt dan weer 
ingezet voor de bestrijding van andere vormen van criminaliteit. 
 
In perioden met een forse toename van het aantal atrako’s gaat het KPCN over tot 
een projectmatige aanpak. In het kader van die aanpak worden drie processen 
doorlopen:  
 
                                                
4
 Jaarplan KPCN 2014, hoofdstuk 3, Doelstellingen per proces. Overigens behoorde de aanpak van 
geweldscriminaliteit ook in eerdere jaren al tot de prioriteiten van het KPCN, zie bijvoorbeeld het Jaarplan 
2012 van het KPCN. Ook het OM BES benoemt de aanpak van geweldscriminaliteit als belangrijk thema.  
  
 Pagina 11 van 19 
 

DEFINITIEF  | 2 mei 2016 
2.1.5 Samenwerking 
 
Het korps heeft naast (extra) recherchecapaciteit ook behoefte aan specialistische 
kennis. Het RST en de Nationale Politie (NP) bieden het KPCN desgevraagd 
ondersteuning bij de aanpak van atrako’s. Daarnaast heeft het Korps Politie Aruba 
(KPA) in 2013 en 2014 gedurende een aantal maanden capaciteit beschikbaar 
gesteld om samen met de collega’s van het KPCN preventief te fouilleren en extra te 
surveilleren. 
2.2 Werking in de praktijk 
 
2.2.1 Beleid 
 
Volgens respondenten zijn de vijf speerpunten in de jaarplannen dermate ruim 
omschreven dat er op basis van deze speerpunten moeilijk keuzes kunnen worden 
gemaakt. Een tekort aan capaciteit en aan middelen speelt hierbij een belangrijke 
rol. Wanneer er in bepaalde gevallen wel een keuze wordt gemaakt, ontbreekt de 
capaciteit om de eventuele consequenties daarvan op te vangen. 
2.2.2 Aanpak 
 
Respondenten geven aan dat het atrako-team werd ingericht toen er sprake was 
van een forse toename van overvallen met geweld. De recherchecapaciteit werd in 
die periode (eind 2013) verhoogd en voor de projectmatige aanpak van atrako’s 
bestond er een vast team. Dit team ging voortvarend aan de slag met het 
verzamelen van informatie uit de diverse bronnen. 
 
In januari 2014 vond op Bonaire een dubbele moord plaats, ook wel de zaak 
6
‘Country Garden’ genoemd. Deze dubbele moord heeft gedurende lange tijd een 
zware wissel getrokken op de recherchecapaciteit op Bonaire. Als direct gevolg 
daarvan nam de intensiteit van de aanpak van atrako’s drastisch af. Het team is in 
deze periode afgeschaald naar een bezetting van twee rechercheurs, die ook met 
andere opsporingszaken waren belast. Dat leidde ertoe dat de aandacht voor een 
destijds bekende groep van verdachten noodgedwongen afnam. Dit had volgens 
respondenten directe gevolgen voor de effectiviteit van de aanpak. Respondenten 
geven in dit verband aan dat het handhaven van een redelijk omvangrijk team altijd 
ingewikkeld is, omdat onder druk van andere ernstige strafbare feiten altijd 
capaciteit wordt ingeleverd. 
 
Volgens sommige respondenten is het KPCN niet in staat een heldere operationele 
visie te formuleren en deze te vertalen naar het dagelijkse werk van de politie en de 
inzet van capaciteit. Discussies daarover zouden naar de mening van deze 
respondenten in het Korps Managementteam (KMT) moeten worden gevoerd. 
Een andere respondent merkt op dat het KPCN juist wel heldere keuzes maakt maar 
dat dit vanwege de beperkte capaciteit incident-gestuurd gebeurt. 
 
Medio 2014 is op Bonaire gekozen voor een subjectgerichte aanpak van atrako’s. 
Informatie uit politiesystemen heeft geleid tot een lijst van mogelijke daders en 
handlangers. Deze lijst is vervolgens door de BPZ gebruikt om - zonder 
strafvorderlijke verdenking - bepaalde subjecten meer aandacht te geven, 
bijvoorbeeld door deze personen actief aan te spreken en te controleren. In 
briefings werd deze nieuwe vorm van aanspreken en aandacht geven toegelicht aan 
                                                
6
 In mei 2015 zijn de hoofdverdachten berecht.  
  
 Pagina 13 van 19 
 

DEFINITIEF  | 2 mei 2016 
kentekenregister. Volgens respondenten van het KPCN doen zich bij de raadpleging 
van die bronnen problemen voor, zowel wat betreft de beschikbaarheid van 
gegevens als wat betreft de kwaliteit daarvan. 
  
De (repressieve) aanpak had tot doel de daders van de atrako’s door middel van 
projectmatig rechercheren op te sporen en te vervolgen. Hiervoor heeft het KPCN 
ondersteuning gekregen van de Nationale Politie in Nederland en van het KPA. Een 
aantal daders is daadwerkelijk opgespoord, vervolgd en veroordeeld. Een knelpunt 
bij deze repressieve aanpak was (en is) volgens respondenten het ontbreken van 
gerichte en gestructureerde informatieverwerking. 
 
Lerend vermogen 
Uit Nederland afkomstige en uitgezonden/gedetacheerde medewerkers blijken 
volgens respondenten onvoldoende in staat kennis over te brengen c.q. worden niet 
in de positie gebracht om via het principe van ‘learning on the job’ kennis en inzicht 
over te brengen. Volgens hen ontbreekt het aan daadwerkelijke coaching en 
begeleiding van medewerkers op verschillende niveaus. In april 2015 heeft het 
8
korps een nieuw hoofd Opsporing gekregen.  
 
Samenwerking 
In 2014 is het atrako-team met ondersteuning vanuit Nederland, de KMar en het 
RST gestart met het ‘door-rechercheren’. Dat heeft uiteindelijk geleid tot de 
veroordeling van een aantal daders. Het KPCN geeft aan dat deze bijstand heeft 
bijgedragen aan een scherpere gezamenlijke focus en daardoor heeft geleid tot een 
intensievere samenwerking bij de aanpak van atrako’s. Het KPCN is mede gezien de 
forse investering die het korps pleegt in het opleiden en trainen van het eigen 
personeel op de korte termijn nog niet in staat om, zonder deskundige bijstand, de 
dadergerichte aanpak van atrako’s te borgen. 
 
De eerder gesignaleerde forse toename van atrako’s bracht maatschappelijke onrust 
teweeg. Het OM en de politie hebben daarom gekozen voor een subjectgerichte 
aanpak. Deze ingezette lijn kon vanwege de zaak ‘Country Garden’ niet consequent 
worden gevolgd. De subjectgerichte aanpak is in de loop van 2015 echter weer 
opgepakt hetgeen leidde tot het opstellen van een lijst van tien (potentiële) daders. 
Deze subjectgerichte aanpak heeft ook een preventief karakter. Zo werd 
bijvoorbeeld ook de persoonlijke omgeving van de verdachten in de aanpak 
betrokken. Volgens respondenten zal, gezien de  beperkte capaciteit bij zowel het 
KPCN als het OM, in de nabije toekomst moeten blijken of die aanpak succesvol is. 
 
Respondenten van het OM wijzen op het gegeven dat men te maken heeft met 
‘golven’ van criminaliteit. Na een golf van geweldsmisdrijven doet zich bijvoorbeeld 
een toename aan woninginbraken voor. Bij de aanpak van dit type misdrijven is het 
naar de mening van respondenten noodzakelijk om voor de bestrijding van dit soort 
‘golven’ een vast rechercheteam op te richten. Het voordeel van zo’n vast team is 
dat men ingevoerd raakt in de materie en dat men zich kan richten op het 
inzichtelijk maken van (activiteiten van) mogelijke dadergroepen.  Dit vraagt 
vervolgens wel om gerichte informatie-inwinning en -bewerking ten behoeve van 
                                                
8
 De Raad heeft in zijn rapport van 2013 over het opsporingsproces door de recherche een 
aantal aanbevelingen geformuleerd op het punt van onder andere de sturing binnen de 
recherche. Begin 2016 heeft de Raad een reviewonderzoek verricht waarin hij is nagegaan in 
hoeverre de aanbevelingen zijn opgevolgd en de getroffen maatregelen effect hebben 
gesorteerd. Het rapport van de Raad naar aanleiding van dat reviewonderzoek zal naar 
verwachting medio 2016 worden gepubliceerd. 
  
 Pagina 15 van 19 
 

DEFINITIEF  | 2 mei 2016 
3 Analyse en conclusies 
3.1 Aanpak atrako’s als speerpunt 
 
Uit de beschreven gang van zaken blijkt dat het KPCN de aanpak van atrako’s als 
speerpunt heeft benoemd maar niet in staat is de intensieve aanpak ervan 
consequent uit te voeren. De Raad vindt het op zich begrijpelijk dat alle prioriteit 
wordt gegeven aan een moordzaak als die van Country Garden. Dit betekent echter 
wel dat het risico bestaat dat van het eerder afgesproken speerpuntenbeleid in de 
praktijk dan weinig terecht komt.  
Zolang het korps vergaande keuzes moet maken in de opsporing blijft het risico 
bestaan dat het korps in de bestrijding van atrako’s en andere vormen van 
criminaliteit achter de feiten gaat aanlopen. 
3.2 Informatiepositie en specialistische functies 
 
10
Net als bij eerdere onderzoeken van de Raad is gebleken, is ook in dit onderzoek 
naar voren gekomen dat de informatievoorziening ten behoeve van de opsporing 
voor verbetering vatbaar is. Daarbij gaat het niet alleen om de informatiepositie van 
het KPCN zelf, maar ook om de kwaliteit en de beschikbaarheid van externe 
gegevensbronnen zoals de gemeentelijke basisadministratie en het 
kentekenregister. Volgens het KPCN doen zich daarbij problemen voor. 
Het korps beschikte naar eigen zeggen tijdens het onderzoek in 2015 maar ook 
begin januari 2016 nog steeds over onvoldoende analyse-capaciteit. Dit betekent 
dat het KPCN nog (teveel) afhankelijk is van bijstand van anderen. In dit verband is 
van belang dat in januari 2008 tijdens de zogenoemde BES-week bestuurders van 
de BES-eilanden en de staatssecretaris van Binnenlandse Zaken en 
Koninkrijksrelaties hebben afgesproken dat Nederland zou zorgdragen voor de 
beschikbaarheid van de benodigde inzet, bijzondere diensten en expertise.  
3.3 Ontwikkeling korps 
 
De Raad onderkende reeds in eerdere onderzoeken de ontwikkeling die het KPCN 
doormaakt en de stappen die het korps reeds heeft gezet om zijn organisatie te 
professionaliseren. In de samenvoeging van de afdelingen IGO en PGO, zoals die in 
de eerste helft van 2015 is doorgevoerd, ziet de Raad mogelijkheden voor 
verbetering van de coördinatie en van de interne sturing in de opsporing. 
3.4 Capaciteit in de strafrechtketen 
 
De Raad gaat ervan uit dat de structurele knelpunten die hierboven zijn 
weergegeven, samenhangen met een capaciteitstekort. Reeds in eerdere 
onderzoeken heeft de Raad een toename van de werkdruk in de strafrechtketen 
geconstateerd. De organisaties in de strafrechtketen lopen naar de mening van de 
Raad tegen de grenzen van hun mogelijkheden aan. Als het OM en de politie voor 
overvalcriminaliteit streven naar een subjectgerichte aanpak, dan ziet de Raad 
slechts een kans van slagen als aan de hierboven genoemde voorwaarden op het 
terrein van informatiemanagement wordt voldaan. Het gaat dan met name om 
verbetering van de beschikbaarheid en van de kwaliteit van informatiebronnen en 
om verbetering van de bewerking, de veredeling en de analyse van informatie. En 
                                                
10
 Zie bijvoorbeeld het rapport ‘Het opsporingsproces door de recherche op Bonaire, Sint 
Eustatius en Saba’ van april 2013. 
  
 Pagina 17 van 19 
 

DEFINITIEF  | 2 mei 2016 
Bijlage 1 Overzicht geïnterviewde functionarissen 
Openbaar Ministerie BES: 
 
 Hoofdofficier van Justitie; 
 Officier van Justitie; 
 Senior beleidsadviseur. 
 
Korps Politie Caribisch Nederland: 
 
 Korpschef; 
 Hoofd Opsporing; 
 Hoofd Intake, Informatie en Operationele Ondersteuning; 
 Twee rechercheurs. 
  
 Pagina 19 van 19 
 

