 
 
  
Review-onderzoek opsporingsproces 
recherche op Bonaire, Sint Eustatius en 
Saba 
 
 
 
Datum  2 mei 2016 

Review-onderzoek opsporingsproces recherche op Bonaire, Sint Eustatius en Saba | 2 mei 2016 
Colofon 
Afzendgegevens  Raad voor de Rechtshandhaving 
 
 
 
Contactpersoon  P.P. Schets 
  p.p.f.schets@inspectievenj.nl 
         
 
 
 
  
 Pagina 3 van 39 
 

Review-onderzoek opsporingsproces recherche op Bonaire, Sint Eustatius en Saba | 2 mei 2016 
Inhoud 
Colofon - 3 
Afkortingenlijst - 7 
Voorwoord - 9 
Samenvatting - 11 
1 Aanleiding - 11 
2 Aanpak van onderzoek - 11 
3 Onderzoeksresultaten - 11 
3.1 Organisatie, inrichting en sturing - 11 
3.1.1 Sturing afdeling IGO - 11 
3.1.2 Bezetting afdeling opsporing - 12 
3.1.3 Opsporing Sint Eustatius en Saba - 13 
3.2 Informatiemanagement - 13 
3.2.1 Belang informatiemanagement en gebruik ActPol - 13 
3.2.2 Bezetting Infodesk - 14 
3.2.3 Informatiemanagement Bovenwinden - 14 
3.3 Ter afsluiting - 14 
4 Conclusies - 15 
5 Aanbevelingen - 15 
1 Inleiding - 17 
1.1 Aanleiding, doel en centrale onderzoeksvraag - 17 
1.2 Afbakening - 17 
1.3 Toetsingskader - 18 
1.4 Aanpak onderzoek - 18 
1.5 Leeswijzer - 18 
2 Bevindingen - 19 
2.1 Inleiding - 19 
2.2 Organisatie, inrichting en sturing - 19 
2.2.1 Aanbeveling 1: sturing IGO - 19 
2.2.2 Aanbeveling 2: omvang formatie PGO - 21 
2.2.3 Aanbeveling 3: opsporing Bovenwinden - 24 
2.3 Informatiemanagement - 26 
2.3.1 Aanbevelingen 1 en 2: belang informatiemanagement en gebruik ActPol - 26 
2.3.2 Aanbeveling 3: bezetting Infodesk - 28 
2.3.3 Aanbeveling 4: informatiemanagement Bovenwinden - 29 
2.4 Forensische Opsporing - 30 
3 Analyse - 32 
3.1 Organisatie, inrichting en sturing - 32 
3.1.1 Sturing - 32 
3.1.2 Bezetting afdeling Opsporing - 32 
3.1.3 Opsporing Sint Eustatius en Saba - 33 
3.2 Informatiemanagement - 33 
3.2.1 Belang informatiemanagement en gebruik ActPol - 33 
3.2.2 Bezetting Infodesk - 33 
3.2.3 Informatiemanagement Bovenwinden - 34 
3.3 Ter afsluiting - 34 
4 Conclusies en aanbevelingen - 35 
4.1 Conclusies - 35 
  
 Pagina 5 van 39 
 

Review-onderzoek opsporingsproces recherche op Bonaire, Sint Eustatius en Saba | 2 mei 2016 
Afkortingenlijst 
BES        Bonaire, Sint Eustatius en Saba 
BMS       Border Management System 
BPZ      Basispolitiezorg 
BRS      Bonaire Road Services 
DGPol     Directoraat-Generaal Politie 
CN      Caribisch Nederland (Bonaire, Sint Eustatius en Saba)  
FO      Forensische Opsporing 
Fte      Fulltime equivalent 
IGO      Incident Gerichte Opsporing 
IGP      Informatie Gestuurde Politie 
IIOO      Intake, Informatie en Operationele Ondersteuning 
JZZ      Jeugd- en zedenzaken 
KMar     Koninklijke Marechaussee 
KPA      Korps Politie Aruba 
KPCN     Korps Politie Caribisch Nederland 
KPSXM     Korps Politie Sint Maarten 
LTFO      Landelijk Team Forensische Opsporing 
NFI      Nederlands Forensisch Instituut 
OM      Openbaar Ministerie 
PGO      Probleem Gerichte Opsporing  
RST      Recherche Samenwerkingsteam 
Sla      Service level agreement 
TGO      Team Grootschalige Opsporing 
VVC      Veel voorkomende criminaliteit 
  
 Pagina 7 van 39 
 

Review-onderzoek opsporingsproces recherche op Bonaire, Sint Eustatius en Saba | 2 mei 2016 
Voorwoord 
In 2013 bracht de Raad voor de rechtshandhaving een kritisch rapport uit over het 
opsporingsproces door de recherche op Bonaire, Sint Eustatius en Saba (BES). Aan 
zijn rapport verbond hij een aantal aanbevelingen op het terrein van de organisatie, 
de inrichting en de sturing van het Korps Politie Caribisch Nederland (KPCN) en op 
het terrein van het informatiemanagement bij dit korps. 
In dit review-onderzoek stelt de Raad vast dat het KPCN in de afgelopen jaren forse 
vooruitgang heeft geboekt op beide terreinen. Maar tegelijkertijd constateert de 
Raad dat er nog wel wat valt te verbeteren. 
  
Effectieve bestrijding van de criminaliteit op de BES-eilanden blijft een van de 
grootste uitdagingen van het korps. Een goed functionerende recherche is daarbij 
cruciaal. De Raad hoopt dat hij met dit rapport daaraan een bijdrage levert. 
 
De Raad heeft dit onderzoek voortvarend kunnen uitvoeren dankzij de medewerking 
van het KPCN en het OM BES. De Raad dankt de betrokken medewerkers van deze 
organisaties voor de prettige wijze waarop zij hebben meegewerkt aan dit 
onderzoek. 
 
 
 
 
 
DE RAAD VOOR DE RECHTSHANDHAVING 
 
Mr. F.E. Richards, voorzitter 
Mr. G.H.E. Camelia 
Mr. Th.P.L. Bot    
  
 Pagina 9 van 39 
 

Review-onderzoek opsporingsproces recherche op Bonaire, Sint Eustatius en Saba | 2 mei 2016 
Samenvatting 
1 Aanleiding 
 
Een goed functionerend opsporingsproces van de recherche van een politiekorps is 
cruciaal voor een effectieve aanpak van de criminaliteit. De Raad voor de 
rechtshandhaving heeft dit proces in 2012 onderzocht bij de politiekorpsen van 
Curaçao, van Sint Maarten en van Caribisch Nederland (het Korps Politie Caribisch 
Nederland; KPCN). In 2013 heeft de Raad afzonderlijke rapporten uitgebracht over 
het opsporingsproces in elk van die drie korpsen. Die rapporten waren kritisch van 
toon en bevatten elk een aantal aanbevelingen. Voor wat betreft het KPCN betroffen 
die aanbevelingen de organisatie, de inrichting en de sturing van het 
opsporingsproces alsmede het informatiemanagement.  
De Raad heeft besloten om in 2016 te onderzoeken op welke wijze opvolging is 
gegeven aan die aanbevelingen. Daarbij gaat het om maatregelen die naar 
aanleiding van die aanbevelingen zijn aangekondigd, om concrete acties die zijn 
ondernomen en om de effectiviteit daarvan. Dit rapport gaat over de situatie in 
Caribisch Nederland, ofwel op de BES-eilanden (Bonaire, Sint Eustatius en Saba). 
 
2 Aanpak van onderzoek 
 
De Raad heeft bij dit onderzoek de beleidsreactie van de minister van Veiligheid en 
Justitie op het rapport van 2013 betrokken, alsmede diverse (evaluatie)rapporten 
en beleidsstukken van het KPCN en van het Openbaar Ministerie BES (OM BES). 
In de eerste maanden van 2016 heeft de Raad interviews gehouden met 
medewerkers van het KPCN, van het OM BES en van het Nederlands Forensisch 
Instituut (NFI). 
 
3 Onderzoeksresultaten 
3.1 Organisatie, inrichting en sturing 
3.1.1 Sturing afdeling IGO 
 
De Raad constateerde een groot aantal problemen rond het functioneren van een 
van de opsporingsafdelingen, de afdeling Incident Gerichte Opsporing (IGO). Deze 
problemen hingen samen met een tekortschietende sturing en leiding binnen dit 
onderdeel. De Raad deed de korpschef en de minister dan ook de aanbeveling 
maatregelen te treffen om het sturingsprobleem op te lossen en om de operationele 
aansturing te verbeteren. 
Uit het review-onderzoek is gebleken dat bij het KPCN verschillende personele 
maatregelen zijn doorgevoerd; zo hebben het toenmalige hoofd Opsporing en de 
toenmalige chef IGO andere functies gekregen binnen het korps. Bovendien zijn de 
afdelingen IGO en PGO (Probleem Gerichte Opsporing; zie ook onder 1.2) in 2015 
samengevoegd. Sinds het aantreden van het nieuwe hoofd Opsporing in 2015 is de 
aansturing volgens medewerkers van de afdeling Opsporing verbeterd en is er 
sprake van een duidelijke aansturingslijn. De vijf coördinatoren (senior-
rechercheurs) hebben een meer prominente rol gekregen bij de verdeling van het 
werk en bij de coördinatie van de dagelijkse werkzaamheden. Door middel van 
dagelijkse briefings en wekelijkse recherche-overleggen, onder voorzitterschap van 
het hoofd Opsporing of van de chef Opsporing, worden de medewerkers van de 
  
 Pagina 11 van 39 
 

Review-onderzoek opsporingsproces recherche op Bonaire, Sint Eustatius en Saba | 2 mei 2016 
3.1.3 Opsporing Sint Eustatius en Saba 
 
In zijn rapport van 2013 noemde de Raad de opsporing op de bovenwindse eilanden 
Sint Eustatius en Saba een ondergeschoven kindje. De medewerkers van de Basis 
Politiezorg (BPZ) zouden volgens het inrichtingsplan de relatief eenvoudige 
opsporingsonderzoeken uitvoeren en voor grotere zaken zouden zij ondersteuning 
krijgen vanuit Bonaire of van andere partners. Van een structureel vormgegeven 
opsporingsorganisatie was volgens de Raad geen sprake en ondersteuning door de 
collega’s van het KPCN op Bonaire of van andere partners vond slechts in beperkte 
mate plaats. Een en ander leidde tot een inefficiënt en ineffectief opsporingsproces 
waarbij veel rechercheonderzoeken niet of pas in een laat stadium werden 
opgepakt. De Raad was dan ook van mening dat er sprake was van grote risico’s bij 
de inrichting van het opsporingsproces op de Bovenwinden. De Raad deed daarom 
de aanbeveling om de opsporing op de Bovenwinden onder de loep te nemen en 
beter te organiseren. 
Naar aanleiding van het rapport van de Raad is, vanaf medio 2015, een rechercheur 
van het KPCN fulltime en permanent geplaatst op Sint Eustatius. Deze rechercheur 
is ook inzetbaar op Saba. Daarnaast is de detacheringsduur van medewerkers van 
de KMar die op de Bovenwinden werkzaam zijn in de BPZ verlengd van zes maanden 
naar een jaar. 
De rechercheur op Sint Eustatius wordt aangestuurd door de chef BPZ op dat eiland, 
en de chef Opsporing op Bonaire heeft regelmatig contact met beide chefs BPZ van 
de Bovenwinden en met de rechercheur op Sint Eustatius. Deze twee chefs hebben 
ook tweewekelijks via video conference recherche-overleg met onder anderen het 
hoofd Opsporing, de chef Opsporing en de twee zaaksofficieren. Het gevoel dat de 
Bovenwinden in de steek worden gelaten door Bonaire is volgens degenen die de 
Raad daarover heeft bevraagd inmiddels wel verleden tijd. 
In grotere opsporingszaken blijven de Bovenwinden afhankelijk van hulp. Deze 
wordt geboden door de collega’s op Bonaire, door het RST of door de NP. De 
minister heeft naar aanleiding van het rapport van de Raad van 2013 aangekondigd 
dat de samenwerking met het politiekorps van Sint Maarten (KPSXM) zou worden 
versterkt. In het jaarplan van het KPCN voor 2014 staat dat het KPCN en het KPSXM 
in dat verband een convenant zouden sluiten over de verlening van bijstand. Begin 
2016 was er nog geen sprake van zo’n convenant en de samenwerking tussen de 
politie op de Bovenwinden en die van Sint Maarten was beperkt. 
De Raad stelt op basis van de uitkomsten van dit review-onderzoek vast dat het 
KPCN sinds het rapport van 2013 heeft geïnvesteerd in de versterking van de 
opsporing op de Bovenwinden. Op verschillende punten, zoals de 
opsporingscapaciteit en de aansturing vanuit Bonaire, is duidelijk vooruitgang 
geboekt. Een belangrijk knelpunt is volgens de Raad nog wel dat de ondersteuning 
door de partners onvoldoende is geborgd. 
3.2 Informatiemanagement 
3.2.1 Belang informatiemanagement en gebruik ActPol 
 
Tijdens het onderzoek in 2012 maakten lang niet alle medewerkers van de afdeling 
Opsporing gebruik van het – voor alle medewerkers van het korps toegankelijke – 
bedrijfsprocessensysteem ActPol. Onder andere de gebruiksonvriendelijkheid werd 
genoemd als argument om buiten het systeem om te werken. Bovendien ontbrak 
een opsporingsmodule. Het management van het korps stuurde ook nauwelijks op 
het gebruik van ActPol. Gevolg van het niet-consequent werken in ActPol was dat 
het korps niet kon beschikken over complete en betrouwbare informatie. De Raad 
deed de korpschef daarom de aanbeveling ervoor te zorgen dat alle betrokken 
medewerkers het belang beseffen van goed informatiemanagement en van de rol 
  
 Pagina 13 van 39 
 

Review-onderzoek opsporingsproces recherche op Bonaire, Sint Eustatius en Saba | 2 mei 2016 
of er vanwege gewijzigde omstandigheden en/of veranderde inzichten reden is het 
inrichtingsplan te herzien. De Raad doet daartoe een aanbeveling. 
4 Conclusies 
 
Ten aanzien van de organisatie, inrichting en sturing 
 
1 De Raad stelt vast dat het KPCN zijn aanbeveling over het treffen van 
maatregelen met betrekking tot het geconstateerde sturingsprobleem heeft 
opgevolgd en dat een en ander heeft geleid tot een verbeterde aansturing 
binnen de afdeling Opsporing. 
 
2 De Raad stelt vast dat het KPCN zijn aanbeveling over het op sterkte brengen 
van de afdeling PGO niet heeft overgenomen maar is overgegaan tot 
samenvoeging van de afdelingen IGO en PGO is overgegaan. Het in 2013 
vastgestelde capaciteitstekort is echter nog steeds actueel. De verwachting van 
de minister dat het KPCN in 2015 op sterkte zou zijn, is niet uitgekomen. 
 
3 Het KPCN heeft de aanbeveling van de Raad ten aanzien van de opsporing op 
Sint Eustatius en Saba opgevolgd door verbetering van de aansturing en door 
de permanente aanwezigheid van een rechercheur op Sint Eustatius.  
 
4 Bijzondere aandacht is nodig voor de borging van sturingsinstrumenten en 
sturingsprocessen bij de afdeling Opsporing alsmede van afspraken met 
partners over de verlening van hulp.  
Ten aanzien van het informatiemanagement 
 
5 De Raad stelt vast dat het KPCN zijn aanbevelingen over de betekenis van 
informatiemanagement en over het gebruik van ActPol heeft opgevolgd. 
 
6 Het KPCN heeft de aanbeveling van de Raad over de bezetting van de Infodesk 
niet opgevolgd: de Infodesk komt nog 1,5 fte tekort.  
 
7 De Raad stelt vast dat de politie op de Bovenwinden inmiddels ook werkt in 
ActPol en daardoor een bijdrage levert aan het informatiemanagement van het 
KPCN. De samenwerking met de Infodesk op Bonaire is nog wel een punt van 
aandacht. 
 
5 Aanbevelingen 
 
De Raad sluit zijn rapport af met enkele aanbevelingen. Deze zijn, overeenkomstig 
artikel 30, derde lid, van de Rijkswet Raad voor rechtshandhaving, gericht aan de 
minister van Veiligheid en Justitie maar zij liggen primair op het terrein van de 
korpschef van het KPCN.  
 
De aanbevelingen luiden als volgt: 
 
1 Zorg voor borging van het proces van aansturing van de afdeling Opsporing. 
Beschrijf daartoe de sturing (briefings, recherche-overleggen, rol 
coördinatoren) en stel die beschrijvingen vast. 
 
  
 Pagina 15 van 39 
 

Review-onderzoek opsporingsproces recherche op Bonaire, Sint Eustatius en Saba | 2 mei 2016 
1 Inleiding 
1.1 Aanleiding, doel en centrale onderzoeksvraag 
 
Aanleiding 
De Raad voor de rechtshandhaving (hierna: de Raad) is belast met de algemene 
inspectie van de organisaties van de justitiële keten op Bonaire, Sint Eustatius en 
Saba (hierna: BES-eilanden), Curaçao en Sint Maarten. De Raad kijkt daarbij naar 
de effectiviteit, de kwaliteit van de taakuitoefening en het beheer. Daarnaast is de 
Raad belast met de algemene inspectie van de kwaliteit en effectiviteit van de 
justitiële samenwerking tussen de BES-eilanden, Curaçao en Sint Maarten. De Raad 
heeft in zijn Jaarplan 2016 vastgelegd welke onderzoeken hij in dat jaar zal 
uitvoeren. Een van die onderzoeken is een review-onderzoek naar het 
opsporingsproces door de recherche. Dit review-onderzoek is een vervolg op eerder 
onderzoek van de Raad over het opsporingsproces door de recherche, dat de Raad 
in 2012 heeft uitgevoerd bij de politiekorpsen van de drie landen. De Raad heeft zijn 
rapporten van die onderzoeken in 2013 afgerond en aangeboden aan de 
respectievelijke ministers van (Veiligheid en) Justitie. In dit review-onderzoek toetst 
de Raad of opvolging is gegeven aan de aanbevelingen zoals die zijn opgenomen in 
bedoelde rapporten. Dit rapport gaat uitsluitend over de opvolging van de 
aanbevelingen die betrekking hebben op het opsporingsproces door de recherche 
van het Korps Politie Caribisch Nederland (KPCN). Die aanbevelingen staan in het 
rapport ‘Het opsporingsproces door de recherche op Bonaire, Sint Eustatius en Saba’ 
van de Raad van april 2013; zij zijn gericht aan de minister van Veiligheid en 
Justitie (VenJ) en aan de korpschef van het KPCN. De minister van VenJ heeft dit 
rapport op 16 september 2013 aangeboden aan de Tweede Kamer. In zijn 
aanbiedingsbrief aan de Tweede Kamer gaf de minister aan dat hij de conclusies van 
de Raad ten aanzien van het opsporingsproces op de BES-eilanden ten volle 
onderschreef en dat hij al was begonnen met de invulling ervan. 
 
Doel 
Door middel van dit vervolgonderzoek wil de Raad in beeld brengen op welke wijze 
opvolging is gegeven aan zijn aanbevelingen over het opsporingsproces van de 
recherche op de BES-eilanden en welke knelpunten zich daarbij eventueel voordoen. 
De Raad wil met dit onderzoek een bijdrage leveren aan de kwaliteit van dat 
opsporingsproces. 
 
Centrale onderzoeksvraag 
De centrale onderzoeksvraag luidt als volgt: 
 
Op welke wijze is opvolging gegeven aan de door de Raad voor de rechtshandhaving 
geformuleerde aanbevelingen ten aanzien van het opsporingsproces door de 
recherche op Bonaire, Sint Eustatius en Saba? 
1.2 Afbakening 
 
Dit review-onderzoek gaat over de opvolging van de aanbevelingen die de Raad in 
2013 ten aanzien van het opsporingsproces door de recherche op de BES-eilanden 
heeft gedaan. Dit review-onderzoek is niet een herhalingsonderzoek waarbij de 
Raad alle aspecten van het opsporingsproces opnieuw heeft bekeken en beoordeeld. 
De Raad is in dit onderzoek nagegaan of naar aanleiding van zijn aanbevelingen 
maatregelen zijn aangekondigd en of deze maatregelen zijn geïmplementeerd. 
  
 Pagina 17 van 39 
 

Review-onderzoek opsporingsproces recherche op Bonaire, Sint Eustatius en Saba | 2 mei 2016 
2 Bevindingen 
2.1 Inleiding 
 
Het rapport van de Raad over het opsporingsproces door de recherche op de BES-
eilanden bevat drie aanbevelingen over de organisatie, de inrichting en de sturing 
van dat opsporingsproces. Die drie aanbevelingen zijn gericht aan de minister van 
Veiligheid en Justitie en aan de korpschef van het KPCN. Daarnaast bevat het 
rapport een algemene aanbeveling over het informatiemanagement, gericht aan de 
korpschef. Deze aanbeveling bevat vier verschillende aspecten. 
De Raad behandelt hieronder in paragraaf 2.2. de aanbevelingen over de 
organisatie, de inrichting en de sturing van het opsporingsproces en vervolgens in 
paragraaf 2.3. die over het informatiemanagement. 
2.2 Organisatie, inrichting en sturing 
2.2.1 Aanbeveling 1: sturing IGO 
 
Aanleiding 
In zijn onderzoek van 2012 benoemde de Raad een groot aantal problemen rond het 
1
functioneren van de afdeling Incident Gerichte Opsporing (IGO). In algemene zin 
stelde de Raad vast dat nauwelijks sprake was van een vruchtbare samenwerking 
en wisselwerking tussen de afdeling IGO en andere onderdelen van het KPCN. De 
Raad constateerde bij IGO een intern gerichte houding waardoor de rechercheurs 
van IGO weinig oog hadden voor de organisatiebelangen en vooral op zichzelf waren 
gefocust. Bijkomend probleem was dat de interne samenwerking tussen lokale 
rechercheurs en rechercheurs uit Nederland niet soepel verliep. Een ander knelpunt 
werd gevormd door gebrekkige samenwerking tussen de onder IGO vallende 
eenheden Jeugd- en Zedenzaken (JZZ) en Forensische Opsporing (FO) en de 
recherche op bijvoorbeeld het punt van informatiedeling. 
De toewijzing van zaken aan ofwel de Basis Politiezorg (BPZ) ofwel IGO vond niet 
plaats volgens de gemaakte afspraken. Binnen het KPCN was weliswaar afgesproken 
dat IGO vanaf medio 2012 de zogenoemde ‘zes-uurszaken’ zou oppakken maar in 
de praktijk bleek dat vaak niet te gebeuren. 
Voorts stelde Raad vast dat zowel de toedeling van zaken als de start van 
onderzoeken binnen IGO ongestructureerd en chaotisch plaatsvond; de selectie van 
                                                
1
 In het Inrichtingsplan Korps BES (2009) staat dat het KPCN beschikt over een onderdeel 
Opsporing (onder leiding van een hoofd Opsporing); dit onderdeel Opsporing bestaat uit twee 
afdelingen, namelijk een afdeling IGO (Incident Gerichte Opsporing) en een afdeling PGO 
(Probleem Gerichte Opsporing) met beide een chef (de chef IGO en de chef PGO). De 
eenheden FO (Forensische Opsporing) en JZZ (Jeugd- en zedenzaken) vallen volgens dit 
inrichtingsplan onder IGO, de eenheden ZwaCri (Zware Criminaliteit) en 
Opsporingsondersteuning onder PGO. 
De afdeling IGO richt zich volgens het inrichtingsplan vooral op ‘brengzaken’ – dat zijn zaken 
die door bijvoorbeeld een melding of een aangifte bij de politie terecht komen – met een 
relatief korte doorlooptijd, zoals de zogenoemde ‘zes-uurszaken’. Veelal gaat het om vormen 
van veel voorkomende criminaliteit, zoals vermogens-, gewelds- en verkeersdelicten. De 
afdeling PGO richt zich juist op ‘haalzaken’ met een vaak relatief lange doorlooptijd; het gaat 
daarbij om projectmatige opsporing die volgt op de constatering van stelselmatige vormen van 
criminaliteit die een ernstige inbreuk vormen op de veiligheid en/of de leefbaarheid. 
 
 
  
 Pagina 19 van 39 
 

Review-onderzoek opsporingsproces recherche op Bonaire, Sint Eustatius en Saba | 2 mei 2016 
lopende zaken. Aan dit overleg nemen naast het hoofd en de chef Opsporing de 
twee zaaksofficieren deel, alsmede de vijf coördinatoren. Voor Jeugd- en 
Zedenzaken (JZZ) is er wekelijks soortgelijk overleg. 
 
Verschillende respondenten merken op dat de sfeer bij de afdeling Opsporing 
inmiddels beter is dan ten tijde van het vorige onderzoek van de Raad (2012). 
Enkele respondenten wijzen er nog op dat de verbetering van de aansturing sterk 
afhankelijk is van de huidige functionaris (hoofd Opsporing). 
 
Volgens het OM is de verbetering van de aansturing bij de afdeling Opsporing wel 
vertraagd door de personele wisselingen bij die afdeling en door de werkdruk bij het 
korps. Met name voor het onderzoek naar de dubbele moord op Bonaire in januari 
3
2014 was veel recherchecapaciteit nodig. De al in gang gezette ontwikkelingen 
stagneerden daardoor. Het OM wijst er daarbij op dat de sturing bij de afdeling 
Opsporing nog niet geheel op orde is; volgens het OM is er sprake van een 
overgangssituatie. Het OM wil vooral tactisch afstemmen met het KPCN en sturen op 
strategie en op opsporingsmiddelen, de operationele sturing moet een taak van het 
korps zelf zijn. Volgens het OM was begin 2016 nog niet de situatie bereikt waarin 
het OM het korps op het punt van die sturing geheel kan loslaten. In algemene zin is 
het OM van mening dat er bij de afdeling Opsporing te veel zaken tegelijkertijd 
lopen; er bestaat geen goed beeld van het aantal lopende zaken en door het grote 
aantal zaken is het volgens het OM onmogelijk om goed te sturen. 
 
2.2.2 Aanbeveling 2: omvang formatie PGO  
 
Aanleiding 
De Raad constateerde in zijn rapport van 2013 dat zowel respondenten vanuit het 
KPCN als van daarbuiten zich positief uitlieten over de afdeling PGO. Men noemde 
de afdeling goed georganiseerd, aanspreekbaar en professioneel en men was goed 
te spreken over de kwaliteit van de opsporingswerkzaamheden van deze afdeling. 
PGO werkte in de praktijk veel samen met de KMar en bood, waar mogelijk, 
ondersteuning aan de afdeling IGO wanneer die daar om vroeg. De afdeling PGO 
kampte in 2012 echter met een gebrek aan capaciteit; als gevolg daarvan konden 
bepaalde thema’s niet aan de orde komen, hetgeen men als een probleem ervoer. 
De Raad stelde vast dat de afdeling PGO in 2012, inclusief haar chef, zes 
medewerkers (fte’s) telde, terwijl in de beleidsplannen was uitgegaan van een 
4
bezetting van zeventien fte’s. Dit betekent dat de bezettingsgraad slechts 35% 
bedroeg. De Raad stelde in dat verband het volgende: 
 
‘Door een gebrek aan menskracht kan slechts een (zeer) beperkt aantal 
onderzoeken worden uitgevoerd. Dit heeft gevolgen voor de ‘slagkracht’ van de 
organisatie die zich richt op de aanpak van zware criminaliteit. Deze slagkracht is 
binnen het KPCN nu zodanig beperkt, dat er vraagtekens gezet kunnen worden bij 
de effectiviteit van het projectmatig opsporen van strafbare feiten op de BES.’ 
In verband hiermee deed de Raad de volgende aanbeveling aan de minister en aan 
de korpschef: 
Breng de afdeling PGO op korte termijn met behulp van een stappenplan op de 
afgesproken sterkte zodat deze afdeling over voldoende slagkracht beschikt. 
                                                
3
 De zaak ‘Country Garden’. 
4
 Organisatie- en formatierapport politiekorps BES, versie 24 september 2010. 
  
 Pagina 21 van 39 
 

Review-onderzoek opsporingsproces recherche op Bonaire, Sint Eustatius en Saba | 2 mei 2016 
‘Het is moeilijk de vacante functies te vervullen. Rechercheurs vind je niet zomaar, 
je hebt mensen nodig uit de politiepraktijk, zij zijn doorgaans afkomstig uit de BPZ. 
Bij het KPCN zijn er twee jaar lang geen aspiranten bij de BPZ ingestroomd door een 
opleidingsdip. Daardoor stagneert de doorstroming binnen het korps, het hele korps 
heeft er last van gehad. Het heeft geen zin heeft zomaar rechercheurs in Nederland 
te werven want als een rechercheur het Papiaments of Spaans niet beheerst, kan hij 
niet zo veel betekenen voor de opsporing op de BES. Zo iemand kan je bijvoorbeeld 
niet inzetten voor tappen of voor het afnemen van verhoren. Afgezien daarvan kan 
de afdeling natuurlijk ook niet in een keer een groot aantal nieuwe rechercheurs 
laten indalen, zij moeten immers goed worden begeleid.’ 
 
Voorts werd er vanuit het korps op gewezen dat het in deze fase van het korps heel 
belangrijk is dat aan te trekken mensen ook bekend zijn met de cultuur in de 
Cariben. Daar komt nog bij dat de korpsen van Caribisch Nederland, van Curaçao, 
van Aruba en van Sint Maarten vanwege de schaarste aan goed lokaal personeel 
een ‘herenakkoord’ hebben gesloten dat erop neerkomt dat zij niet zomaar 
personeel bij elkaar werven. 
 
Naar verwachting zullen er in 2016 negen aspiranten instromen bij de BPZ. Er zal 
wat lucht ontstaan als er dan een paar medewerkers vanuit de BPZ doorstromen 
naar de afdeling Opsporing. 
 
Het Directoraat-Generaal Politie (DGPol) wees er in de wederhoorfase onder meer 
op dat het KPCN in Nederland kan werven waarbij dan wordt geïnvesteerd in een 
taalcursus vooraf, en dat bedoeld ‘herenakkoord’ niet betekent dat het korps niet 
zou mogen werven bij de andere korpsen.  
 
Een consequentie van de beperkte capaciteit bij de afdeling Opsporing is dat er 
keuzes moeten worden gemaakt, prioriteiten moeten worden gesteld en dat er soms 
externe hulp nodig is. Het OM noemt het overigens een goede zaak dat het korps 
zich nu realiseert dat het niet alles kan oppakken en dat er nu draagvlak is voor het 
maken van keuzes. Voorheen ontbrak het daar volgens het OM aan. De zaak 
Country Garden – de naam van het opsporingsonderzoek naar aanleiding van een 
dubbele moord op Bonaire in januari 2014 – heeft daarbij een katalyserende rol 
gespeeld.  
 
Wat betreft de inschakeling van externe hulp gaat het vooral om het RST en de 
KMar, alsmede de NP, en de politiekorpsen van Curaçao, van Aruba en van Sint 
Maarten. 
Met het RST en de KMar wordt structureel samengewerkt, met de genoemde 
korpsen meer op ad-hoc-basis. De leiding van het KPCN heeft goede banden met die 
andere korpsen en doorgaans ontvangt het KPCN hulp wanneer het daar om vraagt. 
Dat gebeurt dan op basis van de Rijkswet politie van Curaçao, van Sint Maarten en 
van Bonaire, Sint Eustatius en Saba (de Rijkswet politie) dan wel het Statuut voor 
het Koninkrijk der Nederlanden. 
Een eerdere poging om nadere afspraken vast te leggen, is gestrand. Het 
voormalige hoofd Opsporing van het KPCN heeft in samenwerking met 
vertegenwoordigers van de korpsen van Aruba, Curaçao en Sint Maarten een 
document opgesteld voor onderlinge hulp in geval van de inzet van een Team 
Grootschalige Opsporing (TGO). Dat document is echter nooit vastgesteld. 
Wel wordt er met het oog op de borging van bijstand voor TGO’s en voor 
specialistische ondersteuning gedacht aan het opstellen van service level 
agreements (sla’s). Vanuit de korpsbeheerder is daar al overleg over gevoerd met 
de NP. Het OM benadrukt dat de BES-eilanden, als onderdeel van Nederland, een 
andere positie innemen dan de andere landen van het Koninkrijk. Het OM noemt de 
  
 Pagina 23 van 39 
 

Review-onderzoek opsporingsproces recherche op Bonaire, Sint Eustatius en Saba | 2 mei 2016 
inzetbare, rechercheur op Sint Eustatius en versterking van de samenwerking met 
andere korpsen (politie Sint Maarten) en organisaties (RST en KMar) in de regio. 
 
In het Jaarplan 2014 van het KPCN staat bij de doelstellingen voor 2014 het 
volgende: 
 
‘Gezamenlijk met het Korps Politie Sint Maarten (KPSXM) wordt een convenant 
opgesteld, waarin de afspraak wordt vastgelegd dat KPSXM op het gebied van 
forensische opsporing ondersteuning levert aan Saba en Sint Eustatius. Andersom 
levert KPCN in grote zaken forensische ondersteuning aan KPSXM’. 
 
Recherche op Bovenwinden 
Vanaf juli 2013 werd op roulatiebasis, steeds voor de duur van één maand, een 
rechercheur van het KPCN gedetacheerd op Sint Eustatius. Deze rechercheur bood 
ook opsporingsondersteuning aan Saba. 
Sinds medio 2015 is een rechercheur van het KPCN fulltime en permanent geplaatst 
op Sint Eustatius. Deze rechercheur is ook inzetbaar voor Saba en houdt zich 
voornamelijk bezig met veel voorkomende criminaliteit (‘VVC-zaken’) en met 
midden-criminaliteit (MiCri). 
Daarnaast is de duur van de detachering van medewerkers van de KMar op de 
Bovenwinden, die als BPZ-er ook opsporingswerkzaamheden in VVC-zaken 
verrichten, aangepast. De detacheringsduur is verlengd van voorheen zes maanden 
tot thans een jaar. Volgens respondenten van het KPCN draagt dit bij aan de 
continuïteit van hun inzet. 
De werkdruk op Sint Eustatius wordt, als gevolg van roosterdruk, bij zowel de BPZ 
als de opsporing als hoog ervaren en Sint Eustatius zou graag zien dat er een 
tweede rechercheur bij komt. 
Het OM wijst er nog op dat juist op de kleine bovenwindse eilanden een snelle en 
accurate afhandeling van zaken van groot belang is voor het vertrouwen in de 
politie en in justitie. Het OM ziet de plaatsing van een vaste rechercheur als een 
goede eerste zet, maar volgens het OM moet er meer gebeuren. 
 
Aansturing 
De dagelijkse aansturing van de rechercheur op Sint Eustatius vindt plaats door de 
teamchef BPZ op dat eiland, maar de chef Opsporing op Bonaire heeft zelf 
regelmatig contact met zowel de chefs BPZ op de Bovenwinden als de rechercheur 
op Sint Eustatius. In het kader van de aansturing van de Bovenwinden vindt eens in 
de twee weken via video conference recherche-overleg plaats tussen de twee 
zaaksofficieren, het hoofd en de chef Opsporing, alsmede de chefs BPZ van Sint 
Eustatius en van Saba. 
Volgens verschillende respondenten vond er in het verleden slechts zeer beperkt 
communicatie plaats tussen de politie op de Bovenwinden, met name die op Sint 
Eustatius, en de politie op Bonaire en verliep de eigenlijke aansturing van de 
opsporing rechtstreeks tussen de politie op de Bovenwinden en het OM BES. Zowel 
respondenten van het KPCN als van het OM BES deelden in het kader van dit 
review-onderzoek mee dat de communicatie tussen de politie op de Bovenwinden en 
de politie op Bonaire inmiddels is verbeterd, maar volgens het OM komt het nog 
steeds voor dat het OM beter dan het hoofd Opsporing op de hoogte is van wat er 
op de Bovenwinden speelt. 
 
Volgens respondenten van het KPCN op Bonaire en Sint Eustatius krijgt de 
opsporing op de Bovenwinden inmiddels meer aandacht dan voorheen en is het 
gevoel dat de Bovenwinden in de steek worden gelaten door Bonaire nu wel 
verleden tijd.  
 
  
 Pagina 25 van 39 
 

Review-onderzoek opsporingsproces recherche op Bonaire, Sint Eustatius en Saba | 2 mei 2016 
Zorg ervoor dat de betrokkenen bekend zijn met de werking van het 
informatiesysteem ActPol en dat er actief wordt gestuurd op het gebruik hiervan. 
 
Opvolging aanbevelingen 
In zijn beleidsreactie van september 2013 deelde de minister van Veiligheid en 
Justitie mee dat de opvolging van de aanbevelingen op het punt van het 
informatiemanagement zou worden uitgewerkt in het Jaarplan 2014 van het KPCN. 
In dat jaarplan staat in het hoofdstuk over de missie, de visie en de strategie van 
het korps als een van de vijf uitgangspunten om zijn doel te bereiken het volgende: 
 
‘Het concept informatiegestuurde politie. Informatie is de belangrijkste steunpilaar 
in het politiewerk. Informatie inwinnen, analyseren en noodzakelijk en correct 
verspreiden is de basis van ons werk. 
 
In dit jaarplan is onder het kopje ‘procesoverschrijdende doelstellingen’ de volgende 
doelstelling voor 2014 geformuleerd: 
 
‘ActPol is uitgebreid met een recherchemodule en voldoet aan de eisen van KPCN, 
zodat alle operationele afdelingen in ActPol kunnen werken. Er wordt actief gestuurd 
op het gebruik van ActPol door de chefs.‘ 
 
In april 2015 is een aangepaste versie van ActPol opgeleverd, inclusief een 
opsporingsmodule. Deze opsporingsmodule vraagt volgens het korps nog wel om 
aanpassingen. Het hoofd van de afdeling Opsporing heeft in 2015 nadrukkelijk 
bepaald dat alle medewerkers van zijn afdeling consequent in ActPol werken, 
ondanks de bekende ongemakken en tekortkomingen van het systeem. Het bedrijf 
ACTS is verantwoordelijk voor dit systeem. Het korps heeft aan dit bedrijf gevraagd 
om een aantal aanpassingen door te voeren. 
 
Ook de afdeling Intake, Informatie en Operationele Ondersteuning (IIOO) heeft er 
bij de afdeling Opsporing op aangedrongen om alle informatie in ActPol in te voeren. 
Het hoofd van de afdeling IIOO stelt dat de gegevensuitwisseling tussen zijn 
afdeling en de afdeling Opsporing is verbeterd en dat de Infodesk daardoor betere 
en meer eenduidige gegevens ontvangt. Dit hoofd spreekt van een betere 
stroomlijning van de informatie. 
 
Alle medewerkers van het KPCN, ook die op de bovenwindse eilanden, hebben 
inmiddels de cursus ActPol gevolgd. Deze cursus bestond uit een aantal 
scholingsdagen. Daarbij is ook aandacht besteed aan het belang van goed 
informatiemanagement en aan het belang van een consequent gebruik van het 
bedrijfsprocessensysteem ActPol. 
 
De respondenten van het KPCN en van het OM BES deelden in het kader van dit 
onderzoek mee dat de leidinggevenden van de afdeling Opsporing er nadrukkelijk op 
sturen dat de medewerkers alle opsporingsinformatie in ActPol invoeren en dat de 
discipline om dat ook te doen sterk is toegenomen. Een nadeel is volgens een aantal 
respondenten wel dat het RST, dat structureel met de afdeling Opsporing van het 
KPCN samenwerkt, een ander informatiesysteem gebruikt, namelijk SUMM-IT. 
Overigens werken de korpsen van Sint Maarten en van Curaçao en een aantal 
ketenpartners ook met ActPol. 
 
Voor het opstellen van managementoverzichten, de zogenoemde ‘zicht-op-zaken-
lijsten’, werkt de afdeling Opsporing nog wel buiten ActPol om. Het systeem biedt 
daarvoor nog geen goede mogelijkheden. Op verzoek van het KPCN werkt ACTS aan 
  
 Pagina 27 van 39 
 

Review-onderzoek opsporingsproces recherche op Bonaire, Sint Eustatius en Saba | 2 mei 2016 
In het kader van het review-onderzoek deelde het hoofd van de afdeling IIOO mee 
dat de Infodesk begin 2016 nog steeds onderbezet was. Volgens het inrichtingsplan 
telt de Infodesk 5,5 fte’s: 
 
 1 chef; 
 2 informatierechercheurs; 
 1 analist; 
 1,5 informatiemedewerker. 
 
Tijdens het onderzoek bedroeg de bezetting van de Infodesk 4,0 fte’s; 1 fte 
informatierechercheur en 0,5 fte informatiemedewerker waren nog niet bezet. Het 
hoofd IIOO deelde in dat verband het volgende mee: 
 
‘Er is bewust voor gekozen deze vacatures momenteel niet op te vullen; als BPZ-ers 
zouden doorschuiven naar IIOO zouden er problemen ontstaan bij de BPZ en als van 
buiten zou worden geworven, zou dat intern onrust met zich mee brengen omdat er 
bij de BPZ mensen werken die graag de overstap naar de Infodesk zouden maken.’ 
 
Dit hoofd wees er op dat de Infodesk het door deze onderbezetting extra druk heeft 
maar dat de onderbezetting wordt opgevangen door de inschakeling van de KMar bij 
de Infodesk en dat, indien nodig, ook centralisten van de meldkamer kunnen 
worden ingezet. Wat betreft de bezetting van de Infodesk deelde hij voorts mee dat 
het ontbreken van een gegevensbeheerder een belangrijk knelpunt vormt. In het 
inrichtingsplan is voorzien in één fte voor de combinatiefunctie van 
applicatiebeheerder/gegevensbeheerder, maar volgens dit hoofd komt de 
betreffende functionaris al tijd tekort voor het applicatiebeheer. Daardoor komt hij 
al helemaal niet toe aan de invulling van de functie van gegevensbeheerder. 
 
Dit hoofd wees er voorts op dat het concept van informatie-gestuurd samenwerken 
met de partners deels nog toekomstvisie is. Er wordt op informatiegebied al goed 
samenwerkt met de KMar maar de samenwerking met de Kustwacht en de Douane 
moet nog verder worden ontwikkeld. 
 
In algemene zin merkte het OM op dat het informatiemanagement binnen het korps 
pas sinds kort goed wordt opgepakt. Volgens het OM begint bij het korps langzaam 
het besef door te dringen dat informatie-gestuurd werken noodzakelijk is,  wat je 
van een informatie-organisatie mag verwachten en wat informatie-gestuurd werken 
eigenlijk inhoudt. Het gaat daarbij niet alleen om bezetting en capaciteit. Daarbij 
wees het OM erop dat de processen Informatie, BPZ en Opsporing afhankelijk zijn 
van elkaar. Als een van die processen achterblijft, zoals met het proces Informatie 
volgens het OM het geval is, heeft dat gevolgen voor de andere processen. 
2.3.3 Aanbeveling 4: informatiemanagement Bovenwinden 
 
Aanleiding 
De Raad stelde tijdens zijn onderzoek in 2012 vast dat de KPCN-medewerkers op 
Sint Eustatius en Saba werkten met een eigen informatiesysteem, en geen gebruik 
maakten van ActPol. De collega’s op Bonaire hadden niet automatisch toegang tot 
dat systeem. Door het niet invoeren van alle informatie in een centraal systeem was 
– mogelijk relevante – informatie niet toegankelijk voor de opsporing op de BES-
eilanden, aldus de Raad. 
Daarnaast bleek de Raad dat de Infodesk op Bonaire in theorie ook bevragingen 
doet voor de collega’s op Sint Eustatius en Saba, maar dat dat in de praktijk niet 
gebeurt. Dat is niet alleen van invloed op het opsporingsproces op deze twee 
  
 Pagina 29 van 39 
 

Review-onderzoek opsporingsproces recherche op Bonaire, Sint Eustatius en Saba | 2 mei 2016 
meer middelen en er is nu een collega naar Nederland voor een opleiding. Daarnaast is er hier iemand 
werkzaam van het NFI uit Nederland. Hij helpt met de ontwikkeling van de FO hier. Ook is hier iemand 
van het Landelijk Team Forensische Opsporing (LTFO) geplaatst voor twee jaar, hij traint de collega’s 
tijdens het werk; ‘learning on the job’. Het gaat goed met de FO. Wanneer het gehele traject is 
afgerond, denk ik dat het KPCN een professionele FO heeft.’’ 
 
Tijdens het review-onderzoek vroegen het OM BES en verschillende respondenten 
van het KPCN nadrukkelijk om aandacht voor de FO. Volgens het inrichtingsplan 
kent de FO drie fte’s, namelijk een coördinator, een medewerker en een assistent. 
Dit is volgens verschillende respondenten te weinig, waardoor de FO kwetsbaar is. 
Als voorbeeld werd het onderzoek in de moordzaak op Saba genoemd. De 
coördinator FO verbleef voor dat onderzoek in 2015 gedurende langere tijd op Saba. 
Daardoor bleven er op Bonaire alleen de medewerker en de assistent over, en die 
laatste is niet opgeleid om alle werkzaamheden van een forensisch medewerker te 
verrichten. Voor het piket is dan ook maar één medewerker beschikbaar. De 
continuïteit van het werk is door deze magere bezetting onvoldoende gewaarborgd, 
aldus een van de respondenten. Bovendien is het aanbod aan forensisch werk 
volgende verschillende respondenten de afgelopen jaren flink toegenomen; in dat 
opzicht noemt men het inrichtingsplan uit 2009 gedateerd. 
Een ander punt dat tijdens het review-onderzoek naar voren kwam, betreft de 
bijstand die een medewerker van het NFI en een medewerker van het LFTO in de 
afgelopen jaren hebben geboden. Volgens verschillende respondenten hebben zij 
tijdens hun detachering goed meegeholpen met de dagelijkse werkzaamheden. Er 
was volgens echter onvoldoende aandacht voor de borging van processen. De 
gedetacheerden vanuit het NFI en het LTFO zijn er volgens verschillende 
respondenten niet in geslaagd de FO-medewerkers van het KPCN ‘taakvolwassen’ te 
maken. Toen beiden na hun detacheringsperiode vertrokken, viel het korps wat 
betreft de forensische opsporing in een gat.  
Daar komt bij dat de coördinator FO ziek is geworden, en dat een medewerker van 
het NFI die bereid was te komen bijspringen eveneens ziek werd. Tijdens het 
review-onderzoek bood een medewerker van het Korps Politie Aruba (KPA) als 
coördinator FO tijdelijk ondersteuning aan het KPCN. 
  
  
 Pagina 31 van 39 
 

Review-onderzoek opsporingsproces recherche op Bonaire, Sint Eustatius en Saba | 2 mei 2016 
3.1.3 Opsporing Sint Eustatius en Saba 
 
Uit het review-onderzoek is naar voren gekomen dat het KPCN sinds het rapport van 
de Raad uit 2013 in verschillende opzichten heeft geïnvesteerd in de versterking van 
de opsporing op de Bovenwinden. 
Zo is er vanaf medio 2015 een rechercheur van het KPCN full time werkzaam voor 
de Bovenwinden, met standplaats Sint Eustatius. De medewerkers van de KMar, die 
als BPZ-er op de Bovenwinden ook opsporingswerkzaamheden verrichten, worden 
niet meer voor een half jaar maar voor een heel jaar gedetacheerd.  
Daarnaast is gebleken dat de communicatie tussen de KPCN-medewerkers op de 
Bovenwinden en die op Bonaire aandacht heeft gekregen. Hetzelfde geldt voor de 
aansturing van de opsporing op de Bovenwinden vanuit de opsporing op Bonaire. 
Alhoewel een en ander nog in ontwikkeling is, stelt de Raad vast dat er op deze 
punten wel vooruitgang is geboekt. 
Het spreekt voor zich dat de beide bovenwindse eilanden bij grote 
opsporingsonderzoeken afhankelijk zijn van hulp van collega’s op Bonaire of van 
andere korpsen. De organisatie van hulp door medewerkers van het KPCN op 
Bonaire is een interne korpsaangelegenheid. Voor wat betreft hulp door derden, 
zoals het RST, de KMar of de NP vindt de Raad het van groot belang dat daarover 
goede afspraken worden gemaakt. Daarvan is nu nog onvoldoende sprake. 
3.2 Informatiemanagement 
3.2.1 Belang informatiemanagement en gebruik ActPol 
 
Tijdens het onderzoek van de Raad in 2012 werkten medewerkers van de afdeling 
Opsporing veelvuldig buiten het informatiesysteem ActPol om. Veel informatie kon 
daardoor niet worden ontsloten voor de opsporing.  
Gebleken is dat deze situatie inmiddels goeddeels tot het verleden behoort. De 
leiding van de afdeling Opsporing stuurt nadrukkelijk op een consequente invoer 
van alle relevante informatie in ActPol en de discipline om dat ook te doen, is sterk 
toegenomen. Door middel van een cursus ActPol zijn alle medewerkers ook gewezen 
op het belang van goed informatiemanagement en van een consequent gebruik van 
het informatiesysteem. Bovendien behoort een destijds voor de rechercheurs 
zwaarwegende tekortkoming van dat systeem, namelijk het ontbreken van een 
recherchemodule, sinds medio 2015 tot het verleden. 
3.2.2 Bezetting Infodesk 
 
De Infodesk van de afdeling IIOO is nog steeds onderbezet. Van de 5,5 
formatieplaatsen waren er begin 2016 slechts 4,0 bezet.  
In de praktijk slaagt de Infodesk er ondanks de onderbezetting nog wel in om tijdig 
te reageren op bevragingen vanuit de afdeling Opsporing, onder andere door 
bijstand van de KMar. 
 
In algemene zin stelt de Raad vast dat het KPCN zich begint te ontwikkelen naar 
een informatiegestuurde organisatie waarbij de Informatie-afdeling ook zelf actief 
informatie verzamelt om zaken in beeld te brengen. Die ontwikkeling wordt echter 
vertraagd door de genoemde onderbezetting. 
 
Ten slotte verdient de door het KPCN genoemde behoefte aan een 
gegevensbeheerder de aandacht. Indien het KPCN van mening is dat het korps 
dringend een gegevensbeheerder nodig heeft, ligt het op de weg van de 
korpsleiding om daarover in overleg te treden met de korpsbeheerder. 
  
 Pagina 33 van 39 
 

Review-onderzoek opsporingsproces recherche op Bonaire, Sint Eustatius en Saba | 2 mei 2016 
4 Conclusies en aanbevelingen 
4.1 Conclusies 
4.1.1 Organisatie, inrichting en sturing 
 
1 De Raad stelt vast dat het KPCN zijn aanbeveling over het treffen van 
maatregelen met betrekking tot het geconstateerde sturingsprobleem heeft 
opgevolgd en dat dit heeft geleid tot een verbeterde aansturing binnen de 
afdeling Opsporing. 
 
2 De Raad stelt vast dat het KPCN zijn aanbeveling over het op sterkte brengen 
van de afdeling PGO niet heeft overgenomen maar is overgegaan tot 
samenvoeging van de afdelingen IGO en PGO. De Raad onderschrijft het besluit 
tot samenvoeging. Het in 2013 vastgestelde capaciteitstekort is echter nog 
steeds actueel. De verwachting van de minister dat het KPCN in 2015 op 
sterkte zou zijn, is niet uitgekomen. 
 
3 Het KPCN heeft de aanbeveling van de Raad ten aanzien van de opsporing op 
Sint Eustatius en Saba opgevolgd door verbetering van de aansturing en door 
de permanente aanwezigheid van een rechercheur op Sint Eustatius.  
 
4 Bijzondere aandacht is nodig voor de borging van sturingsinstrumenten en 
sturingsprocessen bij de afdeling Opsporing alsmede van concrete afspraken 
met partners over de verlening van hulp.  
4.1.2 Informatiemanagement 
 
5 De Raad stelt vast dat het KPCN zijn aanbevelingen over de betekenis van 
informatiemanagement en over het gebruik van ActPol heeft opgevolgd. 
 
6 Het KPCN heeft de aanbeveling van de Raad over de bezetting van de Infodesk 
niet opgevolgd: de Infodesk komt nog 1,5 fte tekort. 
 
7 De Raad stelt vast dat de politie op de Bovenwinden inmiddels ook werkt in 
ActPol en daardoor een bijdrage levert aan het informatiemanagement van het 
KPCN. De samenwerking tussen Sint Eustatius en de Infodesk op Bonaire is 
nog wel een punt van aandacht. 
4.2 Aanbevelingen 
 
Op basis van de uitkomsten van dit onderzoek doet de Raad enkele aanbevelingen. 
Deze zijn, overeenkomstig artikel 30, derde lid, van de Rijkswet Raad voor 
rechtshandhaving, gericht aan de minister van Veiligheid en Justitie maar zij liggen 
primair op het terrein van de korpschef van het KPCN. De aanbevelingen van de 
Raad luiden als volgt: 
 
1 Zorg voor borging van het proces van aansturing van de afdeling Opsporing. 
Beschrijf daartoe de sturing (briefings, recherche-overleggen, rol 
coördinatoren) en stel die beschrijvingen vast. 
 
2 Ga door met de opbouw van de afdeling Opsporing en van de Infodesk en stel 
alles in het werk om deze op de geplande sterkte te krijgen. 
  
 Pagina 35 van 39 
 

Review-onderzoek opsporingsproces recherche op Bonaire, Sint Eustatius en Saba | 2 mei 2016 
9
Bijlage 1 Overzicht geïnterviewde functionarissen 
Korps Politie Caribisch Nederland 
 Korpschef  
 Hoofd afdeling Opsporing  
 Chef afdeling Opsporing  
 Senior rechercheur afdeling Opsporing 
 Hoofd afdeling IIOO 
 Chef RST BES 
 Chef BPZ Sint Eustatius 
 
Openbaar Ministerie BES 
 Hoofdofficier van Justitie 
 Senior beleidsadviseur 
 
Nederlands Forensisch Instituut 
 Accountmanager  
                                                
9
 De meeste interviews zijn afgenomen in januari 2016. Met de korpschef is in februari 2016 
een tweede gesprek gevoerd. De interviews met de chef BPZ van Sint Eustatius en met een 
medewerker van het NFI vonden plaats in februari respectievelijk maart 2016. 
  
 Pagina 37 van 39 
 

Review-onderzoek opsporingsproces recherche op Bonaire, Sint Eustatius en Saba | 2 mei 2016 
Bijlage 2 Overzicht geraadpleegde documenten 
 Rijkswet van 7 juli 2010 tot regeling van de instelling, taken en bevoegdheden 
van de Raad voor de rechtshandhaving van Curaçao, van Sint Maarten en van 
Bonaire, Sint Eustatius en Saba (Rijkswet Raad voor de rechtshandhaving). 
 Rijkswet politie van Curaçao, van Sint Maarten en van Bonaire, Sint Eustatius 
en Saba (Rijkswet politie). 
 Statuut voor het Koninkrijk der Nederlanden. 
 Rapport ‘Het opsporingsproces door de recherche op Bonaire, Sint Eustatius en 
Saba’, Raad voor de rechtshandhaving, april 2013. 
 Inrichtingsplan Korps BES, november 2009.  
 Implementatieplan inrichting Korps Politie Caribisch Nederland, februari 2010. 
 Deelrapport inzake de organisatie en formatie van het onderdeel Politiekorps 
BES, BVS-advies, september 2010. 
 Eindrapport ‘Inrichting en organisatie Brandweerkorps en Korps Politie 
Caribisch Nederland’, DSP-groep, maart 2015. 
 Brief van de minister van Veiligheid en Justitie aan de voorzitter van de Tweede 
Kamer, 16 september 2013, Directoraat-Generaal Politie, kenmerk 394823.   
 Jaarverslag 2013 Openbaar Ministerie, parket Bonaire, Sint Eustatius en Saba.  
 Jaarplan 2012 Korps Politie Caribisch Nederland, ‘Samen verder bouwen aan 
een veilig Caribisch Nederland’. 
 Jaarverslag 2013 Korps Politie Caribisch Nederland. 
 Jaarplan 2014 Korps Politie Caribisch Nederland. 
 
  
 Pagina 39 van 39 
 

