 
 
 
 
 
Preventie van jeugdcriminaliteit in 
Bonaire, Sint Eustatius en Saba 
 
 
 
 
 
 
 
 
 
 
 
 
 
 
 
 
 
Raad voor de rechtshandhaving  
Augustus 2016 
  	
1 
 
 

3.1.4  Leerplichtwet BES ............................................................................................................... 17 
3.1.5  Jeugdbeleid ......................................................................................................................... 18 
4.  Bevindingen ........................................................................................................................................ 20 
4.1  Factoren ...................................................................................................................................... 20 
4.1.1  Omvang groep ..................................................................................................................... 21 
4.2  Preventie ..................................................................................................................................... 21 
4.2.1  Algemene preventie ............................................................................................................ 21 
4.2.2  Specifieke signalering .......................................................................................................... 22 
4.2.3  Handelen ............................................................................................................................. 24 
4.2.4  Doorverwijzen ..................................................................................................................... 25 
4.3  Aanpak problematiek .................................................................................................................. 26 
4.4  Contact met de justitiële keten ................................................................................................... 28 
4.4.1  Veiligheidshuis .................................................................................................................... 29 
4.4.2.  Openbaar Ministerie ........................................................................................................... 30 
4.5  3MIJ‐model ................................................................................................................................. 31 
5.  Analyse ................................................................................................................................................ 32 
5.1  Wet‐ en regelgeving .................................................................................................................... 32 
5.2  Preventie ..................................................................................................................................... 32 
5.2.1  Algemene preventie ............................................................................................................ 32 
5.2.2  Specifieke signalering .......................................................................................................... 33 
5.3  Aanpak problematiek .................................................................................................................. 33 
5.4  Justitiële aanpak .......................................................................................................................... 34 
6.  Conclusie ............................................................................................................................................. 36 
6.1  Aanbevelingen ............................................................................................................................ 37 
 
  	
3 
 
 

Voorwoord 	
In zijn Jaarplan 2015 heeft de Raad voor de rechtshandhaving vastgelegd welke onderzoeken in 2015 
worden uitgevoerd. Eén van deze onderzoeken betreft de preventie van jeugdcriminaliteit.  
 
De Raad heeft onderzocht in hoeverre en op welke wijze men vorm geeft aan de preventie van 
jeugdcriminaliteit. De inspecties van de Raad vonden plaats op Curaçao, Sint Maarten, Bonaire, Sint 
Eustatius en Saba. Dit rapport bevat de uitkomsten van het onderzoek op Bonaire, Sint Eustatius en 
Saba (BES).  
 
Er is op de BES-eilanden geen jeugdstrafrecht, geen gemeenschappelijk beleid op de preventie van 
jeugdcriminaliteit en er zijn geen vastgelegde werkafspraken tussen de ketenpartners. De verschillende 
instanties zetten zich desondanks, ieder voor zich, ten volle in voor het verbeteren van de situatie van 
jongeren. De kennis over elkaar, onderlinge afstemming en het doorverwijzen van jongeren moet hierbij 
nog beter.  
 
De Raad ziet, evenals de gesproken respondenten, de noodzaak van een gemeenschappelijke, integrale 
visie op de preventie en aanpak van jeugdcriminaliteit. Het is zaak dat de instanties op de BES ook 
daadwerkelijk gezamenlijk tot beleid komen. Zij moeten zelf deze handschoen oppakken: niemand kan 
beter met de specifieke omstandigheden van de BES-eilanden rekening houden dan de lokale instanties 
zelf. Het Veiligheidshuis kan hierbij een ondersteunende rol spelen. Met een stevige visie en 
beleidsvorming rondom jeugdcriminaliteit is het de verwachting dat de betrokken organisaties beter in 
kunnen spelen op de problematiek.  
 
Net als bij eerdere onderzoeken van de Raad het geval was, werkten de betrokken organisaties en 
personen op constructieve wijze mee aan het onderzoek. De Raad dankt de personen die zijn benaderd 
nogmaals zeer hartelijk voor hun medewerking. 
 
DE RAAD VOOR DE RECHTSHANDHAVING 
 
Th.P.L. Bot, voorzitter 
F.E. Richards 
G.H.E. Camelia, 
 
 
 
 
  	
5 
 
 

 
Voor het kwantitatief onderbouwen en monitoren van jeugdbeleid, dient de problematiek kwantitatief beter 
in kaart gebracht te worden dan op het moment het geval is. Hiertoe dienen in ieder geval het KPCN en 
de scholen signalen over risicojongeren consequent en tijdig te registreren. Hoewel zij aangeven 
jongeren op casusniveau over het algemeen in beeld te hebben, hebben zij op het moment niet een 
beeld van de grootte van de groep risicojongeren.  
 
Ook voor de daadwerkelijke aanpak van jeugdcriminaliteit bestaat er reeds een werkwijze: de aanpak 3 
Modellen Interventie Jeugdcriminaliteit’ (3MIJ). Helaas heeft de uitvoering hiervan in 2015 langdurig stil 
gelegen. Een melding van crimineel gedrag dient binnen te komen middels een proces-verbaal. Het 
KPCN heeft echter een probleem met de capaciteit (en daarmee de bezetting van personeel) vanwege 
langdurig zieken. Niet alle zaken worden in behandeling genomen door de jeugdofficier op Bonaire, 
omdat het proces verbaal onvolledig is. In de periode dat het 3MIJ model feitelijk stil lag, was er geen 
alternatieve justitiële aanpak van jeugdcriminaliteit. Jongeren werden niet strafrechtelijk vervolgd. Medio 
2016 is het 3MIJ model weer in gebruik genomen door het OM. 
 
De Raad is zich ervan bewust dat er factoren zijn die het risico vergroten dat jongeren overgaan tot 
crimineel gedrag en die lastig op de korte termijn te verhelpen zijn, zoals armoede, een gebrek aan 
vrijetijdsbesteding, soms gebrekkige opvoedvaardigheden en een gebrek aan toezicht door ouders. Dit 
maakt een goede aanpak van jongeren die hierdoor in de problemen komen en overlast gevend of 
crimineel gedrag gaan vertonen des te waardevoller. 
 
Aanbevelingen	aan 	de	minister	van 	Veiligheid 	en 	Justitie 	
 
1. Zorg voor jeugdstrafrecht voor jongeren in de leeftijd 12 tot 18 jaar. 
2. Draag zorg voor de continuering van de aanpak 3MIJ zo lang er geen jeugdstrafrecht voorhanden 
is. 
3. Registreer de gesignaleerde risicojongeren, zodat een beeld ontstaat van de omvang van de 
problematiek en onder andere het succes van ingezet beleid kan worden gemonitord. 
 
Aanbevelingen	aan 	de	gezaghebbenden	van	de	eilanden 	Bonaire,	Sint 	
Eustatius 	en 	Saba 	
 
1. Draag zorg voor het opstellen van beleid ter preventie van jeugdcriminaliteit en de integrale 
aanpak van jeugdcriminaliteit. 
2. Stel in samenwerking met het Veiligheidshuis samenwerkingsafspraken op, zowel binnen als 
buiten de justitiële keten. Neem hierin in ieder geval op wat de rol is van de verschillende 
instanties, wanneer zij melding doen en wanneer zij een jongere overdragen aan een andere 
organisatie.  
3. Organiseer op alle drie de eilanden een justitieel overleg over jongeren. Overweeg op alle drie de 
eilanden het Veiligheidshuis de samenwerking van de justitiële aanpak te laten coördineren. 
7 
 
 

1. Inleiding 		
 
1.1 Inleiding 	en 	aanleiding	
Inleiding 
De Raad voor de rechtshandhaving (“Raad”) ziet toe op het functioneren van de rechtshandhaving. 
Daartoe verricht hij jaarlijks onderzoeken die zijn vastgesteld in een werkplan voor een betreffend jaar. 
De Raad heeft in zijn jaarplan voor 2015 vastgelegd welke onderwerpen dit jaar aan bod komen. Eén van 
deze onderwerpen is de preventie van jeugdcriminaliteit.  
Kinderen hebben recht op een gezonde en evenwichtige groei en ontwikkeling. Maar door verschillende 
omstandigheden, oorzaken en redenen kunnen jeugdigen echter met Justitie in aanraking komen. De 
overheid heeft daarbij de plicht om in te grijpen en passende- en zo nodig dwingende maatregelen te 
treffen om de groei en ontwikkeling van deze jongeren in goede banen te leiden.  
 
Aanleiding 
Eén van de belangrijke aspecten binnen de rechtshandhaving is de preventie van strafbare feiten. Het is 
maatschappelijk zeer van belang dat ingezet wordt op effectieve maatregelen om te voorkomen dat 
jeugdigen crimineel gedrag gaan vertonen en vervolgens met justitie en daarna met jeugdreclassering in 
aanraking komen. 
 
1.2 Doelstelling	
Met dit onderzoek wil de Raad inzichtelijk maken in hoeverre er aandacht is voor preventie van 
jeugdcriminaliteit op Curaçao, Sint Maarten, Bonaire, Sint Eustatius en Saba. Dit rapport bevat de 
uitkomsten van het onderzoek op Bonaire, Sint Eustatius en Saba (Caribisch Nederland). 
 
1.3 Probleemstelling 	en	onderzoeksvragen 	
De centrale vraag in dit onderzoek is: 
 
Hoe vindt de preventie van jeugdcriminaliteit plaats op Bonaire, Sint Eustatius en Saba? 
Onderwerp van het onderzoek is de signalering van risicojongeren wat betreft jeugdcriminaliteit en de 
acties die de strafrechtketen vervolgens neemt. De met het onderzoek verzamelde informatie dient een 
gedegen beeld te geven van de mate van aandacht voor de preventie van (verdere) jeugdcriminaliteit en 
antwoord te geven op de volgende vragen: 
  
1. Hoe is de signaleringsfunctie georganiseerd? 
2. Hoe wordt voorkomen dat jongeren in aanraking komen met justitie?  
3. Hoe wordt voorkomen dat jongeren opnieuw in aanraking komen met justitie? 
4. Hoe pakt de strafrechtketen jeugdigen aan? 
5. Welke nazorg wordt geboden aan jeugdigen? 
 
9 
 
 

 
Literatuurstudie 
Aan de hand van literatuur beoordeelt de Raad welke voorwaarden en eisen van belang zijn voor een 
effectieve preventie van jeugdcriminaliteit. De literatuur bestaat onder andere uit eerdere rapporten en 
andere relevante onderzoeken en verslagen alsmede wet- en regelgeving (deskresearch).  
 
Interviews 
Aan de hand van interviews beoordeelt de Raad wat de gang van zaken in de praktijk is met betrekking 
tot de preventie van jeugdcriminaliteit. De interviews zijn in februari 2016 afgenomen. Er hebben in totaal 
vijftien interviews plaatsgevonden met vijfendertig functionarissen. Zeven interviews zijn afgenomen op 
Bonaire, vier op Saba en vier op Sint Eustatius.  
 
De interviews zijn gehouden met professionals uit zowel het justitiële als niet-justitiële veld: 
 
Bonaire 
Jeugd en Gezinsvoogdij Caribische Nederland (JGCN) 
Korps Politie Caribisch Nederland (KPCN)    
Openbaar Lichaam, directie Samenleving en Zorg  
Openbaar Lichaam, directie Samenleving en Zorg, leerplicht 
1
Openbaar Ministerie Caribisch Nederland 
SGB 
Veiligheidshuis        
Voogdijraad       
 
Sint Eustatius  
CJG    
Gezaghebber 
KPCN 
Voogdijraad 
 
Saba 
CJG 
Gezaghebber 
KPCN 
SCS 
 
De directrice van de Gwendoline van Puttenschool op Sint Eustatius heeft aangegeven dat zij niet 
beschikbaar is voor een interview, omdat zij veelvuldig verzoeken tot onderzoek ontvangt en niet aan al 
deze verzoeken kan voldoen.  
                                                            
 
1
 Het interview met het Openbaar Ministerie Caribisch Nederland heeft middels een vragenlijst plaats gevonden. 
Contact is er geweest per mail.  
11 
 
 

 
1.7 Leeswijzer 	
In hoofdstuk 2 wordt een schets gegeven van de theorie ten aanzien van de preventie en aanpak van 
jeugdcriminaliteit. Hoofdstuk 3 beschrijft het wettelijk kader. Vervolgens worden in hoofdstuk 4 de 
bevindingen van de Raad weergegeven. In hoofdstuk 5 volgen de analyse en conclusies. 
   
13 
 
 

V. Vrije tijd: delinquente vrienden, gebrek aan tijdsinvulling, rondhangen, laat op straat, gebrek 
interesse ouders. 
2.2.2 Sociaal ‐economische	factoren 	
Ook sociaal-economische omstandigheden spelen een rol. In zijn algemeenheid geldt dat 
criminaliteitscijfers hoger liggen in sociaal-economisch achtergestelde gebieden of wijken. Een 
maatschappij die sociaal-economisch niet in evenwicht is, althans waar grote verschillen tussen arm en 
rijk zijn, kent hogere jeugdcriminaliteitscijfers.  
 
2.3 Preventie	
In het kader van preventie zijn er meerdere acties mogelijk. Ten eerste is algemene preventie in de vorm 
van voorlichting mogelijk. Ten tweede is het mogelijk om de voortekenen van crimineel gedrag te kunnen 
herkennen (expertise en middelen). Het zijn signalen aan de hand waarvan een voortijdig ingrijpen 
mogelijk is, dan wel handvatten voor de aanpak ter voorkoming van recidive.  
 
In het kader van preventie van jeugdcriminaliteit kan sprake zijn van signalering in meerdere stadia. Het 
kan gaan om signalering van omstandigheden waaronder een jeugdige lijdt, zogeheten vroegsignalering. 
De factoren die van invloed zijn op de problematiek en de preventie van jeugdcriminaliteit laten zich niet 
beperken tot signalering door de instanties van de justitiële keten. Ver voor het eerste contactmoment 
met de justitiële keten, is er meestal sprake van signalen die wijzen op een zorgelijke ontwikkeling en 
voorgeschiedenis.  
 
Om (vroeg-)signalering bruikbaar te maken voor preventie van jeugdcriminaliteit, is er een functionerend 
netwerk nodig waarbinnen instanties elkaar op de hoogte houden en/of inschakelen.  
 
2.4 Aanpak	problematiek 		
Indien zorgen rond een specifieke jongere zijn gesignaleerd, is het nodig dat de problemen worden 
aangepakt. Dit kan gebeuren door de signalerende actor, maar in andere gevallen dient deze door te 
verwijzen naar andere instanties. De Raad heeft in dit kader niet gekeken naar de kwaliteit van de 
hulpverlening. Dit valt onder het toezicht van de Inspectie Jeugdzorg. Wel heeft de Raad gekeken naar 
de beschikbaarheid van hulpverlening en de samenwerking tussen de actoren. 
 
2.5 Contact 	met	de	justitiële 	keten	
Naast de signalering van risicogedrag, kan ook een gepleegd strafbaar feit of voornemen daartoe 
waargenomen worden. Bevindt een jongere zich eenmaal in handen van de justitiële keten, dan is het 
signaleren van achterliggende problematiek met name van belang voor de reactie, aanpak en vervolging, 
en voorkoming van recidiverend gedrag.  
 
Van contactmomenten met de justitiële keten wordt gesproken zodra er vanuit de justitiële keten contact 
is geweest met een jongere, naar aanleiding van een gedraging of een gepleegd strafbaar feit 
(overtreding of misdrijf) door die jongere. Dit kan gaan om een contactmoment met een wijkagent naar 
aanleiding van een opstootje op school, en reikt tot aan een aanhouding, inverzekeringstelling en 
15 
 
 

3. Wettelijk 	kader		
 
Inleiding	
In dit hoofdstuk geeft de Raad een kort overzicht van de meest relevante wettelijke bepalingen ten 
aanzien van jeugdcriminaliteit en de preventie hiervan. Ook is er aandacht voor relevante beleidsstukken 
die voor de Raad beschikbaar waren.   
3.1 Wettelijk 	kader	
3.1.1 VN 	Kinderrechtenverdrag 	(IVRK)		
Het internationaal verdrag inzake de rechten van het kind bevat een 54-tal bepalingen. De bepalingen 
betreffen onder meer het belang van het kind (artikel 3 IVRK), de rol van de ouders (artikel 5 IVRK), 
sociale zekerheid (artikel 26 IVRK), de levenstandaard (artikel 27 IVRK) en het onderwijs (artikel 28 
IVRK). Tevens bevat het Verdrag artikelen over detentie en het jeugdstrafrecht (artikelen 37 en 40 IVRK). 
Het Verdrag bevat derhalve niet alleen rechten voor kinderen, maar ook verplichtingen voor niet alleen 
diezelfde kinderen, maar ook voor ouders en de overheid.  
 
3.1.2 Wetboek	van	Strafrecht 	BES 	
Op de BES-eilanden geldt een afzonderlijk Wetboek van Strafrecht, het Wetboek van Strafrecht BES. Dit 
Wetboek bevat in tegenstelling tot het Wetboek van Strafrecht voor Europees Nederland geen apart 
jeugdstrafrecht.. De hoofdstraffen die aan minderjarigen kunnen worden opgelegd zijn geldboete en 
berisping. Voorts is het mogelijk om volwassenstrafrecht (en dus gevangenisstraf) toe te passen op 
zaken van 16- en 17-jarigen. 
 
3.1.3 Wetboek	van	Strafvordering 	BES 	
Het Wetboek van Strafvordering bevat ook bepalingen in zaken betreffende jeugdige personen. Onder 
andere wordt bepaald dat een kind niet strafrechtelijk vervolgd kan worden wegens een feit begaan 
voordat hij de leeftijd van twaalf jaren heeft bereikt (artikel 477). Het bevat tevens bepalingen betreffende 
personen, die op het tijdstip waarop de vervolging tegen hen is aangevangen, de leeftijd van achttien 
jaren nog niet hebben bereikt. 
 
3.1.4 Leerplichtwet 	BES		
De leerplichtwet BES bepaalt dat een kind verplicht regelmatig naar school moet gaan. De regels in deze 
wet zijn geldig voor kinderen tussen de vier en achttien jaar. In de wet staan alle verplichtingen en regels 
omtrent de verplichtingen van ouders/voogd, zoals het inschrijven van kinderen op een school en ervoor 
zorgen dat kinderen elke dag naar school gaan. Volgens de wet dient ongeoorloofd verzuim gemeld te 
worden aan de leerplichtambtenaar wanneer dit verzuim plaatsvond op drie achtereenvolgende 
schooldagen; óf wanneer dit verzuim gedurende een periode van vier opeenvolgende lesweken meer dan 
1/8 deel van het aantal uren lestijd bedraagt (dat wil zeggen: drie of meer dagen ofwel ongeveer zestien 
lesuren in vier weken). 
 
17 
 
 

betreffende kind tools aangereikt krijgt die helpen bij het omgaan met de situatie en de 
problematiek.  
 
 
2. Gezondheid 
Een goede gezondheid is een basisvoorwaarde voor het op een passende wijze opgroeien en 
ontwikkelen van kinderen en jongeren. Jeugdgezondheidszorg speelt een belangrijke rol bij het 
versterken van de preventieve kant. De prioritaire thema’s hebben naast het verder ontwikkelen 
van de (school)jeugdgezondheidszorg betrekking op het bevorderen van een gezonde levensstijl: 
eten en bewegen, preventie van drugs en alcohol, seksuele gezondheid en veiligheid. 
3. Educatie & Arbeid 
In het leven van kinderen en jongeren speelt scholing een belangrijke rol. Onderwijs vormt, helpt 
bij het ontdekken en ontwikkelen van talenten, en bereidt voor op werk. Een goede aansluiting 
van het onderwijs op de arbeidsmarkt is een van de prioritaire beleidskeuzes. Hierbij is het doel 
dat onderwijs de kansen van lokale arbeidskrachten vergroot.  
4. Vrije tijd, Cultuur, Sport en Spel 
De manier waarop kinderen kunnen genieten van vrije tijd, sport en cultuur bepaalt in belangrijke 
mate of zij zich gezond kunnen ontwikkelen. Naast het gezin en de school wordt het domein van 
vrije tijd wel omschreven als het derde opvoedmilieu. Vrije tijdsbesteding, cultuur, sport en spel 
vormen tezamen een laagdrempelig instrument om toegang tot kinderen te krijgen en kinderen en 
jongeren te helpen met hun vorming. Dit aandachtsgebied is bij uitstek geschikt om de 
pedagogische ‘civil society’ te verstevigen en verder te ontwikkelen.  
 
De komende vijf jaren zet het Openbaar Lichaam Bonaire (OLB) zich in om integraliteit in het jeugdbeleid 
vorm te geven en doelstellingen te behalen. Financieringsbronnen van (onderdelen van) het jeugdbeleid 
zijn het OLB, het Rijk, internationale organisaties en fondsen.  
 
Saba en Sint Eustatius 
Op de bovenwindse eilanden is er geen jeugdbeleidsplan. 
 
 
 
 
  	
19 
 
 

buurtcentra zijn tot het einde van de middag open. Veel jongeren hebben hierdoor ’s avonds geen 
alternatief voor het op straat hangen.  
 
Zoals in paragraaf 2.2.1 aangegeven kan gebrek aan tijdsinvulling van invloed zijn op later crimineel 
gedrag van jongeren. Het OLB beseft dat het aanbieden van activiteiten dit kan voorkomen. Dit is te lezen 
in het Jeugdbeleidsplan Bonaire. In de komende jaren moet het aanbod activiteitenbesteding groeien. Tot 
op heden worden initiatieven ontwikkeld en opgezet door veelal de kerk, particulieren en bedrijven. 
Voorbeelden van organisaties die zorg dragen voor een programma voor jongeren na schooltijd zijn Child 
Focus Foundation op Saba, Mega D. op Sint Eustatius en Jong Bonaire op Bonaire. Deze organisaties 
zijn echter te klein om activiteiten voor alle jongeren aan te bieden. Jong Bonaire heeft bijvoorbeeld 
capaciteit voor 150 jongeren, terwijl Scholengemeenschap Bonaire (SGB) ongeveer 1500 leerlingen 
heeft. Voor de opvang van Mega D. moeten ouders contributie betalen.  
 
4.1.1 Omvang 	groep 	
Het WODC noemt in het onderzoek ‘Achtergronden van de detentieratio in Caribisch Nederland’ (2015) 
dat het aantal geregistreerd incidenten met een jeugdige verdachte op de BES in 2013 en 2014 slechts 
zo’n 3 procent van het totale aantal geregistreerde incidenten bedraagt, waar dat in Europees Nederland 
7
8 procent bedraagt in 2013. Het aandeel jeugdzaken bij het OM op de BES bedraagt ruim 9 procent, wat 
ongeveer gelijk is met het aandeel jeugdzaken in Europees Nederland. Een daling van het aantal 
jeugdzaken zoals in Nederland al jaren plaatsvindt, lijkt in Caribisch Nederland niet aan de orde. Wel 
treedt er recentelijk een stagnatie op..  
 
Door enkel te kijken naar het aantal jeugdzaken dat bij het OM terecht komt is niet volledig. Dit omdat het 
OM incomplete proces-verbalen retourneert en niet in behandeling neemt. 
 
Een nauwkeurig beeld van het aantal risicojongeren ontbreekt echter: er is geen instantie die alle 
jongeren in beeld heeft en risicojongeren worden niet of nauwelijks geregistreerd. Het OLB geeft aan dat 
het door het ontbreken van goede kwantitatieve informatie lastig is goed beleid te ontwikkelen.  
 
4.2 Preventie	
Verschillende organisaties hebben een rol in de algemene preventie van jeugdoverlast en -criminaliteit. In 
het kader van preventie zijn er meerdere acties mogelijk. Ten eerste is algemene preventie in de vorm 
van voorlichting mogelijk en kan ingezet worden op het beperken van situaties die ertoe kunnen leiden 
dat jongeren overlast gevend of crimineel gedrag gaan vertonen. Ten tweede is het mogelijk om de 
voortekenen van crimineel gedrag te herkennen. 
 
4.2.1 Algemene	preventie 	
De barioregisseurs van het Korps Politie Caribisch Nederland (KPCN) op Bonaire geven voorlichting aan 
buurtbewoners en op scholen; zo bezoeken zij eens in de maand groepen zeven en acht van de 
                                                            
 
7
 Het relatieve aantal geregistreerde misdrijven op de BES is anderhalf keer hoger dan in Europees Nederland. 
21 
 
 

De SGB geeft aan dat de veiligheid op school niet altijd gewaarborgd is. Docenten en leerlingen voelen 
zich niet veilig. Leerlingen dealen drugs, er wordt regelmatig vuurwerk afgestoken en leerlingen vechten 
op school. Docenten hebben sterke vermoedens dat er enkele leerlingen zijn die in het bezit zijn van 
wapens. Er is om deze reden beveiliging aanwezig op school.  
Verzuim komt relatief vaak voor bij leerlingen van de SGB. Een van de redenen hiervoor is dat jongeren 
andere prioriteiten hebben dan het volgen van onderwijs. Zo werken zij om een financiële bijdrage te 
leveren aan het huishouden en hebben bijvoorbeeld een nachtelijke bijbaan. Door slaaptekort komen ze 
later op school.  
 
Sint Eustatius 
De bovenwindse eilanden zijn kleiner. Dit heeft gevolgen voor de signalering van risicojongeren. De 
signalering van risicojongeren op Sint Eustatius is volgens het KPCN geen probleem. Al vanaf de lagere 
school signaleert men problemen bij bepaalde jongeren.  
Op Sint Eustatius is op elke school een zorgteam aanwezig dat frequent overleg heeft met CJG-
medewerkers. De scholen hebben een anti-drugs beleid, dat inhoudt dat onder meer (contractueel 
verplichte) drugstesten uitgevoerd kunnen worden. Tevens kan verplichte deelname aan een drugstest 
door de school als voorwaarde voor het kunnen volgen van onderwijs gesteld worden, bijvoorbeeld 
wanneer een kind ongeoorloofd gedrag heeft vertoond.  
 
Saba  
Verzuim is op Saba nauwelijks (meer) een probleem. Op Saba wordt ingezet op ongeoorloofde absentie, 
bijvoorbeeld rondom vakanties. Dat heeft volgens de Saba Comprehensive School (SCS) succes gehad. 
Doordat de middelbare school op Sint Eustatius niet heeft meegewerkt aan het onderzoek en er daar op 
het moment geen leerplichtambtenaar is, is er geen beeld van het verzuim op Sint Eustatius. 
 
Signaalfunctie justitiële keten 
De barioregisseurs te Bonaire en Sint Eustatius bevinden zich veelvuldig in de wijken, waardoor zij goede 
mogelijkheden hebben om te signaleren. De politie is dan ook bekend met probleemgezinnen met 
zorgkinderen. Het is echter niet inzichtelijk om hoeveel probleemjongeren en probleemgezinnen het gaat. 
Cijfers hierover worden niet bijgehouden. 
 
Signalering van grensoverschrijdend gedrag en het in beeld krijgen van problematiek is ook op Sint 
Eustatius de taak van de barioregisseur. Het KPCN heeft ervoor gekozen de bario Sint Eustatius in 
wijken op te splitsen. Deze wijken zijn geadopteerd door personeel van de basispolitiezorg, die de 
barioregisseur voeden met informatie. Indien bij een huiselijk geweld-zaak minderjarigen zijn betrokken, 
8
wordt door de agent meteen een melding gedaan aan het Centrum voor Jeugd en Gezin (CJG) en een 
zorgmelding aan de Voogdijraad. De Voogdijraad stelt dan een beschermingsonderzoek in. 
 
                                                            
 
8
 Op Saba en Sint Eustatius is vanwege de kleinschaligheid gekozen om in het CJG een inloopcentrum, de 
opvoedingsondersteuning en de jeugdgezondheidszorg te vestigen, evenals de jeugdzorg (ambulante 
hulpverlening) en de gezinsvoogdij. Het CJG op Sint Eustatius is (exclusief de jeugdgezondheidszorg) onderdeel van 
de JGCN. 
23 
 
 

 
9
Er is één leerplichtambtenaar werkzaam op Bonaire. In veel gevallen is deze aanwezig bij de 
gesprekken die de SGB heeft met verzuimende jongeren. De leerplichtambtenaar geeft aan door de 
diverse administratieve taken onvoldoende tijd te hebben voor het uitvoeren van al zijn taken. De SGB 
heeft niet het beeld dat de gesprekken resulteren in een afname van het verzuim. De SGB ziet weinig heil 
in het opleggen van sancties, omdat de oorzaak van het probleem, bijvoorbeeld de thuissituatie, niet 
verandert. Daarnaast geven zowel de Voogdijraad Bonaire als het OM aan dat de huidige 
leerplichtambtenaar niet bevoegd is om een proces verbaal op te maken. Dit leidt tot vertraging en 
problemen.  
 
Op Saba en Sint Eustatius is op het moment van onderzoek geen leerplichtambtenaar werkzaam.  
 
4.2.4 Doorverwijzen 	
Wanneer de SGB op Bonaire alle mogelijkheden tot zorg heeft ingezet en constateert dat de SGB niet 
meer kan bieden, doet zij afhankelijk van de aard van de situatie een melding bij: 
 Leerplichtambtenaar 
 Expertisecentrum Onderwijs Zorg (EOZ). Dit centrum begeleidt probleemleerlingen. 
 Jeugd en Gezinsvoogdij Caribische Nederland (JGCN) 
 Barioregisseur 
 
Scholen bespreken signalen over risicogedrag op Bonaire eerst in het Expertisecentrum Onderwijs en 
Zorg (EOZ). Op Saba worden deze besproken met EC2. Mocht de school de problematiek te zwaar 
vinden, kunnen zij dit melden voor het casusoverleg bij JGCN/CJG. De ouders weten dat zij door de 
school gemeld worden en geven ook toestemming voor de aanmelding.  
Wanneer iemand zorgen heeft over kinderen, kan er een melding worden gedaan bij JGCN/CJG. Scholen 
zijn een belangrijke bron van signalen. De aanmelding van zaken kan ook door de ouders, andere 
familieleden of bijvoorbeeld de politie of Voogdijraad plaatsvinden. Wanneer er zorgen zijn over kinderen, 
komt het ook voor dat ouders geen toestemming geven voor een aanmelding voor het casusoverleg. De 
melding kan dan worden gedaan bij de Voogdijraad en via die route alsnog bij JGCN/CJG uitkomen. 
Wanneer een melding wordt gedaan bij de Voogdijraad, voert de Voogdijraad een 
beschermingsonderzoek uit en adviseert aan de Kantonrechter. Uit het onderzoek van de Voogdijraad 
kan het advies komen voor een ondertoezichtstelling of het advies voor hulpverlening in het vrijwillig 
kader.  
 
Er is een convenant tussen de SGB en de politie. De SGB is verplicht geweld bij de politie te rapporteren 
en de politie is verplicht de school te helpen bij het bestrijden van onveiligheid. De politie voert 
bijvoorbeeld controles uit bij de leerlingen. Hierbij wordt ook daadwerkelijk drugs gevonden. De SGB 
geeft aan dat dit in de praktijk weinig effect heeft. Het dealen vindt dan buiten het hek van school plaats, 
maar de problematiek blijft bestaan. 
                                                            
 
9
 Er is ten tijde van het onderzoek een vacature voor een tweede leerplichtambtenaar. 
25 
 
 

wachtlijsten, omdat veel gezinnen hiervoor worden aangemeld. De ambulante hulpverleners op Bonaire 
hebben ieder een caseload van tien zaken, en er zijn acht ambulante hulpverleners. Op basis van de 
risicotaxatie worden prioriteiten bepaald. 
 
Als er ernstige zorgen over de ontwikkeling en veiligheid van jongeren bestaat en ouders niet mee 
werken aan vrijwillige hulpverlening, kan de Voogdijraad na onderzoek ingesteld te hebben de rechter 
verzoeken de jongere onder toezicht van een gezinsvoogd (van JGCN) te stellen Een 
ondertoezichtstelling duurt in beginsel een jaar, tijdens dit jaar kan ook ambulante hulpverlening worden 
ingezet. Na dit jaar wordt besloten of verlenging nodig is of dat er voldoende doelen zijn behaald en het 
gezin zelfstandig verder kan. Ook is het mogelijk dat hulpverlening na één jaar ondertoezichtstelling in het 
vrijwillig kader voortgezet wordt. Wanneer een jongere onder toezicht staat, bestaat in uitzonderlijke 
gevallen de  mogelijkheid dat de jongere naar Europees Nederland gaat voor behandeling. Hiervoor zijn 
er contacten met Jeugdbescherming West. Met deze mogelijkheid wordt terughoudend omgegaan 
vanwege de afstand tussen jongeren en zijn ouders, culturele verschillen en taalproblemen. Op de 
bovenwindse eilanden voert een gezinsvoogd van het CJG de OTS uit. 
 
Aanbod 
Op alle drie de eilanden is er volgens de respondenten onvoldoende aanbod aan hulpverlening. Het 
10
aantal residentiële instellingen wordt op Bonaire als beperkt ervaren. Zo zijn er drie instellingen, Kas di 
Karko (vier tot twaalf jaar), Langverblijfhuis (twaalf tot achttien jaar) en Kas pa Hoben ku Futuro (alleen 
meisjes tussen de twaalf en achttien jaar). Daarnaast is er ook een gezinshuis. De instellingen hanteren 
criteria voor het aannemen van jongeren, zodat er een passend aanbod geboden wordt. De doorstroom 
in instellingen duurt veelal te lang, waardoor jongeren niet geplaatst kunnen worden. Dit geldt ook voor de 
instellingen op Curaçao en Aruba. Dit is geen nieuw gegeven, maar een problematiek die al langdurig 
speelt. Voor echte crisisgevallen zijn er op Bonaire crisisplekken beschikbaar. Eventueel wordt naar een 
andere oplossing gezocht, zoals opvang in het eigen sociale netwerk van betrokkenen of in een 
pleeggezin.  
In de hulpverlening die het JGCN biedt, gaan de medewerkers uit van de mogelijkheden die Bonaire te 
bieden heeft. Zij geven aan dat het moeilijk is binnen deze mogelijkheden oplossingen te bedenken. 
JGCN heeft bij de Rijksoverheid en het Openbaar Lichaam aangegeven dat dit probleem speelt, maar 
een oplossing is er tot op heden niet. Vanuit de Stichting Verslavingszorg & Psychiatrie Caribisch 
Nederland (SVPCN) wordt op het moment in samenwerking met EOZ een residentiele voorziening voor 
jongeren opgezet die in 2017 van start zal gaan. Het idee is een drie milieu-voorziening met vier units 
(totaal zestien plaatsen) voor verschillende doelgroepen: kinderen met pedagogische problemen, ggz-
kinderen, kinderen met verslavingsproblemen/justitie, kinderen die slachtoffer zijn van huiselijk geweld en 
kindermishandeling (indien behandeling nodig is). 
Op Saba en Sint Eustatius zijn er geen mogelijkheden om jongeren buitenshuis op te vangen, terwijl hier 
wel behoefte aan is. Er zijn geen pleeggezinnen of residentiële instellingen. Indien dit toch noodzakelijk 
is, moeten deze jongeren op Bonaire of soms op Sint Maarten of Curaçao geplaatst worden. Om die 
reden wordt de keuze om een kind dan toch maar thuis te laten vaak gezien als de minst slechte keuze. 
                                                            
 
10
 In residentiële instellingen verblijven kinderen en jongeren dag en nacht buiten hun eigen omgeving. 
27 
 
 

4.4.1 Veiligheidshuis 	
Op Bonaire bestaat er in ieder geval tot 2017 een Veiligheidshuis. Binnen het Veiligheidshuis zijn dertien 
partners actief. Dit zijn instellingen van de justitiële keten, zorginstellingen, het OLB en de scholen.  
 
Het doel van het Veiligheidshuis is het veiliger maken van Bonaire. Om dat te bereiken wordt in het  
Veiligheidshuis door de ketenpartners gewerkt aan een sluitende aanpak van zorg, onder andere rond 
risicojongeren. De activiteiten in het Veiligheidshuis zijn gericht op het voorkomen van strafbare feiten en 
het terugdringen van recidive; het terugbrengen en voorkomen van overlast; het vormen van een 
betrouwbaar informatieknooppunt en het optimaliseren van de ketensamenwerking, zodat preventie, 
repressie en nazorg optimaal op elkaar aansluiten. 
 
Om dit doel te behalen is er tweewekelijks het casusoverleg Jeugd (COJ), voorgezeten door de 
parketsecretaris van het OM. Aan het casusoverleg doen uitvoerende medewerkers van de betrokken 
ketenpartners mee, zoals de Voogdijraad, het KPCN, het OM, JGCN, de leerplichtambtenaar en het EOZ. 
Alle ketenpartners kunnen zaken aanmelden. Veel van de casussen betreffen huiselijk geweld. Ook zijn 
er andere complexere zaken, waarbij ketensamenwerking noodzakelijk is. Bij elk casusoverleg wordt 
besloten wie de regie krijgt over de casus. Dit is meestal de professional die hulpverlening in gaat zetten 
dan wel uit gaat voeren. De casusregisseur koppelt terug wat er uit de afspraken is gekomen en wat de 
ontwikkelingen zijn. Los van concrete casussen kan ook bredere problematiek worden besproken, zoals 
grensoverschrijdend gedrag van jongeren in een bepaalde wijk. 
 
De meeste deelnemers aan het Veiligheidshuis zijn positief over het bestaan van het Veiligheidshuis. De 
druk op de politie wordt minder door de aanwezigheid van het Veiligheidshuis, omdat dit eraan bijdraagt 
dat zaken die bij een andere instantie thuishoren, zoals Jeugdzorg en Gezinsvoogdij, daar ook 
terechtkomen. Zij geven wel aan dat het Veiligheidshuis niet zelf zaken kan oplossen; hiervoor is de inzet 
van de deelnemers nodig.  
 
De diverse ketenpartners op Sint Eustatius en Saba geven aan dat de problematiek daar vergelijkbaar is 
met die op Bonaire. Zij geven aan graag een voorziening te hebben om dit te bespreken, zoals een 
Veiligheidshuis. 
 
Op Sint Eustatius heeft enige tijd een Justitieel Casus Overleg (JCO) plaatsgevonden, waarin de 
jongeren werden besproken en een aanpak werd afgestemd. Het doel van het overleg was onder andere 
om de jeugd buiten het justitiële systeem te houden. Bij het JCO waren het OM, de barioregisseur, de 
Voogdijraad, de middelbare school, leerplichtambtenaar en indien nodig het CJG aanwezig. Casussen 
werden veelal door de school gesignaleerd en ingebracht. Dit overleg ligt op het moment van onderzoek 
al zo’n acht maanden stil. Volgens respondenten wordt dit mede veroorzaakt doordat er op het moment 
geen permanente officier van justitie op Sint Eustatius is.  
 
Ook op Saba ligt ten tijde van het onderzoek het JCO enige maanden stil. Een van de oorzaken hiervan 
was dat er weinig cases waren. Een andere oorzaak was dat geen van de betrokken organisaties 
initiatiefnemer was, wat de roep om het Veiligheidshuis versterkt.  
 
Samenwerking 
29 
 
 

samenwerking ketenbreed is er, maar de tools ontbreken van tijd tot tijd. Dit resulteert wel in een 
creatieve en praktische aanpak door alle ketenpartners, maar is allerminst wenselijk. 
Een nijpend probleem is, volgens het OM, het ontbreken van een goed functionerende 
leerplichtambtenaar. Er is sprake van veel problematisch schoolverzuim, dat momenteel onvoldoende 
aangepakt kan worden. Dit is gelegen in het feit dat er momenteel slechts één leerplichtambtenaar 
werkzaam is op Bonaire. Op de andere eilanden zijn überhaupt geen leerplichtambtenaren werkzaam. 
Bijkomend probleem is ook nog eens dat de huidige leerplichtambtenaar niet bevoegd is om proces-
verbaal op te maken, hetgeen tot vertraging en problemen leidt. 
 
4.5 3MIJ ‐model 	
Zoals in paragraaf 3.1.5 beschreven is er als praktische oplossing voor het ontbreken van jeugdstrafrecht 
een aanpak ontwikkeld voor minderjarigen, de ‘3 modellen interventie jeugdcriminaliteit’ (3MIJ). Het doel 
van deze aanpak is zo veel mogelijk te voorkomen dat minderjarigen een strafblad krijgen. Dit door 
ketenbreed zo efficiënt mogelijk de jeugdcriminaliteit te bestrijden. De nadrukt ligt hierbij op preventie en 
hulpverlening. Dit gebeurt onder andere door hen de eerste keer dat zij in contact komen met justitie een 
buitenstrafrechtelijke afdoening te geven, de Halt-afdoening. Het aantal strafzaken met minderjarige 
verdachten dat via een Halt afdoening  wordt afgedaan is vanaf 2013 echter flink gedaald, zowel op 
Bonaire, Sint Eustatius als Saba. Een van de oorzaken die wordt aangegeven is dat er weinig crimineel 
gedrag gemeld wordt.  
 
Daarnaast is op het moment van het onderzoek de uitvoering van het 3MIJ gestagneerd op alle 
12
eilanden . Oorzaak hiervan is een veranderde werkwijze op het COJ. Waar de aanwezigen eerder 
ontbrekende informatie in een proces-verbaal aanvulden tijdens het COJ en vervolgens het 3MIJ model 
inzetten, worden proces-verbalen nu niet in behandeling genomen door het OM als deze incompleet zijn. 
Oorzaak voor het incompleet zijn van het proces-verbaal is onder andere het capaciteitsprobleem bij het 
KPCN. Dit resulteert erin dat er geen Halt-interventies worden opgelegd, terwijl de ketenpartners 
aangeven dat zij positief waren over de mogelijkheid de Halt-afdoening op te leggen. Een alternatief voor 
het 3MIJ model is niet aanwezig, waardoor er momenteel niet daadkrachtig wordt geacteerd op criminele 
jongeren. 
 
Jongeren die uiteindelijk met justitie in aanraking komen en volgens volwassenstrafrecht een 
gevangenisstraf opgelegd krijgen, zitten veelal hun straf uit op Bonaire. Deze jongeren zijn dan in het 
volwassenstrafrecht berecht. Respondenten geven aan dat zij zien dat deze jongeren vaak eerder 
beschadigd terugkomen dan dat zij het rechte pad hebben gevonden. Door respondenten wordt 
aangegeven dat gedetineerde jongeren hun verblijf in een gevangenis onvoldoende ervaren als straf. Zo 
krijgen ze hier bijvoorbeeld drie maaltijden op een dag. Veel jongeren krijgen dit in het dagelijks leven 
niet. 
  
                                                            
 
12
 Het OM geeft in mei 2016 aan dat het 3MIJ model weer is opgestart met het inrichten van het JCO.  
31 
 
 

 
5.2.2 Specifieke	signalering 	
De populatie op de BES-eilanden is vrij klein, wat leidt tot een grotere sociale controle. Daarnaast leidt dit 
er toe dat problematiek binnen het eigen netwerk wordt gehouden om algehele bekendheid te 
voorkomen. Dit maakt dat met name basis- en middelbare scholen een sleutelrol spelen in het herkennen 
van signalen die als risicofactoren worden gezien voor crimineel gedrag.  
 
Instanties die samenwerken met de justitiële keten kunnen een signaleringsfunctie hebben en de juiste 
kennis en mogelijkheden hebben om in voorkomende gevallen de juiste vervolgactie uit te voeren. De 
Raad concludeert dat de scholen één van de belangrijkste schakels zijn in de keten die signalen bij 
jongeren kunnen constateren. De Raad ziet dat scholen zorgen signaleren. Het registreren en delen van 
informatie over de risicojongeren gebeurt echter nog onvoldoende.  
 
Naast de scholen zijn de barioregisseurs de aangewezen professionals die zicht (kunnen) hebben op 
jongeren op de BES. Hoewel zij aangeven jongeren op casusniveau over het algemeen in beeld te 
hebben, hebben zij niet een samengesteld beeld van de grootte van de groep risicojongeren. Er wordt 
namelijk niet geregistreerd, totdat de jongeren in aanraking komen met politie en justitie. De Raad 
benadrukt dat het bij de preventie van jeugdcriminaliteit juist gaat om de jongeren die nog niet in 
aanraking zijn gekomen met de politie. Men wil juist voorkomen dat jongeren overgaan tot crimineel 
gedrag. De rol van de barioregisseur dient specifiek signalerend te zijn en op alle drie de eilanden 
aanwezig te zijn. Informatie dient overgedragen te worden tijdens een casusoverleg van het 
Veiligheidshuis. Op Bonaire gebeurt dit, op Saba en Sint Eustatius is geen Veiligheidshuis of justitieel 
casusoverleg dat op het moment van onderzoek actief is.  
 
Hier moet aan worden toegevoegd dat er sprake is van een onderbezetting bij KPCN. Zo heeft Saba op 
het moment van onderzoek geen barioregisseur. Op Sint Eustatius zijn het de medewerkers van de 
basispolitiezorg die de barioregisseur voorzien van informatie. 
 
5.3 Aanpak	problematiek 	
Scholen 
De Raad vindt het van belang dat scholen zorgen oppakken en ook op het juiste moment overdragen aan 
ketenpartners. De Raad vindt het positief om te constateren dat scholen hun zorgplicht serieus nemen. 
Een dilemma is echter dat in de praktijk onduidelijk is waar de zorgplicht van de school ophoudt en de 
school het verzuim of de problematiek van de jongere moet melden bij ketenpartners, zoals de 
leerplichtambtenaar, JGCN, de Voogdijraad of eventueel het KPCN. Op Bonaire en Sint Eustatius 
gebeurt het overdragen van een jongere te laat, of helemaal niet. De Raad stelt vast dat deze grens 
onduidelijk is.  
 
Indien scholen wel hun zorgen melden, leidt dit niet altijd tot een vervolgactie door de (justitiële) partners. 
Dit heeft tot gevolg dat scholen zelfstandig blijven handelen: het doorverwijzen van een jongere levert in 
de beleving van de school immers vaak geen resultaat. De Raad is van mening dat dit averechts werkt. 
Scholen dienen jongeren consequent en tijdig over te dragen, waarbij zij erop moeten kunnen vertrouwen 
dat de problematiek van de jongere door de ketenpartner wordt aangepakt. Doordat de aanpak op het 
33 
 
 

geen permanente Officier van Justitie. Op Bonaire vindt het overleg nog wel doorgang. Ketenpartners 
zitten tweewekelijks samen om in het Casusoverleg Jeugd casussen en bredere problematiek te 
bespreken.  
 
Ketenpartners blijken op alle eilanden onvoldoende bekend met elkaars rol. Dit resulteert er onder andere 
in dat jongeren naar de verkeerde instantie worden doorverwezen, niet uitvoerbare sancties worden 
opgelegd en organisaties besluiten zelf een interventie in te zetten op jongere, terwijl een andere 
organisatie hier beter voor geschikt is. 
 
Hoewel het COJ doorgang vindt, is er ook op Bonaire sprake (geweest) van stagnatie in de aanpak van 
jeugdcriminaliteit. De aanpak die specifiek voor jongeren is ontwikkeld, de ‘3 modellen interventie 
jeugdcriminaliteit’, heeft stil gelegen. De Raad is van mening dat dit nadelige effecten heeft voor de 
gehele ketenaanpak. Strafbare feiten blijven zo ongestraft.  
 
 
 
  
35 
 
 

Alle hiervoor genoemde punten dragen er aan bij dat er nauwelijks uitspraak te doen is over de omvang 
van de jeugdcriminaliteit op de BES. Risicojongeren worden simpelweg onvoldoende geregistreerd en 
gemeld door de organisaties. Harde cijfers zijn niet aanwezig, waardoor het lastig is een op te stellen 
beleid op de preventie van jeugdcriminaliteit kwantitatief te onderbouwen. 
 
6.1 Aanbevelingen	
De respondenten zien zelf ook de noodzaak van een gemeenschappelijke, integrale visie. Het is nu zaak 
dat de instanties op de BES gezamenlijk tot beleid komen ter preventie en aanpak van jeugdcriminaliteit. 
Zij moeten zelf deze handschoen oppakken: niemand kan beter dan de lokale instanties zelf bij het 
opstellen van dit beleid rekening houden met de specifieke omstandigheden van de BES-eilanden. Het 
OLB lijkt de aangewezen partij hierin het voortouw te nemen. Het Veiligheidshuis kan hierbij een 
ondersteunende rol spelen. Met een stevige visie en beleidsvorming rondom jeugdcriminaliteit is het de 
verwachting dat de betrokken organisaties beter in kunnen spelen op de problematiek.  
 
Parallel aan het opstellen van beleid ter preventie van jeugdcriminaliteit en de integrale aanpak van 
jeugdcriminaliteit dienen de verschillende partijen nu al concrete afspraken te maken over de 
samenwerking, deze vast te leggen en ook op deze wijze te gaan samenwerken. De Raad is van mening 
dat de aanwezigheid van het Veiligheidshuis een positieve bijdrage levert aan de samenwerking, 
onderlinge kennis en informatie-uitwisseling op Bonaire. 
 
 
Aanbevelingen 
 
Ten aanzien van de  minister van Veiligheid en Justitie 
Algemeen 
1. Zorg voor jeugdstrafrecht voor jongeren in de leeftijd 12 tot 18 jaar. 
2. Draag zorg voor de continuering van de aanpak 3MIJ zo lang er geen jeugdstrafrecht voorhanden 
is. 
 
Ten aanzien van de Openbare Lichamen van Bonaire, Sint Eustatius en Saba 
3. Draag zorg voor het opstellen van beleid ter preventie van jeugdcriminaliteit en de integrale 
aanpak van jeugdcriminaliteit. 
4. Stel in samenwerking met het Veiligheidshuis samenwerkingsafspraken op, zowel binnen als 
buiten de justitiële keten. Neem hierin in ieder geval op wat de rol is van de verschillende 
instanties, wanneer zij melding doen en wanneer zij een jongere overdragen aan een andere 
organisatie.  
5. Organiseer op alle drie de eilanden een justitieel overleg over jongeren. Overweeg op alle drie de 
eilanden het Veiligheidshuis de samenwerking van de justitiële aanpak te laten coördineren. 
6. Organiseer op alle drie de eilanden dat er leerplichtambtenaren zijn, die ook bevoegd zijn een 
proces verbaal op te maken. 
 
Ten aanzien van het KPCN en de middelbare scholen 
7. Registreer de gesignaleerde risicojongeren, zodat een beeld ontstaat van de omvang van de 
problematiek en onder andere het succes van ingezet beleid kan worden gemonitord. 
37 
 
 

