 
 
 
 
Rapport opvang en behandeling van personen met 
een gedragsstoornis of een verslaving in de 
strafrechtketen op Bonaire, Sint Eustatius en Saba. 
 
 
 
 
 
 
 
 
 
 
September 2016 
 
 
 
 

Inleiding 
 
Aanleiding onderzoek  
De  Raad  voor  de  Rechtshandhaving  (hierna:  Raad)  is  een  interlandelijk  orgaan  van  Curaçao,  Sint 
1
Maarten en Caraïbisch Nederland . De Raad is voor deze landen belast met de algemene inspectie van 
de organisaties van de justitiële keten, met uitzondering van het Gemeenschappelijk Hof van Justitie.  
In  2013  heeft  de  Raad  onderzoek  gedaan  naar  de  penitentiaire  inrichting  JICN  op  Bonaire  en  de 
reclassering van volwassenen in Curaçao, Sint Maarten en op de Bonaire, St. Eustatius en Saba (BES‐
eilanden). Het onderzoek richtte zich voor wat betreft de reclassering voornamelijk op de activiteiten die 
worden uitgevoerd door de stichtingen die voor de reclassering van volwassenen zijn aangewezen. Bij 
dat onderzoek ontving de Raad signalen over mogelijke knelpunten op het gebied van de forensische 
2
zorg .  Verslaafden  en  gedragsgestoorde  personen  die  vanwege  onaangepast,  zelfdestructief  en/of 
delinquent  gedrag  met  politie  of  justitie  in  aanraking  kwamen  zouden  niet  de  benodigde  opvang, 
behandeling  en  nazorg  ontvangen.  Een  gebrek  aan  de  nodige  opvang,  behandeling  en  nazorg  zou 
beteken dat deze groep telkens opnieuw bij politie en justitie terechtkomt, hetgeen vanuit het oogpunt 
van maatschappelijke veiligheid en re‐integratie van justitiabelen onwenselijk is.  
In 2014 heeft het ‘Committee for the Prevention of Torture and Inhuman or Degrading Treatment’ (CPT) 
van de Raad van Europa de landen in het Caribisch deel van het Koninkrijk bezocht. Voor zover voor dit 
rapport van toepassing geeft de Raad hieronder een paar citaten uit de samenvatting van het CPT 
rapport die voor de context van belang zijn: 
- No allegations of ill‐treatment by police officers of arrested persons were received in Bonaire. 
- The CPT’s delegation found that the Dutch Caribbean Correctional Institution (JICN) in Bonaire 
was well‐managed and provided a safe environment with good staff‐prisoner relations. 
3
- The forensic psychiatric support unit (FOBA) at Sentro di Detenshon i Korekshon Korsou  (SDKK) 
offered good material conditions and a positive atmosphere. 
- Klínika Capriles in Curaçao was considered to be a caring, well‐run and supportive, therapeutic 
establishment. 
- Klinika  Capriles  was  considered  a  positive  practice.  More  generally  as  neither  facility  was 
equipped  to  accept  dangerous  forensic  psychiatric  patients  and  prison  is  not  a  suitable 
environment for them, the authorities are requested to provide information on where such 
patients can be treated. 
Op basis van de verschillende aangehaalde onderzoeken heeft de Raad besloten een beschrijvend 
en inventariserend onderzoek te doen naar de manier waarop binnen de strafrechtketen wordt 
omgegaan met de hierboven genoemde doelgroep.  
De Raad heeft dit onderzoek naar de forensische zorg zowel op Curaçao  en Sint Maarten als op de 
BES‐eilanden uitgevoerd. De Raad heeft medio 2015 het onderzoekskader vastgesteld inclusief de 
                                                            
1
 Sinds 10 oktober 2010 zijn Bonaire, Sint Eustatius en Saba openbare lichamen die als bijzondere gemeente een 
onderdeel vormen van Nederland. Gezamenlijk worden de drie eilanden aangeduid als Caribisch Nederland of de 
BES‐eilanden. 
2
 Daaronder wordt verstaan: zorg aan personen met verslavings‐ en/of psychiatrische problematiek of een 
gedragsstoornis die in aanraking komen met justitie. 
3
 Centrum voor Detentie en Correctie Curaçao. 

eilanden ruim vijf maal zo is als die in Europees Nederland. De Raad sprak voorts met de Inspectie voor 
de Gezondheidszorg (IGZ) en de Inspectie voor de Jeugdzorg (IJZ) die ook onderzoek deden op de BES 
over de raakvlakken met het onderzoek van de Raad. 
Opzet  
Vervolgens  heeft  de  Raad  het  onderzoek  op  de  volgende  wijze  opgezet.  Allereerst  is  een 
onderzoeksprogramma gemaakt (zie bijlage 2). Daarna zijn de interviewvragen voor de verschillende 
gesprekspartners opgesteld. Het  onderzoek is eind januari uitgevoerd. Het onderzoek vond plaats op 
Bonaire. In de interviews is telkens ook de situatie op Saba en St. Eustatius belicht. Tijdens de uitvoering 
van  het  onderzoek  zijn  nog  enkele  gesprekspartners  die  op  voorhand  niet  geselecteerd  waren, 
uitgenodigd voor interviews. Allen zijn op dit verzoek van de Raad ingegaan.  
 
 
  

Hoofdstuk 2  Juridische kaders  
 
Strafrechtelijk  
De BES heeft eigen wet‐ en regelgeving, die afwijkend is van de wet‐ en regelgeving in Nederland. Zo 
kent men onder andere een eigen Wetboek van Strafrecht voor de BES en een eigen penitentiaire 
beginselenwet: de Wet beginselen gevangeniswezen BES. Het Wetboek van Strafrecht BES is na 10‐10‐
2010 niet gemoderniseerd. Wel is de wetgeving hier en daar uitgebreid in de zin dat het meer een mix is 
geworden tussen het Nederlandse strafrecht en het strafrecht van de Nederlandse Antillen. Volgens de 
geïnterviewden kent de wetgeving op onderdelen hiaten. Dit wordt nu in de meerjarenbeleidsagenda 
voor de BES opgepakt.  
Hieronder  beschrijft  de  Raad  de  mogelijkheden  die  het  strafrecht  biedt  om  in  geval  van  een 
strafrechtelijke vervolging of in situaties waarbij de politie geconfronteerd wordt met problematisch, 
orde verstorend gedrag, te acteren. Aangezien de BES zelf niet beschikken over klinische voorzieningen 
voor de behandeling van justitiabelen worden verschillende opties of scenario’s bewandeld. 
De politie heeft regelmatig te maken met verwarde personen. De politie kan iemand na aanhouding 
(bijvoorbeeld voor verstoring van de openbare orde) maximaal zes uur vasthouden op het politiebureau. 
Een enkele keer wordt besloten betrokkene zijn roes te laten uitslapen in een van de arrestantencellen 
in de JICN. Wanneer geen inverzekeringstelling volgt, moet de politie betrokkene laten gaan. Deze 
overlast veroorzakers zijn vaak mensen met forse verslavingsproblematiek, al dan niet in combinatie 
met een psychiatrische aandoening. Voor de opvang wordt sterk geleund op het sociale vangnet van 
familie en gezin. 
Wanneer er sprake is van een strafbaar feit en de politie constateert dat er tevens sprake is van ernstig 
gestoord gedrag, schakelt de politie de crisisdienst van het ziekenhuis of de Stichting Verslavingszorg en 
Psychiatrie Caribisch Nederland (SVP‐CN) in. De dienstdoende psychiater beoordeelt betrokkene en kan 
besluiten iemand rechtstreeks over te laten brengen naar het ziekenhuis Fundashon Mariadal. Gebeurt 
dat niet dan kan de politie betrokkene alsnog insluiten op het bureau of in een van de arrestantencellen 
in de JICN.  
De BES kennen geen equivalent voor de tbs‐maatregel met dwangverpleging. Ook heeft de BES geen 
forensisch  klinische  setting  vergelijkbaar  met  een  forensisch  psychiatrisch  centrum  (FPC)  of  een 
forensisch psychiatrische kliniek (FPK) in Europees Nederland. Wanneer de psychiater een ernstige 
stoornis  vaststelt  en  betrokkene  volledig  ontoerekeningsvatbaar  wordt  verklaard,  kan  het  OM  een 
plaatsing in een psychiatrisch ziekenhuis ‐op basis van art. 39 Wetboek Strafrecht voor de BES‐ voor de 
duur van een jaar vorderen. Betrokkene wordt in geval van een art. 39 plaatsing in de meeste gevallen 
overgebracht naar de psychiatrische voorziening Capriles op Curaçao. Dat betekent in de praktijk dat 
betrokkene  onder  begeleiding  van  een  psychiatrisch  verpleegkundige,  een  wijkagent  en  vaak  een 
psychiater per vliegtuig vervoerd wordt naar Curaçao. Een enkele keer wordt de kustwacht ingeschakeld 
voor  een  transport  per  boot.  Capriles  is  geen  zwaar  beveiligde  voorziening.  De  inhoudelijke 
verantwoordelijkheid voor de behandeling en het ontslag uit het ziekenhuis ligt in de handen van de 
medische  staf.  De  rechtelijke  macht  wordt  daar,  anders  dan  in  Nederland  bij  bijvoorbeeld  een 
voorwaardelijke beëindiging van de tbs‐maatregel, niet meer bij betrokken.  
Wanneer iemand wel in voorlopige hechtenis wordt genomen kan de preventieve hechtenis van de 
verdachte worden geschorst met als bijzondere voorwaarde een behandeling, bijvoorbeeld bij SVP‐CN. 

dienstdoende psychiater van Fundashon Mariadal of SVP‐CN beoordeelt de betreffende persoon en stelt 
de stoornis vast. De KZ‐verklaring betreft een civielrechtelijke maatregel op basis waarvan betrokkene 
gedwongen wordt opgenomen. Opname vindt meestal plaats in de psychiatrische voorziening Capriles 
op Curaçao. Een enkele keer wordt gebruik gemaakt van een soortgelijke voorziening op Aruba. De 
8
gezaghebber van Bonaire tekent voor deze civielrechtelijke KZ‐verklaring . Waar Capriles op Curaçao een 
oplossing voor Bonaire biedt, zijn voor Saba en Sint Eustatius vergelijkbare constructies mogelijk met 
zorgvoorzieningen op Sint Maarten. 
 
Tot slot kan er ook een civielrechtelijke onder curatele stelling worden gevorderd, bij personen die 
vanwege  hun  verslavingsproblematiek  of  anderszins,  forse  financiële  of  verwaarlozingsproblemen 
hebben. Meestal doet de familie de aanvraag voor een onder curatele stelling.  
 
 
 
  
                                                            
8
 De Gezaghebber, of krachtens opdracht van de Gezaghebber, de ambtenaar van politie die is aangesteld voor de uitvoering van de 
politietaak, kan bij ontstentenis van de in artikel 13 vermelde personen de voorlopige plaatsing in een gesticht ambtshalve bij 
bevelschrift gelasten. 

afgestraft zijn zitten in de caseload.  Het aantal cliënten met een forensische titel in de caseload van 
SVP‐CN op Bonaire ten tijde van het inspectiebezoek bedroeg 24. Deze hebben in 2015 in totaal 643 
consulten  gehad.  De  forensisch  casemanagers  uit  het  team  bezoeken  gedetineerden  ook  in  de 
penitentiaire inrichting van Bonaire (JICN) voorafgaand aan hun ontslag uit de PI. Tevens bieden zij er 
modules  in  het  kader  van  de  verslavingsproblematiek  aan.  Wanneer  er  sprake  is  van 
reclasseringstoezicht werken ze nauw samen met de Stichting Reclassering Caribisch Nederland.  
De  Raad  heeft  ook  de  ‘woontraining’  van  SVP‐CN  bezocht.  De  woontraining  geeft  24/7  intensieve 
begeleiding bij het aanleren van woonvaardigheden en kent verschillende fases. De woontraining van 
SVP‐CN heeft cliënten bij wie totale abstinentie niet haalbaar is, voor hen is daarom gecontroleerd 
gebruik toegestaan.  
Krusada 
Krusada is een in 1999 opgerichte  instelling, die van oorsprong gericht op verslavingszorg. In eerste 
instantie was deze instelling gericht op het aanbieden van bemoeizorg. Die specifieke werkwijze is later 
11
ook  methodisch  doorontwikkeld.  Het  initiatief  voor  deze  stichting  kwam  van  de  Hoop  GGZ ,  een 
christelijke instelling. Tot 2010 put Krusada veelal uit ‐steeds voor een jaar werkende‐ vrijwilligers uit 
Nederland.  
Krusada  ontvangt  vanaf  2012  structureel  subsidie  van  SVP‐CN  en  werkt  vanuit  het  model  van 
onderaannemerschap. De verdeling van taken tussen beide instellingen is duidelijk gemarkeerd. SVP‐CN 
is verantwoordelijk voor de behandeling en stelt een behandelplan op. Krusada geeft vorm aan de 
begeleiding met van het behandelplan afgeleide begeleidingsdoelen, zowel in ambulante als residentiële 
vorm, gericht op verslaving. Ter uitvoering van het begeleidingsplan zet Krusada urinecontroles in. 
Krusada werkt namelijk vanuit het beginsel dat het terrein drugs‐, nicotine en alcoholvrij moet zijn. Dat 
is in tegenstelling tot de woontraining van SVP‐CN, waar gecontroleerd gebruik is toegestaan. Cliënten 
van Krusada die het niet lukt abstinent te blijven kunnen naar de woontraining van SVP‐CN worden 
geplaatst.  
Vijftien van de dertig cliënten van Krusada verblijft er op vrijwillige titel. Hieronder bevindt zich ook een 
aantal mensen met een licht verstandelijke beperking. Krusada heeft ook cliënten met een justitiële titel 
onder haar hoede. Zo werken in een afgesloten loods op het terrein negen geselecteerde gedetineerden 
van de JICN. Dit project is in samenwerking met de JICN tot stand gekomen. Ook taakstraffers (+/‐ drie 
per week) worden via de Reclassering aangeboden voor een training op maat. Hetzelfde geldt voor 
jeugdigen met een leerstraf die via de Voogdijraad worden aangeboden. 
Sinds januari 2016 heeft de directeur van Krusada groen licht gekregen voor het bieden van 24‐uurs zorg 
en  begeleiding  aan  gedetineerden  die  voorwaardelijk  in  vrijheid  worden  gesteld.  Zie  hieronder  bij 
Nazorg voor een verdere beschrijving van dit project.  
Penitentiaire Inrichting JICN Bonaire 
De  veranderingen  na  2010  brachten  met  zich  mee  dat  de  verschillende  landen  die  voorheen  de 
Nederlandse  Antillen  en  Aruba  vormden  op  het  gebied  van  de  tenuitvoerlegging  van  detenties 
regelmatig hebben moeten pionieren. De directeuren van de PI’s hebben regelmatig overleg. Er wordt 
momenteel  onderling  goed  samengewerkt  op  basis  van  het  convenant  ‘onderlinge  regeling 
                                                            
11
 De Hoop GGZ is een evangelische hulpverleningsinstelling voor psychiatrische‐ en verslavingsproblematiek bij 
volwassenen, jongeren en kinderen. 

De opname van gedetineerden van de bovenwindse eilanden zorgt regelmatig voor problemen in de 
JICN, aangezien de omgang tussen gedetineerden van Bonaire en die van de bovenwindse eilanden over 
het algemeen stroef verloopt. Dat wordt veroorzaakt door verschillen in taal en cultuur. 
Er liggen uitgewerkte plannen voor het realiseren van een kleine detentiefaciliteit van 12 cellen op St. 
Eustatius, gekoppeld aan het politiebureau. Gedetineerden kunnen daar in de toekomst maximaal zes 
maanden verblijven. Bij langduriger verblijf worden ze alsnog overgevlogen naar Bonaire. 
In het kader van een proeftuin zal het personeel van de 12 cellen op St. Eustatius flexibel ingezet 
worden. Dat betekent dat men zowel voor de PI als voor de KMar, de douane en de politie inzetbaar is, 
al naar gelang de behoefte aan capaciteit.  
 
Stichting Reclassering Caribisch Nederland (SRCN) 
De SRCN is op 28 maart 2013 officieel erkend als reclasseringsorganisatie voor alle BES‐eilanden. De 
SRCN  heeft  op  elk  van  de  BES‐eilanden  een  kantoor.  Op  de  bovenwindse  eilanden  wordt  deze 
huisvesting gedeeld met het OM. De reclassering Caribisch Nederland  beschouwt zichzelf als een kleine 
organisatie, die haar positie vaak nog moet bevechten en zich inspant om haar takenpakket goed op de 
kaart te krijgen.  
 
De Raad heeft de SRCN in 2013 onderzocht op haar functioneren en hierover een rapport uitgebracht. 
Zoals in de inleiding is uiteengezet zijn de signalen die de Raad bij haar doorlichting van de SRCN heeft 
ontvangen de aanleiding voor het onderhavige onderzoek. Die signalen betroffen mogelijke knelpunten 
op  het  gebied  van  de  forensische  zorg.  Verslaafden  en  gedragsgestoorde  personen  die  vanwege 
onaangepast, zelfdestructief en/of delinquent gedrag met politie of justitie in aanraking kwamen zouden 
niet de benodigde opvang, behandeling en nazorg ontvangen.  
De SRCN vindt dat de situatie op de BES in dat opzicht nog niet is veranderd. Wel heeft zij besloten in de 
uitgebrachte reclasseringsadviezen geen rekening te houden met het ontbreken van de noodzakelijke 
voorzieningen.  Wanneer  een  bepaalde  behandeling  vanwege  de  risicoanalyse  op  zijn  plek  zou  zijn 
noemt  de  reclassering  die  als  meest  gewenste  optie,  ook  al  ontbreekt  de  voorziening  op  de  BES. 
Vervolgens wordt in de daadwerkelijke uitvoering van bijvoorbeeld de reclasseringstoezichten creatief 
gekeken wat dan wel kan worden uitgevoerd. Consequentie hiervan is vaak dat de rechter, bij gebrek 
aan de gewenste voorziening overgaat tot het opleggen van een onvoorwaardelijke gevangenisstraf. 
 
De SRCN is kritisch op de kwaliteit van de Pro Justitia rapportages die door een psycholoog en een 
psychiater worden opgesteld ten behoeve van het strafproces. Kwaliteitsnormen ontbreken en van 
collegiale  toetsing  door  bijvoorbeeld  het  Nederlands  Instituut  voor  Forensische  Psychiatrie  en 
Psychologie (NIFP) is geen sprake. 
 
In het kader van resocialisatie worden gedetineerden uit Saba en St. Eustatius die vastzitten op Bonaire 
de laatste maanden voor einde detentie teruggeplaatst naar het eiland van herkomst. Afhankelijk van 
het individuele geval is het mogelijk dat betrokkene met enkelband en het bijbehorende toezicht in 
vrijheid wordt gesteld.  
Veiligheidshuis  
In 2015 is het Veiligheidshuis opgericht. De focus lag in eerste instantie gericht op de situatie in Bonaire. 
Er was te weinig geld om met de drie eilanden gelijktijdig aan de slag te gaan. De procesmanager van het 

het bieden van 24‐uurs zorg en begeleiding aan gedetineerden met VI. Oogmerk is een goede verbinding 
tot stand te brengen tussen straf en terugkeer in de maatschappij met het oog op recidivebeperking.  
Er staan nu vier woningen op het terrein van Krusada, die geschikt zijn voor de huisvesting van 12 
gedetineerden.  Vanaf  april  2016  zijn  deze  operationeel.  De  gedetineerden  dienen  een  32‐uurs 
dagbesteding te hebben liefst met werk buiten de deur. Hebben ze dat niet dan dienen ze aan de slag te 
gaan bij Krusada zelf. Ze volgen ook trainingen van begeleiders van Krusada en zo nodig behandeling 
vanuit SVP‐CN. Op het moment dat de gedetineerden zich niet aan de voorwaarden houden worden ze 
teruggeplaatst naar JICN. 
 
 
 
 
 
 
  

detentiecapaciteit op de Bovenwindse eilanden te realiseren. De Raad vindt het dan ook van belang dat 
de voorgenomen nieuwbouw van een kleine detentiefaciliteit op St. Eustatius gerealiseerd wordt. 
De  Raad  is  enthousiast  over  de  voortvarendheid  waarmee  de  SVP‐CN  middels  een  outreachende 
werkwijze en ambulante voorzieningen de begeleiding van justitiabelen aanpakt. 
 
Nazorg  
De Raad concludeert dat de nazorg aan ex‐gedetineerden nog veel te wensen overlaat. Veelbelovend 
zijn de plannen van Krusada om ex‐gedetineerden met een voorwaardelijke invrijheidstelling in een 
‘beschermd wonen’‐achtige setting op te vangen en te begeleiden. Maar ten aanzien van de belangrijk 
geachte leefgebieden als inkomen, wonen en werk is het perspectief voor ex‐gedetineerden zorgelijk. 
Dat geldt eens te meer voor de doelgroep die kampt met verslavings‐ of psychiatrische problematiek. 
Daarnaast blijkt dat niet goed overeengekomen is welke organisatie hiervoor verantwoordelijk is. Meer 
in zijn algemeen merkt de Raad op dat een voorziening als algemeen maatschappelijk werk wordt 
gemist op de eilanden. 
 
  

 
BIJLAGE 1 
Voor een goede opvang van personen heeft de Raad de volgende aspecten als onmisbaar aangemerkt: 
- de wijze waarop deze personen instromen bij de organisaties, 
- de registratie bij de organisaties,  
- of de organisaties instaat zijn om te herkennen dat iets met de persoon/ verdachte aan de hand 
is,  
- de overdracht van de persoon en de overdracht van informatie aan de volgende schakel in de 
keten.  
Is de strafrechtketen voldoende in staat een verslavingsproblematiek of gedragsstoornis te behandelen? 
Belangrijke aspecten: 
-  diagnosestelling (uitvoering van de behandeling/ wachttijden), 
-  diversiteit van en kwaliteitssystemen rond de behandelprogramma’s, 
-  voortgang van de behandeling, 
- de overdracht van cliënt en informatie aan de nazorg  
De vraag met betrekking tot de nazorg aan personen met een verslavingsproblematiek of 
gedragsstoornis : 
- de activiteiten die worden ontplooid ter herintreding van de cliënt in de maatschappij.  
- of de (ex‐)cliënt na de behandeling nog wordt gemonitord/ gevolgd en 
- welke organisaties betrokken zijn bij de nazorg, wat zij doen in het kader van de herintreding 
van de (ex‐)cliënt in de maatschappij 
 
Schematisch: 
Toerusting  Opvang Behandeling Nazorg 
organisatorisch  instroom  diagnose  ontplooide activiteiten 
inrichting  gericht op herintreding  
registratie  diversiteit van en 
mankracht  kwaliteitsystemen  monnitoring/ volgen? 
herkennen  
  behandelprogramma's 
(facilitaire) middelen  organisatites 
overdracht 
       
voortgang behandeling betrokken bij de nazorg.
wettelijk kader  informatie& cliënt 
bejegening 
overdracht 
informatie& cliënt 
 
 
 

