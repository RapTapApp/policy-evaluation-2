 
 
Beleidsdoorlichting gezondheidszorg, 
jeugdzorg en publieke gezondheidszorg in 
Caribisch Nederland 
 
Datum 15-06-2016 
Status Definitief 
 
 
 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
Managementsamenvatting  
 
De centrale vraag in een beleidsdoorlichting is de vraag of het beleid doeltreffend en 
doelmatig is geweest. Bij doeltreffendheid gaat het erom of de gestelde doelen zijn 
bereikt door het gevoerde beleid. De vraag of het gewenste beleidseffect tegen zo 
min mogelijk kosten en ongewenste neveneffecten is bereikt, is de vraag naar 
doelmatigheid. Deze vragen zijn in de beleidsdoorlichting gezondheidszorg, 
jeugdzorg en publieke gezondheidszorg in Caribisch Nederland beantwoord door 
gebruik te maken van deskresearch.  
 
In de betrekkelijk korte periode dat de minister van VWS verantwoordelijk is, sinds 
de transitie per 10 oktober 2010, voor de gezondheidszorg in Caribisch Nederland, 
zijn er al veel verschillende onderzoeken uitgevoerd en hebben er meerdere 
inspecties plaatsgevonden. Zo heeft zeer recent de Commissie Spies, in opdracht 
van de minister van BZK haar onderzoek ‘vijf jaar verbonden, Bonaire, Sint 
Eustatius, Saba en Europees Nederland’ afgerond. Voor deze beleidsdoorlichting is 
waar mogelijk gebruik gemaakt van dit onderzoek.  
 
Het algemene doel van de minister van VWS is om de gezondheidszorg in Caribisch 
Nederland te verbeteren naar “een binnen Nederland aanvaarbaar 
voorzieningenniveau, rekening houdend met specifieke omstandigheden: de geringe 
bevolkingsomvang van de eilanden, het insulaire karakter, de grote afstand tot 
Nederland, de kleine oppervlakte, het reliëf en ongewenste bestuurlijke en 
sociaaleconomische effecten” (Besluitenlijst BES, 2008). Bij de uitwerking van dit 
doel naar beleid zijn geen meetbare doelstellingen opgesteld, maar is uitgegaan van 
de meer algemene normen beschikbaarheid, betrouwbaarheid en betaalbaarheid. 
Dit houdt in dat om een aanvaardbaar voorzieningenniveau te bereiken, zorg 
bereikbaar en toegankelijk moet zijn en sprake moet zijn van zorg die kwalitatief 
goed is. Daarnaast moet de zorg duurzaam zijn, wat wil zeggen dat de uitgaven 
beheersbaar moeten zijn.  
 
Voorafgaand aan de transitie is een (beperkte) inventarisatie opgesteld van de staat 
van de zorg op de verschillende deelgebieden. Als algemene conclusie kan gesteld 
worden dat er veelal sprake was van ontbrekende voorzieningen, voorzieningen met 
een matige kwaliteit en achterstallig onderhoud in gebouwen en apparatuur. Samen 
met het feit dat grote groepen inwoners niet of slecht verzekerd waren, leidde dit 
ook tot een achterstand in zorg. 
 
VWS heeft vooral gekozen voor een pragmatische aanpak om in korte tijd op alle 
terreinen van de zorg verbeteringen te bereiken. Voor de gezondheidszorg 
betekende dit in eerste instantie investeringen in de acute zorg en de curatieve zorg 
(ambulance, helikopter, nierdialysecentrum en jumelage op Bonaire), voor de 
jeugdzorg het opzetten van Centra voor Jeugd en Gezin (CJG’s) en de ambulante 
hulpverlening en voor de publieke gezondheidszorg het ondersteunen en adviseren 
van de openbare lichamen met het vormgeven van de taken op dit gebied.  
 
  
 
Pagina 3 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
Aandachtspunt zijn de specifieke risico’s benoemd voor kwetsbare groepen, zoals 
kinderen en tienermoeders, gehandicapten en ouderen, die in verschillende 
rapporten benoemd worden. Het beleid voor deze specifieke problemen en/of 
doelgroepen staat veelal nog in de kinderschoenen. In veel gevallen is hier sprake 
van achterliggende sociaaleconomische problematiek, zoals dit ook wordt 
aangegeven in het rapport van de commissie Spies.  
 
 Sturing op betaalbare zorg 
De uitgaven voor de zorg en jeugdzorg in Caribisch Nederland zijn de afgelopen vijf 
jaar ongeveer vervijfvoudigd. Deels valt deze stijging te verklaren door een niet-
realistische begroting bij de start en valutaverschillen, deels ook door het 
toegenomen voorzieningenniveau, de toegenomen vraag en een inhaalslag van 
achterstallige zorg. Om de stijging van de uitgaven terug te dringen of te 
voorkomen, zijn er meerdere maatregelen genomen. Belangrijk hierbij is het advies 
van de Commissie Goedgedrag waarbij is afgesproken dat bij overschrijdingen 
gekeken wordt naar de oorzaken en de wijze waarop deze omgebogen kunnen 
worden. Overschrijdingen komen daarmee niet meer automatisch ten laste van 
VWS. In 2015 lijken de uitgaven in dollars zich te stabiliseren. De rechtmatigheid 
van de zorguitgaven is nog een aandachtspunt. De Algemene Rekenkamer heeft 
geconcludeerd dat het nog niet mogelijk is om de rechtmatigheid van de uitgaven 
van het Zorgverzekeringskantoor vast te stellen. Dit wordt voornamelijk veroorzaakt 
door problemen bij het afsluiten van een zorgovereenkomst met Fundashon 
Mariadal.  
 
 Doeltreffendheid en doelmatigheid 
Hoewel door het gebrek aan relevante en actuele informatie nog geen expliciete 
doelstellingen zijn bepaald, kan op basis van de normen van beschikbaarheid, 
betrouwbaarheid en betaalbaarheid geconcludeerd worden dat het beleid een forse 
ontwikkeling heeft doorgemaakt richting een Europees Nederlands 
voorzieningenniveau. De vraag naar doeltreffendheid kan echter niet kwantitatief 
beantwoord worden.  
 
Door het gebrek aan relevante en actuele informatie, kan ook de vraag naar 
doelmatigheid niet beantwoord worden. VWS heeft bewust gekozen voor het met 
prioriteit aanpakken van levensbedreigende situaties en de curatieve zorg. 
Simultaan zijn ook flinke stappen gezet op de jeugdzorg en de publieke 
gezondheidszorg. Uit dit onderzoek blijkt dat op verschillende onderdelen nog 
stappen gezet moeten worden, onder andere ten aanzien van de 
informatievoorziening en het nader expliciteren van het aanvaardbare 
voorzieningenniveau. De verbetering van de informatievoorziening in de afgelopen 
jaren, bijvoorbeeld bij het Zorgverzekeringskantoor, geeft wel meer mogelijkheden 
om op doelmatigheid te sturen.  
 
 
  
 
Pagina 5 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
Inhoudsopgave  
 
Managementsamenvatting  
  
1. Toelichting op het onderzoek 9 
1.1. Het beleidsterrein 10 
1.2. Focus van de beleidsdoorlichting 12 
1.3. Onderzoeksaanpak 13 
1.4. Leeswijzer 14 
  
2. Een aanvaardbaar voorzieningenniveau 16 
2.1. Ontwikkeling van de doelstelling 16 
2.2. Een aanvaardbaar voorzieningenniveau: beschikbaar, 
betrouwbaar en betaalbaar 19 
2.3. Afgeleide doelstellingen 20 
  
3. Bonaire, Sint Eustatius en Saba: een beschrijving 23 
3.1. Geografische ligging 23 
3.2. Bevolkingsomvang 23 
3.3. Gezondheidstoestand 24 
3.4. Opleidingsniveau en economie 25 
3.5. Cultuur 27 
3.6. Taal en religie 27 
  
4. Gezondheidszorg 28 
4.1. Middellange Termijnplan (MLTP) 28 
4.2. Governance 29 
4.3. Besluit Zorgverzekering BES 29 
4.4. Spoedeisend vervoer 32 
4.5. Eerstelijnszorg 32 
4.6. Tweedelijnszorg 33 
4.7. Tandheelkundige (mond-)zorg 36 
4.8. Farmaceutische zorg 37 
4.9. Verbetering kwaliteit medisch beroepsbeoefenaren 37 
4.10. Geestelijke gezondheidszorg (GGZ) inclusief 
verslavingszorg 38 
4.11. Thuiszorg/ wijkverpleging 39 
4.12. Ouderenzorg 39 
4.13. Gehandicaptenzorg 40 
4.14. Toezicht 40 
4.15. Financiële middelen  41 
4.16. Resultaten en conclusies 43 
  
 
Pagina 7 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
1. Toelichting op het onderzoek 
 
Voor u ligt de beleidsdoorlichting naar het beleid op het gebied van de 
gezondheidszorg, jeugdzorg en publieke gezondheidszorg van VWS in Caribisch 
Nederland. Sinds 10 oktober 2010 zijn de eilanden Bonaire, Sint Eustatius en Saba 
openbare lichamen en maken zij deel uit van het land Nederland. Vanaf dat moment 
is de minister van Volksgezondheid, Welzijn en Sport (VWS) de 
eerstverantwoordelijke voor de wetgeving en inrichting van het (jeugd-)zorgstelsel 
in Caribisch Nederland.  
 
Het beleid van VWS in Caribisch Nederland wordt op drie beleidsartikelen 
verantwoord:  
 Artikel 1 Volksgezondheid. Hierop worden de uitgaven voor de publieke 
gezondheid, die middels een bijzondere uitkering aan de eilanden worden 
verstrekt verantwoord.  
 Artikel 4 Zorgbreed beleid bevat de zorguitgaven voor Caribisch Nederland 
en de uitgaven voor de jeugdzorg.  
 Artikel 10 Apparaatskosten bevat tenslotte de uitgaven voor de 
uitvoeringkosten bij het zorgverzekeringskantoor (ZVK) en Jeugd en Gezin 
Caribisch Nederland (JGCN). 
 
De kleinschaligheid van de eilanden maakt dat er een grote samenhang is tussen 
het VWS-beleid dat op de verschillende beleidsartikelen is verantwoord. Daarom is 
er voor gekozen om de beleidsdoorlichting over de gezondheidszorg en jeugdzorg 
(art. 4.5) uit te breiden naar de publieke gezondheidszorg (art. 1). Ook de 
uitvoeringskosten (art. 10) maken deel uit van deze beleidsdoorlichting. In tabel 
1.1. is een overzicht opgenomen van de uitgaven op deze onderdelen. Deze 
beleidsdoorlichting beslaat de periode vanaf de transitie in 2010 tot eind 2015. Het 
beleid wordt binnen VWS gecoördineerd door de directie Internationale Zaken, die 
dan ook opdrachtgever voor deze beleidsdoorlichting is.  
 
Tabel 1.1. Overzicht zorguitgaven Caribisch Nederland 
X € 1.000 2011 2012 2013 2014 2015 
Publieke gezondheidszorg CN                                                   
(art 1) 230  166  397  1.216  1.106  
Zorg, welzijn en jeugdzorg CN                             
(art 4.5) 61.031  89.218  92.580  87.875  106.717  
       
 Zorg en welzijn     88.033  86.265     104.083  
        
 Jeugdzorg     4.547   1.610        2.634  
Uitvoeringskosten (ZVK/JGCN)                
(art 10)       8.858  10.518  
                  
Totaal 61.261  89.384  92.977  97.949    118.341  
 
  
 
Pagina 9 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
De uitgaven voor de zorg en jeugdzorg in Caribisch Nederland hebben de afgelopen 
jaren een forse stijging laten zien. Tabel 1.2 laat zien dat ten opzichte van de 
begroting uit 2011 de uitgaven in 2015 ongeveer vervijfvoudigd zijn.  
 
Tabel 1.2. Overzicht begroting – realisatie zorguitgaven 2011-2015. 
X € 1.000 2011 2012 2013 2014 2015 
Begroting            
 Zorg en                              
welzijn 22.100  40.137  71.142  84.192     85.632  
 Jeugdzorg           4.372          4.650          4.710        1.375  
      
Totaal       22.100        44.509        75.792  88.902*      87.007  
            
Realisatie           
 Zorg en                
welzijn     88.033  86.265 104.083 
 Jeugdzorg             4.547          1.610        2.634  
      
Totaal       61.031        89.218        92.580  87.875*    106.717  
            
Verschil      38.931       44.709       16.788        -1.027     19.710  
* Vanaf 2014 zijn de uitvoeringskosten voor het zorgverzekeringskantoor en JGCN 
overgeheveld naar art 10.  
 
Achteraf bezien kan gesteld worden dat de geraamde uitgaven niet realistisch 
waren. Deze ramingen waren voornamelijk gebaseerd op het Antilliaanse 
1
zorgvoorzieningenniveau uit 2008 (het zgn. Havermanskader ). Bovendien 
ontbraken door het gebrek aan registratie betrouwbare cijfers om de ramingen op te 
baseren.  
 
De belangrijkste oorzaken van de daadwerkelijke stijging van de uitgaven zijn een 
toename van het aantal verzekerden, de groei van de zorgproductie door een 
toename van de voorzieningen en het wegwerken van achterstanden, een stijging 
van de personeelskosten door een nieuwe CAO en een toename van ‘duurdere’ 
medische uitzendingen naar Colombia.  
 
  
                                                
1
 Voor het voorzieningenniveau van de openbare lichamen Bonaire, Sint Eustatius en Saba is 
bij de transitie gekozen voor een regionale invalshoek, aansluitend bij de leidraad voor de 
commissie Havermans die het niveau van Curaçao als ‘benchmark’ heeft genomen. Dit 
‘Havermanskader’ was het uitgangspunt bij aanvang van de nieuwe staatkundige 
verhoudingen ten behoeve van alle activiteiten die uitgevoerd worden ten behoeve van de drie 
openbare lichamen, variërend van het eigen bestuursapparaat van de eilanden tot aan de 
uitgaven van de Nederlandse departementen voor de drie openbare lichamen (zowel in de 
apparaats- als in de programmasfeer). 
 
Pagina 11 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
1.3. Onderzoeksaanpak 
In oktober 2015 heeft de Commissie Spies haar evaluatierapport opgeleverd (Spies, 
e.a., 2015). In deze evaluatie naar de uitwerking van de nieuwe staatkundige 
structuur zijn onder andere de ontwikkelingen op een aantal prioritaire gebieden, 
waaronder de gezondheidszorg, beschreven. Dit heeft er mede toe geleid dat voor 
deze beleidsdoorlichting gekozen is geen nieuw onderzoek te doen, maar gebruik te 
maken van de verschillende onderzoeken en evaluaties, die de afgelopen jaren zijn 
verschenen. De te onderzoeken periode beslaat immers een relatief korte periode 
van vijf jaar, waardoor de uitkomsten van de onderzoeken nog actueel zijn en de 
lange termijn effecten nog niet te meten zijn. Bovendien is het aantal 
zorgaanbieders op de eilanden van beperkte omvang; zij zijn veelal bij de 
onderzoeken in het verleden bevraagd en zouden bij een nieuw onderzoek weer 
geïnterviewd worden. Ze zijn veelal ook bij het onderzoek van de Commissie Spies 
betrokken geweest. De Commissie Spies heeft de deelgebieden jeugdzorg en 
publieke gezondheidszorg niet expliciet onderzocht. Deze deelgebieden komen in 
deze beleidsdoorlichting wel aan bod.  
 
Het onderzoeksmateriaal is in drie categorieën onder te verdelen. De eerste 
categorie bevat inventarisaties naar de aanwezige voorzieningen, de kwaliteit van 
die voorzieningen en de (toekomstige) behoefte. Een belangrijk startdocument 
hierbij is bijvoorbeeld het onderzoek van De Brouwer naar de aanwezige 
voorzieningen (Brouwer, 2008). Op basis van deze inventarisatie is het Middellange 
TermijnPlan voor de BES tot stand gekomen. De onderzoeken die de GGD 
Haaglanden heeft uitgevoerd, geven een beeld van de staat van de publieke 
gezondheidszorg, maar ook de behoefte op de eilanden (GGD Den Haag, 2012). En 
het kinderrechtenrapport van Unicef (Unicef, 2013) en de rapporten over 
ouderenzorg op Bonaire, Sint Eustatius en Saba (Veen, 2012) passen in deze 
categorie.  
 
Evaluatierapporten vallen in de tweede categorie. Het rapport van GQCconsult uit 
2013 geeft inzicht in de voortgang van de opbouw van de voorzieningen 
(GQCconsult, 2013). Dit rapport, dat in opdracht van VWS tot stand is gekomen, 
was bedoeld om te toetsen of VWS op de goede weg zat. Ook de Algemene 
Rekenkamer heeft onderzoek gedaan naar de uitvoering van het beleid in Caribisch 
Nederland (Algemene Rekenkamer, 2012). Daarnaast heeft een 
benchmarkonderzoek plaatsgevonden in het kader van het beleid voor de medische 
uitzendingen (Sigil Consulting Group, 2015). 
 
De laatste categorie onderzoeksrapporten zijn de belevingsonderzoeken. Er zijn in 
de onderzoeksperiode drie belevingsonderzoeken gehouden (Curconsult, 2012, 2013 
en 2015) waardoor er een goed beeld ontstaat over hoe de bevolking van Bonaire, 
Sint Eustatius en Saba tegen de veranderingen aankijkt.  
 
  
 
Pagina 13 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
In hoofdstuk 7 wordt ingegaan op de besparingsvarianten. Verplicht onderdeel van 
een beleidsdoorlichting is een analyse van beleidsopties die gekozen kunnen worden 
indien er significant minder middelen (-/- 20%) beschikbaar zijn voor het 
beleidsterrein.  
 
De overkoepelende conclusies en aanbevelingen worden in hoofdstuk 8 beschreven. 
Daar wordt ook ingegaan op de centrale vragen naar doeltreffendheid en 
doelmatigheid. Het hoofdstuk wordt afgesloten met een aantal aanbevelingen.  
  
 
Pagina 15 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
 
In 2013 heeft de minister van VWS de Werkgroep Zorg Caribisch Nederland (WZCN) 
ingesteld met de opdracht om voor de lange(re) termijn een plan op te stellen voor 
de zorg in Caribisch Nederland. De opdracht was om concreet te maken hoe, binnen 
de thans bekende budgettaire kaders en binnen de wettelijke kaders, de opbouw 
van de zorginfrastructuur de komende jaren verder vorm zou moeten krijgen 
(WZCN, 2014). WZCN heeft geadviseerd om in de periode 2014-2020 de zorg in 
Caribisch Nederland verder te brengen richting een voor Europees Nederland 
aanvaardbaar niveau. Het gaat hierbij om het realiseren van een goed 
functionerend, duurzaam stelsel van zorg, dat voor alle rechthebbenden in gelijke 
mate toegankelijk is. Hierbij moet recht worden gedaan aan zowel de culturele, 
geografische en andere verschillen tussen het Europese en Caribische deel van 
Nederland als aan de verschillen tussen de drie eilanden die samen Caribisch 
Nederland vormen. Bij dit advies is een aantal specifieke aandachtspunten 
aangegeven zoals de communicatie, het ontwikkelen van sturingsinformatie en het 
verder opzetten van het aanbod voor o.a. zorg voor (geestelijk) gehandicapten en 
sommige groepen ouderen. Dit advies is als doelstelling in de begroting van VWS 
voor 2016 opgenomen. 
 
In de afgelopen jaren zijn accentverschuivingen te zien in de brede doelstelling om 
het niveau van zorg in Caribisch Nederland op het niveau van Europees Nederland te 
brengen, onder andere als gevolg van ontwikkelingen op de eilanden, uitkomsten 
van onderzoeken en gewijzigde inzichten. In lang niet alle gevallen was bij de 
transitie al duidelijk wat de uitgangspositie was, wat de behoefte van de eilanden 
was en hoe gezien de specifieke omstandigheden het beleid dan vorm gegeven 
moest worden. Er zijn verschillende onderzoeken naar uitgangsposities en 
behoeftestelling uitgevoerd. Met zorgpartijen op de eilanden is en wordt gesproken 
over ontwikkelingen en behoeftes. Ontwikkeling van het zorgbeleid vindt plaats 
vanuit de lokale behoefte en daarop wordt verder gebouwd en vormgegeven.  
 
Meetbare normen  
Voor de gezondheidszorg en jeugdzorg zijn geen nadere (meetbare) normen 
uitgewerkt, waarmee het niveau van ‘aanvaardbare zorg’ kan worden gedefinieerd.  
Terugkijkend kunnen twee redenen worden aangevoerd, waarom het niveau van 
aanvaardbare zorg (nog) niet is vertaald in meetbare normen of streefwaarden.  
Ten eerste is dat het gebrek aan eenduidige, betrouwbare informatie voorafgaand 
aan de transitie. Op het gebied van de volksgezondheid bijvoorbeeld was er eigenlijk 
alleen een health study beschikbaar, die eind 1999, begin 2000 op de drie eilanden 
is uitgevoerd en in 2002 is gepubliceerd (Grievink, e.a., 2002). De beschikbare 
cijfers over de bevolkingomvang waren nog niet betrouwbaar, er waren geen 
concrete cijfers over bijvoorbeeld geleverde zorg of medische uitzendingen. Wel is, 
voorafgaand aan de transitie, een inventarisatie uitgevoerd naar de aanwezige 
voorzieningen en de staat daarvan voor zowel de gezondheidszorg, jeugdzorg en 
publieke gezondheidszorg (Brouwer, 2008). De uitkomsten hiervan lagen op een 
heel praktisch niveau: de staat van de gebouwen, aanwezigheid van ruimtes en 
apparatuur en aantal betrokken medewerkers.   
 
Pagina 17 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
Ook hier zijn verschillende ontwikkelingen te schetsen. Door de professionalisering 
van het zorgverzekeringskantoor zijn betere en betrouwbare gegevens beschikbaar 
over de zorguitgaven en de medische uitzendingen. Er wordt onder andere gewerkt 
aan een jeugdmonitor en een health study.  
 
2.2. Een aanvaardbaar voorzieningenniveau: beschikbaar, betrouwbaar 
en betaalbaar 
Het gebrek aan informatie zorgt ervoor dat er geen meetbare doelstellingen of 
streefwaarden zijn bepaald. Toch heeft VWS beleid gevoerd om het niveau van zorg 
te verbeteren in Caribisch Nederland. De vraag daarbij is welke aannames zijn 
gemaakt bij de ingezette instrumenten. Waarom zouden juist deze instrumenten 
bijdragen aan een verbetering van de volksgezondheid en jeugdzorg? Terugkijkend 
naar de door VWS uitgevoerde activiteiten en genomen maatregelen is een aantal 
gemeenschappelijke elementen in de diverse instrumenten te onderscheiden. Er 
kunnen drie pijlers worden onderscheiden. Als eerste is dat beschikbaarheid van 
zorg. Zonder voorzieningen is de zorg ook niet beschikbaar. Zorg die beschikbaar is, 
moet ook goed zijn. Inwoners van Caribisch Nederland moeten erop kunnen 
vertrouwen dat de geleverde zorg betrouwbaar is. De tweede pijler gaat dus over 
verantwoorde zorg. Bovendien is het belangrijk dat deze zorg gecontinueerd wordt. 
De zorg moet daarbij zo ingericht worden dat het nu en op de lange termijn 
betaalbaar is en blijft.  
 
Beschikbaarheid 
Het eerste element van een aanvaardbaar niveau van zorg houdt in dat deze 
beschikbaar is. Het door VWS gehanteerde uitgangspunt hierbij is dat waar mogelijk 
zorg op het eiland zelf wordt georganiseerd. Voorbeelden, waarbij dit element een 
(van de) uitgangspunt(en) was, zijn het opzetten van een nierdialysefaciliteit op 
Bonaire, het opzetten van de ambulante jeugdzorg op alle drie de eilanden en een 
aantal residentiële voorzieningen op Bonaire. Waar dat niet mogelijk is, worden de 
voorzieningen in de nabije omgeving of in Nederland georganiseerd.  
 
Een ander facet van de beschikbaarheid is de toegankelijkheid van de zorg. 
Patiënten of cliënten moeten de zorg eenvoudig in kunnen roepen, er moet sprake 
zijn van laagdrempeligheid. Deze overweging heeft een belangrijke rol gespeeld bij 
het opzetten van de zorgverzekering BES, waarbij alle (legale) inwoners van de 
eilanden verzekerd zijn. Voor de transitie waren immers grote groepen inwoners niet 
verzekerd. Deze overweging speelt ook een rol bij het bepalen van het 
aansprakenpakket. 
 
  
 
Pagina 19 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
 Naast verbeteringen van de curatieve zorg, de jeugdgezondheidszorg en de 
verpleging en verzorging krijgen geestelijke gezondheidszorg, 
verslavingszorg en gehandicaptenzorg bijzondere aandacht vanwege de 
achterstanden op deze terreinen. Ook zal er speciale aandacht zijn voor de 
verdere ontwikkeling van de publieke gezondheid/GGD en eilandelijke 
preventietaken op het terrein van de volksgezondheid; 
 Voor het vervoer van acute zorg (in levensbedreigende situaties) zal een 7 x 
24 uurs voorziening gerealiseerd worden. Daarbij zullen ook afspraken 
gemaakt dienen te worden over de opvang van deze acute patiënten elders; 
 In 2009 wordt het Zorgkantoor BES opgericht als onderdeel van het 
Regionaal Service Centrum. De financiering van de zorg wordt op weg naar 
de invoering van de BES Zorgverzekering per 1 januari 2011, stapsgewijs 
overgenomen van de huidige uitvoerders (met name BZV, SVB en 
eilandelijke regelingen); 
 In 2009 wordt aangevangen met de inrichting van het toezicht op de BES-
eilanden. 
 
In de bestuursoverleggen is tevens aangegeven dat het tempo waarin de projecten 
daadwerkelijk worden gerealiseerd afhangt van beschikbare financiële middelen, de 
absorptiecapaciteit van de eilanden, de beschikbaarheid van externe ondersteuning 
en dergelijke.  
 
Na de transitie is een streefwaarde gesteld voor de medisch specialistische zorg op 
Bonaire. Circa 80% van de medisch specialistische zorg moet op het eiland zelf 
plaats kunnen vinden.  
 
In 2014 heeft de Werkgroep Zorg Caribisch Nederland (WZCN, ook wel commissie 
Goedgedrag) een aantal aanbevelingen gedaan, die door de minister van VWS zijn 
overgenomen. De belangrijkste daarvan is de aanbeveling dat een afzonderlijke 
werkgroep zich over de verdere ontwikkeling van langdurige zorg en Wmo-achtige 
voorzieningen in Caribisch Nederland zal buigen. Deze werkgroep moet zowel 
rekening houden met de voornoemde traditie van zorg voor de naasten in Caribisch 
Nederland als met de fundamentele hervorming van de langdurige zorg zoals die in 
Europees Nederland heeft plaatsgevonden. Bezien moet worden in hoeverre de 
hervorming in Europees Nederland consequenties zou moeten hebben voor de 
langdurige zorg in Caribisch Nederland (vooral voor de rol van de openbare 
lichamen). 
 
  
 
Pagina 21 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
3. Bonaire, Sint Eustatius en Saba: een beschrijving  
 
Hoewel de eilanden deel uitmaken van één staatsrechtelijke constructie, Caribisch 
Nederland, verschillen ze onderling sterk. De verschillen hebben voornamelijk 
betrekking op de geografische ligging, de oppervlakte en het reliëf van de eilanden, 
de bevolkingsomvang, de taal die wordt gesproken, de religies die worden 
aangehangen, de economische bedrijvigheid, de heersende cultuur en de 
gezondheidssituatie. In dit hoofdstuk wordt een korte beschrijving gegeven van de 
situatie op de eilanden ten aanzien van een aantal factoren, die een belangrijke rol 
spelen bij de vormgeving van het beleid voor de gezondheidszorg, de jeugdzorg en 
de publieke gezondheidszorg.  
 
3.1. Geografische ligging 
Bonaire vormt met de eilanden Curaçao en Aruba de Benedenwindse eilanden. 
Bonaire ligt op bijna vijftig kilometer van Curaçao, tachtig kilometer ten noorden 
van Venezuela en 138 kilometer ten oosten van Aruba. Bonaire is ongeveer 38 
kilometer lang en tussen de vijf en elf kilometer breed en heeft een oppervlakte van 
2
288km .  
 
Sint Eustatius (ook wel Statia genoemd) is een eiland in het noordelijke deel van de 
Caribische zee en vormt met Saba en Sint Maarten de Bovenwindse Eilanden. Sint 
Eustatius ligt ongeveer zestig kilometer ten zuiden van Sint Maarten, ruim 800 
kilometer ten noorden van Bonaire en op ruim dertig kilometer ten zuidoosten van 
Saba. Tussen Sint Eustatius en Europees Nederland ligt zo’n 7.000 kilometer. Het 
eiland heeft een oppervlakte van 21 km². Sint Eustatius ligt, net als  
Saba, in een gebied dat vatbaar is voor orkanen.  
 
Saba laat zich in grote lijnen beschrijven als een bijna 900 meter uit zee oprijzende 
berg met een nagenoeg cirkelvormige omtrek, een doorsnede van circa vier 
2
kilometer en een oppervlak van circa 13 km . Saba is het kleinste bewoonde eiland 
van Nederland en wordt ook wel the unspoiled Queen genoemd. 
3.2. Bevolkingsomvang 
In 2015 telde Caribisch Nederland volgens het CBS 24.593 inwoners, een stijging 
van 18% ten opzicht van 2010. Uit de leeftijdsverdeling blijkt dat ongeveer 23% van 
de bevolking uit kinderen en jeugdigen bestaat en circa 11% uit ouderen en 
bejaarden. Het aandeel 65-plussers is in vergelijking met Europees Nederland een 
stuk kleiner.  
 
Bonaire telde volgens het CBS in 2010 15.518 bewoners. Begin 2015 is de bevolking 
met circa 22% toegenomen tot 18.905 inwoners. Het aandeel jongeren (< 20 jr.) 
ligt rond de 23%, het aandeel ouderen (65+) is rond de 11%. Het aandeel jongeren 
is de afgelopen jaren gestegen. De bevolkingssamenstelling van Bonaire kenmerkt 
zich door veel eenoudergezinnen en veel inwonende niet-gezinsleden (29% van de 
huishoudens).  
 
  
 
Pagina 23 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
Bijna 49% van de onderzochte populatie op Sint Eustatius rapporteert een of meer 
chronische aandoeningen. De meest voorkomende aandoeningen zijn diabetes 
mellitus (12,1%), hoge bloeddruk (11,1%), chronische rugklachten (10,5%) en 
gewrichtsklachten (10,4%). Voor chronische aandoeningen is er een duidelijke 
samenhang met leeftijd: 79,4% van de ouderen (65+) rapporteert wel een of 
meerdere chronische aandoeningen (Grievink, e.a., 2002). De vraag naar de 
ervaren gezondheid in 2013 wordt door 80,9% beantwoord met goed of zeer goed, 
terwijl 47,8% een of meer chronische aandoeningen rapporteert. De prevalentie van 
diabetes is met 10,6% lager dan in het onderzoek uit 2002. Veelvoorkomend zijn 
hoge bloeddruk (20,6%) en migraine of ernstige hoofdpijn (17,7%) (CBS, 2013). 
 
In de health study op Saba rapporteert bijna 70% van de onderzochte populatie een 
of meer chronische aandoeningen. Naast het relatief veel noemen van hoge 
bloeddruk (24,4%), worden vooral gewrichtsklachten (23,1%), chronische 
rugklachten (16,9%) en duizeligheid (12,5%) gerapporteerd. Met een prevalentie 
van 7,1% komt diabetes mellitus relatief veel voor. Vermeldenswaard is ook dat 
problemen met het zien relatief vaak werden gerapporteerd: over de hele populatie 
heeft 27,4% gezichtsproblemen, ook wanneer zij een bril hebben. In 2013 vindt een 
ruime meerderheid van de respondenten de eigen gezondheid goed of zeer goed 
(81,8%) en rapporteert 37,8% een of meer chronische aandoeningen.  
 
Waarschijnlijk zal op de korte termijn de situatie niet veranderen, de genoemde 
problematiek en/of ziektebeelden hebben veelal een chronisch karakter. Bovendien 
is er nauwelijks kennis over gezond zijn/gezond blijven. Door deze 
kennisachterstand wordt al snel voor elke klacht per definitie ‘een pilletje’ verwacht 
om weer gezond te worden. Het verleggen van de focus naar (meer) preventie 
noopt dus tot een cultuuromslag. Het gaat om voorlichting over een gezonde 
leefwijze, inclusief seksueel gezond gedrag en gezond eten en bewegen.  
 
3.4. Opleidingsniveau en economie  
De evaluatiecommissie Spies die in opdracht van het ministerie van Binnenlandse 
Zaken en Koninkrijksrelaties heeft plaatsgevonden, concludeert dat de 
(beroeps)bevolking van de eilanden minder hoog is opgeleid dan die in Europees 
Nederland. De cijfers over de beroepsbevolking van Caribisch Nederland komen 
overeen met die van Europees Nederland. De werkloosheidscijfers zijn voor Sint 
Eustatius en Saba wel iets gunstiger dan voor Bonaire, maar het gaat hier om kleine 
aantallen en verschillen. Bij deze cijfers moet wel in het oog worden gehouden dat 
mensen soms meer banen of bijbanen hebben of anderszins in hun levensonderhoud 
voorzien om rond te kunnen komen. Op de eilanden heeft 4 à 6% van de werkenden 
meerdere betrekkingen. Dit geldt zowel voor mannen als voor vrouwen. Vanwege de 
vaak geringe inkomsten en de hoge kosten van het levensonderhoud is niet-werken 
vaak geen optie; een sociale uitkering uit onderstand is een onaantrekkelijk 
alternatief (Spies, e.a., 2015).  
 
  
 
Pagina 25 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
3.5. Cultuur 
In verschillende rapporten wordt nadrukkelijk gewezen op de culturele verschillen 
tussen Caribisch en Europees Nederland, en tussen de eilanden onderling. Deze 
culturele verschillen hebben onder andere te maken met de geschiedenis van de 
eilanden.  
 
Bonaire is in het begin van de zeventiende eeuw samen met Curaçao en Aruba door 
Nederland van de Spanjaarden overgenomen (‘veroverd’), omdat de Spanjaarden er 
weinig vruchten van dachten te kunnen plukken. Sint Eustatius is door zijn ligging 
vanaf de zeventiende eeuw aantrekkelijk geweest als overslagstation voor vervoer 
van goederen naar de omringende eilanden en het Amerikaanse vasteland. Het 
nabijgelegen Saba had door zijn bergachtige statuur deze aantrekkelijkheid niet en 
is geleidelijk aan bevolkt door mensen die vooral afkomstig waren uit Schotland, 
Ierland en de Nederlandse provincie Zeeland. Beide Bovenwindse eilanden worden 
voornamelijk omgeven door Engelssprekende eilanden; ook op de eilanden zelf 
wordt overwegend Engels gesproken. De geschiedenis zou nog steeds doorwerken in 
het dagelijks leven op de eilanden en heeft vooral gevolgen voor het opgroeien en 
het opvoeden van kinderen en datgene wat van generatie op generatie wordt 
doorgegeven (Unicef, 2013).  
 
3.6. Taal en religie 
Taal en religie verschillen sterk per eiland. Op Bonaire is de voertaal overwegend 
Papiaments en belijden de meeste mensen het katholieke geloof. Op Sint Eustatius 
en Saba wordt voornamelijk Engels gesproken; op Sint Eustatius treffen we relatief 
grote groepen adventisten en methodisten aan en op Saba treffen we verschillende 
christelijke religies aan, maar overheerst het katholieke geloof. In vergelijking met 
Europees Nederland rekenen in Caribisch Nederland veel meer mensen zich tot een 
religieuze groep. 
  
 
Pagina 27 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
4.2. Governance 
Een aantal zorginstellingen en zorgverleners (huisartsen) op de eilanden viel voor de 
transitie rechtstreeks onder de verantwoordelijkheid van de eilandbesturen. Om de 
transparantie van de zorg en het realiseren van een transparante verhouding tussen 
uitvoering, bestuur en toezicht te verbeteren heeft (al in aanloop naar de transitie) 
een ontvlechting plaatsgevonden.  
 
Zorginstellingen zijn omgevormd tot stichtingen en sommige huisartsen zijn nu 
zelfstandige ondernemers. Er zijn geen zorginstellingen of zorgverleners meer die 
worden aangestuurd door de eilandbesturen. Daarnaast was het voornemen om de 
ziekenhuizen en medische centra te laten fuseren met de langdurige 
zorgstichtingen. Dit is al voor de transitie gerealiseerd op Bonaire en in april 2016 
ook op Saba.  
 
4.3. Besluit Zorgverzekering BES  
Voorafgaand aan de transitie waren grote groepen bewoners op de eilanden onver-
zekerd voor de curatieve zorg. Voor de kosten van de langdurige zorg waren inwo-
ners gedekt op grond van de Algemene Verzekering Bijzondere Ziektekosten 
(AVBZ). Omdat de AVBZ aanzienlijk aangepast moest worden is ervoor gekozen om 
de langdurige zorg onder te brengen in de zorgverzekering BES.  
 
Per 1 januari 2011 is de zorgverzekering BES ingevoerd voor iedere ingezetene, 
waardoor eenieder gelijkelijk toegang heeft tot zorg, met een breed pakket. Bij de 
invoering van deze verzekering op de BES-eilanden is om een aantal redenen beslo-
ten af te wijken van de Nederlandse Zorgverzekeringswet (Zvw) en de Algemene 
Wet Bijzondere Ziektekosten (AWBZ). In de Memorie van Toelichting (VWS, 2010) 
werden de volgende argumenten genoemd: 
 Het zorgaanbod ter plekke is door de beperkte populatie op de eilanden niet 
vergelijkbaar met het Nederlandse zorgaanbod;  
 De inkomenssituatie van de inwoners van de eilanden is van dien aard dat 
invoering van Nederlandse ziektekostenpremies niet mogelijk is;  
 Van een vraaggestuurd verzekeringsmodel waarbij de nadruk wordt gelegd 
op marktwerking en concurrentie tussen zorgaanbieders kan op de BES-
eilanden geen sprake zijn;  
 Het ontbreekt op de BES-eilanden (nog) aan een goed functionerende markt 
waarop zorgverzekeraars met elkaar kunnen concurreren om de gunst van 
de verzekerde.  
 
  
 
Pagina 29 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
Uitvoering door het zorgverzekeringskantoor (ZVK) 
De feitelijke uitvoering van de zorgverzekering BES is via een mandaatregeling 
opgedragen aan het Zorgverzekeringskantoor BES (ZVK). Het ZVK heeft een aantal 
taken, zoals het toezien op een rechtmatige en doelmatige uitvoering van de 
verzekering, het geven van voorlichting aan verzekerden en zorgaanbieders op de 
inhoud van verstrekkingen en de voorwaarden waaronder die kunnen worden 
verkregen. Daarnaast heeft het ZVK een voorlichtingsfunctie richting de werkgevers 
over hun verplichtingen ter zake van de verzekering. Verder verzorgt het ZVK 
rapportages over ontwikkelingen in de uitvoering van besluit, zodat gemonitord kan 
worden wat goed gaat en wat verbeterd kan worden.  
 
Het ZVK is feitelijk pas begin 2011 gestart en kende in de eerste tijd 
aanloopproblemen. De uitvoering van de verzekering was zowel voor het ZVK als 
voor de burgers van de drie eilanden niet eenvoudig. Er bleek bijvoorbeeld geen 
zorgregistratie te zijn op de eilanden. In de eerste maanden is veel aandacht 
besteed aan de uitvoeringsregelingen en de voorlichting aan burgers en 
zorgverleners. Het zorgverzekeringskantoor heeft de problemen opgelost door 
intensieve begeleiding van de eerstelijns zorgaanbieders, door goede samenwerking 
met de ziekenhuizen en door flexibiliteit te tonen bij het betalen van vergoedingen 
aan verzekerden die medisch werden uitgezonden. Daarnaast werd regelmatig in de 
media uitleg gegeven. 
 
De afgelopen jaren hebben bij het ZVK in het teken gestaan van het opzetten van 
regelingen om de aanspraken van verzekerden te kunnen honoreren, het op orde 
brengen van de Administratieve Organisatie (AO)/Interne Controle (IC) alsmede het 
inregelen van de Informatie en Communicatie Technologie (ICT). De aandacht 
verschuift nu naar het verbeteren en controleren van de rechtmatigheid, kwaliteit en 
doelmatigheid van de zorg die aan de verzekerden geleverd wordt. Dit zal onder 
andere leiden tot een scherper contractbeheer. In 2015 is ook de klachtenregeling 
herschreven.  
 
De Algemene Rekenkamer (Algemene Rekenkamer, 2016) concludeert in haar 
verantwoordingsonderzoek dat het nog niet mogelijk is de rechtmatigheid van de 
uitgaven van het ZVK vast te stellen. Dit wordt voornamelijk veroorzaakt door de 
problemen bij het afsluiten van een zorgovereenkomst met Fundashon Mariadal. 
Hierdoor legt deze zorgaanbieder nog geen verantwoording af over zijn uitgaven 
conform de door het ZVK en VWS opgestelde controle- en informatieprotocol. Deze 
protocollen horen deel uit te maken van de zorgovereenkomst. De overige 
problemen zijn inmiddels opgelost. Het interne beheer van het ZVK is op orde, 
evenals het beheer tussen het ZVK en VWS. Momenteel werken circa 31,9 FTE bij 
het ZVK.  
  
 
Pagina 31 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
Op Saba is zeer recent de bestuurlijke fusie tussen het medisch centrum (Saba 
Health Care Foundation) en de ouderenzorg (Hon. Henry Carlyle Every Home, 
kortweg the Home) tot stand gekomen. In voorgaande jaren is ook vormgegeven 
aan een belangrijke kwaliteitsimpuls, waaronder het upgraden van de medische 
apparatuur en de inventaris. Er zijn inmiddels delen van het ziekenhuis 
gerenoveerd, maar de realisatie van de totale renovatie verloopt traag.  
Ook op Sint Eustatius hebben kwaliteitsimpulsen geleid tot een verbetering van de 
zorg in de eerstelijnskliniek (Queen Beatrix Medical Centre). In 2012 heeft de 
Inspectie voor de Gezondheidzorg (IGZ) verscherpt toezicht ingesteld. Dit is in 2013 
opgeheven nadat de IGZ voldoende structurele verbeteringen constateerde.  
 
De IGZ concludeert dat de IT-voorzieningen bij huisartsen nog niet adequaat zijn, 
bijvoorbeeld met betrekking tot een huisartseninformatiesysteem. Door het 
ontbreken van zo’n systeem, waarin de administratie van patiënten is opgenomen, 
kunnen patiënten bij meerdere huisartsen ingeschreven staan en dus ook een 
dubbele diagnostiek, medicatie enz. krijgen.  
 
Het capaciteitsorgaan heeft onderzoek gedaan naar de huisartsendichtheid op 
Bonaire, Sint Eustatius en Saba. Voor de BES-eilanden afzonderlijk concludeert het 
capaciteitsorgaan eerder een wat te krappe dan te ruime (formele) 
huisartsenbezetting, voornamelijk op Bonaire en Sint Eustatius (Capaciteitsorgaan, 
2015). Om die reden heeft het ZVK besloten een extra huisarts op Sint Eustatius te 
vergoeden.  
 
4.6. Tweedelijnszorg 
Ook de tweedelijnszorg is verschillend georganiseerd op de drie eilanden. Op Bonai-
re staat een ziekenhuis, waarmee de basiszorg geleverd kan worden. Op Saba en 
Sint Eustatius vinden op beperkte schaal visitaties plaats vanuit omliggende eilan-
den. Voor de tweedelijnszorg zijn de Sabanen en Statianen hoofdzakelijk aangewe-
zen op zorg op Sint Maarten/Saint Martin, Colombia en Guadeloupe via medische 
uitzendingen. 
 
Fundashon Mariadal Bonaire, samenwerking met VU/AMC 
In 2010 heeft het samenwerkingsverband van de ziekenhuizen van VU en AMC met 
het ziekenhuis van Bonaire vorm gekregen, waarmee het aanbod van medisch 
specialistische zorg is uitgebreid. Om het aanbod van medisch specialismen op 
Bonaire te kunnen bepalen heeft ViaMedica een onderzoek gedaan naar de 
gewenste inrichting van de zorg (ViaMedica, 2009). Jumelage wordt gezien als een 
cruciaal onderdeel van de ontwikkeling van de medische zorg, omdat hiermee de 
kwaliteit van zorg en de patiëntgerichtheid wordt verbeterd. In dit 
samenwerkingsverband wordt onder meer de basisspecialistische zorg geregeld, 
zoals de specialismen interne geneeskunde, chirurgie, anaesthesie, gynaecologie, 
kindergeneeskunde en psychiatrie. Naast de basisspecialismen zijn ook andere 
specialisten (cardiologie, nefrologie) en gespecialiseerde verpleegkundigen aan het 
werk. De precieze samenstelling van deze groep wisselt. Het streven was om circa 
80% van de benodigde zorg op Bonaire zelf te kunnen leveren. Geschat wordt dat 
inmiddels ongeveer 70% van de zorg op Bonaire geleverd wordt.  
 
Pagina 33 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
Om meer grip te krijgen op de medische uitzendingen en de kosten daarvan is de 
afgelopen jaren een aantal maatregelen genomen. Bij de inwerkingtreding van het 
Besluit Zorgverzekering BES was immers de verwachting dat de kosten van 
medische uitzendingen op termijn beperkt zouden kunnen worden, door meer zorg 
op de eilanden te realiseren.  
 
Het ZVK heeft in afstemming met verwijzers de laatste jaren veel aandacht besteed 
aan de kwaliteit van de verwijzingen. Hierdoor worden verwijzingen beter toegelicht 
en wordt specifieker verwezen. Door verwijzingen op voorhand te bespreken en 
alternatieven aan te bieden, is het aantal afwijzingen beperkt. Bovendien is de 
laatste jaren een aantal maatregelen genomen om de logistiek te verbeteren en de 
verblijfsduur van de uitzending te bekorten. Een van de (concrete) maatregelen is 
dat alleen patiënten worden uitgezonden die vooraf een afspraak met het ziekenhuis 
hebben. Daarnaast zijn in 2015 vergaande afspraken voor samenwerking gemaakt 
op zorggebied tussen Nederland en Colombia. De afspraken betreffen het 
inkoopproces van complexe zorg voor bewoners van Caribisch Nederland, 
samenwerking tussen de inspecties van beide landen en de internationale aanpak 
van antibioticaresistentie.  
 
VWS heeft in 2014 een onderzoek naar het niveau van de zorg (zowel in kwaliteit 
als in kosten) in de omringende landen van Caribisch Nederland laten uitvoeren 
(Sigil Consulting Group, 2015). Ondanks de beperkte deelname van ziekenhuizen, 
komt daar wel een globaal beeld uit waar de beschikbaarheid van aanvullende 
specialistische zorg goed gedekt is, waar een speciale internationale afdeling is 
opgezet en welke ziekenhuizen onevenredig of onverklaarbaar duur zijn. Op basis 
van dit onderzoek ziet VWS geen aanleiding om de gemaakte keuzes over de landen 
en ziekenhuizen waarheen de patiënten van Caribisch Nederland worden 
uitgezonden te heroverwegen (TK 31568 nr. 159). 
 
In tabel 4.1 zijn de gegevens over de medische uitzendingen opgenomen. Over de 
gegevens van de jaren 2011-2013 wordt opgemerkt dat deze niet betrouwbaar zijn 
door gebrekkige registratie en registratiesystemen. Over de situatie voor 2010 zijn 
geheel geen gegevens beschikbaar. Destijds werd door het land Nederlandse Antillen 
en de verschillende verzekeringen niet tot zeer rudimentair geregistreerd. Uit deze 
tabel blijkt dat door de toename van het aantal medische specialisaties in het 
ziekenhuis op Bonaire de medische uitzendingen afnemen. 
 
Tabel 4.1. Medische uitzendingen Caribisch Nederland  
Medische Uitzendingen Caribisch Nederland 
  
2011* 2012* 2013* 2014 2015 
Bonaire 6.663 3.505 3.221 3.272 3.131 
Sint Eustatius 2.912 2.132 3.104 2.750 2.804 
Saba 1.448 1.437 1.360 1.085 1.142 
Totaal 11.023 7.074 7.685 7.111 7.081 
*Door gebrekkige registratie en registratiesystemen zijn de gegevens over de jaren 2011-2013 
niet betrouwbaar. 
 
Pagina 35 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
4.8. Farmaceutische zorg 
Bij aanvang waren medicijnen op de eilanden vaak erg duur en soms moeilijk te 
verkrijgen. Een van de oorzaken van de hoge kosten was de gedwongen 
winkelnering van apothekers bij agentschappen die van het land Nederlandse 
Antillen een vergunning hadden gekregen (GQCconsult, 2013).  
 
Er is een aantal maatregelen ingezet om de kosten van geneesmiddelen terug te 
dringen en de beschikbaarheid en toegankelijkheid te verbeteren. Door inkoop van 
geneesmiddelen bij andere groothandels, zoals in Nederland, mogelijk te maken zijn 
de kosten aanzienlijk naar beneden gebracht, ook van de medicijnen, die zonder 
recept worden verkocht. Daarnaast zijn de tarieven voor de apothekers verlaagd en 
worden vaker generieke medicijnen in plaats van merkgeneesmiddelen 
voorgeschreven. Bovendien wordt de kwaliteit van zorg verbeterd door een 
3
formularium te hanteren. De toegankelijkheid/beschikbaarheid is geborgd door de 
integratie van de apotheken in de ziekenhuizen.  
 
Het capaciteitsorgaan heeft ook voor de farmaceutische zorgverlening gekeken naar 
het verzorgingsbereik (Capaciteitsorgaan, 2015). Het capaciteitsorgaan concludeert 
voor Caribisch Nederland en dan speciaal voor de eilanden Bonaire en Sint Eustatius 
eerder een iets te ruim dan te krap aanbod aan apothekers. Binnen deze ruimte lijkt 
het in ieder geval mogelijk om ook op Saba tot een beperkte ‘eigen’ invulling van 
één tot twee dagdelen te komen in afstemming met het naburige Sint Eustatius.  
  
Zoals bij de beschrijving van de medische uitzendingen al bleek, kan soms een 
probleem ontstaan doordat artsen in bijvoorbeeld Colombia geneesmiddelen 
voorschrijven die niet vergoed worden. Recent onderzoek van het 
zorgverzekeringskantoor laat zien dat inmiddels voldoende geneesmiddelen 
beschikbaar zijn, maar dat nog onvoldoende inzicht is in de kwaliteit, doelmatigheid 
en duurzaamheid van de farmaceutische zorg in Caribisch Nederland.  
4.9. Verbetering kwaliteit medisch beroepsbeoefenaren 
Per 1 juli 2014 is het Besluit uitoefenen medisch beroep BES van kracht. Hiermee 
4
wordt de kwaliteit van de beroepsuitoefening geregeld . Het is niet meer mogelijk 
om zonder ontheffing van de minister van VWS een medisch beroep op de BES uit te 
oefenen. In de onderliggende kwaliteitsbesluiten zijn kwaliteitseisen vastgelegd voor 
artsen, tandartsen, apothekers en apothekersassistenten en verloskundigen.  
 
Op het moment van invoering van de kwaliteitsbesluiten, was er een beperkt aantal 
artsen, tandartsen en verloskundigen, die wel over een ontheffing beschikken, maar 
(nog) niet aan de bevoegdheidsvereisten voldoen. Hiervoor is een overgangsregime 
ingesteld tot 2020. Voor deze medische beroepsbeoefenaren wordt een speciaal 
scholingsprogramma opgezet.   
                                                
3
 Naslagwerk dat medicamenteuze adviezen en/of medicijnen uiteenzet. Het formularium biedt 
de (huis)arts een handvat bij het voorschrijven van geneesmiddelen. 
4
 De wet op de Beroepen in de Individuele Gezondheidszorg (wet BIG) is niet van kracht in 
Caribisch Nederland. 
 
Pagina 37 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
4.11. Thuiszorg/ wijkverpleging 
In Europees Nederland is het huidige beleid erop gericht mensen langer thuis te 
laten wonen met behulp van maatschappelijke ondersteuning en het eigen netwerk. 
Dit is ook het uitgangspunt van de langdurige zorg in Caribisch Nederland. Op alle 
drie de eilanden is sinds 2010 geïnvesteerd in het verbeteren van de thuiszorg/ 
wijkverpleging.  
 
Het thuiszorgcentrum Sentro di Salú op Bonaire kent een grote verbetering van de 
zorgverlening zowel in kwantiteit als kwaliteit. Er worden meer zorginhoudelijke 
handelingen verricht dan voorheen. Er zijn momenteel circa dertig cliënten. Op Sint 
Eustatius is de wijkverpleging onder de verantwoordelijkheid van het ziekenhuis 
gebracht. Tevens is de formatie uitgebreid. Hierdoor is ook de kwaliteit verbeterd. 
Op Sint Eustatius krijgen circa 25 cliënten thuiszorg. Ook op Saba is de thuiszorg 
onder verantwoordelijkheid gebracht van het medisch centrum. De thuiszorg is fors 
uitgebreid en er is veel gedaan aan kwaliteitsverbetering. Op Saba worden circa 
zestig cliënten verzorgd.  
 
4.12. Ouderenzorg 
Op basis van de inventarisatie die voor de transitie is uitgevoerd, waren in het LTHP 
diverse bouwkundige verbeteringen opgenomen, zoals capaciteitsuitbreiding voor de 
dagopvang op Bonaire (Brouwer, 2008). In 2012 heeft een onderzoek 
plaatsgevonden in opdracht van VWS naar de bestaande en gewenste situatie op het 
gebied van de ouderenzorg (Veen, 2012). Deze rapporten constateren een 
aanzienlijke stijging van de vraag als gevolg van de vergrijzing en bevatten een 
aantal concrete aanbevelingen:  
 Bezie voor Bonaire in hoeverre ouderenopvang en verzorgd wonen ook op 
andere locaties dan Rincon beter georganiseerd kan gaan worden.  
 Realiseer voor Saba op korte termijn een provisorische dagopvang voor 
ouderen en stel daarvoor (financiële) middelen ter beschikking totdat totale 
verbouwing van het Medical Center en Home gereed is. Met een 
ontwikkeling naar wijkgerichte zorg zal naar verwachting de nu bestaande 
capaciteit van twintig bedden voor ouderenzorg zowel voor “verzorgd 
wonen” als voor intramuraal verblijven in een verbouwd Home voor de 
komende jaren voldoende zijn.  
 Ontwikkel voor Sint Eustatius beleid dat moet leiden tot een goede 
samenhang van wonen, welzijn, opvang en zorg voor ouderen. Breng 
voldoende inzet en het niveau van de verpleegkundigen en verzorgden op 
peil. 
De afgelopen jaren is behoorlijk geïnvesteerd in de verbetering van de ouderenzorg. 
Op Bonaire is de ouderenopvang in Rincon gereed gekomen. Dit is een wijkgericht 
netwerk van wonen, welzijn, opvang en zorg voor ouderen. Er is dagbesteding voor 
zeven dagen in de week en een nachtopvang voor 12 personen. Op Bonaire zijn nog 
twee kleine dagopvangprojecten (Villa Antonia en Flor di Orkidia). Daarnaast kent 
Bonaire een verpleeghuis Kas di Kuido, gelegen naast het ziekenhuis.  
 
Pagina 39 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
4.15. Financiële middelen 
De uitgaven voor de gezondheidszorg en de jeugdzorg worden verantwoord op 
artikel 4.5 (Zorgbreed beleid) in de VWS-begroting. De uitvoeringskosten voor het 
zorgverzekeringskantoor en Jeugd en Gezin Caribisch Nederland (JGCN) worden, 
sinds 2013, apart verantwoord op artikel 10 (Apparaatsuitgaven). In tabel 4.3 zijn 
de uitgaven voor gezondheidszorg en het ZVK opgenomen. 
   
Tabel 4.3. Zorguitgaven  
X € 1.000 2011 2012 2013 2014 2015 
Zorguitgaven 59.031 86.718 84.033 86.265 104.083 
Uitvoeringskosten 
ZVK  2.000 2.500   4.000 6.000 6.000 
Totaal 61.031 89.218 88.033 92.265 110.083 
 
Inkomsten  
Tegenover de uitgaven staan de opbrengsten, die via werkgevers- en 
werknemerspremies worden ontvangen. Het ministerie van Financiën is 
verantwoordelijk voor de inning van deze premies. De opbrengsten worden aan de 
totale ontvangsten van het Rijk toegevoegd. Voor de inkomstenbelasting geldt een 
vlak tarief van 30,4%, hierin is een werknemersdeel zorg opgenomen van ongeveer 
0,5%. In de geïntegreerde werkgeversheffing van circa 18% zit een zorgpremie van 
16,1%. Naar schatting wordt er 35 mln. euro aan premies voor de zorguitgaven 
geïnd in Caribisch Nederland.  
 
Ontwikkeling zorguitgaven 
Bij de transitie werd uitgegaan van het zogenaamde Havermanskader. Op basis van 
dit kader werd een bedrag van 13,6 mln. euro aan de begroting toegevoegd. 
Daaraan werd voor de zorguitgaven een bedrag van 6,5 mln. euro en voor 
meerkosten voor ontwikkeling, investering en herstructurering nog een bedrag van 
2 mln. euro en 4,6 mln. euro in de jaren daarna toegevoegd. De totale begroting 
voor 2011 bedroeg daarmee 22,1 mln. euro.  
 
De zorguitgaven zijn de eerste jaren enorm gestegen ten opzichte van de begrote 
uitgaven. Naast de eerder genoemde valutaverschillen (zie hoofdstuk 1) werd dit 
enerzijds veroorzaakt door een te lage en niet realistische begroting. Het 
Havermanskader was immers gebaseerd op het Antilliaanse 
zorgvoorzieningenniveau uit 2008 en bovendien ontbraken door het gebrek aan 
registraties betrouwbare cijfers. Anderzijds namen de kosten toe door de groei van 
het aantal verzekerden, een stijging van de personeelskosten door een nieuwe CAO, 
een groei van de zorgproductie en een toename van ‘duurdere’ medische 
uitzendingen naar Colombia. Destijds werd geschat dat de stijging van de 
zorgkosten tussen de drie en vijf jaar zou aanhouden. In 2015 zijn de uitgaven in 
dollars binnen de raming gebleven. In de begroting van 2016 is voor 2016 tot 2020 
de volgende reeks opgenomen:  
  
 
Pagina 41 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
Uitsplitsing zorguitgaven 
Vanaf 2012 is ingezet op de ontwikkeling van de informatievoorziening bij het ZVK, 
waardoor een beter inzicht is ontstaan in zorguitgaven. In tabel 4.5 wordt een 
uitsplitsing gegeven van de zorguitgaven.  
 
Tabel 4.5. Uitsplitsing zorguitgaven in dollars 
Omschrijving/ Uitgaven (X $ 1.000) 2013 2014 2015* 
Huisartsenzorg 2.706 3.392 4.028 
Tandartsenzorg 4.001 2.613 2.036 
Paramedische zorg 2.163 1.979 1.726 
Specialistische zorg 13.501 11.485 12.973 
Intramurale zorg 34.122 40.072 39.603 
Farmaceutische zorg 9.455 9.903 9.937 
Medische uitzendingen 12.097 13.128 11.748 
Laboratoriumzorg 2.402 2.229 3.045 
Kunst- en hulpmiddelen 1.765 1.791 2.052 
Verloskundige en kraamzorg 47 - 5 
Verslavingszorg 2.469 4.310 4.511 
Overige zorg  555 189 264 
Subtotaal Cure 85.285 91.091 91.928 
    
Ouderenzorg 14.191 15.002 16.116 
Gehandicaptenzorg 1.125 1.125 1.726 
Subtotaal Care 15.316 16.127 17.842 
    
Exploitatiebijdrage investeringen gezondheidszorg 7.491 7.491 7.292 
*2015 betreft de voorlopige realisatie 
 
4.16. Resultaten en conclusies 
Zoals in hoofdstuk 2 aangegeven gaat het bij het bepalen of zorg verbeterd is 
richting een aanvaard niveau om de vraag of de beschikbaarheid en kwaliteit zijn 
toegenomen en of de zorg betaalbaar is. Daarnaast is in hoofdstuk 2 een aantal 
afgeleide doelstellingen voor de gezondheidszorg genoemd. Zowel voor het 
aanvaardbaar niveau als voor de afgeleide doelstellingen wordt in deze paragraaf 
gekeken naar de bereikte resultaten. Daarnaast zijn de afgelopen jaren een aantal 
belevingsonderzoeken gehouden. Op basis van deze onderzoeken kan er een beeld 
gevormd worden van de mening van de inwoners van Caribisch Nederland over de 
ontwikkelingen in de gezondheidszorg. Dit kan gezien worden als een indicator voor 
het gevoerde beleid. Voordat de resultaten en conclusies worden beschreven, wordt 
eerst ingegaan op de uitkomsten van de belevingsonderzoeken. 
 
  
 
Pagina 43 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
 
De zorguitgaven zijn fors gestegen in de afgelopen vijf jaar. Deels valt dit te 
verklaren door een niet-realistische begroting bij de start en de 
wisselkoersverschillen, deels ook door de toegenomen vraag en een inhaalslag van 
achterstallige zorg. Er zijn maatregelen genomen om de zorguitgaven beter te 
kunnen beheersen. Enerzijds in de uitvoering door een toegenomen aandacht voor 
de contractering, anderzijds door de uitkomsten van de Werkgroep Zorg Caribisch 
Nederland. In 2015 lijken de uitgaven (in dollars) zich te stabiliseren en binnen de 
raming te blijven. De rechtmatigheid van de zorguitgaven blijft nog een 
aandachtspunt. De Algemene Rekenkamer heeft geconcludeerd dat het nog niet 
mogelijk is om de rechtmatigheid van de uitgaven van het ZVK vast te stellen. Dit 
wordt voornamelijk veroorzaakt door de problemen bij het afsluiten van een 
zorgovereenkomst met Fundashon Mariadal.   
 
Afgeleide doelstellingen 
In tabel 4.6 zijn de afgeleide doelstellingen zoals deze in hoofdstuk 2 zijn 
aangegeven opgenomen. Tevens is kort aangegeven wat het behaalde resultaat is. 
 
Tabel 4.6. Afgeleide doelstellingen gezondheidszorg 
Afgeleide doelstelling Resultaat 
Er wordt een publieke zorgverzekering Sinds 1-1-2011 is het Besluit Zorgverzekeringen 
uitgewerkt. Voor het zorgaanbod (gebouwen en BES van kracht.  
inventaris) wordt een prioriteitenoverzicht van Naast het LTHP is geen apart prioriteitenoverzicht 
investeringen opgesteld (als sluitstuk van de van investeringen opgesteld, maar er zijn bij 
inhoudelijke agenda die nu de eerste prioriteit verschillende zorgaanbieders investeringen 
heeft). De mogelijkheden voor wat betreft de gedaan aan gebouwen en inventaris.  
noodzakelijk elders in te kopen zorg (de Het ZVK heeft voor de ontbrekende zorg op de 
uitzendingen) in de omringende landen worden eilanden zorg ingekocht in de omringende 
verkend. landen.  
Het ministerie van Volksgezondheid, Welzijn en Er was bij aanvang een LTHP maar dit is niet 
Sport zal de formulering van een Lange Termijn verder concreet uitgewerkt in een meerjarig 
HuisvestingsPlan (LTHP) voor de BES financieren; programma. Uitgevoerde verbeteringen zijn ook 
(26 projecten over de volle breedte van zorg, niet altijd aan dit plan te koppelen. Een aantal 
volksgezondheid en jeugd) wordt op hoofdlijnen projecten is wel uitgevoerd, andere zijn op de 
vastgesteld en vormt de basis voor een meerjarig lange baan geschoven en in sommige gevallen 
programma van concrete en noodzakelijke zijn de inzichten veranderd. 
verbeteringen. 
Naast verbeteringen van de curatieve zorg, de GGZ en verslavingszorg is in 2012 opgestart. Met 
jeugdgezondheidszorg en de verpleging en behulp van SVP-CN is er een inmiddels een 
verzorging krijgen geestelijke gezondheidszorg, uitgebreid en kwalitatief goed aanbod.  
verslavingszorg en gehandicaptenzorg bijzondere De gehandicaptenzorg behoeft nog aandacht.  
aandacht vanwege de achterstanden op deze Door de inzet van de GGD Haaglanden zijn de 
terreinen. Ook zal er speciale aandacht zijn voor eilandelijk taken op het gebied van publieke 
de verdere ontwikkeling van de publieke gezondheid verder verbeterd (zie hoofdstuk 6).  
gezondheid/GGD en eilandelijke preventietaken 
op het terrein van de volksgezondheid. 
Voor het vervoer van acute zorg (in Er zijn ambulances, helikopters en een airjet 
levensbedreigende situaties) zal een 7 x 24 beschikbaar. Met omliggende ziekenhuizen zijn 
uursvoorziening gerealiseerd worden. Daarbij afspraken gemaakt over de opvang van 
zullen ook afspraken gemaakt dienen te worden patiënten. 
over de opvang van deze acute patiënten elders. 
  
 
Pagina 45 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
 
 Gefaseerde aanpak 
VWS heeft de afgelopen vijf jaar gekozen voor een gefaseerde en pragmatische 
aanpak. Uitgangspunt was het Nederlandse voorzieningenniveau en de Nederlandse 
ervaringen en kennis. Daarom is ervoor gekozen het zwaartepunt van de inzet te 
leggen op de spoedeisende en curatieve zorg en minder op de langdurige en 
ouderenzorg. Met betrokken partijen, zoals de openbare lichamen en de 
zorgaanbieders wordt afgestemd welke behoeften er zijn en op welke 
ontwikkelingen ingezet moet worden. Het betrekken van patiënten (of cliënten) 
gebeurt echter nog maar op een beperkte schaal. Alleen op Bonaire is bijvoorbeeld 
een patiëntenvereniging actief. Bij het ontwikkelen van het beleid voor bijvoorbeeld 
de langdurige en ouderenzorg spelen ook de sociaaleconomische factoren, zoals in 
hoofdstuk 3 beschreven een rol.  
 
 Ontwikkeling informatievoorziening 
Veel aandacht is uitgegaan naar de ontwikkelingen van de zorg op de eilanden. Als 
gevolg hiervan is de ontwikkeling van de informatievoorziening in brede zin 
achtergebleven. Het ontbrak bij de transitie aan betrouwbare gegevens, waardoor 
geen nulmeting voorhanden is. In de afgelopen vijf jaar zijn belangrijke stappen 
gezet om de informatievoorziening te verbeteren, mede naar aanleiding van de 
verschillende onderzoeksrapporten. Er is geïnvesteerd in ICT bij het 
zorgverzekeringskantoor en ook in het scholingsplan voor de huisartsen is registratie 
een aandachtpunt. Naar aanleiding van het onderzoek van de Algemene 
Rekenkamer (Algemene Rekenkamer, 2012) heeft het RIVM onderzoek gedaan naar 
de mogelijkheden voor informatievoorziening. In 2015 zijn op het gebied van 
registraties de eerste stappen gezet, door het RIVM de opdracht te geven een 
bevolkingsonderzoek op te zetten en het NIVEL voor het opzetten van 
5
huisartsenpeilstations . Ook het CBS ontwikkelt een onderzoeksprogramma voor 
Caribisch Nederland.  
 
 
  
                                                
5
 NIVEL Zorgregistraties verzamelt gegevens over een geselecteerd aantal 
gezondheidsproblemen op basis van elektronische medische dossiers van huisartsen. Dit geeft 
een actueel beeld van het vóórkomen en de verspreiding van deze aandoeningen. Doel is tijdig 
inzicht te krijgen in plotselinge veranderingen in ziektepatronen als gevolg van bijvoorbeeld 
epidemieën of (milieu)rampen. 
 
Pagina 47 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
 
Tabel 5.1. Overzicht jeugdhulpverleningketen 
Taak Organisaties 
1. Preventie, voorlichting en 
JGCN (CJG Statia en Saba, pleegzorg), CJG Bonaire, 
informatie (inclusief aan-
Jong Bonaire, Child Focus, Mega D Youth Foundation 
dacht voor positieve vrije-
tijdsbesteding) 
2. Vroeghulp 
JGCN (Ambulante hulpverlening) Stichting project 
3. Opvang en begeleiding 
JGCN ( Ambulante hulpverlening, residentiële 
opvang/Kas di Karko) Rosa di Sharon, 
Langverblijfhuis, Jong Bonaire, Mega D Youth 
Foundation, Child Focus 
4. Terugkeer in de samenle-
JGCN 
ving 
5. Nazorg 
JGCN 
 
Zeker ten aanzien van de jeugdzorg geldt dat de kleinschaligheid van de eilanden 
een belangrijke rol speelt. Er zijn maar een paar aanbieders en JGCN speelt 
bijvoorbeeld in alle schakels een rol. In dit hoofdstuk worden de verschillende 
instrumenten die VWS heeft ingezet beschreven, waarbij vaak geldt dat de 
instrumenten op meerdere taakgebieden ingezet worden.  
 
5.1. Jeugdzorg en Gezinsvoogdij Caribisch Nederland (JGCN) 
Jeugdzorg en Gezinsvoogdij Caribisch Nederland (JGCN) bestaat sinds november 
2011 en verricht de volgende taken: ambulante jeugdzorg, pleegzorg en residentiële 
jeugdzorg (alleen op Bonaire). JGCN speelt een actieve rol in de gehele 
jeugdhulpverleningketen: indicatie stellen, sturing geven door 
hulpverleningstrajecten uit te zetten en deels uit te voeren, monitoren van de 
voortgang van de hulpverlening. 
 
Vanwege de kleinschaligheid van de eilanden valt op Saba en Sint Eustatius ook de 
preventieve ondersteuning op het terrein van opvoeden en opgroeien onder het 
JGCN. Op Bonaire valt de preventieve opvoedondersteuning onder de 
verantwoordelijkheid van het openbaar lichaam Bonaire en wordt het uitgevoerd 
door het CJG Bonaire. Bovendien is er vanwege de kleinschaligheid geen residentiële 
zorg op Saba en Sint Eustatius. Hiervoor wordt een beroep gedaan op instellingen in 
de regio.  
 
Vooruitlopend op de wettelijke grondslag voor haar toezichthoudende taak heeft de 
Inspectie Jeugdzorg eind 2013 onderzoek gedaan naar de kwaliteit van de jeugdzorg 
in Caribisch Nederland. In oktober 2015 heeft een hertoets door de Inspectie 
Jeugdzorg plaatsgevonden. Hierbij is geconstateerd dat de in 2013 gedane 
aanbevelingen grotendeels zijn opgepakt. De inspectie ziet een positieve 
kwaliteitsontwikkeling bij JGCN op vooral Saba en in de ambulante hulpverlening op 
Bonaire.  
  
 
Pagina 49 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
Sinds 1 mei 2012 is de stichting Project met behulp van een subsidie van VWS een 
residentiële opvang voor jongeren van 9 tot 18 jaar gestart. Sinds juli 2015 wordt 
binnen LVH een andere doelgroep opgevangen. Het is nu een kleinschalige 
woonvoorziening voor jongeren van 12 tot 18 jaar die een periode niet meer thuis 
kunnen wonen. Het gaat om jongeren met emotionele- en gedragsproblemen, soms 
met een licht verstandelijke beperking (jongeren met een IQ niet lager dan 65).  
De groep bestaat uit maximaal acht jongeren, daarnaast is er één crisisplaats. De 
jongeren worden gedurende anderhalf tot maximaal twee jaar intensief begeleid 
met bij voorkeur het perspectief op terugplaatsing naar huis.  
 
Het KHF is gestart als een 24-uurs voorziening voor zwangere tieners en 
tienermoeders. In de loop van de tijd is de doelgroep veranderd en nu wonen er 
vooral meisjes met gedragsproblematiek. De residentiële voorziening beoogt 
meisjes specifieke, laagdrempelige en ontwikkelingsgerichte hulp te bieden bij het 
op orde brengen van hun leven door het vergroten van hun competenties. Het 
perspectief bij deze hulpverlening is terugkeer naar huis of zelfstandig wonen. KHF 
heeft zeven plaatsen voor meisjes in de leeftijd van 14 tot 18 jaar (eventueel 
doorlopend tot 21 jaar). De meisjes worden gedurende anderhalf tot maximaal twee 
jaar intensief begeleid naar een bestaan met toekomstperspectief binnen de 
Bonairiaanse samenleving.  
 
De residentiële instellingen worden enerzijds geconfronteerd met verkeerde 
plaatsingen. Er zijn geen opvangmogelijkheden voor jongeren met een 
verstandelijke beperking, die ook gedragsproblemen en/of psychiatrische 
problematiek hebben. Plaatsing van deze jongeren in een van de instellingen 
bemoeilijkt de doorstroom. Anderzijds zijn de doorstroommogelijkheden al beperkt. 
Het verblijf in de residentiële instellingen is gericht op een tot twee jaar. Indien 
mogelijk gaan de jongeren weer naar huis en anders naar een pleeggezin.  
 
Eind 2015 heeft de Inspectie Jeugdzorg onderzoek uitgevoerd naar deze residentiële 
instellingen. De inspectie kwam tot de volgende bevindingen: 
 de kwaliteit van de uitvoering van de zorg door Kas di Karko is matig. 
 de kwaliteit van de uitvoering van de zorg door het LVH en KHF is verbeterd 
ten opzichte van 2013 en is voldoende.  
Daarnaast geeft de Inspectie aan dat onder andere verbeteringen mogelijk zijn ten 
aanzien van de uitvoering van de hulpverlening, het risicomanagement, het omgaan 
met grensoverschrijdend gedrag en de bevordering van de deskundigheid van het 
personeel.  
  
 
Pagina 51 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
In het vooronderzoek werd geconstateerd dat de financiële mogelijkheden van de 
organisaties die naschoolse opvang aanbieden veelal beperkt zijn. Daarom heeft het 
ministerie een aantal jaren de instellingen Jong Bonaire, Child Focus op Saba en 
Mega D Youth Foundation op Sint Eustatius gesubsidieerd met een projectsubsidie 
op basis van de kaderwet subsidies VWS. Vanaf 2016 ontvangen deze instellingen 
een instellingssubsidie (eveneens op basis van de kaderwet). Per jaar nemen circa 
590 kinderen deel aan verschillende activiteiten. Dit is ruim 10% van de 
jeugdpopulatie.  
 
5.6. Personeel en opleiding 
Een groot deel van opvoedingsondersteuning, jeugdzorg en jeugdbescherming krijgt 
vorm door middel van personeel. Het personeel is het belangrijkste instrument. Uit 
het toezicht van de Inspectie Jeugdzorg blijkt dat de stabiliteit van het 
personeelsbestand en de continuïteit in en kwaliteit van de aansturing van 
medewerkers zeer bepalend zijn voor de ontwikkeling in kwaliteit.  
 
Het werven en behouden van geschikt personeel is een opgave. Krusada (een 
organisatie die zich richt op rehabilitatie) heeft met de Hogeschool Ede en Sebiki op 
Bonaire het initiatief genomen voor een duaal opleidingstraject om van MBO Sociaal 
Pedagogisch Werk verder te scholen via werkend leren naar een HBO-niveau. Dit 
biedt kansen voor de huidige medewerkers met een MBO-opleiding om zich -terwijl 
ze kunnen blijven werken op Bonaire- te ontwikkelen tot volwaardige HBO-
opgeleiden.  
 
Bij wijze van arbeidsmarktimpuls is besloten maximaal twintig MBO-ers gedurende 
maximaal drie jaar vanuit VWS/ Jeugd en Gezin te ondersteunen door een deel van 
het collegegeld te betalen en door de organisaties in de gelegenheid te stellen om 
werkbegeleiding te geven. 
 
5.7. Wet- en regelgeving 
Bij de transitie was de hoofdlijn dat de Antilliaanse wetgeving zoveel mogelijk werd 
overgenomen. Er is voor gekozen geen wet op de jeugdzorg voor Caribisch 
Nederland op te stellen. Het stelsel aan jeugdvoorzieningen moest nog grotendeels 
opgebouwd worden. Daarom is ervoor gekozen de organisatie van de jeugdzorg in 
Caribisch Nederland in te richten overeenkomstig het toenmalige jeugdstelsel in 
Europees Nederland. Op deze wijze is geprobeerd, mede vanwege de 
kleinschaligheid, een passend model te ontwikkelen, waarmee ouders en kinderen 
snel en goed geholpen konden worden, zonder onnodige bureaucratie. De aanpak is 
in de praktijk ontwikkeld.  
 
Bij de invoering van de Jeugdwet in Nederland per 1 januari 2015 heeft de regering 
in verband met de nog in ontwikkeling zijnde uitvoerings- en bestuurskracht van de 
openbare lichamen en in afwachting van de evaluatie van de staatkundige 
vernieuwing besloten vooralsnog geen wijzigingen door te voeren in de inrichting 
van de jeugdzorg in Caribisch Nederland. Het internationale Verdrag inzake de 
Rechten van het Kind is wel van toepassing in Caribisch Nederland. 
  
 
Pagina 53 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
5.10. Resultaten en conclusies  
Ook voor de jeugdzorg gelden de in hoofdstuk 2 genoemde normen 
beschikbaarheid, betrouwbaarheid en betaalbaarheid, naast de afgeleide 
doelstellingen van het beleid.  
 
Beschikbaarheid, betrouwbaarheid en betaalbaarheid 
De aanpak van jeugdzorg in Caribisch Nederland vanaf de transitie laat zich 
kenschetsen door ‘hands-on’. Bewust is ervoor gekozen niet eerst wetgeving en een 
systeem te maken, maar praktisch aan de slag te gaan. Daarmee staat er na vijf 
jaar een organisatie, met vestigingen op Bonaire, Saba en Sint Eustatius waarmee 
ambulante zorg geleverd wordt en zijn op Bonaire residentiële voorzieningen 
aanwezig.  
 
Het rapport van de Inspectie Jeugdzorg laat zien dat er een positieve 
kwaliteitsontwikkeling is, maar ook dat de jeugdzorg nog voldoende is. Het 
opbouwen van een verantwoorde jeugdzorg, zoals inmiddels wettelijk is vastgelegd, 
kost tijd. Een van de genoemde knelpunten is het werven en behouden van 
kwalitatief goed personeel. De uitgaven voor de jeugdzorg zijn de afgelopen jaren 
stabiel gebleven.  
 
Afgeleide doelstellingen 
In tabel 5.3 zijn de afgeleide doelstellingen zoals deze in hoofdstuk 2 zijn 
aangegeven opgenomen. Tevens is kort aangegeven wat het behaalde resultaat is. 
 
Tabel 5.2. Afgeleide doelstellingen jeugdzorg 
Afgeleide doelstelling Resultaat 
Centrum voor Jeugd en Gezin: Jeugdgezondheidszorg en Op alle drie de eilanden zijn er 
opvoedondersteuning. Jeugdgezondheidszorg van 0 tot 18 Centra voor Jeugd en Gezin, die 
jaar en opvoed- en gezinsondersteuning vormen de deze taken uitvoeren. De CJG’s 
hoofdtaken van het Centrum voor Jeugd en Gezin (CJG): op Saba en Sint Eustatius vallen 
een voor ouders en jeugd uitnodigende plek waar ze onder JGCN. Op Bonaire is het 
terecht kunnen met al hun vragen over gezond en veilig CJG een taak van het openbaar 
opgroeien en opvoeden. Het CJG heeft een positieve lichaam.  
uitstraling en werkt nauw samen met (na)school en 
jeugdwelzijn. Samenwerking met leerplichtambtenaar, 
jeugdbescherming en politie gebeurt in de back-office. 
Vrijetijdsvoorzieningen en naschoolse opvang: Omdat de Op alle drie de eilanden worden 
scholen vroeg uitgaan, veel ouders werken en er veel stichtingen gesubsidieerd die 
gebroken en problematische gezinnen zijn moet er een naschoolse activiteiten aanbie-
goede opvang zijn na schooltijd. Ook moeten er voldoende den voor jeugdigen. 
positieve mogelijkheden zijn voor de jeugd voor besteding 
van hun vrije tijd, zoals sport en cultuur, en een plek voor 
ontmoeting. Dit is vooral gericht op activiteiten na school 
voor de jeugd vanaf 12 jaar.  
  
 
Pagina 55 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
Conclusies 
 Jeugdzorg is nog in opbouw 
In diverse rapporten worden kinderen en tienermoeders als kwetsbare groepen 
benoemd. De zorg in Caribisch Nederland voor deze groepen moest vanaf het 
startpunt worden opgebouwd. Deze opbouwfase is nog niet klaar, hoewel al 
aanzienlijk wat is bereikt. Op alle eilanden is preventieve opvoedondersteuning en 
ambulante jeugdzorg. Op Bonaire zijn residentiële jeugdzorgvoorzieningen 
gerealiseerd. Het opbouwen van een verantwoorde jeugdzorg, zoals dat inmiddels 
wettelijk is vastgelegd, kost tijd. Bovendien is er in veel gevallen ook sprake van 
achterliggende sociaaleconomische problematiek, zoals in hoofdstuk 3 beschreven. 
De rapporten van de Inspectie Jeugdzorg laten zien dat kwaliteitsverbeteringen 
nodig zijn.  
 
 Knelpunt: personeelsvoorziening 
Een belangrijk knelpunt dat gesignaleerd wordt, is het werven en behouden van 
kwalitatief goed personeel. Door het hoge verloop is de beschikbaarheid en kwaliteit 
op vooral Saba en Sint Eustatius kwetsbaar. Het blijft belangrijk om de 
personeelsvoorziening te verstevigen door aandacht te houden voor de scholing in 
de gekozen basissystematiek en de verdere ontwikkeling van het personeel.  
  
 
Pagina 57 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
6.2. Inzet GGD Haaglanden  
Om de publieke gezondheidszorg en de GHOR op een hoger plan te brengen is een 
(permanente) samenwerking tussen de eilanden en een Nederlandse GGD 
noodzakelijk. VWS heeft in 2012 met de GGD Haaglanden een overeenkomst over 
de ondersteuning bij de opzet van de publieke gezondheid en de implementatie van 
de GHOR door GGD Haaglanden. De inzet van de GGD heeft zich vooral gericht op 
het terrein van de jeugdgezondheidszorg (incl. Rijksvaccinatieprogramma en de 
nationale hielprikscreening), sexualiteit en SOA, infectieziektebestrijding, en de 
lijkschouwing door de GGD-arts.  
 
In 2012 heeft de GGD Haaglanden de stand van zaken geïnventariseerd en een plan 
van aanpak voor het opbouwen van de GGD-taken opgesteld. Op basis van deze 
inventarisatie wordt geconcludeerd dat de drie eilanden drie aparte werelden zijn, 
ieder met een eigen ontwikkelingsgeschiedenis, cultuur en taal, met andere 
middelen van bestaan, andere toevoerwegen (bovenwinds/ benedenwinds) en 
verschillen in basisvoorzieningen als drinkwater en wegennet. Op alle drie de 
eilanden was een vorm van publieke zorg aanwezig, uitgevoerd door toegewijde 
professionals met minimale middelen. De inhoud en vorm van de zorg is grotendeels 
historisch bepaald en verschilt per eiland. De eilanden delen met elkaar wel de 
belangrijkste gezondheidsproblemen: obesitas, hypertensie, diabetes, verslaving, 
gewrichtsproblemen, seksualiteit jeugd.  
 
GGD Haaglanden concludeerde dat één GGD voor de drie eilanden of zelfs één 
model voor de drie eilanden niet wenselijk is. Om effectief te kunnen ondersteunen 
in de ontwikkeling richting een aanvaardbaar niveau van zorg is het belangrijk om te 
werken aan het goed beleggen van verantwoordelijkheden bij het lokale bestuur, 
rekening houdend met het medebewind van het Rijk.  
Beoogd resultaat aan het eind van het project met de GGD Haaglanden was om voor 
elk eiland een beleidsbrief te hebben waarin het lokale gezondheidsbeleid is 
geformuleerd. Daarbij gaat het niet alleen om de inhoud, maar vooral ook om het 
proces ernaar toe. Een beleidsbrief vooronderstelt immers dat aan de volgende 
randvoorwaarden is voldaan:  
 relevante informatie over de gezondheid van de burgers van Caribisch 
Nederland wordt verzameld, inzichtelijk gemaakt en voorzien van 
aanbevelingen;  
 organisaties uit het maatschappelijke middenveld en betrokken 
professionals nemen deel aan de realisatie van het Lokale 
Gezondheidsbeleid;  
 de aanbevelingen worden gestoeld op een integrale benadering door alle 
betrokkenen;  
 een raming wordt gemaakt van de kosten die gemoeid zijn met de 
uitvoering van de aanbevelingen;  
 de Bestuurscolleges van de eilanden hebben dit beleid ook vastgesteld.  
Tot slot was het de bedoeling een structurele samenwerkingsrelatie met GGD 
Haaglanden tot stand te laten komen met de openbare lichamen op de gebieden van 
Openbare Gezondheidszorg en GHOR.  
 
Pagina 59 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
De vaccins werden tot 1 juli 2015 door de eilanden zelf aangeschaft en gedeclareerd 
bij het Ministerie van VWS. Vanaf 1 juli 2015 organiseert en financiert het RIVM de 
aanschaf en distributie van de vaccins vanuit Nederland tot aan de opslaglocaties. 
De entkosten zijn voor rekening van de eilanden. Deze kunnen betaald worden uit 
de bijzondere uitkering.  
 
Voor de invoering heeft het RIVM in 2013 een uitvoeringstoets uitgevoerd naar 
neonatale hielprikscreening in Caribisch Nederland. Op basis hiervan is gefaseerd de 
hielprikscreening ingevoerd. Voor de uitvoering wordt gebruik gemaakt van de 
Europees Nederlandse infrastructuur. De investering in een screeningslaboratorium 
en de benodigde deskundigheid in Caribisch Nederland is gezien het geringe aantal 
geboortes in Caribisch Nederland niet rendabel. Het betreft circa 250 geboortes per 
jaar, waarvan tweehonderd op Bonaire, 35 op Sint Eustatius en 12 tot 15 op Saba. 
Er is een aanspraak opgenomen in het Besluit Zorgverzekering Bes voor zowel de 
structurele bekostiging van de uitvoer van de hielprikscreening als de kosten voor 
diagnostiek en follow-up bij een afwijkende uitslag.  
 
6.4. Seksuele gezondheidszorg  
Uit de inventarisatie van de GGD Haaglanden blijkt de noodzaak tot verbetering van 
de curatieve soa-zorg, door aanpassingen in het testbeleid, soa-diagnostiek, 
behandeling en nazorg. Dit kan ondersteund worden door nascholing, het 
aanleveren van voorbeeldrichtlijnen en werkafspraken. Daarnaast dient geïnvesteerd 
te worden in preventie, zoals de aandacht voor seksuele relaties. Dit gaat 
bijvoorbeeld om een systeem voor hiv (en soa) surveillance, maar ook over 
structurele voorlichting aangeboden via scholen. Scholen dienen begeleid te worden, 
maar het kan ook nodig zijn ouders mee te nemen in het proces. Ook is behoefte 
aan laagdrempelige en anonieme informatie en hulpverlening via internet, chat en 
telefoon met een seksuele gezondheidsbrede aanpak, inclusief anticonceptie, 
ongewenste zwangerschap, abortus, misbruik, seksuele problemen, hiv en soa 
etcetera. Al deze aspecten zijn voor jongeren van belang gezien de brede 
problematiek op seksueel gezondheidsgebied in Caribisch Nederland, zoals het hoge 
aantal tienermoeders.  
 
Het is essentieel dat de seksuele gezondheidszorg laagdrempelig en toegankelijk 
wordt, en mensen zich bijvoorbeeld makkelijker en vaker op soa laten testen of de 
stap zetten anticonceptie mogelijkheden te bespreken. De huidige 
hoogdrempeligheid wordt in belangrijke mate bepaald door zorgen over anonimiteit 
en vertrouwelijkheid.  
 
6.5. Infectieziektebestrijding 
Op basis van de Wpg hebben de eilanden ook de verantwoordelijkheid gekregen te 
zorgen voor de algemene infectieziektebestrijding. Omdat infectieziektebestrijding 
een hoge mate van specifieke deskundigheid en kennis vereist, mede vanwege de 
implementatie van de Internationale Health Regulations (IHR), is een bepaalde mate 
van clustering gewenst. Vanwege het schaalniveau van de eilanden is de benodigde 
deskundigheid en kennis schaars. VWS ondersteunt de eilanden met technische 
kennis en expertise via het Centrum Infectieziektebestrijding (CIb) van het RIVM.  
 
Pagina 61 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
Vanuit het Ministerie van Veiligheid en Justitie is aan de Brandweer Haaglanden de 
opdracht gegeven voor de ontwikkeling van Regionale Plannen per eiland. Het 
aandeel van de GHOR wordt vanuit dit project geleverd. In deze plannen wordt de 
risicoanalyse, de preparatie rond de inzet en het opzetten van de geneeskundige 
structuur opgenomen. Op basis van deze plannen kan worden bezien hoe de 
verschillende structuren als Copi (Commando Plaats Incident), inzet Sigma/Rode 
Kruis per eiland feitelijk kunnen worden ingevuld.  
 
De Inspectie Veiligheid en Justitie heeft in 2014 een nulmeting gehouden naar de 
organisatie van de rampenbestrijding op de drie eilanden. Volgens de Inspectie VenJ 
wordt nog volop gewerkt aan de ontwikkeling van de rampenbestrijdingorganisaties. 
In de basis zijn de plannen op orde, maar deelplannen en procedures zijn nog in 
ontwikkeling of bewerking. De IGZ geeft aan dat de schaal en de organisatiegraad 
op de drie eilanden te klein is om een volledige GHOR in te stellen en te 
onderhouden. Fundashon Mariadal en de medische centra op Saba en Sint Eustatius 
moeten wel een Ziekenhuis Rampenopvangplan (ZIROP) hebben. De IGZ oordeelt 
dat de plannen en implementatie daarvan op Bonaire en Sint Eustatius nog niet 
voldoende zijn. 
 
6.8. Financiële middelen  
Op grond van artikel 68g van de Wpg wordt aan de openbare lichamen Bonaire, Sint 
Eustatius en Saba een bijzondere uitkering verstrekt voor de uitvoering van de 
taken in het kader van de publieke gezondheid. Het is de bedoeling deze gelden na 
2020 over te hevelen naar de vrije uitkering. De periode 2014-2020 wordt gezien 
als een opbouwperiode.  
 
De hoogte van de bijzondere uitkering is mede gebaseerd op de uitgaven aan 
publieke gezondheid, inclusief de jeugdgezondheidszorg en de uitvoering van het 
Rijksvaccinatieprogramma in Nederland. De middelen die in 2009 voor de eilanden 
beschikbaar waren voor de publieke gezondheidszorg zijn verhoogd om het niveau 
van de publieke gezondheidszorg te verbeteren. Jaarlijks wordt $ 965.524 
uitgekeerd aan Bonaire, Sint Eustatius en Saba. In tabel 6.1 zijn de bedragen in 
euro’s weergegeven. 
 
Tabel 6.1. Uitgaven publieke gezondheidszorg 
X € 1.000 2011 2012 2013 2014 2015 
Bijzondere uitkering    768 861 
Kosten vaccins 4 41 161 36 10 
Projecten RIVM 226 125 236 412 235 
Totaal 230 166 397 1.216 1.106 
  
 
Pagina 63 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
7. Besparingsvarianten  
 
 
Verplicht onderdeel van een beleidsdoorlichting is een analyse van beleidsopties die 
gekozen kunnen worden indien er significant minder middelen (-/- 20%) 
beschikbaar zijn voor het beleidsterrein. Uit tabel 7.1. blijkt dat de begrote 
bedragen in 2016 118,7 mln. euro bedragen. Een besparing van 20% zou daarmee 
neer komen op ongeveer 23,8 mln. euro.  
 
Tabel 7.1 begroting  
X € 1.000 2016 2017 2018 2019 2020 
Publieke gezondheidszorg CN  
(art 1) 1.200 1.200 1.200 1.200 1.200 
Zorg, welzijn en jeugdzorg CN  
(art 4.5) 109.018 112.008 115.047 118.158 121.188 
Uitvoeringskosten (ZVK/JGCN)  
(art 10) 8.500 8.500 8.500 8.500 8.500 
Totaal  118.718 121.708 124.747 127.858 130.888 
 
In dit hoofdstuk worden de verschillende mogelijkheden van besparingsmaatregelen 
per beleidsterrein nader toegelicht. Bij de maatregelen wordt technisch aangegeven 
wat de mogelijke opbrengsten en neveneffecten kunnen zijn. De verschillende opties 
worden hierbij als een ‘keuzemenu’ gepresenteerd. Hierbij wordt opgemerkt dat het 
invoeren van alle hier uitgewerkte premie- en risicomaatregelen een forse cumulatie  
van negatieve inkomenseffecten betekent.  
 
Een besparing van 20% betekent dat er keuzes gemaakt moeten worden, die per 
definitie ingrijpende gevolgen hebben voor de beschikbaarheid, toegankelijkheid en 
kwaliteit van de voorzieningen. Het betekent immers vooral zorgvoorzieningen niet 
meer aanbieden of verbeter- en ontwikkelingstrajecten stopzetten. Maatregelen in 
de sfeer van eigen risico en premiemaatregelen zullen een negatief effect hebben op 
het besteedbare inkomen van de inwoners van Carbisch Nederland. In de 
afsluitende paragraaf worden de consequenties in het kader van de beschikbaarheid, 
betrouwbaarheid en betaalbaarheid geschetst. 
 
7.1. Maatregelen gezondheidszorg 
De afgelopen jaren zijn, onder andere als gevolg van de stijging van de uitgaven, 
diverse besparingsopties uitgewerkt voor de gezondheidszorg. Deze zijn onder te 
verdelen in drie categorieën: premiemaatregelen of maatregelen ten aanzien van 
een eigen risico, pakketmaatregelen en het stopzetten van specifieke 
kwaliteitstrajecten of voorzieningen.  
  
  
 
Pagina 65 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
 Eigen risico aan de voet van € 200 per jaar 
Conform de situatie in Nederland kan ook in Caribisch Nederland een eigen risico 
geïntroduceerd worden. Het eigen risico zou op 200 euro per jaar kunnen worden 
vastgesteld, aangezien de hoogte van de inkomens in Caribisch Nederland lager is 
dan in Nederland. Het eigen risico, voor inwoners van 18 jaar en ouder, geldt voor 
alle zorg, behalve voor huisartsenzorg. De geschatte bruto-opbrengst is dan circa 
3,6 mln. euro. De uitvoeringskosten voor het ZVK bedragen naar verwachting 0,2 
mln. euro per jaar. De maximale netto-opbrengst is daarmee 3,4 mln. euro per jaar. 
De werkelijk opbrengst zal aanzienlijk lager zijn, omdat een groot deel van de 
inwoners geen zorg zal gebruiken. Netto-opbrengst wordt daarom op 2 mln. euro 
per jaar gesteld.  
 
Daarnaast wordt verondersteld dat het invoeren van een eigen risico een remmend 
effect heeft op het gebruik van de zorg. Een bijkomend voordeel is daardoor een 
doelmatiger gebruik van zorg door de inwoners van Caribisch Nederland. De omvang 
van dit effect is lastig te bepalen, maar het terugdringen van het zorggebruik met 
circa 5% lijkt haalbaar.  
 
Pakketmaatregelen 
 Pakketmaatregelen zoals brillen en contactlenzen uit het pakket 
Brillen en contactlenzen kunnen in Caribisch Nederland uit het pakket worden 
gehaald. Dit levert structureel 0,9 mln. euro op. Brillen en contactlenzen maken 
geen onderdeel uit van het basispakket in Europees Nederland, maar worden door 
sommige aanvullende verzekeringen (deels) vergoed. In Caribisch Nederland zitten 
deze visuele hulpmiddelen wel in het basispakket. In Caribisch Nederland zijn geen 
aanvullende verzekeringen beschikbaar. 
 
 Minder medische uitzendingen naar Colombia en Nederland 
Er kunnen minder medische uitzendingen vanuit Caribisch Nederland naar Colombia 
en Nederland plaatsvinden. Het aantal medische uitzendingen kan worden verkleind 
door het doelmatiger verwijzen door huisartsen of door een maximum aan medische 
uitzendingen in te stellen. Een inschatting is dat een besparing van 2 mln. euro per 
jaar mogelijk is. 
 
  
 
Pagina 67 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
 Stopzetten impuls ziekenhuizen 
Het stopzetten van het opknappen van de ziekenhuizen en medische centra levert 
bruto circa 3 mln. euro per jaar op en het eventueel stopzetten van de jumelage 
met VU/AMC levert ook 3 mln. euro op. De renovatie van de medische centra op 
Saba en Sint Eustatius is echter urgent. Dat levert namelijk mogelijkheden tot 
besparingen op personeelskosten op. De bruto-opbrengst zal circa 7 mln. euro 
bedragen vanaf 2018, maar deels teniet worden gedaan door meer medische 
uitzendingen. De geschatte netto-opbrengst bedraagt daardoor 4 mln. euro per jaar. 
 
 Stopzetten huisartsenpost Bonaire 
De huisartsenpost is in plaats gekomen van de geplande gezondheidscentra, die in 
het MLTP waren opgenomen. Het stopzetten van de huisartsenpost zou betekenen 
dat om de afspraken na te komen er alsnog gezondheidscentra zouden moeten 
komen. De opbrengst van 0,7 mln. euro per jaar is gelijkgesteld aan de huidige 
kosten en is daarmee de maximale opbrengst. 
 
 Sluiten van een laboratorium op Bonaire 
Er zijn momenteel twee laboratoria op Bonaire. Voor een bevolking van circa 15.000 
inwoners is dat veel. Het sluiten van een laboratorium zou een doelmatigheidswinst 
van 0,2 mln. euro per jaar kunnen opleveren.    
 
7.2. Maatregelen jeugdzorg 
De uitgaven aan jeugdzorg in Caribisch Nederland bedragen circa 4,9 mln. euro en 
bestaan voor 1,4 mln. euro uit subsidies voor de residentiële jeugdzorg en positieve 
vrijetijdsbesteding. Deze subsidies kunnen stopgezet worden, conform een 
afbouwregime van circa drie jaar. Hiermee houden deze voorzieningen op te 
bestaan, waardoor voor de residentiële jeugdzorg uitzendingen naar omliggende 
eilanden en Nederland zullen toenemen, wat tot hogere kosten leidt. Het vervallen 
van positieve vrijetijdsbesteding zal vooral op andere maatschappelijke vlakken een 
uitwerking hebben, zoals schooluitval, stijgende criminaliteit en een stijgende vraag 
naar verslavingszorg.  
 
7.3. Maatregelen publieke gezondheidszorg 
De bijzondere uitkering aan de openbare lichamen, de grootste uitgavenpost, is 
wettelijk vastgelegd. Het afschaffen of verminderen van deze bijdrage is mogelijk, 
maar vraagt een wetswijziging. De overige kosten bestaan uit bijdragen aan het 
RIVM voor verbeter- en ontwikkeltrajecten op het gebied van publieke 
gezondheidszorg. De besparingen bij het stopzetten hiervan zijn circa 0,2 mln. euro.  
  
 
Pagina 69 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
Beschikbaarheid 
Bij de invoering van de zorgverzekering BES is bewust gekozen geen nominale 
premie (en bijbehorende zorgtoeslag) of eigen bijdrage of eigen risico in te voeren. 
Belangrijkste doel was dat de zorg voor alle inwoners van Caribisch Nederland 
toegankelijk zou zijn. Voorafgaand aan de transitie waren grote groepen inwoners 
niet verzekerd of onderverzekerd. Door de invoering van een eigen risico zal de zorg 
voor inwoners met de laagste inkomens minder toegankelijk worden. Maatregelen in 
de sfeer van eigen risico en premiemaatregelen hebben bovendien een negatief 
effect op het besteedbare inkomen van de inwoners van Caribisch Nederland.  
 
Ook het doorvoeren van pakketmaatregelen heeft direct gevolgen voor de 
beschikbaarheid van voorzieningen in Caribisch Nederland. Omdat geen aanvullende 
verzekeringen beschikbaar zijn, zullen ook met deze maatregel vooral mensen met 
lage inkomens getroffen worden.  
 
Betrouwbaarheid 
Het stopzetten van de verschillende kwaliteitstrajecten op het gebied van 
gezondheidszorg, jeugdzorg en publieke gezondheidzorg betekent feitelijk het 
stopzetten van de ontwikkeling op deze gebieden naar een Nederlands 
voorzieningenniveau. Dit betekent in sommige gevallen dat al bereikte 
verbeteringen teniet worden gedaan, maar het heeft ook voor de langere termijn 
consequenties. Te verwachten valt dat bijvoorbeeld de gezondheidstoestand van de 
inwoners van Caribisch Nederland zal teruglopen. Uit het onderzoek van de 
commissie Spies (Spies, e.a., 2015) komt naar voren dat vooral de jeugd als een 
kwetsbare groep wordt gezien. Het in dat onderzoek geschetste beeld (schooluitval, 
verveling, verslaving, criminaliteit) zal door bezuinigingen op de jeugdzorg 
verslechteren en op termijn voor de zorg en op andere gebieden wellicht tot hogere 
kosten leiden.  
 
Betaalbaarheid 
De vraag die sterk naar boven komt bij de beoordeling van de mogelijke 
maatregelen en de gevolgen daarvan voor beschikbaarheid en kwaliteit, is of op de 
lange termijn de kosten van de zorg (of op andere terreinen) niet toenemen. Er zijn 
helaas geen gegevens om dit goed te kunnen beoordelen, maar het lijkt erop dat er 
eigenlijk te weinig financiële ruimte is om te bezuinigen zonder afbreuk te doen aan 
het huidige voorzieningenniveau en de ambitie om toe te groeien naar een 
aanvaardbaar Nederlands voorzieningenniveau.  
 
 
 
 
  
 
Pagina 71 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
In de afgelopen vijf jaar zijn al belangrijke stappen gezet om de 
informatievoorziening te verbeteren. Er is geïnvesteerd in ICT bij het 
zorgverzekeringskantoor en ook in het scholingsplan voor de huisartsen is registratie 
een aandachtspunt. Naar aanleiding van het onderzoek van de Algemene 
Rekenkamer (Algemene Rekenkamer, 2012) heeft het RIVM onderzoek gedaan naar 
de mogelijkheden voor informatievoorziening. In 2015 zijn op het gebied van 
registraties de eerste stappen gezet door opdrachten te geven voor het opzetten 
van een bevolkingsonderzoek en van huisartsenpeilstations. Het CBS breidt de 
jeugdmonitor uit naar Caribisch Nederland.  
Tegelijkertijd wordt hierbij opgemerkt, dat bij deze gegevens snel sprake zal zijn van 
vertekende beelden. Door de kleinschaligheid van de eilanden, kunnen de fluctuaties 
en afwijkingen groot zijn. Pas bij een meerjarig beeld worden de cijfers betrouwbaar 
voor het opstellen en evalueren van het beleid.  
 
 Er is veel bereikt, maar op belangrijke onderdelen zit de zorg nog in de 
opbouwfase. 
Het hele zorgveld overziend kan gesteld worden dat ten aanzien van de 
gezondheidszorg met beperkte middelen en inzet in een korte tijd veel bereikt is. Op 
vele fronten hebben gelijkertijd, of in een betrekkelijk korte tijd na elkaar, veel 
veranderingen plaatsgevonden. Er zijn aantoonbaar meer voorzieningen en onder 
andere de inspectierapporten laten zien dat de kwaliteit van de zorg verbetert. Ook 
de belevingsonderzoeken geven dat aan: 60% van de bevolking vindt dat de 
gezondheidszorg verbeterd is sinds de transitie. Het opbouwen van een volledig 
zorgstelsel naar Europees Nederlands niveau kost echter tijd. VWS heeft, samen 
met alle betrokken partijen, vooral ingezet op het verbeteren van de spoedeisende 
en curatieve zorg. Ten aanzien van de langdurige, ouderen- en gehandicaptenzorg 
zijn pas de laatste jaren initiatieven genomen om de voorzieningen verder te 
ontwikkelen. Voor de ouderen is op alle eilanden inmiddels dagbesteding 
gerealiseerd.  
 
De jeugdzorg in Caribisch Nederland moest vanaf het startpunt worden opgebouwd. 
Deze opbouwfase is nog niet klaar, maar er is veel bereikt. Het opbouwen van 
verantwoorde jeugdzorg, zoals dat inmiddels wettelijk is vastgelegd, kost tijd. De 
rapporten van de Inspectie Jeugdzorg laten zien dat nog kwaliteitsverbeteringen 
nodig zijn. Een belangrijk knelpunt dat gesignaleerd wordt, is het werven en 
behouden van kwalitatief goed personeel. Het is sterk zichtbaar bij de jeugdzorg 
(maar doet zich op alle terreinen voor), waar door het hoge verloop de 
beschikbaarheid en kwaliteit op vooral Saba en Sint Eustatius kwetsbaar is. Het 
werven en behouden van goed kwalitatief personeel, en het scholen en trainen van 
het huidige personeel naar actuele inzichten is daarom een belangrijk 
aandachtspunt.  
 
  
 
Pagina 73 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
Doeltreffendheid 
Betrokken partijen geven aan dat op de deelgebieden gezondheidszorg, jeugdzorg 
en publieke gezondheidszorg de zorg nog in opbouw is. Op allerlei fronten lopen nog 
ontwikkelings- en verbetertrajecten. Door het gebrek aan relevante en actuele 
informatie zijn nog geen expliciete doelstellingen bepaald. Hierdoor kan feitelijk niet 
gezegd worden of het doel bereikt is. Afgezet tegen de drie aspecten van een 
aanvaardbaar niveau van zorg kan wel geconcludeerd worden dat het beleid op de 
deelterreinen een forse ontwikkeling heeft doorgemaakt.  
 
 Beschikbaarheid: Op alle terreinen zijn meer voorzieningen aanwezig. In de 
gezondheidszorg gaat het dan om het beschikbaar zijn van spoedeisend 
vervoer, nierdialyse en jumelage op Bonaire, verbeterde mondzorg op Sint 
Eustatius en Saba, uitbreiding van de wijkverpleging en thuiszorg, opzet van 
dagopvang en dagbesteding voor ouderen, GGZ en verslavingszorg op alle 
drie de eilanden. In de jeugdzorg gaat het om de CJG’s op Saba en Sint 
Eustatius, ambulante zorg op alle drie de eilanden en residentiële 
voorzieningen op Bonaire. In de publieke gezondheidszorg zijn meer 
middelen en meer fte beschikbaar voor het opzetten en uitvoeren van het 
beleid.  
 Betrouwbaarheid: Op vele manieren is gewerkt aan het verbeteren van de 
kwaliteit van de gezondheidszorg. In veel gevallen heeft dit direct te maken 
met training en opleiding van personeel en het overdragen van kennis en 
ervaring. Ook de verbetering van (logistieke en afstemmings-) processen en 
invoering van protocollen leidt tot een verbetering van de kwaliteit van de 
geleverde zorg. Anderzijds laten vooral de rapporten van de Inspecties (IGZ 
en IJZ) zien, dat ondanks de stijgende lijn, nog voldoende te verbeteren 
valt. Vaak vallen de oordelen in de categorie matig tot voldoende, maar er 
zijn ook zeker nog aspecten die onvoldoende scoren. Wel geven beide 
inspecties aan dat verbeterpunten en adviezen meestal voortvarend ter 
hand worden genomen.  
 Betaalbaarheid: De afgelopen jaren zijn de uitgaven voor de 
gezondheidszorg en de jeugdzorg aanzienlijk gestegen. Deels is dit te 
verklaren door een te lage inschatting aan het begin (Havermanskader) en 
de valutaverschillen, deels ook door toegenomen vraag (aanbod creëert ook 
vraag) en een inhaalslag van achterstallige zorg. Door verbeteringen bij het 
zorgverzekeringskantoor en de uitkomsten van de commissie Goedgedrag is 
er inmiddels meer grip op de uitgaven. In 2015 lijken de uitgaven (in 
dollars) te stabiliseren.  
 
  
 
Pagina 75 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
8.2. Aanbevelingen  
Op grond van het onderzoek en de voorgaande conclusies worden de volgende 
aanbevelingen gedaan:  
 
 Verbeter de informatievoorziening  
Een belangrijk knelpunt is het ontbreken van betrouwbare informatie, op basis 
waarvan (meetbare) doelstellingen of streefwaarden bepaald kunnen worden en 
beleidsbeslissingen op gebaseerd kunnen worden. Ga voor alle terreinen na wat de 
benodigde informatie is voor het bepalen van het beleid en de beleidsdoelstellingen. 
Investeer, met betrokken partners in Nederland, zoals het RIVM, het NIVEL en het 
CBS, in het opzetten van registraties en het uitvoeren van onderzoek. Stel 
doelstellingen op, die met de beschikbare informatie gemonitord kunnen worden, 
zodat verbeteringen of ongewenste ontwikkelingen daadwerkelijk zichtbaar worden. 
Gebruik de beschikbare informatie, zoals de informatie bij het ZVK, ook om de 
doelmatigheid te bevorderen.   
 
 Borg het huidige beleid en bouw voorzieningen in tussentijd verder uit 
60% van de inwoners in Caribisch Nederland vindt dat de zorg vooruit is gegaan. 
Deze vooruitgang is opgang gekomen door gezamenlijke inspanningen van 
zorgaanbieders, openbare lichamen en VWS om de zorg stapsgewijs te verbeteren. 
Op basis van het advies van de Commissie Goedgedrag (VWS (WZCN), 2014) heeft 
een accentverschuiving plaatsgevonden richting langdurige zorg. Het is van belang 
het toegenomen voorzieningenniveau te borgen. Daarnaast dienen voorzieningen 
verder uitgebouwd te worden, met name op terreinen waar pas de laatste jaren 
meer prioriteit aangegeven is, zoals de langdurige, ouderen- en gehandicaptenzorg. 
Het is hierbij van belang dat naast de zorgaanbieders, openbare lichamen en 
Nederlandse samenwerkingspartners, ook de zorgafnemers (patiënten/cliënten) in 
Caribisch Nederland beter worden betrokken bij het bepalen van de doelstellingen.  
 
 Prioriteit: kwetsbare groepen 
Diverse rapporten geven aan dat het beleid voor kwetsbare groepen, zoals kinderen 
en tienermoeders, gehandicapten en ouderen, nog niet voldoende is. Het is 
belangrijk dat het beleid voor deze groepen aandacht krijgt. Het landschap van de 
voorzieningen in Caribisch Nederland laat voor deze groepen nog leemtes zien. In 
veel gevallen is hier sprake van achterliggende sociaaleconomische problematiek, 
zoals dit ook wordt aangegeven in het rapport van de commissie Spies. Om te 
komen tot een effectief en efficiënt beleid, moet daarom sprake zijn van een 
integrale aanpak, waarbij niet alleen andere departementen betrokken zijn, maar 
ook het lokale bestuur en de zorgaanbieders. Een voorbeeld van een terrein waar 
deze samenwerking wenselijk is, is de aanpak kindermishandeling en huiselijk 
geweld. Het gaat dan om preventie en voorlichting, een laagdrempelige 
meldstructuur, adequate zorg en een veilige opvang van slachtoffers van huiselijk 
geweld en kindermishandeling. Ook de uitkomsten van het onderzoek naar de 
rechten van personen met een handicap zouden voortvarend opgepakt moeten 
worden.  
 
 
 
Pagina 77 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
Kinderombudsman (2015). Kinderrechtenmonitor 2015. 
Regioplan (2014). De aanpak van huiselijk geweld op de BES-eilanden 
RIVM (2015) Op weg naar een volksgezondheidsrapportage voor Caribisch Nederland. Een 
eerste inventarisatie van de mogelijkheden. 
Sigil Consulting Group (2015). Benchmarking of international rates of a sample of medical 
procedures. Report of results (TK 31568 nr. 159). 
Spies, mr. drs. J.W.E., e.a.(2015). Vijf jaar verbonden: Bonaire, Sint Eustatius, Saba en 
Europees Nederland Rapport van de commissie evaluatie uitwerking van de nieuwe 
staatkundige structuur Caribisch Nederland. 
 DSP-groep (2015). Vijf jaar Caribisch Nederland, Werking van de nieuwe bestuurlijke 
structuur. 
Pro facto (2015). Vijf jaar Caribisch Nederland, De werking van wetgeving. 
Sociaal en Cultureel Planbureau (2015). Vijf jaar Caribisch Nederland, Gevolgen voor de 
bevolking. 
Stichting Jeugdformaat (2009). Advies preventie en jeugdzorg Bonaire, Statia en Saba. 
SVP-CN (2015). Jaarverslag 2014 Stichting Verslavingszorg en Psychiatrie Caribisch 
Nederland.  
Unicef (2013). Kind op Bonaire, Sint Eustatius en Saba: Kinderrechten in Caribisch 
Nederland. 
PWC (2014). Visie op het zorgaanbod van Saba. 
Veen, drs. J.A.H. van (2012). Ouderenzorg in Rincon Bonaire, een kans op een betere 
toekomst voor ouderen op heel Bonaire. 
Veen, drs J.A.H. van (2012). Kansen voor betere ouderenzorg op de Bovenwindse eilanden 
Saba en St. Eustatius. 
ViaMedica (2009). Specialistische zorg op maat voor Bonaire. Deel 1 Contourennota. 
ViaMedica (2009). Organisatie medisch specialistische zorg voor Saba en St. Eustatius. 
VWS (2008). Plan van aanpak voor jeugd en gezin op Bonaire, St. Eustatius en Saba 
(BES-eilanden). 
VWS (2009). Alle kansen voor alle kinderen op de BES-eilanden.  
VWS (2010). Besluit Zorgverzekering BES (Stb 2011-3). 
VWS (2012). Brief van de minister van Volksgezondheid (TK. 31568 nr. 126). 
VWS (2013). Verslag van een schriftelijk overleg (TK 31568 nr. 129) 
VWS (2014). Besluit van 24 januari 2014 houdende aanpassing van het Besluit  
 publieke gezondheid vanwege een meldingsplicht voor dengue (stb. 2014-56). 
VWS (2014). Besluit van 4 juli 2014, houdende aanpassing van het Besluit publieke 
gezondheid vanwege een meldingsplicht voor chikungunya (stb. 2014-278). 
VWS (WZCN) (2014). Advies Werkgroep Zorg Caribisch Nederland (TK 31568 nr. 135). 
VWS (2014). Verslag van een algemeen overleg (TK 31568 nr.142). 
VWS (2015). Onderlinge regeling als bedoeld in artikel 38, eerste lid, van het Statuut voor 
het Koninkrijk der Nederlanden regelende de samenwerking op het gebied van de 
implementatie van de Internationale Gezondheidsregeling tussen Nederland, Aruba, 
Curaçao en Sint Maarten. 
  
 
Pagina 79 van 81 

Beleidsdoorlichting gezondheidszorg, jeugdzorg en publieke gezondheidszorg 
in Caribisch Nederland 
 
 
RPE     Regeling periodiek evaluatieonderzoek 
SCP     Sociaal en Cultureel Planbureau 
SHCH    Saba Health Care Foundation 
SOA     Seksueel overdraagbare aandoening 
Staat VenZ  Staat van Volksgezondheid en Zorg 
SVB      Sociale verzekeringsbank 
SVP-CN   Stichting Verslavingszorg en Psychiatrie Caribisch Nederland 
TK      Tweede Kamer 
VN      Verenigde Naties 
VTV     Volksgezondheid Toekomst Verkenningen 
VU      Vrije Universiteit Amsterdam 
VWS     Ministerie van Volksgezondheid, Welzijn en Sport 
Wet BIG   Wet op de Beroepen in de Individuele Gezondheidszorg 
WHO     World Health Organization 
Wpg     Wet publieke gezondheid 
WZCN    Werkgroep Zorg Caribisch Nederland 
ZIROP    Ziekenhuis Rampenopvangplan 
ZVK     Zorgverzekeringskantoor  
Zvw     Zorgverzekeringswet 
 
 
 
Pagina 81 van 81 

