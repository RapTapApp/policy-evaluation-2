 
 
 
 
 
 
 
 
 
 
 
Verantwoording van het Nationaal Comité 
Viering 200 jaar Koninkrijk 

 
De grote diversiteit in de samenstelling van het Nationaal Comité heeft erin geresulteerd dat 
een programma kon worden samengesteld dat een breed publiek uit alle lagen van de 
bevolking kon aanspreken. Het was nadrukkelijk de bedoeling van het kabinet dat deze 
viering, méér dan die in 1963, dicht bij de mensen zou staan. 
In de periode juli 2011 tot eind 2015 vergaderde het Nationaal Comité 37 maal. 
Namens de Minister-President en namens de Minister van Binnenlandse Zaken en 
Koninkrijksrelaties werden adviserende leden en plaatsvervangend adviserende leden aan 
het Comité toegevoegd. 
Wijze van werken 
De eerste taak van het N.C. was de opdracht van het kabinet te vertalen in een inhoudelijk  
programma. Daartoe is begonnen met een uitvoerige brainstormsessie waarin is nagegaan  
welke verworvenheden in de viering centraal zouden moeten komen te staan. Er werd 
gekozen voor een vijftal verworvenheden die speciale aandacht zouden moeten krijgen. 
Uiteraard zijn er meer, maar de viering moest wel enige focus hebben.  
 
 
3 
 

wordt in Maastricht het jaarlijkse Preuvenemint georganiseerd. Dat kon goed worden 
geïntegreerd in de viering. 
Ruimte voor actief burgerschap werd er in de loop van de afgelopen 200 jaar geschapen 
door de introductie van het recht op vereniging en vergadering in 1848 in de Grondwet en in 
april 1855 in de wet. April 2015 werd daarom het moment voor deze verworvenheid. Als 
locatie kozen we voor Zwolle, de stad van de belangrijkste auteur van de grondwet van 
1848, J.R. Thorbecke. En met de keus voor Maastricht en Zwolle wilde het N.C. ook duidelijk 
maken dat het een viering is voor het hele land en niet alleen voor de Randstad. We konden 
in Zwolle gebruik maken van de infrastructuur die al aanwezig was voor het 
Bevrijdingsfestival dat 10 dagen later op het terrein de Weezenlanden zou worden 
gehouden. 
Beginnen in de Hofstad betekent uiteraard eindigen in de Hoofdstad. In Amsterdam stond de 
eenheid in verscheidenheid centraal. Op 21 september 1815 werd Koning Willem I 
ingehuldigd in Brussel. De herdenking van dat moment zou ook het einde zijn van de viering. 
Alle evenementen in Nederland die door het N.C. werden georganiseerd, zijn op zaterdagen 
gehouden. Zaterdag 26 september 2015 werd daarmee de aangewezen datum om de viering 
af te sluiten. 
Het Koninkrijk omvat méér dan alleen het land Nederland. Daarom wilde het N.C. ook heel 
graag een evenement organiseren in het Caribisch deel van het Koninkrijk. De keuze viel  
uiteindelijk op Sint Maarten waar in mei 2014 het Koninkrijks Jeugd Parlement werd 
gehouden. 
 
5 
 

 
 
In de middag was er de officiële opening in de Ridderzaal met een inhoudelijk programma. 
De vijf verworvenheden werden daar op verschillende, artistiek verantwoorde manieren 
onder de aandacht gebracht. Het speciaal voor deze viering door Carl Wittrock 
gecomponeerde stuk ‘Van Oranje’ ging daar in première. De speciaal voor deze gelegenheid 
geschreven herdenkingsbundel: ‘Een nieuwe staat’, werd aan Z.M. de Koning aangeboden. 
Ook bij dit deel was het koningspaar dus aanwezig, nu in gezelschap van Prinses Beatrix. 
In de avond was er een feestelijk muzikaal programma in het Circustheater in Scheveningen. 
Hierbij was de vrijwel voltallige koninklijke familie aanwezig. Alle drie de programma- 
onderdelen van deze dag zijn rechtstreeks uitgezonden door de publieke omroep. Naar de 
beide uitzendingen overdag keken met elkaar bijna 900.000 mensen. Het avondprogramma 
in het Circustheater werd bekeken door 1,7 miljoen mensen. 
29 maart 2014 | Grondwetfestival 
Op deze dag is het precies 200 jaar geleden dat de Grondwet van 1814 in werking trad. Een 
aanleiding voor het Nationaal Comité een programma te organiseren waarin het publiek op 
speelse wijze in contact wordt gebracht met de inhoud van de Grondwet. De meeste 
instituties die in de Grondwet hun basis vinden, staan in Den Haag. En het N.C. heeft hen 
gevraagd op die dag hun deuren te openen en het publiek inzicht te geven in hun 
werkzaamheden en in hun betekenis. Op deze manier kon het functioneren van de 
7 
 

De teams kwamen uit Nederland, Curaçao, Aruba, Sint Maarten en er was een gemengd 
team met jongeren uit Bonaire, Sint Eustatius en Saba. De debatten tussen deze teams 
waren buitengewoon geanimeerd en op een hoog niveau.  Prinses Beatrix woonde dit 
evenement bij.  
Zij opende het KJP en was ook aanwezig bij het aanbieden van de eindresultaten. Zij volgde 
een deel van de debatten en heeft tijdens die dagen met alle teams van  jongeren 
gesproken. Zij nam ook als eerste de slotverklaring in ontvangst.  
In die slotverklaring deden de deelnemers enkele concrete voorstellen voor het aanpakken 
van vraagstukken die met name de jongeren in het Koninkrijk raken. Het betreft 
vraagstukken rondom onderwijs en cultuur, kinderrechten en duurzaamheid. Zo pleiten de 
deelnemers aan het KJP er voor dat het KJP een Koninkrijks Carrière Website zal ontwikkelen 
met daarin opgenomen een mentor- en buddysysteem om aanstaande studenten op de 
eilanden te helpen een goede studiekeuze te maken. Verder pleiten zij ervoor dat er meer 
samenwerking moet komen bij opleidingsinstituten in het hoger onderwijs tussen de 
verschillende landsdelen om de studieschuld te verminderen en studenten beter voor te 
bereiden op hun toekomstige carrière. Daarmee kan voortijdige uitval van de studenten van 
de eilanden in Nederland worden verminderd.  Het KJP wil  starten met een Kingdom Youth 
Channel op YouTube waar jongeren zelf gaan zorgen voor populaire video’s die voor meer 
bewustwording zorgen bij jongeren over de andere landsdelen. 
30 augustus 2014 | Hello World! 
Op deze dag vond het vierde nationale evenement plaats in Maastricht onder het motto: 
‘Hello World’. Het thema Internationale oriëntatie stond daar centraal. Voor dit evenement 
waren de staatshoofden van onze buurlanden uitgenodigd. Bondspresident Gauck was 
aanwezig, de Koning en Koningin van België en de Groothertog en Groothertogin van 
Luxemburg. Uiteraard was het Nederlandse Koningspaar aanwezig als gastheer en 
gastvrouw. De buitenlandse gasten werden op de Markt van Maastricht eerst getrakteerd op 
een muzikaal-cultureel programma. Het was een muzikale show rondom creaties van de 
ontwerper Peter George d’Angelino Tap die de Europese rivieren (als verbinding tussen de 
Europese landen) als leidend thema hadden.  
9 
 

25 april 2015 | Lang leve de Club 
 
Op deze dag organiseerde het N.C. het festival: ‘Lang leve de club’ op het 
evenemententerrein de Weezenlanden achter het provinciehuis. De waarde van het 
verenigingsleven en van de activiteiten die vrijwilligers ontplooien daarin stonden centraal 
op dit evenement. De vrijheid van vereniging en vergadering is één van de verworvenheden 
die wij in de afgelopen tweehonderd jaar hebben bereikt. Het evenement was bedoeld voor 
al die vrijwilligers die het verenigingsleven dragen en mogelijk maken. Voorbeeldvrijwilligers 
werden in het zonnetje gezet en konden verwend worden. De dag begon met een 
inhoudelijk symposium onder de titel: De toekomst van de club. In een aantal interactieve 
deelsessies werd stil gestaan bij de club van de toekomst. Josje den Ridder van het Sociaal en 
Cultureel Planbureau  (SCP) presenteerde een instructieve bijdrage over de huidige stand 
van het verenigingsleven in ons land. N.C.-lid Henk te Velde schetste voor de aanwezigen de 
historische context. 
 
Op het evenemententerrein was inmiddels het buitenprogramma begonnen. Ongeveer 60 
organisaties droegen zorg voor een zeer afwisselend programma waarin activiteiten van die 
organisaties werden getoond en waaraan de bezoekers van het festival actief konden 
deelnemen. Een dertig meter lange taart stond klaar om te worden uitgedeeld aan de 
bezoekers. Z.M. de Koning en de H.M. de Koningin, die ook aanwezig waren, deelden de 
eerste stukken taart uit als bedankje aan de vele aanwezige vrijwilligers.  
11 
 

Nevenactiviteiten 
In opdracht van het Nationaal Comité schreef de componist Carl Wittrock een muziekstuk 
dat geschikt is voor verschillende soorten orkesten (harmonie, symfonie, brassband en 
fanfare). Ook is er een versie voor carillon verschenen. De muziek werd gratis ter beschikking 
gesteld, zodat ieder orkest dat dit wilde het stuk kon gaan uitvoeren. Om dat te stimuleren 
schreef het N.C. een wedstrijd uit. Het ensemble dat het stuk op de beste en meest creatieve 
wijze wist uit te voeren mocht het nogmaals komen doen tijdens het slotevenement. Op een 
heel natuurlijke wijze werd zo de viering onder de aandacht gebracht van een breed publiek.  
De fotojournalist Bert Verhoeff maakte een fotoboek waarin hij op subtiele wijze Nederland 
en zijn bewoners wist te portretteren. Van de foto’s uit dit boek is een expositie gemaakt die 
op verschillende plaatsen in het land te zien is geweest.  
 
Aan het begin van de viering kwam het boek: ‘Een nieuwe staat’ uit, het officiële 
gedenkboek van de viering dat in opdracht van het N.C. is geschreven. Het boek maakt 
duidelijk dat de erfenis van tweehonderd jaar Koninkrijk een aaneenschakeling is van 
pogingen om vorm te geven aan de staat; pogingen die tot op de dag van vandaag doorgaan. 
Zoals hiervoor reeds gemeld, werd het eerste exemplaar aangeboden aan Z.M. de Koning bij 
de officiële start van de viering. Naar aanleiding van de verschijning van dit boek 
organiseerde de WRR een symposium over de contouren van de derde eeuw van het 
Koninkrijk der Nederlanden. 
13 
 

bedrag is besteed aan apparaatskosten, de huisvesting en de salarissen van het 
projectbureau, de ict ondersteuning voor telefoonverkeer en website, de kosten van het 
N.C. zelf, en kosten voor de ‘overall’ communicatie. 
Het was de opdracht aan het N.C. de viering zo breed mogelijk te trekken. Daarom is er veel 
tijd en mankracht geïnvesteerd in contacten met alle mogelijke partners. Het moge duidelijk 
zijn dat de 6 evenementen, waarvan eerder sprake was, niet voor het genoemde bedrag van 
€ 2,27 miljoen gerealiseerd konden worden. Daarnaast waren er bijdragen van verschillende 
fondsen (vfonds, Oranjefonds, Fonds 1818, Prins Bernhard Cultuurfonds) die met elkaar 
opliepen tot het substantiële bedrag van € 330.000. 
Ook het bedrijfsleven toonde zich betrokken. Voor verschillende evenementen is vanuit het 
bedrijfsleven een bedrag bijeen gebracht van € 300.000. Ook voor het slotevenement is 
vanuit het bedrijfsleven een grote bijdrage geleverd. Deze bijdrage van ruim € 800.000 is 
rechtstreeks aan de producent ten goede gekomen en komt daarmee niet voor in de boeken 
van het N.C.  
Andere overheden (provincies en gemeenten) hebben ook een bijdrage geleverd aan  het 
dekken van de kosten van de evenementen, al met al tot een totaal bedrag van € 164.000. 
Daarnaast zijn er nog allerlei bijdragen ‘in natura’ geweest van departementen, door 
personeel ‘om niet’ ter beschikking te stellen, en van gemeenten en provincies om een deel 
van de kosten rechtstreeks te financieren. Dat is buiten de boeken van het N.C. om gegaan. 
Het is dan ook moeilijk te zeggen om welk bedrag dit gaat in zijn totaliteit. Maar bij 
benadering gaat het om een bedrag van ruim € 500.000. 
Alle andere activiteiten die in het land zijn georganiseerd door lokale comités en stichtingen 
zijn door deze organisatoren zelf betaald. Aan die activiteiten heeft het N.C. geen financiële 
bijdrage geleverd. 
Ondersteuning 
Het Nationaal Comité bezat, zoals hiervoor gemeld, geen eigen rechtspersoonlijkheid, maar 
werd om praktische redenen beheersmatig ondergebracht bij ProDemos, het Huis voor 
democratie en rechtsstaat. Het N.C. werd ondersteund door een projectbureau met 
personeel van verschillende departementen dat was gedetacheerd bij ProDemos. Fysiek 
vond het projectbureau ook onderdak bij ProDemos en later bij de Hoge Raad. Het 
projectbureau werd aangestuurd door de secretaris van het N.C., de heer J. Veen. Wel is het 
aan te bevelen vooraf goed na te gaan welke competenties binnen een projectbureau 
aanwezig dienen te zijn. Nu gebeurde dat gaandeweg. 
 
15 
 

  
Het Koninkrijks Jeugdparlement is niet groots opgepakt door de Nederlandse media, de 
lokale- en social media en de media op de Antillen hebben wel veel aandacht besteed aan de 
jeugddebatten. Er is veel tijd en aandacht uitgegaan naar de relaties met de media. Dat heeft 
voor, tijdens en na elk evenement, en bij alle initiatieven in het land, tot zeer veel  gratis 
publiciteit geleid. Ten behoeve van de communicatie is er ook onderzoek gedaan. Ruim voor 
de viering en na ieder evenement is een representatieve steekproef gehouden over de 
bekendheid met de viering en de inhoudelijke componenten daarvan. De communicatie van 
het Nationaal Comité is naar aanleiding van die uitkomsten regelmatig aangepast door 
middel van het bijsturen van strategie, boodschappen, uitingen en inzet van middelen. De 6 
peilingen wezen uit dat de bekendheid met de viering van 200 jaar Koninkrijk tussen 2013-
2015 substantieel is gegroeid van 41% naar 50%. Over de afgelopen 2 jaar hebben 6 van de 
10 Nederlanders wel iets gehoord, gezien of gelezen over de viering. Bijna een kwart van de 
bevolking heeft een evenement bezocht. Uit onderzoek bleek ook dat twee derde van het 
Nederlands publiek in 2015 wist dat ons Koninkrijk in 1813 is ontstaan. Een grote 
meerderheid van de Nederlanders vond het belangrijk dat er tijdens de viering van 200 jaar 
Koninkrijk aandacht werd besteed aan onze democratische grondrechten en andere 
verworvenheden (80%), saamhorigheid (78%), de geschiedenis van ons land (75%). Ruim de 
helft dan de Nederlanders vond (56%) dat er vaker - ook los van de viering - aandacht zou 
moeten worden besteed aan de democratische verworvenheden van ons Koninkrijk. Bijna de 
helft van het Nederlands publiek vond dat we door de viering de geschiedenis van ons land 
beter leerden kennen (47%). Op de vraag of men zich door de viering meer met het 
Koninkrijk verbonden voelde, nam een krappe meerderheid een neutrale houding aan (52%). 
 
17 
 

mensen  die betrokken zijn bij de relaties met het Caribisch deel van het Koninkrijk. Het 
Koninkrijk zou wellicht meer gaan leven als dit Koninkrijksconcert een publiek karakter zou 
krijgen, en bijvoorbeeld een jaarlijkse gevarieerde show zou zijn van wat ons Koninkrijk aan 
talent te bieden heeft. Een show die dan ook rechtstreeks op de tv te zien zal zijn. 
 
De viering van 200 jaar Koninkrijk is ook een goede aanleiding nog eens goed na te denken 
over de gegroeide gewoonte het einde van de Franse overheersing eens in de 50 jaar te 
vieren/gedenken. Door dit éénmaal in de 50 jaar te doen, zal dit nooit een datum worden 
die in het collectieve geheugen van de Nederlandse bevolking zal indalen. Tot 1940 was er 
wel een Waterloo dag op 18 juni, ter herdenking van de Slag bij Waterloo. Dat was de 
vooroorlogse versie van onze huidige Bevrijdingsdag, al is die nooit zo massaal gevierd als 5 
mei nu. In een tijd van toenemende Europese integratie zien we een groeiende behoefte stil 
te staan bij onze nationale identiteit. Het lijkt het Nationaal Comité daarom wenselijk naar 
mogelijkheden te kijken om wat vaker stil te staan bij wat wij met elkaar hebben bereikt in 
ons Koninkrijk. Dat kan al dan niet in combinatie met andere vieringen. Maar dat zijn zaken 
die organisch moeten groeien. Het is goed als het gesprek daarover gevoerd gaat worden. 
Het N.C. heeft graag een aanzet willen geven tot dat gesprek. 
Tot slot nog een aantal overwegingen die dienstig kunnen zijn bij een volgende viering. De 
historische aanleiding is steeds geweest het herstel van onze nationale onafhankelijkheid. 
Maar die historische context kan niet los worden gezien en niet worden begrepen zonder 
ook stil te staan bij de periode die daar kort aan vooraf ging, de Bataafse Republiek. De 
aanwezigheid van het Koningspaar op de evenementen droeg bij aan het feestelijk karakter, 
maar legde de verantwoordelijkheid bij het N.C. duidelijk te maken dat het Koninkrijk méér 
is dan de monarchie. Een periode van twee  jaar is om historische redenen wel te begrijpen, 
maar levert wel een erg lange spanningsboog op. Een viering die een jaar duurt heeft dat 
risico minder. De spreiding van de activiteiten over het land voorkwam dat de viering werd 
gezien als een ‘randstadfeestje’. Het aansluiten bij reeds bekende activiteiten was een goede 
19 
 

Evenement Datum Locatie
Tentoonstelling beste Koninklijke Amateursvideos 06-02-13 Hilversum
Herdenking 200jrNL 18-02-13 Rheden
De laatste vriend van Napoleon 20-02-13 Delfzijl
Bijeenkomst mijlpalen 06-03-13 Dordrecht
Lezing over de Franse Tijd/200jrNL 07-03-13 Delft
Keti Koti Tentoonstelling 08-03-13 Purmerend
Tentoonstelling: Volendam in 200jrNL 18-03-13 Volendam
Tentoonstelling: de 200 jaar na Napoleon, 18-03-13 Zoeterwoude
Orgelconcert Minne Veldman 24-03-13 Zaltbommel
Expositie over Oranjes en de Pijpenmakerij 25-03-13 Amsterdam
Outdoor Kasteel Fair 30-03-13 De Steeg
Fototentoonstelling: Oud Oranje 11-04-13 Bussum
Tentoonstelling 200jrNL 12-04-13 Spijkenisse
Lied 18-04-13 Dordrecht
Win een fietsvakantie langs de Oranjeroute! 25-04-13
Tentoonstelling 'Hoog Bezoek' 25-04-13 Hengelo
Tentoonstelling: Leven met Oranjes 02-05-13
Lezing: 200jaarNL 03-05-13 Leiderdorp
Openluchtspel 05-05-13 Erp
Expositie Inhuldiging Nieuwe Kerk 10-05-13 Amsterdam
4 tentoonstellingen samenvattend voor 200jaarNL 15-05-13 Barendrecht
Lezing: 200jrNL en 200jr Protestantisme: hoe verder? 18-05-13 Dordrecht
Oranje en Kasteel Heeswijk 20-05-13 Heeswijk Dinther
Kostuumshow 27-05-13 Beilen
Huisjestentoonstelling 200jaarNl 09-06-13 Rockanje
Historische App - 200 jaar Nl + boek 18-06-13 Ermelo
Tentoonstelling ‘Leven met Oranje’ 21-06-13 Hilversum
Vieren bij onze oosterburen 21-06-13
Haagse Culturele Parade - thema: 200 jaar Koninkrijk 22-06-13 Den Haag
Tentoonstelling in een dorpskerk 29-06-13
Herdenking Slavernijverleden 150 jaar 01-07-13
Expositie 200jrNL 02-07-13 Colijnsplaat
Voorstelling Willem van Oranje 10-07-13 Haarlem
Museum Paulus van Daesdonck: de schijnwerper op ons heem 15-07-13
Tentoonstelling Kroonappels 01-08-13 Den Haag
Prijsvraag 14-08-13 Scheveningen
Geen Liefde Zonder Vrijheid 19-08-13
Thema Monumentendag geweid aan 200jaarNL - Macht en Pracht 01-09-13 Nederland
Tentoonstelling  1813-1913-2013 02-09-13 Zutphen
Tentoonstelling: Met koninklijke instemming 06-09-13 Heerenveen
Kunstcollectie Willem II 07-09-13 Dordrecht
Expositie: 'Op Soestdijk' 13-09-13 Baarn
Expositie Atelier Stawicki 13-09-13
Lezing: De magie van de Oranjes 17-09-13 Oss
Nationale Taptoe 17-09-13 Rotterdam
Lezing: de Oranjes: het geluk van het koninkrijk. 18-09-13 Utrecht
Historisch Festival & Archieftentoonstelling 200jrNL 22-09-13 Zoetermeer
Symposium: Twee Eeuwen Koningshuis 24-09-13
Opening tentoonstelling 200jaarNL 25-09-13 Barendrecht
Videoclip 200jrNL 26-09-13 Den Haag
Reizende tentoonstelling Voorne-Putten 27-09-13 Voorne-Putten
Lezing Koninkrijk der Nederlanden 27-09-13 Zwartsluis
200 jaar Koninkrijk bij historische Verenigingen 28-09-13
Prinsenmars: 200 jaar Koninkrijk der Nederlanden 29-09-13
Voorstelling: Drie vrouwen rond Koning Willem I 01-10-13
Schoolgoochelaar opent kinderboekenweek met thema 200jrNL 01-10-13 IJmuiden
Maand van de Geschiedenis - Thema Vorst & Volk 01-10-13
Alkmaars Ontzet thema 200jrNL 01-10-13 Alkmaar
Stadswandeling Tweehonderd jaar Koninkrijk  05-10-13
Lezing Vorst en Volk (200jrNL) 11-10-13 Katwijk
Weekendviering 200jaarNL 15-10-13 Veluwezoom
Elfde Ketelaarlezing 16-10-13
Kunstmoment Diepenheim: Nederlandschap 17-10-13 Diepenheim
Atlas der Neederlanden 18-10-13 Amsterdam
Wij Willem 19-10-13 Apeldoorn
De koningen die Nederland bouwden 20-10-13
De Oranjes en de Mariniers, wij gaan waar u ons vraagt 20-10-13 Rotterdam
Etalage contest 22-10-13 Den Haag
Lezing 200 jaar Koninkrijk 23-10-13 Oldambt
	1

Bewandel de Koninklijke route van Leusden naar Barneveld 22-02-14 Leusden
Van D'Ee tot Hontenisse, Rondje te Voet Zeeuws-Vlaanderen 2014 22-02-14 Eede
Concert Reformatorische Oratoriumvereniging ‘Cantate Domino’ 25-02-14
'Willem II - Koning en Verzamelaar' 05-03-14
Concert Christelijke Oratorium Vereniging Scheveningen: 200 jaar Koninkrijk 07-03-14 Den Haag
Expositie IQ kunst: Van Koning Willem I tot Koning Willem Alexander 07-03-14
Debat: 200 jaar Koninkrijk der Nederlanden, een omstreden verjaardag? 11-03-14
Koninklijke Klanken door Koninklijk Excelsior 15-03-14 Den Haag
Bewandel de Koninklijke route van Barneveld naar Kootwijk 21-03-14 Barneveld
Bewandel de Koninklijke route van Kootwijk naar Apeldoorn 22-03-14 Kootwijk
Tentoonstelling NL terug in Den Haag 28-03-14 Den Haag
10 x Willem 31-03-14 Den Haag
Concert Gouda's Harmonie de Pionier 05-04-14 Gouda
Filmfestival Zeeuws-Vlaanderen 08-04-14 Terneuzen
Marathon Zeeuws-Vlaanderen 19-04-14 Hulst
Dagtocht Oranjestad Buren 23-04-14 Buren
Dagtocht: Inval van de Kozakken 23-04-14
De bevrijdende kracht van zingen! 25-04-14 Zwolle
70 jaar bevrijding Zeeuws-Vlaanderen 'Van Oost naar West' 03-05-14 Hulst
Van D'Ee tot Hontenisse, Rondje te Voet Zeeuws-Vlaanderen 2014 03-05-14 Eede
Euregionaal Kamermuziek Festival 09-05-14
Tentoonstelling: Haarlemse Hofleveranciers 10-05-14 Haarlem
Uitvoering: 200 jaar Koninkrijk in Dorpskerk Beekbergen 10-05-14 Beekbergen
Van D'Ee tot Hontenisse, Rondje te Voet Zeeuws-Vlaanderen 2014 17-05-14 Eede
Nationaal evenement: Koninkrijksjeugdparlement 19-05-14 Sint Maarten
18e handelsmissie: Duurzaam zakendoen tussen het Koninkrijk der Nederlanden en de Caribische regio 21-05-14
Viering 200 jaar Koninkrijk in Apeldoorn van start 23-05-14 Apeldoorn
Het vergeten Bevrijdingsfestival Delfzijl 24-05-14 Delfzijl
Bathmen spant de kroon 29-05-14 Bathmen
Fietstocht: ANWB Koninklijke Fietsdag 29-05-14 Wassenaar
Maastreechter Staar geeft concert “200 jaar Koninkrijk” 31-05-14 Maastricht
Festival over de verworvenheden in 200 jaar Koninkrijk 01-06-14 Apeldoorn
Historisch Café Apeldoorn 06-06-14 Apeldoorn
Geschenken voor Willem III. Kunstenaars eren de koning 07-06-14 Delft
CN expo: Dit is DE plek 12-06-14 Den Haag
Herdenking: Afschaffing slavenhandel 14-06-14 Den Haag
Concert Muziekvereniging Roosendaal in kader 200 jaar Koninkrijk 14-06-14 Roosendaal
Tuinconcert Dordrechts Museum 28-06-14 Dordrecht
Tentoonstelling: In de voetsporen van het Nederlandse Koninghuis 01-07-14 Goor
200 jaar Koninkrijk in Centre Céramique in Maastricht 01-07-14 Maastricht
Studenten kunstacademie exposeren in tramtunnel 07-07-14 Den Haag
Tentoonstelling: Het Beleg van Gorinchem 1813-1814 12-07-14 Gorinchem
Zomermanifestatie ‘Fier op Zeeuws-Vlaanderen!’ 20-07-14 Breskens
Zwemwedstrijd Vlissingen – Breskens over de Westerschelde 20-07-14 Vlissingen
Langs Oude en Nieuwe Hollandse Waterlinie 25-07-14 Gorinchem
Kunstmanifestatie Dijken van Wijven 28-07-14 Sas van Gent
200 jaar Prinsjesdag 07-08-14 Den Haag
Concert in de Grote Kerk te Dordrecht  in kader van 200 jaar Koninkrijk 23-08-14 Dordrecht
Fraeylema Koetsentocht 06-09-14 Slochteren
Prinsjesfestival 2014 in teken van 200 jaar Prinsjesdag 11-09-14 Den Haag
200 jaar (schilder)kunst 13-09-14 Dordrecht
Toekomstsymposium Zeeuws-Vlaanderen 19-09-14 Terneuzen
Slotmanifestatie 200 jaar Zeeuws-Vlaanderen 20-09-14 Sas van Gent
Doe den tap toe! 25-09-14 Rotterdam
Onthulling: Berliner Gedenktafel voor Koning Willem I 01-10-14 Berlijn
Lid Nationaal Comité Henk te Velde bij Oranjecongres 11-10-14 Dordrecht
Onthulling monument Vreeland 17-10-14 Vreeland
Wegwijs 2014! in teken van 200 jaar Koninkrijk 21-10-14 Rotterdam
Debat: Koning Willem I en koning Willem II en de rol van het Belgische orangisme in de volhardingspolitiek 01-11-14
Jozias van Aartsen opent ‘Lessen uit het verleden, uitdagingen voor de toekomst’ 05-11-14 Den Haag
200 jaar Koninkrijk centraal op bijzonder concert in Krimpen aan den IJssel 14-11-14 Krimpen aan den Ijssel
Wij Koninkrijk der Nederlanden 20-11-14 Dordrecht
Uniek Matinée Royale d’Opéra in De Oranjerie Roermond 30-11-14 Roermond
Unieke expositie: Á la carte aan het hof 14-12-14 Apeldoorn
 Tentoonstelling: Twee eeuwen leven in het Koninkrijk in beeld 20-12-14 Rotterdam
Publieksdag UCEMS: De Oranjes en de weg naar de monarchie 17-01-15 Utrecht
Expositie van Phanta Rhei project 23-01-15 Den Haag
Lentetuin viert 200 jaar Koninkrijk 05-03-15 Breezand
Vorstelijk Tafelen in Oldambt 05-03-15 Westerlee
	3

Bijlage 2: Lijst van publicaties. 
Naam publicatie Naam auteur Naam uitgever 
   
Een nieuwe staat (officieel Ide de Haan, Henk te Velde, Prometheus/Bert Bakker 
jubileumboek) Paul den hoed 
Oranje op het veen Winnie Hofstra  
Het (on) Verenigd koninkrijk Remieg Aarts Ons erfdeel 
Prins Frederik der Nederlanden Anton van de Sande Van Tilt 
Nassau en Oranje in Emerentio van Heuven-van Verloren 
gebrandschilderd glas 1503- Nes 
2005 
Waterloo Ben Schoenmaker, Jeroen van Boom 
Zanten, Jurriën de Jong 
Ambtenaren! Davied van Berloo, Jeroen Sdu 
Pepers 
Vorstelijk Limburg  Provincie Limburg 
Onze slag bij Waterloo Louis Ph. Sloos Van Tilt 
Een innige vereeniging Wilfried Uitterhoeve Van Tilt 
Een nieuw koninkrijk, een Eveline Koolhaas-Grosveld, ANV 
nieuwe kunst (dvd) Anna Rademakers 
Behoedzaam bestuur  Roel Pats, Nico Randeraad Primavera Pers 
Van pottenkijker tot boegbeeld Bob Roelofs, Jonn van Zuthem Matrijs 
Het Koninkrijk (dvd)  NOS webshop 
Fietsroutes door Haarlem en  Provincie Noord-Holland 
Amsterdam 
Vorstelijk tafelen in Nederland Nico de Rooij  
200 jaar Koninkrijk der Arnout van Cruyningen Omniboek 
Nederlanden 
30 oranjesteden in 21 Tom Boudewijns  
toertochten 
Staatsregeling voor het Joost Rosendaal Van Tilt 
Bataafse volk 1798 
200 jaar Koninklijke Landmacht Ben Schoenmaker  
Capitool reisgids:  In het Tineke Zwijgers en Dorien  
voetspoor van de Oranjes Koppenberg 
Koninklijke wegen Charlotte Bogaert Kiek 
Arnhem 1813 Onno Boonstra e.a. Verloren 
Thema tijdschrift 1813  Stichting Thema tijdschriften 
Vrij Bianca Mastenbroek De vier windstreken 
200 jaar Koninkrijk: Religie, Sophie van Bijsterveld en Wolf legal Publishers 
staat en samenleving Richard Steenvoorde (red). 
De Republiek van Oranje,  Boom 
1813-2013 
Hofpredikers in de Janneke de Jong-Slagman Verloren 
negentiende eeuw 
De kroon op Oranje Arnout van Cruyningen  
De gebroeders van Hogendorp Edwin van Meerkerk Atlas Contact 
Ware grootheid, schamele Paul van der Steen Balans 
kleinte 

Bijlage 3: toespraak voorzitter  N.C. op 26 september 2015 in Carré. 
 
"Majesteiten, Koninklijke Hoogheid, Excellenties, Dames en Heren, 
Als Nationaal Comité hebben we de afgelopen twee jaar een bijzondere reis gemaakt. Een reis door 
het Koninkrijk. Een reis door de tijd. Met Koninklijke aanwezigheid op de plaatsen die we onderweg 
aandeden. We zijn daar Zijne Majesteit de Koning, Hare Majesteit de Koningin en Hare Koninklijke 
Hoogheid Prinses Beatrix oprecht dankbaar voor. 
Het was een reis die ons deed beseffen hoe uniek ons Koninkrijk eigenlijk is. En die ons liet zien hoe 
krachtig, smaakvol en veelkleurig de eenheid in verscheidenheid is, die ons Koninkrijk zo kenmerkt. 
En wat kwamen we onderweg veel bijzondere, creatieve en boeiende mensen tegen. 
Op Scheveningen. In Den Haag. Op Sint Maarten. In Maastricht. In Zwolle. En ook vanavond weer in 
Amsterdam. Fijn dat u er bent!  Velen van u droegen ieder op geheel eigen wijze een steentje bij aan 
onze viering. 
Het was ook een reis die in zekere zin een reflectie was van de tijd waarin we leven. "Er is iets 
vreemds aan de hand met de herdenkingen van 1813." Dat stelt historicus en lid van ons Nationaal 
comité, Henk te Velde, in ons boek "Een Nieuwe Staat" Hij beargumenteert dat de 1813-
herdenkingen, iedere 50 jaar, meer zeggen over de tijd waarin ze worden gehouden, dan over 1813 
zelf. En als onze opvolgers in 2063 terugblikken op deze viering van 200 jaar Koninkrijk, komen ze 
waarschijnlijk tot dezelfde conclusie. Is dat erg vroeg ik me af? Nee, ik denk dat het goed is om 
minstens één keer in de 50 jaar stil te staan bij de vraag hoe het er voor staat in ons land, of beter: in 
ons Koninkrijk. 
Toen we twee jaar geleden vertrokken was onze samenleving behoorlijk somber gestemd vanwege 
de economische crisis.  Kan – en mag - je dan feestvieren? Natuurlijk!  Er was behoefte aan 
optimisme, aan geloof in de kracht van ons Koninkrijk.  De viering moest vrolijk zijn.  Een feest. 
Maar wel een feest met inhoud. Die inhoud - we noemden dat de vijf verworvenheden- hebben we 
steeds laten terugkomen bij de door ons georganiseerde nationale evenementen. Iedere keer met 
een historische aanleiding als basis. 
Zo kwamen we op onze slogan ‘Nederland is jarig. 200 jaar! Vrij en verbonden door gelijke rechten 
en plichten. Laten we dat samen vieren’. 
Even een kort stukje geschiedenis. Op 30 november 2013 was het 200 jaar geleden dat Nederland - 
na een periode van inlijving bij Frankrijk - zijn onafhankelijkheid herkreeg.  Nederland maakte 
daarmee een nieuwe start als eenheidsstaat.  De terugkeer van de Prins van Oranje leidde 
uiteindelijk op basis van een nieuwe grondwet tot zijn inhuldiging als Koning Willem I te Brussel op 
21 september 1815. Wij besteden daar vandaag op 26 september, hier in Amsterdam, aandacht aan. 
Nederland was in 1813 nog lang geen democratie.  In de twee eeuwen daarna kregen het 
democratisch bestel en de rechtsstaat de vorm die we nu hebben.  Nederland was wel meteen een 
Europese schepping.  De Europese mogendheden herstelden de Nederlandse onafhankelijkheid en 
de positie van het Koninkrijk der Nederlanden in Europa en daarbuiten.  Die positie werd in 1815, na 
de slag bij Waterloo, door het Weens congres opnieuw vastgesteld. 

- We gingen ook naar Zwolle, de geboortestad van Thorbecke. Hier stond vrijheid van vereniging en 
vergadering centraal. En daarbij wilden we vooral de belangrijke rol van vrijwilligers markeren. 
Vandaag zijn we in Amsterdam. Het afsluitende evenement voor ons Nationaal Comité. 
De inhuldiging van Willem I is de historische aanleiding.  En eenheid in verscheidenheid staat 
centraal. 
Voordat ik daar nog iets over zeg, wil ik iedereen bedanken die heeft meegewerkt. De sponsoren bij 
alle evenementen, dus ook vandaag. Zonder u had het niet gekund! Al die mensen die zelf grotere en 
kleinere evenementen organiseerden.  Van ‘Bathmen spant de Kroon’, via ‘Koninklijk Apeldoorn’ en 
Zeeuws Vlaanderen tot op Aruba.  Wat heb ik een bewondering voor al uw inzet. 
Dames en heren, 
We wilden een feest met inhoud organiseren.  Een formule die volgens mij is aangeslagen.  We zien 
met genoegen dat sommige activiteiten een vervolg krijgen. 
Neem het grondwetfestival. De gemeente Den Haag heeft samen met Prodemos en het ministerie 
van Binnenlandse Zaken en Koninkrijksrelaties het initiatief genomen om in het laatste weekend van 
maart een jaarlijkse Grondwet-dag in te stellen. En mag het dan misschien één keer per vijf jaar wat 
groter zijn? Bijvoorbeeld met de openstelling van Catshuis, zoals afgelopen jaar? 
Ook het Koninkrijksjeugdparlement krijgt een vervolg, zoals het er nu naar uitziet in 2016 op Aruba.  
De nieuwe voorzitter Marifer Broca vertelt straks over haar droom voor het Koninkrijk. 
En de officiële compositie "Van Oranje" van Carl Wittrock, net zo prachtig gespeeld door het Frysk 
Jeugdorkest, wordt steeds meer in het repertoire van orkesten opgenomen.  
Prachtig. 
Het Nationaal Comité zal haar ideeën voor de toekomst van deze viering in een officiële eindverslag 
presenteren. U hoort daar nog over. We bieden het aan het eind van het jaar aan het Kabinet aan. 
Maar eerst hebben we hier ons slotfeest. Eenheid in verscheidenheid staat vandaag centraal. In ons 
Koninkrijk komt een veelheid aan culturen, levensstijlen, dialecten, tradities, overtuigingen en 
meningen op weinig vierkante kilometers samen. En toch kunnen we daar ruimte aan bieden. 
Ruimte is voor mij de sleutel. Ruimte om verschillend te kunnen zijn. Ruimte om jezelf te kunnen zijn. 
Ruimte om samen een Koninkrijk te zijn. Ruimte om samen de verbinding te zoeken. Ruimte om 
samen ergens voor te staan. 
Dames en heren, 
Ik begon mijn toespraak met het beeld van de reis. Een reis die we gemaakt hebben omdat het 
belangrijk is één keer in de 50 jaar stil te staan bij de vraag hoe we ervoor staan in het koninkrijk. 
We zijn van ver gekomen. Uit een tijd waarin vrijheid niet vanzelfsprekend was.  Een tijd waarin er 
werd gestreden voor democratie. Maar hoe ver zijn we nu?  Is het af? Zijn we klaar? Kunnen we 
eenheid in verscheidenheid echt vieren? Jazeker! De belangrijkste les uit die 200 jaar is dat we aardig 
op weg zijn, maar dat die weg voortdurend onderhoud nodig heeft. Dat hebben we met de viering 
van 200 jaar Koninkrijk hopelijk laten zien. 

