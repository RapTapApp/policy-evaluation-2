 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Jaarwerkprogramma 
 
 
 
Toezicht Jeugd 2016 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Inhoudsopgave 
1  Voorwoord ................................................................................................................... 2 
2 Hoe houdt de inspectie toezicht? ................................................................................. 4 
2.1 Vertrouwen waar het kan, handhaven waar het moet ............................................... 4 
2.2 Toetsingskaders en risicogebaseerd toezicht ........................................................... 5 
2.3 Onaangekondigd toezicht en stapsgewijs toezicht .................................................... 6 
2.4 De inspectie en haar omgeving .............................................................................. 7 
2.4.1 Samenwerking met andere toezichthouders .................................................... 7 
2.4.2 Inspectieraad en EPSO ................................................................................. 8 
2.4.3 Nationaal Preventie Mechanisme ................................................................... 8 
3 Wat gaat de inspectie doen in 2016? ......................................................................... 10 
3.1 Niet geprogrammeerd  toezicht ........................................................................... 10 
3.1.1 Toezicht naar aanleiding van calamiteiten en geweld ..................................... 10 
3.1.2 Toezicht naar aanleiding van signalen van burgers, professionals en gemeenten 10 
3.2 Geprogrammeerd toezicht .................................................................................. 11 
3.2.1 Regiotoezicht ............................................................................................ 11 
3.2.2 Meldpunt Veilig Thuis ................................................................................. 12 
3.2.3 Voorkomen seksueel grensoverschrijdend gedrag .......................................... 12 
3.2.4 Meldcode huiselijk geweld en kindermishandeling .......................................... 12 
3.2.5 Jeugdgezondheidszorg ............................................................................... 12 
3.2.6 Jeugdreclassering ...................................................................................... 13 
3.2.7 Keurmerkinstituut ..................................................................................... 13 
3.2.8 Raad voor de Kinderbescherming ................................................................ 13 
3.2.9 Maatwerkbenadering binnen justitiële jeugdinrichtingen ................................. 13 
3.2.10 Jongeren met een PIJ-maatregel binnen ggz-instellingen .............................. 13 
3.2.11 Halt ....................................................................................................... 14 
3.2.12 Caribisch Nederland ................................................................................. 14 
3.2.13 Veiligheid en kwaliteit opvang alleenstaande minderjarige vreemdelingen ....... 14 
3.2.14 Nieuwe toetreders jeugdhulp ..................................................................... 15 
 
 

die de ontwikkeling van het kind bedreigen. Hierdoor kan worden voorkomen dat kinderen en 
gezinnen onnodig en/of langdurig in zorg- en hulpverleningstrajecten terecht komen.  
Met de decentralisatie van de jeugdhulp, jeugdbescherming en jeugdreclassering naar de 
gemeenten (de transitie) komt ook de met de stelselwijziging beoogde transformatie of 
vernieuwing steeds meer op gang. De inspecties verwachten dat het veld komt tot een 
integraal/multidisciplinair, samenhangend aanbod van jeugdhulp. Hierbinnen moet er ruimte zijn 
voor vernieuwende initiatieven die leiden tot andere zorgvormen en manieren van zorgverlening, 
zoals de ontwikkeling van wijkteams in veel gemeenten.  
Wij realiseren ons dit en bij de inrichting van het toezicht geven wij hier ook ruimte voor. Dit laat 
onverlet dat ook bij deze nieuwe initiatieven sprake moet zijn van verantwoorde jeugdhulp. De 
hulp mag niet door een bepaalde kwaliteitsbodem zakken en de veiligheid van de kinderen mag 
nooit in het geding zijn. 
Ook in 2016 willen wij als inspecties een stabiele factor zijn voor de bestuurlijk 
verantwoordelijken, de professionals, de jeugdhulpaanbieders en de gecertificeerde instellingen. 
Maar wij zien - in lijn met de Visie landelijk toezicht op de jeugdhulp - vooral onze toegevoegde 
waarde in het bewaken van de kwaliteit van zorg voor de kinderen en gezinnen die van deze 
jeugdhulp, jeugdbescherming en jeugdreclassering gebruik maken.  
mw. drs. G.E.M. Tielen     mw. drs. J.F. de Vries      dhr. mr. J.G. Bos 
 Inspectie Jeugdzorg  Inspectie voor de Gezondheidszorg     Inspectie Veiligheid en Justitie 
3 

Dit vertrouwen in het lerend vermogen van de sector is echter slechts één kant van de medaille. 
Als de inspectie vaststelt dat het niveau van de zorg onvoldoende is of als zij risico’s ziet, dan 
grijpt zij in bij de aanbieder of individuele beroepsbeoefenaar. Op basis van de Jeugdwet heeft de 
inspectie hierbij de beschikking over een aantal interventies. De interventiepiramide in figuur 1 
maakt duidelijk dat sprake is van escalerende interventies. De minst ingrijpende interventies staan 
onderaan in de piramide en de meest ingrijpende bovenaan. Bij elk soort interventie staan in de 
piramide voorbeelden hiervan weergegeven. De oplopende zwaarte van sancties is een motivatie 
voor de aanbieder of individuele beroepsbeoefenaar om de kwaliteit van zijn werk te verbeteren, 
om risico’s te reduceren of te voorkomen en om de naleving te bevorderen. Dat er sprake is van 
escalatie wil overigens niet zeggen dat er maar voor één van de beschikbare interventies kan 
worden gekozen of dat er altijd moet worden gestart met het inzetten van de minst ingrijpende 
interventie.  
straf- 
Aangifte bij Openbaar Ministerie door inspectie 
rechtelijke 
 maatregelen 
Indienen tuchtklacht die kan leiden tot: 
Geven van berisping door tuchtcollege 
tuchtrechtelijke 
Opleggen van tijdelijke schorsing van inschrijving door tuchtcollege 
maatregelen 
Doorhaling van de inschrijving in het register door tuchtcollege 
Geven van schriftelijk bevel aan instelling door inspectie 
bestuursrechtelijke 
Geven van aanwijzing door Minister 
Opleggen last onder dwangsom of bestuurlijke boete 
maatregelen 
Doen van voorstellen tot verbetering kwaliteit 
Laten opstellen van verbeterplan door instelling 
corrigerende maatregelen 
Voeren van gesprek met bestuur instelling 
Instellen van verscherpt toezicht 
Naming and faming 
stimuleringsmaatregelen 
Actieve openbaarmaking inspectierapporten 
 Figuur 1: interventiepiramide 
2.2 Toetsingskaders en risicogebaseerd toezicht 
De inspectie heeft het gestandaardiseerde Toetsingskader Verantwoorde hulp voor jeugd 
ontwikkeld, waarbij zoveel mogelijk wordt gesteund op door het veld zelf ontwikkelde 
kwaliteitskaders en richtlijnen. Het betreft een basistoetsingskader dat – afhankelijk van de te 
onderzoeken onderwerpen – in zijn geheel of op specifieke onderdelen wordt gebruikt bij het 
5 

Het is niet altijd mogelijk of gewenst om alle elementen onbekend te houden om goed 
(onaangekondigd) toezicht uit te kunnen voeren. Als bijvoorbeeld toezicht wordt gedaan met 
behulp van een nieuw ontwikkeld toetsingskader dat nog niet (lang) bekend is bij het veld, dan 
geeft de inspectie de instellingen de tijd om zich met behulp van het toetsingskader voor te 
bereiden op het toezicht. Daarnaast is het soms noodzakelijk om afspraken te maken over het 
bezoek en het toezicht, zodat de inspectie er zeker van is dat mensen met wie moet worden 
gesproken ‘in huis’ zijn.  
In een zich transformerend zorglandschap waar ruimte moet zijn voor innovatie en vernieuwende 
initiatieven kiest de inspectie steeds vaker voor stapsgewijs toezicht, waarbij het toezicht wordt 
afgestemd op de ontwikkelingsfase waarin de zorgaanbieder, zorgverlener of zorgsector zich 
bevindt. Een recent voorbeeld hiervan is het toezicht op de meldpunten Veilig Thuis (zie paragraaf 
PLUS
3.2.2) en in het verleden het toezicht op de Jeugdhulp . 
2.4 De inspectie en haar omgeving 
2.4.1 Samenwerking met andere toezichthouders 
Het toezicht is in de Jeugdwet belegd bij de inspecties Jeugdzorg, Gezondheidszorg en Veiligheid 
en Justitie, maar dient te worden gezien in de bredere context van het sociaal domein. Binnen het 
sociaal domein werken deze drie inspecties nauw samen met de Inspectie van het Onderwijs en de 
Inspectie Sociale Zaken en Werkgelegenheid in het samenwerkingsverband Samenwerkend 
Toezicht Jeugd/Toezicht Sociaal Domein.  
Zoals in het voorwoord al is aangegeven, hebben de vijf jeugdinspecties een Meerjarenvisie 
Samenwerkend Toezicht Jeugd/Toezicht Sociaal Domein 2016 – 2019 opgesteld, dat raakvlakken 
heeft met het Jaarwerkprogramma Toezicht Jeugd 2016. Voor de inhoud van het 
meerjarenprogramma van de vijf jeugdinspecties wordt hier verwezen naar dit 
meerjarenprogramma. Eén toezichtproject hieruit wordt op deze plek echter wel kort beschrijven, 
te weten het toezicht op de wijkteams.  
Wijkteams zijn multidisciplinaire teams, samengesteld uit professionals afkomstig van 
verschillende organisaties en disciplines. Zij werken samen in een wijkteam om een integrale 
aanpak te realiseren en over de schotten van organisaties heen te werken. Er zijn wijkteams 
specifiek voor jeugd en wijkteams die zich richten op de leeftijd 0-100 jaar. In 2015 zijn de 
inspecties Jeugdzorg en Gezondheidszorg gestart met een stapsgewijs toezichttraject dat 
doorloopt naar 2016. In de eerste stap leggen de inspecties de focus op de jeugdteams, waarbij zij 
zich richten op de verantwoordelijkheidsverdeling en de vraag of de kwaliteit voldoet aan een 
aantal bodemeisen. Daarna komen andere aspecten aan bod en wordt het toezicht verbreed naar 
andere hulp die wordt geleverd vanuit of door bemiddeling van de wijkteams, zoals ouderenzorg, 
geestelijke gezondheidszorg en schuldhulpverlening.  
7 

PLUS
accommodaties voor Jeugdhulp , binnen justitiële jeugdinrichtingen, binnen de beschermde 
opvang voor alleenstaande minderjarige vreemdelingen en bij de toepassing van 
vrijheidsbeperkende maatregelen binnen de reguliere jeugdhulp.  
Het NPM rapporteert jaarlijks over haar bevindingen aan de internationale toezichthouder van de 
VN. Het betreft dan onder andere onderzoeken naar volwassenendetentie, jeugdzorg en 
jeugddetentie, gezondheidszorg, detentie en terugkeer van niet reguliere migranten en 
overkoepelende activiteiten.  
9 

calamiteit of signalen over onzorgvuldige klachtbehandeling door een instelling, onderneemt de 
inspecties direct actie richting de betreffende instelling. 
Ook professionals en gemeenten kunnen een signaal over de kwaliteit van de zorg melden bij de 
inspectie. Hierbij kan het bijvoorbeeld gaan om docenten, schoolartsen, psychiaters of stagiaires. 
Voor de inspectie kan hier relevante informatie in zitten over de kwaliteit van de zorg. Deze 
signalen zijn een belangrijke bron bij de inrichting van het toezicht. De inspecties sluiten bij de 
behandeling van een signaal aan bij bestaande klokkenluidersregelingen. 
3.2 Geprogrammeerd toezicht 
3.2.1 Regiotoezicht 
Voor het reguliere toezicht heeft de inspectie het land ingedeeld in vijf toezichtregio’s. De 
buitengrenzen van deze regio’s vallen samen met de 42 jeugdregio’s waarin de gemeenten 
georganiseerd samenwerken binnen het jeugddomein. Binnen elk van de vijf regio’s houdt een 
team van contactinspecteurs toezicht op de veiligheid en de kwaliteit van de zorg van de 
instellingen. Jaarlijks wordt per regio een toezichtplan opgesteld, waarin staat welke 
toezichtactiviteiten er dat jaar gaan plaatsvinden bij instellingen in de betreffende toezichtregio. 
Voor dit regionale toezicht hanteert de inspectie algemene uitgangspunten waaraan alle plannen 
moeten voldoen, zodat de aanpak en werkwijze binnen de verschillende regio’s eenduidig en 
vergelijkbaar is. De contactinspecteurs gaan regelmatig mee op toezicht in andere regio’s en 
wisselen periodiek van regio.  
Bij het regiotoezicht maakt de inspectie in alle vijf de regio’s gebruik van het toetsingskader 
Verantwoorde hulp voor jeugd (zie ook paragraaf 2.2), zodat het toezicht in het hele land op een 
vergelijkbare wijze plaatsvindt.  
Het regiotoezicht vindt plaats op een risicogebaseerde manier (zie ook paragraaf 2.2). De inspectie 
voert toezicht uit op die plaatsen waar volgens haar inschatting de risico's van kwaliteitstekorten 
en/of onveiligheid voor jongeren het grootst zijn. Dit toezicht kan leiden tot het opleggen van 
verbetermaatregelen aan deze instellingen. Daar waar dit aan de orde is, gaat de inspectie na in 
hoeverre instellingen hun aanbevelingen over hebben genomen en of dit heeft geleid tot de 
gewenste verbeteringen. 
Naast het regiotoezicht houdt de inspectie in 2016 thematisch toezicht (zie paragraaf 3.2.2 tot en 
met 3.2.14). Ook dit toezicht vindt op een risicogebaseerde manier plaats: onderwerpen waar de 
inspectie hoge risico’s ziet worden met behulp van het gehanteerde risicomodel gedetermineerd en 
binnen een thematisch toezicht worden de keuzes voor de te onderzoeken aanbieders op basis van 
de ingeschatte risico’s geselecteerd.  
11 

3.2.6 Jeugdreclassering 
De inspecties Veiligheid en Justitie en Jeugdzorg doen in 2016 onderzoek naar de kwaliteit van de 
uitvoering van de jeugdreclassering. Hierbij is specifiek aandacht voor de vraag of er voldoende 
aandacht is voor het strafrechtelijk kader. Als gevolg van de invoering van de Jeugdwet, lijkt er 
namelijk een ontwikkeling ingezet waarin de instellingen die jeugdbescherming en 
jeugdreclassering uitvoeren (de gecertificeerde instellingen) steeds meer generalistisch gaan 
werken. Dit betekent dat de daar werkzame professionals zowel taken op het gebied van 
jeugdbescherming als jeugdreclassering uitvoeren. Dat kan er toe leiden dat het specifieke 
strafrechtelijke karakter van de jeugdreclassering onder druk komt te staan.   
3.2.7 Keurmerkinstituut  
De Inspectie Jeugdzorg houdt toezicht op het Keurmerkinstituut, dat door de minister is 
aangewezen als certificerende instelling voor jeugdbescherming en jeugdreclassering. De inspectie 
gaat in 2016 een aantal van de audits die het Keurmerkinstituut uitvoerde bij de gecertificeerde 
instellingen voor jeugdbescherming en jeugdreclassering toetsen op toepassing van de 
certificeringsnormen. Daarbij wordt ook beoordeeld of het Keurmerkinstituut voldoet aan de 
wettelijke eisen die aan de certificerende instelling zijn gesteld.  
3.2.8 Raad voor de Kinderbescherming 
De inspecties Veiligheid en Justitie en Jeugdzorg onderzoeken in 2016 de kwaliteit van de 
informatie-uitwisseling van de Raad voor de Kinderbescherming en haar ketenpartners bij 
leerplichtzaken. De inspecties zien een gebrekkige informatiepositie als een cruciaal risico bij de 
taakuitvoering van de Raad. Hierbij is tevens aandacht voor de regierol van de Raad. De inspecties 
richten zich specifiek op leerplichtzaken, omdat uit wetenschappelijk onderzoek blijkt dat er een 
sterk verband is tussen voortijdig schoolverlaten en delinquent gedrag.  
3.2.9 Maatwerkbenadering binnen justitiële jeugdinrichtingen 
Uit eerder inspectieonderzoek blijkt dat, met de terugloop van het aantal jongeren in de justitiële 
jeugdinrichtingen, de maatwerkbenadering onder druk staat. Het wordt hierdoor lastiger om 
verschillende groepen te onderscheiden met een eigen behandeling en niveau van beveiliging en 
veiligheid. In 2016 onderzoeken de inspecties op welke wijze de instellingen de 
maatwerkbenadering vormgeven bij een terugloop van het aantal jongeren en wat de 
mogelijkheden en knelpunten hierbij zijn. De resultaten van het onderzoek kunnen hiermee 
bijdragen aan de herziening van het beleid op dit punt.  
3.2.10 Jongeren met een PIJ-maatregel binnen ggz-instellingen 
Jongeren met een PIJ-maatregel (Plaatsing in een Inrichting voor Jeugdigen) worden niet altijd in 
een justitiële jeugdinrichting geplaatst, maar kunnen ook in een instelling voor geestelijke 
gezondheidszorg (ggz) worden geplaatst. De inspecties Veiligheid en Justitie en Gezondheidszorg 
13 

3.2.14 Nieuwe toetreders jeugdhulp 
Bij het toezicht op de nieuwe toetreders richt de inspectie zich op de vanaf 2015 gestarte 
aanbieders die jeugdhulp leveren als bedoeld in de Jeugdwet. Aanbieders die al voor 2015 zorg 
verleenden die nu onder de Jeugdwet valt, vallen niet onder de door de inspectie gehanteerde 
definitie van ‘nieuwe toetreder’. 
Op de nieuwe toetreders vindt een risicoanalyse plaats om te bepalen welke aanbieders bezocht 
worden. Het toezicht vindt plaats nadat een nieuwe toetreder zes maanden in de praktijk bezig is 
met de uitvoering van jeugdhulp aan cliënten. Het toezicht door de inspectie volgt dus ná inkoop 
door de gemeente en komt niet in de plaats van de initiële kwaliteitstoets door gemeenten. 
Betrokken 
Toezichtactiviteit 
inspecties 
Regiotoezicht IJZ, IGZ, IVenJ 
Meldpunt Veilig Thuis IJZ, IGZ  
Voorkomen seksueel grensoverschrijdend gedrag IJZ, IGZ, IVenJ 
Meldcode huiselijk geweld en kindermishandeling IGZ 
Jeugdgezondheidszorg IGZ 
Jeugdreclassering IVenJ, IJZ 
Keurmerkinstituut IJZ 
Raad voor de Kinderbescherming IVenJ, IJZ 
Maatwerkbenadering binnen justitiële jeugdinrichtingen IVenJ, IJZ, IGZ, IvhO 
Jongeren met een PIJ-maatregel binnen ggz-instellingen IVenJ, IGZ 
Halt IVenJ, IJZ 
Caribisch Nederland IJZ 
Veiligheid en kwaliteit opvang alleenstaande minderjarige IJZ, IVenJ, IGZ 
vreemdelingen 
Nieuwe toetreders jeugdhulp IJZ, IGZ 
Figuur 4: geprogrammeerde toezichtactiviteiten 2016 
15 

Wat is het landelijk toezicht jeugd?  
Het landelijk toezicht jeugd bestaat uit de Inspectie Jeugdzorg (IJZ), de Inspectie voor de 
Gezondheidszorg (IGZ) en de Inspectie Veiligheid en Justitie (IVenJ).  
Wat zegt de wet over het landelijk toezicht jeugd?  
De Jeugdwet geeft de inspecties die het landelijk toezicht jeugd vormen de volgende taken: 
 onderzoek doen naar de kwaliteit in algemene zin van de jeugdhulp, de gecertificeerde
instellingen, de certificerende instelling, het adviespunt huiselijk geweld en
kindermishandeling, de Raad voor de Kinderbescherming en de justitiële jeugdinrichtingen;
 toezicht houden op de naleving van de kwaliteitseisen die in de wet staan;
 voorstellen doen voor verbetering.
Het toezicht gebeurt uit eigener beweging of op verzoek van de minister van Volksgezondheid, 
Welzijn en Sport en/of de minister van Veiligheid en Justitie. Het landelijk toezicht houdt bij de 
vervulling van haar taak rekening met de behoeften van gemeenten.  
Wat is toezicht?  
Toezicht houden betekent dat de inspecties informatie verzamelen over de kwaliteit van de 
instellingen die onder de Jeugdwet vallen, zich een onafhankelijk oordeel vormen en zo nodig 
ingrijpen. Daarbij kijken zij of het beleid voor deze instellingen in de praktijk goed werkt. De 
rapporten zijn in principe openbaar. De openbaar gemaakte rapporten staan op de website van de 
inspecties. 
Wat wil het landelijk toezicht jeugd bereiken?  
Het landelijk toezicht jeugd wil met haar onderzoeken bijdragen aan: 
 het behouden en bevorderen van de kwaliteit van de jeugdhulp en de gecertificeerde
instellingen en de andere instellingen in het jeugddomein;
 het versterken van de positie van jeugdigen en hun ouders of verzorgers (de cliënten);
 de uitvoerbaarheid en handhaafbaarheid van het beleid.
Waarop houdt zij toezicht?  
Er zijn vijf verschillende wetten en regelingen met toezichttaken en bevoegdheden voor de 
inspecties die het landelijk toezicht jeugd vormen:  
 Jeugdwet;
 Beginselenwet justitiële jeugdinrichtingen;
 Wet opneming buitenlandse kinderen ter adoptie;
 Wet Centraal Orgaan opvang Asielzoekers;
 Subsidieregeling opvang kinderen van ouders met een trekkend/varend bestaan.
Op grond van die wetten en al dan niet in samenwerking met andere inspecties wordt er toezicht 
gehouden op de volgende organisaties:  
 de jeugdhulpaanbieders (jeugdzorg, jeugd-ggz en jeugd-lvb);
 de certificerende instelling voor jeugdbescherming en jeugdreclassering;
 de gecertificeerde aanbieders van jeugdbescherming en jeugdreclassering;
 Veilig Thuis: het advies- en meldpunt huiselijk geweld en kindermishandeling;
 de justitiële jeugdinrichtingen;
 de vergunninghouders voor interlandelijke adoptie;
 de opvangvoorzieningen voor (alleenstaande) minderjarige vreemdelingen;
 de Raad voor de Kinderbescherming
 Halt;
 de schippersinternaten.
17 

