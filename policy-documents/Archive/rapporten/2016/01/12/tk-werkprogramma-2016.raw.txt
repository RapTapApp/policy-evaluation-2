Werkprogramma 2016
Werkprogramma 
2016
1

Werkprogramma 2016
 Inhoudsopgave
 Voorwoord 5
1 Toezicht door de Inspectie Veiligheid en Justitie 7
1.1 Inleiding  7
1.2 Missie 8
1.3 Uitvoering toezicht  8
1.4    Toezichtgebieden 10
1.5 Samenwerking 12
2 Programmering 15
2.1 Focus in het toezicht 15
2.2 Nationale veiligheid 17
2.3 Nationale politie 18
2.4 Sanctietoepassing 20
2.5  Jeugd 21
2.6 Asiel en migratie 23
2.7 Toezichttaken in Caribisch Nederland 24
3 Interne organisatie 25
 Bijlage 
IAfkortingen 29
3

Werkprogramma 2016
 Voorwoord
De uitvoeringsorganisaties in het domein van veiligheid en justitie staan voor grote uitdagingen. 
De bezuinigingen en reorganisaties die de afgelopen jaren zijn ingezet zijn volop aan de gang en 
vragen om voortdurende alertheid of de kwaliteit van de uitvoering op orde blijft. Tegelijkertijd 
wordt het domein van veiligheid en justitie geconfronteerd met actuele ontwikkelingen en 
incidenten. Bijvoorbeeld de hoge instroom van asielzoekers en de terreurdreiging die na de 
aanslagen in Parijs weer een nieuwe dimensie heeft gekregen. Ook voor de inspectie als toezicht -
houder zorgt dit voor nieuwe uitdagingen. Hoe draag je op de meest efficiënte en effectieve wijze 
bij aan het op niveau houden (of brengen) van de kwaliteit van de uitvoering? Welk (basis)niveau 
aan eisen kan gesteld worden aan bijvoorbeeld de uitvoering in de vreemdelingenketen bij een 
dergelijk hoge instroom van asielzoekers. De grote druk op de uitvoering levert op zichzelf 
nieuwe risico’s op. 
De Inspectie Veiligheid en Justitie heeft met dit werkprogramma voor 2016 een zo evenwichtig 
mogelijk programma opgesteld over haar brede en diverse toezichtdomein. Niet alle onderwerpen 
kunnen daarbij evenveel aandacht krijgen; de capaciteit wordt selectief en gericht ingezet op de 
grootste risico’s. 
J.G. Bos
Hoofd Inspectie Veiligheid en Justitie
5

Werkprogramma 2016
1 Toezicht door de Inspectie 
Veiligheid en Justitie
1.1 Inleiding 
De Inspectie Veiligheid en Justitie (Inspectie VenJ) opereert in een uiterst diverse omgeving: van 
de nationale politie tot de Raad voor de Kinderbescherming, van de Immigratie- en 
Naturalisatiedienst (IND) tot het gevangeniswezen. Deze organisaties voeren eigenstandig hun 
taken uit, maar opereren ook in nauwe samenwerking via ketens en netwerken (zoals de 
strafrechtketen, de vreemdelingenketen en het jeugdstelsel). Hierbij dient continu afstemming 
plaats te vinden met zeer uiteenlopende partners.
Binnen deze dynamische context onderzoekt de Inspectie VenJ als onafhankelijk toezichthouder 
deskundig, onpartijdig en integraal de kwaliteit van de taakuitvoering door organisaties werk-
zaam op het terrein van veiligheid en justitie. De Inspectie VenJ wil bijdragen aan het continu 
verhogen van de kwaliteit van de taakuitvoering en de prestaties die de betrokken organisaties 
leveren. Dit doet de Inspectie VenJ door in haar rapporten leerpunten te benoemen, zo nodig 
aanbevelingen te formuleren en te interveniëren. De Inspectie zoekt hierbij nadrukkelijk het 
gesprek met de ondertoezichtstaanden en beleidsmakers over de resultaten van het toezicht. 
Daarnaast signaleert en agendeert de Inspectie tijdig relevante ontwikkelingen en risico’s op het 
1
terrein van veiligheid en justitie. Dit in lijn met de aanbevelingen van de WRR op dit punt ten 
aanzien van de reflectieve functie.
De rijksoverheid voert met steeds minder mensen en minder geld steeds complexer wordende 
taken uit. Dit geldt in bijzondere mate voor het ministerie van Veiligheid en Justitie. Van de 
organisaties die onder het ministerie vallen wordt daarmee alertheid gevraagd. Zij worden bij 
voortduring geconfronteerd met zowel incidenten als nieuwe ontwikkelingen, zoals de verhoog -
de instroom van asielzoekers, de terroristische aanslagen en dreigingen, maar ook met de 
verdergaande juridisering van de samenleving, tegengestelde verwachtingen binnen onze 
maatschappij en verdergaande internationalisering van criminaliteit. De bovengenoemde 
uitdagingen doen een groot beroep op het vermogen om zowel sneller als slimmer en slanker te 
opereren en vragen tevens om doelmatig en transparant beheer. Veel organisaties in het justitiedo-
mein dienen derhalve fors te investeren in hun organisatieontwikkeling, waarbij de nadruk ligt op 
het op peil houden en versterken van de kwaliteit van de uitvoering. Dit doet een sterk beroep op 
1 
WRR, Toezien op publieke belangen, 2013.
7

Werkprogramma 2016
De meldingen van incidenten worden individueel beoordeeld en leiden regelmatig tot het 
2
opvragen van aanvullende informatie. Aan de hand van een afwegingskader besluit de Inspectie 
VenJ vervolgens of dit leidt tot een onderzoek. In het toezichtgebied Sanctietoepassing en Jeugd 
is sprake van een gezamenlijke beoordeling van (verplichte) incidentmeldingen met een of 
meerdere andere rijksinspecties (zie hiervoor paragraaf 2.4 en 2.5). Meldingen en signalen die 
niet direct leiden tot een onderzoek kunnen wel een belangrijke informatiebron vormen voor 
het opstellen van een risicobeeld.
De Inspectie VenJ heeft tot op heden in het werkprogramma geen geoormerkte capaciteit 
gereserveerd voor incidentonderzoeken. In de afgelopen jaren is sprake geweest van een steeds 
sterkere toename aan meldingen, en daarmee (deels) samenhangend (verzoeken tot) incident -
onderzoeken. Dit heeft tot gevolg dat de uitvoering van het werkprogramma steeds meer onder 
druk is komen te staan en dat geplande onderzoeken worden uitgesteld. De Inspectie VenJ 
bekijkt in 2016 of er structureel ruimte voor incidentonderzoeken moet worden gereserveerd en 
wat dit betekent voor de totale capaciteit.
Toezichtvormen
De Inspectie kent drie hoofdvormen van toezicht: 
• Doorlichtingen. Hiermee houdt de Inspectie VenJ – aan de hand van een in overleg met de 
organisaties tot stand gekomen toetsingskader – structureel toezicht op een of meerdere 
gelijksoortige organisaties.
• Thematische onderzoeken. Hiermee beoordeelt de Inspectie VenJ één of meerdere aspecten 
van de taakuitvoering van één of meerdere organisaties.
• Incidentonderzoeken. 
De verschillende vormen van toezicht kennen een onderlinge samenhang. Zo kunnen de 
bevindingen van een incidentonderzoek aanleiding zijn tot het instellen van een thematisch 
onderzoek, en kan een conclusie uit een thematisch onderzoek de opmaat vormen voor het 
opstellen van nieuwe indicatoren voor een doorlichting. Wanneer binnen zeer korte tijd behoef-
te is aan een oordeel van de Inspectie VenJ kan zij ook lichtere vormen van onderzoek inzetten, 
zoals een quick scan of een schouw. Periodiek wordt per toezichtgebied bekeken welke mix van 
toezichtvormen het meeste effect zal sorteren. Omdat de omgeving niet stil staat, blijven hierbij 
flexibiliteit en vrije ruimte nodig. De Inspectie VenJ voert haar toezicht zowel aangekondigd als 
onaangekondigd uit.
Toezichtintensiteit
Niet alleen de mix van toezichtvormen, maar ook de intensiteit van het toezicht kan verschillen. 
Als ketens, organisaties of organisatieonderdelen naar het oordeel van de Inspectie aantonen in 
hoge mate te voldoen aan wet- en regelgeving en zich hierbij weinig of geen risico’s voordoen, 
dan houdt de Inspectie VenJ meer afstand. Als zaken echter niet, of in mindere mate op orde zijn, 
of risico’s niet worden aangepakt, dan intensiveert de Inspectie haar toezicht tot het gewenste 
niveau wel bereikt is. Zeker in dat soort situaties zal meer gebruik worden gemaakt van onaange -
kondigd toezicht.
2 
Criteria zijn bijvoorbeeld of er sprake is van grote maatschappelijke of politieke impact, en of er signalen zijn die 
wijzen op onderliggende structurele problemen.
9

Werkprogramma 2016
Bij rampen en crises dienen de traditionele hulpverleningsdiensten – de brandweer, de politie en 
de geneeskundige hulpverleningsorganisaties in het verband van de veiligheidsregio’s – intensief 
samen te werken met andere publieke partners. Dit geldt in toenemende mate ook voor private 
partijen. De Inspectie VenJ beoordeelt de voorbereiding van de veiligheidsregio’s, het operatio-
nele optreden als rampen of crises zich daadwerkelijk voordoen en de samenwerking tussen 
publieke en private partners. Ook houdt de Inspectie VenJ toezicht op de taakuitvoering door de 
afzonderlijke hulpverleningsdiensten.
Nationale politie
De Inspectie VenJ houdt op basis van de Politiewet 2012 toezicht op de nationale politie. Dit 
toezicht richt zich primair op de kwaliteit van de taakuitvoering van door de politie. Momenteel 
heeft dit in hoge mate betrekking op de vorming van de nationale politie. Daarnaast houdt de 
Inspectie VenJ toezicht op de kwaliteit van de politieopleidingen en de examinering, en de mate 
waarin het onderwijs aansluit op de behoeften uit de praktijk. 
Omdat ook de nationale politie in ketens en netwerken participeert, richt de Inspectie VenJ haar 
toezicht binnen dit toezichtgebied ook op (de bijdrage van de politie aan) deze vormen van 
samenwerking. Zo speelt ook het openbaar bestuur een belangrijke rol in de bestrijding van 
criminaliteit. Daarom kijkt de Inspectie bijvoorbeeld naar de bestuurlijke aanpak van georgani -
seerde criminaliteit.
Sanctietoepassing en jeugd
Sanctietoepassing
Verschillende organisaties spelen een rol in de uitvoering van opgelegde straffen en maatrege -
len. De Inspectie VenJ houdt hier toezicht op. Dit richt zich op de landelijke diensten en inrich-
tingen die onder de Dienst Justitiële Inrichtingen (DJI) vallen, de instellingen waar DJI plaatsen 
inkoopt voor de tenuitvoerlegging van sancties (zoals forensisch psychiatrische centra) en de 
verschillende reclasseringsorganisaties, en de samenwerking tussen deze organisaties en met 
hun omgeving.
Jeugd
Op 1 januari 2015 is de nieuwe Jeugdwet in werking getreden. Met deze wet is de verantwoorde-
lijkheid voor de uitvoering van jeugdbescherming, jeugdreclassering en jeugdhulp gedecentrali -
seerd naar de gemeenten. In 2015 is geïnvesteerd in het opdoen van brede kennis en ervaring 
binnen dit nieuwe stelsel, onder andere door het beoordelen en onderzoeken van calamiteiten -
5
meldingen. De Inspectie VenJ brengt in 2016 meer focus aan binnen haar toezicht door zich te 
richten op de tenuitvoerlegging van strafrechtelijke beslissingen ten aanzien van jeugdigen. Dit 
betreft de taken van Halt, de justitiële jeugdinrichtingen, de Raad voor de Kinderbescherming en 
de (gecertificeerde instellingen voor) jeugdreclassering, maar zal vanuit het belang dat organisa -
ties hier gezamenlijk dienen ook gericht zijn op de keten. Waar nodig werkt de Inspectie VenJ 
hierbij samen met andere inspecties (de Inspectie Jeugdzorg en/of de Inspectie Gezondheidszorg) 
of binnen het samenwerkingsverband STJ/TSD (zie paragraaf 1.5). 
5 
Zie voor meer informatie paragraaf 2.5.
11

Werkprogramma 2016
1. Toegang: lokale netwerken (of wijkteams), vroegtijdig signaleren van onveiligheid.
2. Kwetsbare groepen: mensen met een licht verstandelijke beperking, kinderen met een ernstig 
meervoudige beperking, gezinnen met geringe sociale redzaamheid, veiligheid van kinderen in 
de maatschappelijke en vrouwenopvang.
3. Informatie: informatievoorziening en informatie-uitwisseling door partijen in het sociaal domein.
4. Perspectief en participatie van jongeren na een (residentieel) verblijf in een justitiële jeugd-
plus
inrichting of een instelling voor jeugdzorg .
5. Calamiteitenonderzoeken: overkoepelende rapportage met rode draden uit calamiteiten-onder-
zoeken sinds 2013.
De Inspectie VenJ draagt hieraan bij vanuit zijn toezicht en expertise op het domein van veiligheid 
en justitie.
Inspectieraad
De Inspectieraad is het samenwerkingsverband van de rijksinspecties. De Inspectieraad bevordert 
dat de inspecties werken volgens de zes principes van goed toezicht: onafhankelijk, professioneel, 
transparant, selectief, slagvaardig en samenwerkend. Deze principes zijn opgenomen in de 
7
Kaderstellende visie op toezicht . Voortbouwend op de principes van goed toezicht, ontwikkelingen 
en dialogen met de omgeving heeft de Inspectieraad een toezichtagenda voor de komende jaren 
opgesteld. De samenwerkende inspecties willen ‘goed toezicht’ in de huidige maatschappelijke 
context verder vormgeven. De rijksinspecties willen in 2018 drie hoofddoelen gerealiseerd hebben:
1. Het verder vormgeven van goed toezicht in de praktijk, zoals signaleren en agenderen, risicoge-
richt toezicht, resultaten meten en samenwerken aan effectief toezicht. 
2. Medewerkers en organisaties werken (nog) professioneler; opleidingen en competenties 
ontwikkelen, kennis en methodiek inzetten voor effectief toezicht en organisatieontwikkeling. 
3. Verankeren van onafhankelijk toezicht om het publiek belang te borgen.
Op 1 januari 2016 zijn de ‘Aanwijzingen inzake de rijksinspecties’ in werking getreden. Deze 
aanwijzingen bevatten gedragsregels die gelden voor alle betrokken bewindspersonen en hun 
departementen, inclusief de rijksinspecties. Een aantal onderwerpen uit de Aanwijzingen worden 
verder uitgewerkt door de samenwerkende rijksinspecties. Deze zijn opgenomen in de toezicht-
8
agenda van de Inspectieraad.
Nationaal Preventiemechanisme (NPM)
De Nederlandse overheid streeft menswaardige bejegening na van alle personen die onder niet 
vrijwillige omstandigheden worden verzorgd of behandeld, zijn gedetineerd of - op welke andere 
manier dan ook - door de overheid in hun vrijheid zijn beperkt. Met het ondertekenen van het 
OPCAT-verdrag legt de Nederlandse overheid zich op dat uitgangspunt internationaal vast. In het 
kader van dit VN verdrag is het ‘nationaal preventiemechanisme’ (NPM) opgericht waarin de 
krachten van bestaande toezichthouders en adviesorganen zijn gebundeld. Samenwerkend in het 
NPM houden zij, elk met hun eigen mandaat, toezicht op een menswaardige bejegening op die 
plaatsen waar mensen hun vrijheid is ontnomen of beperkt.
Het Nederlandse NPM bestaat uit de volgende organisaties: 
7 
Ministerie van Binnenlandse Zaken en Koninkrijksrelaties. Minder last, meer effect; Kaderstellende visie op toezicht 
2005. 
8 
http://www.inspectieloket.nl/organisatie/_Toezichtsagenda_20152018/index.aspx. 
13

Werkprogramma 2016
2 Programmering
2.1 Focus in het toezicht
De Inspectie VenJ heeft voor de periode 2015-2017 dominante vertrekpunten voor het toezicht 
geformuleerd. Deze hebben betrekking op ontwikkelingen en risico’s die zich over meerdere 
toezichtgebieden uitstrekken. De vertrekpunten geven de komende jaren focus aan de onderzoeken 
van de Inspectie VenJ en dragen bij aan de onderlinge samenhang van haar activiteiten. Binnen 
de individuele toezichtgebieden bestaan daarnaast vaak relevante thema’s die van invloed zijn op 
de programmering. Ook hier is ruimte en aandacht voor.
Bezuinigingen en reorganisaties
Als gevolg van de economische crisis heeft het kabinet de afgelopen jaren forse bezuinigingen op 
de Rijksbegroting doorgevoerd. Deze zijn niet aan het domein van veiligheid en justitie voorbij 
gegaan. Daarnaast zijn – soms als gevolg van deze bezuinigingen, soms om inhoudelijke redenen 
– bij veel, zo niet alle, organisaties ingrijpende reorganisaties doorgevoerd. De Inspectie VenJ 
heeft dit als een van de dominante thema’s voor het toezicht benoemd, omdat dergelijke 
bezuinigingen en reorganisaties risico’s voor de taakuitvoering met zich brengen. Deze risico’s 
zijn onverminderd actueel. Zo signaleerde de Inspectie VenJ dat in de transitie naar een lande-
lijke meldkamerorganisatie, de continuïteit van de huidige meldkamers onvoldoende geborgd 
10
is. Ook uit de bevindingen van de Commissie Hoekstra en de herijking van de reorganisatie van 
de nationale politie blijkt dat de uitvoering onder druk staat door bezuinigingen en reorganisa -
ties. De stelselwijziging in het jeugddomein verkeert nog volop in de ‘transformatiefase’ en in 
het gevangeniswezen kampt men met leegstand. Een andere ontwikkeling die onder dit thema 
kan worden geschaard is de situatie waarin de asielketen sinds het tweede kwartaal van 2015 
verkeert: de hoge instroom van asielzoekers vraagt om andere of nieuwe vormen van organise-
ren. Het risico dat organisaties hierbij in zichzelf keren doet zich onverminderd voor. Dit kan ten 
koste gaan van hun presterend vermogen en van de effectiviteit van de samenwerking binnen 
ketens en netwerken. Verder is van belang dat organisaties in een dergelijke situatie voldoende 
aandacht houden voor bijvoorbeeld de veiligheid van werken van hun professionals. De 
Inspectie VenJ heeft daarom speciale aandacht voor het presteren van deze organisaties: blijft de 
taakuitvoering voldoen aan de kwaliteitsnormen? 
10 
 Meldkamers (hoofdrapport), maart 2015. www.ivenj.nl.
15

Werkprogramma 2016
2.2 Nationale veiligheid
Een samenleving waarin iedereen veilig kan leven dient weerbaar te zijn tegen risico’s, dreigin-
gen en crises. In dit kader kijkt de Inspectie VenJ de taakuitvoering van de organisaties die zijn 
belast met de voorbereiding op en de aanpak van rampen en crises. Hoe wordt invulling gegeven 
aan de brandweerzorg? Zijn de hulpverleningsdiensten voorbereid op overstromingen, natuur -
branden of ongevallen met gevaarlijke stoffen? Hiertoe houdt de Inspectie VenJ toezicht op de 
veiligheidsregio’s. Deze zijn verantwoordelijk voor het organiseren van de rampenbestrijding en 
crisisbeheersing, voor de brandweerzorg en voor de grootschalige geneeskundige hulpverlening 
in multidisciplinair verband. De afgelopen jaren hebben laten zien dat zich nieuwe vormen van 
risico’s, dreigingen en crises kunnen voordoen, die vragen om een andere strategie en aanpak 
dan de klassieke rampenbestrijding. Zo besteedt de Inspectie VenJ ook aandacht aan de 
terrorismedreiging.
Krachtige veiligheidsregio’s
Een weerbare samenleving vraagt om krachtige veiligheidsregio’s, die zijn voorbereid op rampen 
en crises en hierbij samenwerken met hun publieke en private partners. Daaronder met name 
ook de leveranciers van vitale voorzieningen als internet, gas, elektriciteit en water. De Inspectie 
VenJ brengt in de loop van 2016 de ‘Staat van de rampenbestrijding’ uit. Deze biedt inzicht in de 
mate waarin en wijze waarop veiligheidsregio’s zijn voorbereid op de aanpak van rampen en 
crises. De staat 2016 bevat net als de eerdere staten een markering van de activiteiten en presta -
ties, maar verbindt deze nu ook aan het benoemen van de ontwikkelopgaven waar veiligheidsre -
gio’s voor kunnen komen te staan. Hiermee beoogt de Inspectie VenJ naar de toekomst ook 
agenderend te zijn voor zowel de veiligheidsregio’s als voor de inrichting van het toezicht. De 
bevindingen in de Staat van de Rampenbestrijding kunnen aanleiding zijn om in de loop van 
2016 een of meerdere veiligheidsregio’s verder (gedeeltelijk) door te lichten, dan wel een bepaald 
thema nader te beschouwen. 
De kwaliteit van de brandweerzorg
De brandweerzorg is sinds 2014 landelijk volledig ingebed in de veiligheidsregio’s. Deze voor 
betrokken partijen, zoals gemeenten, (vrijwillige) brandweerkorpsen en veiligheidsregio’s, 
fundamentele organisatorische verandering maakt dat de veiligheidsregio’s nu volledig verant-
woordelijk zijn voor de kwaliteit van de brandweerzorg. De Inspectie VenJ inventariseert in 2016 
de kwaliteit van de brandweerzorg waarbij zowel aandacht is voor de procesmatige aspecten 
daarvan als voor de operationeel inhoudelijke kwaliteit. De Inspectie VenJ besteedt daarbij naar 
aanleiding van signalen bijzondere aandacht aan afwijkingen in opkomsttijden en 
voertuigbezettingen. 
Burgerluchtvaart
Sinds 2012 verricht de Inspectie VenJ onderzoek naar incidenten op het terrein van (de beveili-
ging van) de burgerluchtvaart. De Inspectie heeft in 2014 het functioneren van de crisisorganisa -
ties op diverse (regionale) luchthavens in Nederland onderzocht. Hierbij is nadrukkelijk gekeken 
naar de samenwerking tussen de publieke en private partijen die onderdeel zijn of zouden 
moeten zijn van deze crisisorganisaties. In 2016 richt de Inspectie VenJ zich op de uitvoering van 
eerder gedane aanbevelingen, alsmede op een aantal specifieke risico’s in de beveiliging van de 
burgerluchtvaart. 
17

Werkprogramma 2016
voortgangsonderzoek van de Inspectie VenJ naar de vorming van de nationale politie. Om een 
bijdrage te leveren aan het verbeteren van de kwaliteit ervan, vormt het thema opsporing in ieder 
geval in 2016 de leidraad voor zowel de halfjaarlijkse voortgangsonderzoeken als voor verschil -
lende thematische onderzoeken. De Inspectie kijkt in 2016 onder meer naar de wijze waarop de 
politie invulling geeft aan de intake van aangiften, het vervolg op aangiften de inzet van (hoog) 
gekwalificeerde specialisten op het terrein van financiële en cybercriminaliteit.
Integriteit
Naar aanleiding van een ernstig incident, waarbij een medewerker van de nationale politie is 
aangehouden op verdenking van corruptie, voert de Inspectie VenJ een onderzoek uit naar de 
opzet en werking van het integriteitsbeleid, het screeningsbeleid, het autorisatiebeleid en het 
beleid om onjuist gebruik van politiesystemen tegen te gaan. Er dient immers voorkomen te 
worden dat (vertrouwelijke) opsporingsinformatie in verkeerde handen valt.
Politieonderwijs: aansluiting op de praktijk
Goed politieonderwijs speelt een essentiële rol bij de ontwikkeling van het vakmanschap en de 
weerbaarheid van politiefunctionarissen. De kwaliteit van het politieonderwijs is daarmee een 
belangrijke voorwaarde voor de professionaliteit van de politieorganisatie. Sinds 2015 beoordeelt 
de Inspectie VenJ het politieonderwijs vanuit het vertrekpunt dat het onderwijs moet aansluiten 
op de behoeften die de actuele politiepraktijk vereist: worden de studenten op de juiste manier 
voorbereid op het functioneren in de praktijk? Deze focus is mede ingegeven door het kritische 
rapport dat de Inspectie begin 2015 uitbracht over het niveau van de parate kennis van politie -
functionarissen. Vanaf de tweede helft van 2015 beoordeelt de Inspectie VenJ zeven politieacade-
mie-opleidingen van verschillend niveau. Dit resulteert onder meer in de publicatie van het 
politieonderwijsverslag.
Aanbevelingen commissie Hoekstra
De onderzoekscommissie strafrechtelijke beslissingen Openbaar Ministerie (commissie 
Hoekstra) deed onderzoek naar de zaak Bart van U. Zij constateerde diverse tekortkomingen op 
de volgende drie hoofdthema’s:
• de uitvoering van de Wet DNA-onderzoek bij veroordeelden;
• de omgang van politie en OM met door een gerechtshof gegeven (tussentijdse) bevelen 
voorlopige hechtenis en meer algemeen de executie van strafrechtelijke beslissingen;
• de omgang van politie en OM met signalen dat Van U. een gevaar voor de samenleving vormde 
en meer algemeen de werking van het stelsel van gedwongen zorg. 
Naar aanleiding hiervan is door het College van procureurs-generaal, in samenspraak met diverse 
ketenpartners, het ‘Verbeterprogramma Maatschappelijke Veiligheid’ opgesteld. De procureur-
generaal Hoge Raad, de Inspectie VenJ en de IGZ houden, elk vanuit hun eigen verantwoordelijk -
heid, toezicht op het doorvoeren van de verbetermaatregelen. Hierbij zal in het bijzonder 
aandacht worden geschonken aan de integrale samenhang tussen de verbeteringen. 
Focus op slachtoffers
De Inspectie voert in 2016 een onderzoek uit naar de naleving van slachtofferrechten. Dit doet zij 
naar aanleiding van zorgen van Slachtofferhulp Nederland over de wijze waarop de rechten van 
slachtoffers in Nederland geborgd zijn. De Inspectie VenJ verkent of deze zorgen breder worden 
herkend en of verbeteringen gewenst en/of noodzakelijk zijn. 
19

Werkprogramma 2016
Afdoening in de keten
Binnen ZSM pakken de politie, het OM, de reclassering en andere ketenpartners daders van 
veelvoorkomende misdrijven aan. Zij beslissen na de aanhouding van een verdachte zo spoedig 
mogelijk over het afdoeningstraject. Het gaat hierbij om betekenisvolle interventies, waarbij 
verdachten een passende reactie krijgen, recht wordt gedaan aan de positie van de slachtoffers, 
en waarbij de omgeving merkt dat daders snel worden gecorrigeerd. De Inspectie VenJ is eind 
2015 gestart met een onderzoek naar de effecten van de deelname van de ketenpartners aan ZSM 
voor de uitvoering van hun eigen kerntaken en hun deelname aan andere samenwerkingsver -
banden, zoals het Veiligheidshuis.
Effectieve terugkeer in de samenleving
Een aantal onderzoeken van de Inspectie VenJ heeft de effectieve terugkeer in de samenleving als 
verbindend thema. Zo voert de Inspectie in 2016 het al eerder aangekondigde onderzoek naar de 
risico’s bij de doorplaatsing in de keten van de forensische zorg uit. De focus van het onderzoek 
ligt op de indicatiestelling en plaatsing vanuit een instelling met een hoog beveiligingsniveau 
naar een lager beveiligingsniveau en op de risico’s bij voorwaardelijke beëindiging van de 
tbs-titel. Het onderzoek zal zich dus vooral richten op de geleidelijke overgang in gradaties van 
maatschappijbeveiliging naar gehele of gedeeltelijke maatschappelijke reïntegratie. 
Daarnaast doet de Inspectie VenJ onderzoek naar het toezicht op de naleving van bijzondere 
voorwaarden, zoals een locatieverbod of een verplichte ambulante behandeling, door reclasse -
ringsinstellingen. Een toenemend aantal incidenten alsmede signalen dat de samenwerking in 
de keten niet altijd effectief is, vormen de aanleiding voor dit onderzoek. 
De Inspectie VenJ zal in 2016 de reclasseringsinstellingen in de regio Rotterdam bezoeken voor 
een tussentijds toezicht als vervolg op een integrale doorlichting in 2014.
2.5  Jeugd
Sinds 1 januari 2015 is de verantwoordelijkheid voor de jeugdhulp, de jeugdbescherming en de 
jeugdreclassering gedecentraliseerd naar gemeenten. De instellingen waarmee jeugdigen via het 
strafrecht in aanraking komen hebben allemaal op hun eigen manier te maken met dit nieuwe 
jeugdstelsel. Hierbij gaat het om de (gecertificeerde instellingen voor) jeugdreclassering, de Raad 
voor de Kinderbescherming, Halt en de justitiële jeugdinrichtingen (JJI’s). De Inspectie VenJ richt 
zich bij haar toezicht op de vraag of deze instellingen in de keten en binnen het nieuwe stelsel 
hun taken naar behoren uitvoeren. Uitgangspunt is hierbij dat de jeugdige op een goede manier 
terugkeert in de samenleving en dat recidive voorkomen wordt.
Straffen met perspectief
Begin 2016 zal de Inspectie VenJ het laatste onderzoeksrapport van de huidige ronde van door-
 
lichtingen van de JJI’spubliceren. Hiermee zijn alle JJI’s bezocht en beoordeeld. Dit betekent niet 
dat de Inspectie de JJI’s loslaat. Door het uitvoeren van tussentijds toezicht worden de aanbeve -
lingen uit eerdere doorlichtingen namelijk gemonitord. Nu er een compleet beeld is van de JJI’s, 
zal het toezicht op de JJI’s risicogericht worden ingericht. 
Voor 2016 betekent dat dat de Inspectie VenJ onderzoek doet naar de maatwerkbenadering in de 
JJI’s. Dit is ook opportuun in het licht van de oriëntatie op een toekomstbestendig stelsel van 
vrijheidsbeneming van justitiële jeugd . Uit eerdere onderzoeken van de Inspectie VenJ in 
21

Werkprogramma 2016
‘Leidraad meldingen’ opgesteld en gepubliceerd. De beoordeling van de meldingen kan aanlei -
ding zijn voor het (al dan niet gezamenlijk) uitvoeren van incidentonderzoeken. Die inspecties 
besluiten hier bijvoorbeeld toe als er aanwijzingen zijn dat er ernstige risico’s zijn voor de 
veiligheid van (overige) jeugdige(n) of dat de calamiteit of het geweld een signaal is van structu -
rele tekortkomingen in de taakuitvoering van de betrokken organisaties. In 2015 zijn verschil-
lende onderzoeken gestart naar aanleiding van calamiteiten in bijvoorbeeld Rotterdam, Heerlen 
en Hoogeveen.
2.6 Asiel en migratie
Hoge instroom: waarborgen van de kwaliteit
Het toezichtgebied Asiel en Migratie kenmerkt zich door een grote dynamiek. Dit betekent dat er 
zich continu nieuwe risico’s voor kunnen doen die de kwaliteit van de uitvoering bedreigen. In 
het tweede kwartaal van 2015 is de asielketen geconfronteerd met een snelle stijging van de 
instroom van asielzoekers. Dit vormt een risico voor de kwaliteit van de uitvoering in die keten. 
Het uitgangspunt van het toezicht is dan ook dat de procedures, ook in tijden van een sterk 
verhoogde instroom, op een humane en voor alle betrokkenen veilige wijze worden uitgevoerd. 
Eerder onderzoek van de Inspectie VenJ leverde onder meer aandachtspunten op het gebied van 
(medische) informatieoverdracht, het opleidingsniveau van personeel, de samenwerking in de 
keten en de zorgvuldige besluitvorming. Deze onderwerpen blijven onverminderd actueel en 
worden, waar van toepassing, in de onderzoeken meegenomen. Het onderzoek eind 2015 naar de 
risico’s rond de verhoogde instroom en de actuele (internationale) gebeurtenissen zijn meegeno -
men in de keuze van onderwerpen.
De Inspectie VenJ is op basis van haar risicoanalyse voornemens om de volgende onderwerpen te 
onderzoeken: 
• Het onderzoek naar de identiteit van asielzoekers. Eind 2015 constateerde de Inspectie VenJ dat 
het proces van identiteitsvaststelling bij de eerste aanmelding van asielzoekers tekortkomin -
gen kende. In 2016 onderzoekt de Inspectie of de toegezegde verbetermaatregelen zijn 
doorgevoerd.
• De positie van kwetsbare groepen. Waar in een situatie van hoge instroom de situatie kan 
ontstaan dat de uitvoering moet kiezen voor een (tijdelijke) suboptimale inrichting van 
procedures (zoals de opvang- en de toelatingsprocedure), moet worden gewaarborgd dat 
bijzondere, kwetsbare groepen niet op een ontoelaatbare wijze in het gedrang komen. De 
Inspectie VenJ zal zich daarom bij het onderzoeken van de wijze waarop de uitvoeringsorganisa-
ties de hoge instroom verwerken, bijzondere aandacht besteden aan kwetsbare groepen, zoals 
gezinnen met kinderen, alleenstaande minderjarige vreemdelingen en lesbische vrouwen, 
homoseksuele mannen, biseksuelen en transgenders.
• De veiligheid van vreemdelingen en medewerkers in de asielopvang. Doordat de snelle stijging 
van de asielinstroom heeft de regering moeten kiezen voor het inrichten van verschillende 
vormen van crisis- en noodopvang voor asielzoekers. De doorlooptijd van asielprocedures loopt 
daarbij door de hoge instroom verder op. Deze omstandigheden kunnen een extra risico 
vormen voor de veiligheid van betrokken vreemdelingen en medewerkers in de asielopvang. De 
Inspectie onderzoekt daarom in breed perspectief de veiligheid in de opvang en doet waar 
mogelijk aanbevelingen tot verbetering.
• Het ‘mobiel toezicht veiligheid’. Ter voorkoming van illegale grensoverschrijding en ten behoeve 
van de aanpak van grensoverschrijdende criminaliteit voert de Koninklijke Marechaussee toezicht 
uit aan de Nederlandse binnengrenzen, zowel op de wegen als in treinen. 
23

Werkprogramma 2016
3 Interne organisatie
Algemeen 
Om op een goede manier invulling te kunnen geven aan de in dit werkprogramma gestelde 
ambities, moet de organisatie van de Inspectie VenJ adequaat zijn ingericht. De Inspectie telt een 
vaste formatie van circa 70 fte. De vaste formatie wordt regelmatig versterkt door professionals 
die vanuit uitvoeringsorganisaties worden gedetacheerd. Zij verrijken de Inspectie VenJ met hun 
kennis van en inzichten in de praktijk en andersom biedt de Inspectie VenJ inzicht in het 
politiek-bestuurlijke krachtenveld waarbinnen zij opereert. Bijkomend effect is dat zich zo goede 
contacten ontwikkelen tussen toezicht en praktijk. Daarnaast maakt de Inspectie VenJ gebruik 
van een flexibele schil. Deze wordt ingezet als er voor een onderzoek specifieke kennis en kunde 
nodig is, die de Inspectie VenJ niet zelf in huis heeft, of als er sprake is van een piekbelasting in 
de capaciteit die niet is op te vangen. In dat geval wordt tijdelijk gebruik gemaakt van experts uit 
andere organisaties.
De inspecteurs worden ondersteund door een kleine staf en door het Kennis- en kwaliteitscen -
trum (KKC). Indien nodig kunnen ook deze medewerkers worden ingezet voor onderzoekstaken. 
De taken van de Inspectie zijn de afgelopen jaren sterk toegenomen, niet alleen door verbreding 
van het toezichtterrein (met jeugd, asiel en migratie, taken op de BES), maar ook door de 
toenemende hoeveelheid onderzoek naar incidenten. De vaste formatie van de Inspectie is 
daarbij met ca. 9 fte verhoogd, daarnaast zijn tijdelijke middelen beschikbaar gesteld (ongeveer 
10 fte). Het budget van de Inspectie bedraagt voor 2016 iets meer dan 8 miljoen euro, inclusief ca. 
1 miljoen tijdelijke middelen, voornamelijk bestaand uit personeelskosten. Vanaf 2018 is zonder 
additionele financiering structureel ca. 7,2 miljoen euro beschikbaar.
Begroting Inspectie VenJ (x1000 euro)
2016 2017 2018 2019 2020
7.259* 7.257** 7.169 7.169 7.169
*  Voor 2016 is aanvullend €970.000,- beschikbaar (toegezegde tijdelijke formatie; budget 2015  
was ca. 8,2 miljoen euro).
** Voor 2017 is aanvullend €350.000,- beschikbaar (toegezegde tijdelijke formatie).
25

Interventies
Onderzoeksprogrammering
Risico-analyse en -weging
Totale risico-inventarisatie
Informatiestromen en -bronnen
Krachtenveldanalyse
Werkprogramma 2016
binnen door bijeenkomsten met experts uit bijvoorbeeld de wetenschap of het veld te organiseren. 
Met het mobiliteitsbeleid wordt zowel ingezet op het mobiel maken van medewerkers, met als doel 
een brede inzetbaarheid, intern of extern, als op het binnenhalen van verse kennis en kunde. 
In het kader van verdere professionalisering wordt ook geïnvesteerd in het efficiënter en effectiever 
doen van onderzoek, door te werken aan het verkorten van doorlooptijden en kernachtiger 
rapporteren. 
Naast de ontwikkeling van organisatie en medewerkers wordt gewerkt aan verdere uniformering 
van het toezicht binnen de Inspectie VenJ. Zo werkt de inspectie in de verschillende toezichtge-
bieden aan de ontwikkeling van het risicogestuurde toezicht volgens onderstaand model en zal 
de inspectie VenJ in 2016 bezien of een (grotendeels) uniforme interventieladder kan worden 
ontwikkeld.
Figuur 1. Generiek model voor Risicogestuurd Toezicht 
Risicoproel van object of keten
(Score op) risico-indicatoren
Inspecteursoordeel
Bevindingen
(inspectie)onderzoek
Risicobeeld
Signalen van burgers, van het
professionals en media
toezichtsgebied
Calamiteiten en incidenten
Monitoring ontwikkelingen 
en trends
Certicering, accreditatie en
vormen van intern toezicht
...
Totale set aan risico-indicatoren
Advisering MT door toezichtsgebied
Door deze aanpak zet de Inspectie VenJ haar capaciteit selectief en gericht in: zij intervenieert 
daar waar dit het meest nodig is. 
Interventieladder
Als de Inspectie VenJ constateert dat een organisatie (ernstig) tekort schiet in haar taakuitvoe -
ring, zal zij om een verbeterplan vragen. De uitvoering hiervan volgt zij actief en beoordeelt zij in 
een – al dan niet aangekondigde – inspectie. Indien de situatie onvoldoende verbetert maakt de 
Inspectie VenJ inmiddels op de toezichtgebieden nationale veiligheid en jeugd gebruik van het 
instrument verscherpt toezicht, waarbij zij de organisatie(s) die het betreft specifieke verbeter-
punten oplegt. Per 1 januari 2015 beschikt de Inspectie VenJ ook over enkele handhavende 
bevoegdheden op grond van de Jeugdwet, waaronder de bestuurlijke boete en het opleggen van 
een dwangsom. Daarnaast kan de minister van Veiligheid en Justitie in een aantal toezichtgebieden 
op basis van het oordeel van de Inspectie VenJ gebruik maken van zijn aanwijzingsbevoegdheid. 
Het komend jaar zal de Inspectie VenJ bezien of het mogelijk en wenselijk is de set interventies 
voor haar hele domein meer te uniformeren. 
27

Werkprogramma 2016
I Bijlage 
Afkortingen
Afkorting Betekenis
BES     Bonaire, Sint Eustatius en Saba
COA   Centraal Orgaan opvang asielzoekers
DJI    Dienst Justitiële Inrichtingen
DT&V   Dienst Terugkeer en Vertrek
FPC    Forensisch Psychiatrische Centra
IGZ    Inspectie Gezondheidszorg
IJZ    Inspectie Jeugdzorg
IND    Immigratie- en Naturalisatiedienst
JJI    Justitiële jeugdinrichting
KKC    Kennis- en kwaliteitscentrum
LIEC    Landelijk Informatie- en Expertise Centrum
NCSC   Nationaal Cyber Security Centrum
NCTV    Nationaal Coördinator Terrorisme en Veiligheid
NPM   Nationaal Preventiemechanisme
OM     Openbaar Ministerie
RIEC    Regionale Informatie- en Expertise Centra
STJ/TSD   Samenwerkend Toezicht Jeugd
VenJ    Veiligheid en Justitie
WODC   Wetenschappelijk Onderzoeks- en Documentatie Centrum
SPP    Strategisch Personeelsplan
ZSM    Zo Snel, Slim, Selectief, Simpel, Samen en Samenlevingsgericht Mogelijk
29

Werkprogramma 2016
31

