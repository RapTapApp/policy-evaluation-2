 
Introductie 
Kanselarij der Nederlandse Orden, Kapittel voor de Civiele Orden en Kapittel der 
Militaire Willems-Orde 
200 jaar: terugblikken, stilstaan en vooruitkijken 
  
In kalenderjaar 2015 is het 200-jarig bestaan van het Nederlandse decoratiestelsel gevierd 
door de Kanselarij der Nederlandse Orden, het Kapittel voor de Civiele Orden en het Kapittel 
der Militaire Willems-Orde. Zowel de Militaire Willems-Orde als de Orde van de 
Nederlandse Leeuw zijn in 1815 ingesteld door Koning Willem I en bestaan 200 jaar. 
Speciaal ter ere van het 200-jarig bestaan van het decoratiestelsel is het symposium Moed, 
talent en maatschappelijke verdiensten georganiseerd, dat door meer dan vierhonderd 
genodigden werd bezocht waaronder de grootmeester van de Nederlandse ridderorden, Zijne 
Majesteit de Koning. 
In opdracht van beide kapittels werd het jubileumboek ‘Een hele eer’ geschreven door 
socioloog dr. C.J.M. Bruin. Het eerste exemplaar van het boek werd op het symposium aan 
Zijne Majesteit de Koning aangeboden. Daarnaast heeft de Kanselarij der Nederlandse Orden 
een expositie georganiseerd in het Nationaal Militair Museum en is door de Kanselarij 
deelgenomen de Nationale Monumentendag in samenwerking met het Kabinet van de 
Koning. 
Vrijwilligerswerk is een belangrijk onderwerp bij de toekenning van Koninklijke 
Onderscheidingen, met name bij de toekenning van de onderscheiding Lid in de Orde van 
Oranje Nassau. De Kanselarij der Nederlandse Orden en het Kapittel voor de Civiele Orden 
hebben zich verdiept in de actuele uitvoering van vrijwilligerswerk. Zo heeft er een gesprek 
en discussie plaatsgevonden met professor Meijs, hoogleraar vrijwilligerswerk. 
Het afgelopen jaar is aangevangen met het meer onder de aandacht brengen van de oudste 
civiele dapperheidsonderscheiding, de Erepenning voor Menslievend Hulpbetoon, die in 1822 
is ingesteld voor moedig en beleidvol optreden met gevaar voor eigen leven. Wegens 
onbekendheid is deze erepenning de laatste jaren slechts incidenteel uitgereikt. In 2016 zal 
deze onderscheiding vaker onder de aandacht worden gebracht. 
De Kanselarij der Nederlandse Orden heeft het afgelopen jaar digitalisering en 
professionalisering van de werkprocessen verder vormgegeven. De website www.lintjes.nl is 
uitgebreid met een online voorstelformulier voor het aanvragen van een Koninklijke 
onderscheiding en met een spreekbeurtpakket voor kinderen. Voor het eerst is het papieren 
jaarverslag vervangen door een digitaal jaarverslag. Voorbereidingen zijn getroffen voor de 
vervanging van het systeem waarin Koninklijke onderscheidingen door gemeenten worden 
aangevraagd. Voorts zijn talloze bedrijfsvoeringsprocessen en -onderwerpen verder 
geprofessionaliseerd en geoptimaliseerd. 
 
 

 
Orde van de Nederlandse Leeuw 
De Orde van de Nederlandse Leeuw is in 1815 ingesteld. Het is de oudste civiele ridderorde 
in Nederland. In de Orde van de Nederlandse Leeuw worden personen benoemd vanwege 
verdiensten van zeer exceptionele aard voor de samenleving. Het gaat hierbij meestal om 
verdiensten op het terrein van kunst en wetenschap. Ook wordt de Orde van de Nederlandse 
Leeuw toegekend aan buitenlandse staatshoofden tijdens een staatsbezoek. De orde kent drie 
graden: ridder grootkruis, commandeur en ridder. Jaarlijks worden enkele tientallen personen 
benoemd in deze orde.   
Bijzondere benoemingen   
In het verslagjaar zijn 34 personen benoemd in de Orde van de Nederlandse Leeuw. Het ging 
in alle gevallen om de graad ridder. Voorbeelden van gedecoreerden zijn stedenbouwkundige 
mevrouw prof. H.E. Bakker, toneelregisseur J.T. Doesburg, hoogleraar Wiskundige Analyse 
van Grootschalige Modellen prof. dr. ir. A.W. Heemink, hoogleraar Rechtsgeschiedenis prof. 
mr. L.C. Winkel en architect van onder meer de Rotterdamse Markthal prof. ir. W.G.M. 
Maas.  
Orde van Oranje-Nassau 
De Orde van Oranje-Nassau is ingesteld in 1892 en wordt toegekend aan personen die zich 
bijzonder verdienstelijk hebben gemaakt voor de samenleving. Dit zijn voor het grootste deel 
vrijwilligers en daarnaast personen die op bijzondere wijze invulling hebben gegeven aan hun 
(betaalde) hoofdfunctie, topsporters en volksvertegenwoordigers. De Orde van Oranje-Nassau 
kent sinds 1996 zes graden: ridder grootkruis, grootofficier, commandeur, officier, ridder en 
lid. 
Bijzondere benoemingen   
In het verslagjaar zijn 4344 personen benoemd in de Orde van Oranje-Nassau. Ten opzichte 
van het jaar 2014 is dit aantal aanzienlijk minder. Dit komt door de 
gemeenteraadsverkiezingen in 2014, hetgeen altijd vele honderden extra voorstellen met zich 
brengt vanwege afscheid nemende volksvertegenwoordigers. Voorbeelden van gedecoreerden 
in de Orde van Oranje-Nassau zijn couturier F.C. Hoogendoorn, cabaretier J.H. Raymann, 
directeur van Omroep Max J. Slagter en directeur van het Philipsburg Community and 
Culture op Sint Maarten U.A. Dormoy. Bijzonder was de uitreiking van de hoogste graad in 
de orde door de minister-president aan oud Europees Commissaris mevrouw N. Kroes. Zij 
werd benoemd tot ridder grootkruis. Verder werden tal van vrijwilligers geridderd die zich 
inzetten bij zorginstellingen, welzijnsorganisaties, voor de scouting, sportverenigingen, 
carnaval, schutterijen, het gildewezen, maar ook pleegouders en mantelzorgers.  
 
 
 

 
Kapittel der Militaire Willems-Orde. In het verslagjaar hebben zich verschillende wijzigingen 
voorgedaan binnen het Kapittel voor de Civiele Orden. 
Het Kapittel voor de Civiele Orden heeft in januari afscheid genomen van J.H. de Kleyn, 
Kanselier der Nederlandse Orden en lid van het Kapittel van 1 september 2002 tot 1 januari 
2015. 
Vanaf 1 januari 2015 is een nieuwe Kanselier aangetreden, generaal-majoor b.d. H. Morsink. 
Ook de heer P.A.C.M. van der Velden  is met ingang van het verslagjaar aangetreden als lid 
van het Kapittel voor de Civiele Orden, na het vertrek van de heer mr. J.J.H. Pop in het najaar 
van 2014.   
Met ingang van 1 januari 2015 luidt de samenstelling van het Kapittel voor de Civiele Orden: 
  
 Voorzitter: prof. mr. J.G. de Hoop Scheffer 
 Vicevoorzitter: mevr. drs. J.M. de Vries 
 Lid: H. Morsink, generaal-majoor b.d., Kanselier der Nederlandse Orden 
 Lid: mr. A.W.H. Meij 
 Lid: P.A.C.M. van der Velden 
 Secretaris: mevr. drs. M.A.K. van Grieken 
 Plv. secretaris: mr. M.J. Vos   
Jubileumboek 200 jaar   
Het Kapittel voor de Civiele Orden en het Kapittel der Militaire Willems-Orde hebben 
opdracht gegeven voor het schrijven van een  jubileumboek ter gelegenheid van het 200-jarig 
bestaan van de Nederlandse Orden. Het boek met de titel ‘Een hele eer’  is geschreven in 
door, de socioloog dr. C.J.M. Bruin, die in 2015 een aantal maanden vanuit zijn werkgever de 
Algemene Rekenkamer hiervoor bij de Kanselarij der Nederlandse Orden gedetacheerd 
geweest. De heer Bruin is in 1989 gepromoveerd op de ontwikkeling en werking van de 
decoratiestelsel. Hij heeft een onderzoek dat hij destijds deed in het verslagjaar herhaald met 
een enquête onder 1.000 gedecoreerden. De resultaten hiervan zijn verwerkt in dit 
jubileumboek waarvan het eerste exemplaar aan de grootmeester van de orden, Zijne 
Majesteit de Koning tijdens het symposium Moed, Talent en Maatschappelijke verdiensten, is 
overhandigd. 
 
Beleid 
Het Kapittel voor de Civiele Orden volgt ontwikkelingen in de maatschappij en heeft om die 
reden gesproken met prof. dr. L.C.P.M. Meijs, hoogleraar Volunteering, Civil Society and 
Businesses aan de vakgroep Business-Society Management aan de Rotterdam School of 
Management, Erasmus University en professor Strategic Philanthropy bij het Erasmus Centre 
for Strategic Philanthropy. De heer Meijs heeft het Kapittel geïnformeerd over 
ontwikkelingen in het vrijwilligerswerk. 
 

 
Nederlands-Indië verleend. Na mei 1940 vinden nog ongeveer 200 benoemingen plaats, voor 
verdiensten in de Tweede Wereld Oorlog, in het voormalig Nederlands-Indië en in de 
Koreaoorlog (1950-1953). Na 1955 is de orde nog driemaal uitgereikt. In 2006 aan de 1e 
Zelfstandige Poolse Parachutistenbrigade die in september 1944 een belangrijke rol heeft 
gespeeld tijdens de Slag om Arnhem. Door de deelname van Nederland aan vredesoperaties 
en interventies in Afghanistan is in 2009 aan kapitein Marco Kroon en in 2014 aan majoor 
Gijs Tuinman de Militaire Willems-Orde uitgereikt.   
Sinds 1815 werd de Militaire Willems-Orde ruim 6.000 maal verleend.  
Ridders 
Op 31 december 2015 zijn er vier Ridders Militaire Willems-Orde:   
 Mr K.G. Mayhew (UK, 1917) 
 Mr E.S. Fulmer (USA, 1919) 
 Majoor M.J. Kroon (NL, 1970) 
 Majoor G.P. Tuinman (NL, 1979) 
 
Vaandels 
In 2015 zijn er acht militaire eenheden die de Militaire Willems-Orde aan het Vaandel voeren. 
In volgorde van uitreiking(sjaar) zijn dit:   
Het Regiment Van Heutsz van de Koninklijke Landmacht 
Het Regiment Van Heutsz zet de traditie voort van het Koninklijke Nederlands-Indisch Leger. 
In respectievelijk 1849, 1877 en 1930 werd aan drie eenheden van dit Koninklijk Nederlands-
Indisch Leger de Militaire Willems-Orde toegekend.   
De Koninklijke Luchtmacht 
De Koninklijke Luchtmacht zet de traditie voort van zowel het Wapen der Militaire 
Luchtvaart als het Wapen der Militaire Luchtvaart van het Koninklijk Nederlands-Indisch 
Leger. Beide Wapens werden respectievelijk in 1940 en 1942 de Militaire Willems-Orde 
toegekend voor de inzet tijdens de Tweede Wereldoorlog.   
De Marine Luchtvaartdienst van de Koninklijke Marine 
De Marine Luchtvaartdienst werd in 1942 onderscheiden met de Militaire Willems-Orde voor 
de inzet in de Tweede Wereldoorlog.   
Het Garderegiment Fuseliers ‘Prinses Irene’ van de Koninklijke Landmacht 
Het Garderegiment Fuseliers ‘Prinses Irene’ zet de traditie voort van de Koninklijke 
Nederlandse Brigade ‘Prinses Irene’. De Koninklijke Nederlandse Brigade ‘Prinses Irene’ 
werd in juli 1945 onderscheiden met de Militaire Willems-Orde voor de inzet tijdens de 
Tweede Wereldoorlog.   
 

 
 het adviseren van de minister van Defensie over de voordrachten of aanvragen voor 
benoeming, bevorderingen binnen de Orde, of ontslag eruit; 
 het verstrekken van inlichtingen aan de minister van Defensie over zaken die de 
Militaire Willems-Orde betreffen; 
 het aanhouden van registers voor de vier klassen van de Militaire Willems-Orde; 
 het houden van aantekening van verlening van decoraties aan onderdelen van de 
krijgsmacht.   
De Kanselier der Nederlandse Orden is uit hoofde van zijn functie voorzitter van het Kapittel 
der Militaire Willems-Orde, dat in totaal uit tien leden bestaat; zeven vaste leden en drie 
plaatsvervangers. Alle vier de Krijgsmachtdelen (Koninklijke Marine, Koninklijke 
Landmacht, Koninklijke Luchtmacht, Koninklijke Marechaussee) zijn in het Kapittel 
vertegenwoordigd. Momenteel wordt het toekennen van dapperheidsonderscheidingen, 
inclusief de Militaire Willems-Orde, in het licht van de huidige inzet van de Krijgsmacht 
nader bezien. Hiertoe is bij het ministerie van Defensie de Commissie 
Dapperheidsonderscheidingen opnieuw in het leven geroepen. Ook het Kapittel buigt zich 
over deze kwestie.   
Leden van het Kapittel der  Militaire Willems-Orde   
De huidige samenstelling van het Kapittel der Militaire Willems-Orde is: 
 Voorzitter: Generaal-majoor der Cavalerie b.d. H. Morsink 
 Plv. voorzitter: Generaal-majoor der Koninklijke Luchtmacht b.d. F.J.M. Vogelpoel, 
 Lid: Brigade-generaal der Mariniers b.d. mr. W. Hekman 
 Lid: Schout bij Nacht der Koninklijke Marine b.d. J.G.A. Brandt 
 Lid: Generaal-majoor der Koninklijke Landmacht b.d. B. Dedden 
 Lid: Kolonel der Koninklijke Marechaussee b.d. mr. B.W. Hopperus Buma EMPH 
 Lid: Generaal-majoor der Koninklijke Luchtmacht b.d. A. Tieland 
 Lid: Kolonel der Koninklijke Marechaussee mr. C.P.C. Kuijs 
 Secretaris: Luitenant-kolonel der Koninklijke Luchtmacht b.d. G. Pijpers 
 
 
Kanselarij der Nederlandse Orden 
 
 
Algemeen 
 
De Kanselarij der Nederlandse Orden is de organisatie die: 
 het Kapittel voor de Civiele Orden en het Kapittel der Militaire Willems-Orde huisvest 
en ambtelijk ondersteunt in hun advisering over de voorstellen tot decoratieverlening; 
 

 
integratieplaats bij de Kanselarij  gekregen. Vanuit de Kanselarij zijn er in 2015 vier 
medewerkers gedetacheerd naar andere organisaties: Twee medewerkers naar het ministerie 
van Binnenlandse Zaken en Koninkrijksrelaties, één medewerker naar de Tweede Kamer en 
één medewerker naar de Nationale ombudsman.  
 
Integriteit 
De Kanselarij der Nederlandse Orden is in 2014 gestart met een integriteitstraject onder 
begeleiding van het Bureau Integriteit Openbare Sector (BIOS). Doel van dit traject was om 
met elkaar integriteitsrisico's te herkennen bij de Kanselarij opdat er vervolgens maatregelen 
en beleid op kon worden geformuleerd. In 2015 zijn we aan de slag gegaan met de 
maatregelen en het beleid. Er is een interne werkgroep Integriteit ingesteld bestaande uit een 
representatieve vertegenwoordiging van medewerkers uit de beide afdelingen van de 
Kanselarij. Zij hebben een inhoudelijke brainstormsessie met het voltallige personeel 
voorbereid over kernwaarden. Als uitkomst van deze brainstormsessie zijn er vier 
kenmerkende kernwaarden vastgesteld: 'Betrouwbaar, Deskundig, Objectief en 
Dienstverlenend. Daarnaast heeft de  werkgroep Integriteit een gedragscode en een 
integriteitsbeleidsplan opgesteld, passend bij de Kanselarij. De werkgroep is hierin bijgestaan 
door een externe begeleider en waar nodig is er input opgehaald bij de medewerkers via de 
afdelingsoverleggen, het Personeelsoverleg (vervanging van de ondernemingsraad) en bij het 
Management Team. Inhoudelijk is er gebruik gemaakt van de vernieuwde gedragscode van 
het Rijk en de integriteitsbeleidsplannen en gedragscodes van diverse andere Hoge Colleges 
van Staat. Daarnaast hebben alle medewerkers en de leden van het Management Team in 
2015 dilemmatrainingen gevolgd met als doel het vergroten van het bewustzijn van het belang 
van integriteit voor de dagelijkse werkpraktijk. 
Activiteiten 
Viering 200 jaar 
In 2015 bestond het Koninkrijk der Nederlanden 200 jaar. Dat gold eveneens voor de twee 
staatsorden, de Militaire Willems-Orde en de Orde van de Nederlandse Leeuw. Al 200 jaar 
spreken deze Koninklijke onderscheidingen, later aangevuld met de onderscheidingen van de 
Orde van Oranje-Nassau, tot de verbeelding. Elk jaar worden vele Nederlanders vereerd met 
een Koninklijke onderscheiding in genoemde orden, meestal rond Koningsdag tijdens de 
lintjesregen, soms bij een bijzondere gelegenheid. Uit onderzoek van socioloog dr. C.J.M. 
Bruin in 2014 is gebleken dat de Koninklijke onderscheidingen zeer gewaardeerd worden en 
dat de gedecoreerden grote steun en waardering genieten in de Nederlandse samenleving. 
Om dit jubileumjaar niet stilzwijgend voorbij te laten gaan is er door de Kanselarij der 
Nederlandse Orden een aantal activiteiten ontplooid in samenwerking met het Kapittel voor 
de Civiele Orden en het Kapittel der Militaire Willems-Orde. Enkele voorbeelden hiervan zijn 
het symposium 200 jaar decoratiestelsel, het jubileumboek ‘Een hele eer’, een expositie in het 
Nationaal Militair Museum, een receptie ter gelegenheid van 200 jaar Militaire Willems-Orde 
bij de Kanselarij en diverse communicatie- en media-uitingen. 
 

 
Media 
Ieder jaar is er veel media-aandacht voor de uitreiking van Koninklijke onderscheidingen 
tijdens de lintjesregen. Een aantal dagen voorafgaand aan de lintjesregen wordt in 
samenwerking met het ministerie van Binnenlandse Zaken en Koninkrijksrelaties een 
persbericht onder embargo verstrekt. Het persbericht bevatte onder meer informatie over het 
aantal Koninklijke onderscheidingen, de verdeling per orde en per graad en de verhouding 
man/vrouw. Ook werd een overzicht van de gedecoreerden uit de Staatscourant onder 
embargo verstrekt. Tijdens de lintjesregen heeft de directeur van de Kanselarij der 
Nederlandse Orden medewerking verleend aan een radio-interview met RTV Noord-Holland, 
Radio 1/EO en een televisie-interview met Vandaag De Dag/WNL.   
In 2015 was er veel aandacht voor het 200-jarig bestaan van het Nederlandse decoratiestelsel 
en voor het verschijnen van het jubileumboek ‘Een hele eer’. De Kanselier der Nederlandse 
Orden en de directeur van de Kanselarij der Nederlandse Orden hebben (gezamenlijk) 
meerdere interviews gegeven, onder andere aan NRC, het Reformatorisch Dagblad, de 
Telegraaf en aan het blad Royalty.  
 
Overige onderscheidingen 
De Kanselarij der Nederlandse Orden is behalve voor de versierselen behorende bij de 
Militaire Willems-Orde, de Orde van Oranje-Nassau en de Orde van de Nederlandse Leeuw 
ook verantwoordelijk voor het beheer en de uitgifte van diverse andere onderscheidingen. 
Deze onderscheidingen kennen in sommige gevallen aanvullende toebehoren zoals jaartekens, 
batons en oorkondes. 
In 2015 zijn er circa 8.950 andere onderscheidingen dan de onderscheidingen in de Militaire 
Willems-Orde, de Orde van de Nederlandse Leeuw en de Orde van Oranje-Nassau 
uitgegeven. Hiervan waren circa 3800 stuks onderscheidingstekens ten behoeve van de 
Nationale Politie, zijnde politiemedailles, jaartekens en batons. Daarnaast betrof het circa 
2.500 Onderscheidingstekens voor Langdurige en Trouwe Dienst bij Defensie en circa 1.930 
Vrijwilligersmedailles en jaartekens voor vrijwilligers in repressieve dienst. 
Overzicht overige onderscheidingen  
 Overzicht van de overige onderscheidingen die de Kanselarij der Nederlandse Orden 
beheert: 
 de Erepenning voor Menslievend Hulpbetoon in Goud 
 de Bronzen Leeuw 
 de Verzetsster Oost – Azië 
 het Bronzen Kruis 
 het Kruis van Verdienste 
 het Vliegerkruis 
 de Erepenning voor Menslievend Hulpbetoon in Zilver 
 de Erepenning voor Menslievend Hulpbetoon in Brons 
 de Medaille van het Rode Kruis (Regeringsmedaille) 
 het Onderscheidingsteken voor Langdurige Dienst als Officier 
 

 
Gebouw 
In 2015 hebben diverse aanpassingen in het gebouw plaatsgevonden, waaronder de plaatsing 
van airconditioners op de bovenste verdieping van de Kanselarij der Nederlandse Orden en 
een  vernieuwing van het beveiligingsbeleid en -systeem. Er is door het Rijksvastgoedbedrijf 
een Monumentenvisie opgesteld voor het pand en er is door de Kanselarij een sleutelplan 
vastgesteld. Op enkele werkkamers is kantoormeubilair vervangen voor meubilair dat in 
hoogte verstelbaar is. 
 
Feiten en cijfers 
In 2015 zijn er in totaal 4378 Koninklijke onderscheidingen verleend binnen het Koninkrijk 
der Nederlanden.  
Onderscheidingen per orde 
Per orde zijn de volgende onderscheidingen uitgereikt: 
 
De Orde van Oranje-Nassau 
4341 
 
 
De Orde van de Nederlandse Leeuw 
34 
 
 
Andere onderscheidingen 
3 
 
Verdeling per geslacht 
Er zijn 1362 vrouwen gedecoreerd (31,11 %). Het aantal gedecoreerde mannen bedraagt 3016 
(68,89 %).  
 

