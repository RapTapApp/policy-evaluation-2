participatie
Het nationale programma voor het beheer van radioactief afval en verbruikte splijtstoffen 
Het ontwerp nationale programma 
voor het beheer van radioactief 
afval en verbruikte splijtstoffen
Dit is voorbereid door:
Autoriteit Nucleaire Veiligheid en 
Stralingsbescherming (ANVS)
Bezuidenhoutseweg 67 | 2594 AC Den Haag
Postbus 16001 | 2500 BA Den Haag
www.anvs.nl
September 2015 | 87884

Inhoudsopgave 
Samenvatting .................................................................................................................. 3
Deel A – Context ................................................................................................................. 7
Hoofdstuk 1 – Inleiding ..................................................................................................... 8
1.1 Aanleiding: Europese richtlijn .................................................................................... 8
1.2 Doel: veilig en verantwoord beheer nu en in de toekomst ............................................. 8
1.3 Leeswijzer ............................................................................................................... 8
Hoofdstuk 2 – Werkwijze .................................................................................................. 10
Hoofdstuk 2 – Werkwijze .................................................................................................. 10
2.1 Totstandkoming: onderbouwende studies ................................................................... 10
2.2 Actualisatie: iedere tien jaar nieuw nationaal programma ............................................. 12
2.3 Afbakening: geen discussie over kernenergie .............................................................. 12
2.4 OPERA: het Nederlandse onderzoeksprogramma ......................................................... 13
Hoofdstuk 3 - Radioactief afval .......................................................................................... 15
3.1 Wat is radioactief afval? ........................................................................................... 15
3.2 Herkomst ............................................................................................................... 16
3.3 Soorten radioactief afval .......................................................................................... 17
3.4 Hoeveelheden ......................................................................................................... 19
3.5 Mogelijke andere bronnen ........................................................................................ 22
Deel B – Beleid .................................................................................................................. 24
Hoofdstuk 4 - Uitgangspunten beleid.................................................................................. 25
4.1 Context .................................................................................................................. 25
4.2 Minimalisatie .......................................................................................................... 26
4.3 Veilig beheer nu en in de toekomst: opslag en eindberging ........................................... 29
4.4 Geen onredelijke lasten voor latere generaties ............................................................ 37
4.5 Kosten beheer voor veroorzakers .............................................................................. 38
Hoofdstuk 5 - Wet- en regelgeving .................................................................................... 41
5.1 Nederlandse wet- en regelgeving radioactief afval ....................................................... 41
5.2 Intergouvernementele overeenkomsten ..................................................................... 42
Deel C – Proces en uitvoering .............................................................................................. 43
Hoofdstuk 6 - Visie op proces richting eindberging ............................................................... 44
6.1 Proces naar eindberging ........................................................................................... 44
6.2 Publieksparticipatie .................................................................................................. 47
Hoofdstuk 7 – Uitvoering .................................................................................................. 50
7.1 Actiepunten ............................................................................................................ 50
7.2 Mijlpalen ................................................................................................................ 55
7.3 Performance indicators ............................................................................................ 56
Bijlagen ............................................................................................................................ 57
Bijlage A – Begrippen, definities en afkortingen ................................................................... 58
Bijlage B - Introductie op straling ...................................................................................... 61
Bijlage C – Bevoegde autoriteit ......................................................................................... 65
Bijlage D - COVRA ........................................................................................................... 66
Bijlage E - Eindberging ..................................................................................................... 72
Bijlage F - Transponeringstabel ......................................................................................... 78
Pagina 2 van 78 

besluit over het beheer van radioactief afval worden genomen zonder dat er onredelijke 
lasten op latere generaties wordt gelegd. 
Nieuw beleid 
Dit nationale programma is naast een beschrijving van het huidige beleid rond het 
beheer van radioactief afval en verbruikte splijtstoffen ook een actualisatie daarvan. Het 
kan daarmee het vertrekpunt voor het besluitvormingsproces richting eindberging 
worden.  
Naast de huidige wijze van het beheer van radioactief afval wordt er tevens een doorkijk 
gegeven naar het mogelijke beheer in de toekomst. Nieuw in dit programma zijn 
flexibiliteit en de duale strategie bij de realisatie van een eindberging. Ook het volgen 
van ontwikkelingen rondom eindberging in trendanalyses en de toetsing en advisering 
daarop is nieuw. Hieronder wordt hier verder op ingegaan. 
Beheer op lange termijn 
In dit nationale programma is uitgegaan van de huidige inzichten voor het beheer van 
radioactief afval. Hoogradioactief afval dient vele duizenden jaren tot een kwart miljoen 
jaar veilig te worden beheerd totdat het stralingsniveau zodanig is gedaald dat het niet 
meer gevaarlijk is. De lengte van deze periode wordt bepaald door het al dan niet 
opgewerkt zijn van het afval. Voor laag- en middelradioactief afval is deze periode 
honderden tot duizenden jaren. Berging in de diepe ondergrond wordt op dit moment, 
ook internationaal, gezien als de meest veilige en duurzame wijze om hoogradioactief 
afval op de lange termijn te beheren. Het is op dit moment de enige oplossing die 
verzekert dat radioactief afval, ook na vele duizenden jaren, buiten de invloedsfeer van 
de mens blijft. Ook de verkennende studie naar de opties voor het beheer van radioactief 
afval, die ter onderbouwing van dit programma is opgesteld en de huidige stand van 
wetenschap en techniek, zowel nationaal en internationaal, weergeeft, wijst in die 
richting. Gezien de relatief kleine hoeveelheden radioactief afval en de hoge kosten voor 
geologische berging zal het laag- en middelradioactief afval in dezelfde berging worden 
geborgen als het hoogradioactieve afval. In dit nationale programma wordt de route naar 
geologische berging verder uitgewerkt.    
Een aantal landen, zoals Finland, Frankrijk en Zweden, zet op dit moment al concrete 
stappen richting een geologische eindberging voor hoogradioactief afval en verbruikte 
splijtstof. Naar verwachting worden rond 2025 de eerste geologische eindbergingen voor 
hoogradioactief afval in Europa operationeel. Er zijn echter ook landen die het 
Nederlandse beleid van langdurige bovengrondse opslag volgen (Spanje) of de 
mogelijkheid hiertoe verkennen (Duitsland, Verenigde Staten). Voor een land als 
Nederland, met een beperkte hoeveelheid radioactief afval, een relatief kleine nucleaire 
sector en een beperkt onderzoeksbudget, ligt het voor de hand om geen koploper bij de 
realisatie van een eindberging te willen zijn maar om te leren van en te delen in de 
ervaringen die internationaal hiermee worden opgedaan. 
Flexibiliteit in de toekomst 
Het is niet met zekerheid te voorspellen wat rond het moment van besluitvorming in 
2100 de beste manier zal zijn om het radioactief afval te beheren, of wat dan de 
inzichten van de maatschappij zijn. Er kunnen tot die tijd ontwikkelingen zijn die een 
andere keuze dan geologische eindberging van het radioactieve afval op Nederlands 
grondgebied rechtvaardigen. Hierbij kan bijvoorbeeld gedacht worden aan technologische 
ontwikkelingen of internationale samenwerking bij het realiseren van een eindberging 
voor radioactief afval.  
Vanwege de hierboven genoemde onzekerheden is het van belang flexibel te kunnen zijn 
in de toekomst qua tijdpad en beheeroptie. Geologische berging ligt op dit moment het 
meest voor de hand maar tegelijkertijd is het van belang de route richting een 
geologische berging niet nu vast te leggen met besluitvorming. Zo is het nu nog niet 
Pagina 4 van 78 

onderzoek ter ondersteuning van dit nationale programma blijkt dat door het ontbreken 
van concrete besluitvorming op dit moment voor veel burgers de urgentie tot 
participeren ontbreekt.  
Dit laat onverlet dat de maatschappij op tijd betrokken dient te worden bij de 
besluitvorming rondom eindberging van radioactief afval. Niet alleen de inwoners van 
Nederland, maar ook overheden als gemeenten en provincies en maatschappelijke 
organisaties dienen hieraan mee te kunnen doen. Lokale en provinciale overheden 
hebben bijvoorbeeld een eigen rol op het gebied van ruimtelijke besluitvorming, evenals 
betrokken organisaties op het gebied van milieu, duurzaamheid en samenleving. Ook de 
afvalbeheerorganisatie en wetenschappers hebben hierin een rol. Een besluit over het 
beheer van radioactief afval op de lange termijn kan alleen dan genomen worden als de 
samenleving hier gezamenlijk naar kijkt, ieder zijn of haar rol vervult en men vertrouwen 
in elkaar heeft om zo uiteindelijk een beslissing over het lange termijn beheer van 
radioactief afval te nemen. Internationale ervaringen laten zien dat een eindberging niet 
gerealiseerd kan worden als er geen draagvlak in de samenleving voor is. 
Dat betekent dat het publieksparticipatie traject zorgvuldig en reëel moet zijn. Door op 
tijd te beginnen met het voorbereiden van dit besluitvormingstraject kan de samenleving 
in de toekomst een goed onderbouwd besluit nemen. Het is nu echter lastig om een 
beginpunt voor deze participatie vast te leggen. Technologische ontwikkelingen, 
internationale ontwikkelingen of bijvoorbeeld bestuurlijke wijzigingen op nationaal of 
Europees niveau maken het tijdpad naar het jaar 2100 onzeker. De sluiting van de 
kernenergiecentrale in Borssele zou wel een goed moment kunnen zijn om 
publieksparticipatie te starten. De trendanalyses dienen hier aandacht aan te geven.  
Uiteraard zijn er rondom vergunningverlening bij het beheer van radioactief afval diverse 
momenten van inspraak. Tijdens deze inspraakmomenten wordt iedereen in de 
gelegenheid gesteld om zijn of haar zienswijze op de betreffende vergunning naar voren 
te brengen. Ook dit nationale programma is ter inzage gelegd. 
Planning en actiepunten 
Dit is het eerste nationale programma conform richtlijn 2011/70/Euratom. Elke tien jaar 
vindt er een actualisatie van het beleid voor het beheer van radioactief afval plaats in het 
nationale programma dat wordt aangeboden aan de Europese Commissie. De 
actiepunten bij het nationale programma maken de voortgang in het proces meetbaar. 
Nederland rapporteert elke drie jaar aan de Europese Commissie over de uitvoering van 
de richtlijn. Dit moment van rapporteren zal mede gebruikt worden om waar nodig de 
actiepunten bij te stellen. Zodoende werkt het Kabinet gefaseerd toe naar eindberging. 
Pagina 6 van 78 

 
Hoofdstuk 1 – Inleiding 
 
De Europese richtlijn voor het beheer van radioactief afval vormde 
de aanleiding om het radioactief afval beleid op onderdelen te 
actualiseren. Het doel van het beleid is ten eerste het voorkomen 
dat radioactief afval ontstaat en ten tweede het veilig beheer er 
van nu en in de toekomst. 
  
1.1 Aanleiding: Europese richtlijn 
In juli 2011 is voor het eerst een Europese richtlijn voor het beheer van radioactief afval 
vastgesteld: de richtlijn 2011/70/Euratom tot vaststelling van een communautair kader 
voor een verantwoord en veilig beheer van verbruikte splijtstof en radioactief afval 
(hierna: de richtlijn). Op grond van deze richtlijn zijn de Europese lidstaten verplicht om 
een nationaal programma voor het beheer van hun verbruikte splijtstoffen en radioactief 
afval (hierna: het nationale programma) op te stellen. 
 
Het nationale programma beschrijft het beleid voor het huidige en toekomstige beheer 
van radioactief afval en verbruikte splijtstof. Ook komen concepten en plannen richting 
een beheeroptie voor de lange termijn aan bod, naast lopende onderzoeksactiviteiten, 
financieringsregelingen en het betrekken van het publiek bij het besluitvormingsproces 
over het beheer van radioactief afval.  
 
De grote lijn van het afvalbeleid zoals dit vanaf 1984 is ingezet blijft gehandhaafd: 
bovengrondse opslag van het radioactief afval gedurende ten minste 100 jaar gevolgd 
door geologische eindberging. Het opstellen van het nationale programma is een goede 
aanleiding om te bezien of het beleid op onderdelen aangepast dient te worden. Dit 
nationale programma brengt ontwikkelingen van de afgelopen jaren overzichtelijk samen, 
actualiseert deze zo nodig en beschrijft verdere stappen in de toekomst. Deze aanpak 
geeft tijd om het beleid rond het beheer van radioactief afval door de jaren heen verder 
te ontwikkelen en eventueel bij te stellen op basis van internationale, technische en 
maatschappelijke ontwikkelingen.  
 
1.2 Doel: veilig en verantwoord beheer nu en in de toekomst 
Het doel van dit eerste nationale programma is om te beschrijven hoe het veilig en 
verantwoord beheren van radioactief afval en verbruikte splijtstof in Nederland nu en in 
de toekomst is en wordt geregeld. De huidige generatie heeft kunnen profiteren van de 
voordelen van de toepassing van kernenergie en andere toepassingen van radioactiviteit, 
en dient daarom ook de nodige stappen te zetten om een veilig en verantwoord beheer 
nu en in de toekomst zeker te stellen (hoogradioactief afval dient bijvoorbeeld vele 
1
duizenden jaren veilig te worden beheerd totdat het stralingsniveau niet meer gevaarlijk 
is). Om dit te bereiken is het beleid er op gericht om huidige en toekomstige generaties 
in staat te stellen afgewogen en goed onderbouwde keuzes te maken over de wijze van 
beheer van radioactief afval en verbruikte splijtstof op de lange termijn.  
 
1.3 Leeswijzer 
Dit nationale programma bestaat uit een hoofdtekst en bijlagen.  
 
  
                                                
1
 Voor opgewerkt radioactief afval is dit ca. tienduizend jaar, voor niet opgewerkte verbruikte splijtstof is dit ca. 
een kwart miljoen jaar.  
Pagina 8 van 78 

 
Hoofdstuk 2 – Werkwijze 
 
Het nationale programma is gebaseerd op de Kernenergiewet- en 
regelgeving. In dit hoofdstuk wordt beschreven hoe het 
programma tot stand is gekomen en hoe het wordt geactualiseerd. 
Ook wordt ingegaan op de afbakening: het programma gaat niet 
over de discussie over het al dan niet stoppen met het produceren 
van kernenergie. 
 
2.1 Totstandkoming: onderbouwende studies 
Met de richtlijn 2011/70/Euratom heeft iedere lidstaat de verplichting gekregen om een 
nationaal programma op te stellen. Dit nationale programma beschrijft de actuele stand 
van zaken van het Nederlandse beleid op het gebied van het beheer van radioactief afval, 
waaronder eindberging. In het programma worden voorstellen voor aanvullingen op het 
2
beleid gedaan. Deze aanvullingen zijn eerder aan de Tweede Kamer bekendgemaakt .  
Het opstellen van het nationale programma vormde een goede aanleiding om te bezien of 
het beleid op onderdelen geactualiseerd diende te worden. De basis van het huidige 
beleid is immers al in 1984 gelegd.  
 
Ter voorbereiding van het programma zijn vier studies uitgevoerd: 
1. Inventarisatie van de huidige en toekomstige hoeveelheid radioactief afval door 
COVRA (hierna: afvalinventaris); 
2. Verkennende studie naar opties voor het beheer van radioactief afval op de lange 
termijn door ARCADIS Nederland BV (hierna: verkennende studie); 
3. Visie en strategie op publieksparticipatie door het Rathenau Instituut (hierna: 
rapport publieksparticipatie); 
4. Stand van zaken internationaal onderzoek naar eindberging door de Nuclear 
Research & Consultancy Group (NRG) (hierna: rapport internationaal onderzoek). 
Deze onderzoeken zijn, naast (inter)nationale literatuur en rapporten van gezaghebbende 
3 4
instanties , als achtergrondinformatie voor het nationale programma gebruikt . Hiernaast 
is ook een online omgevingsanalyse van de discussie rondom radioactief afval en 
eindberging gemaakt door EMMA Communicatie (hierna: rapport online 
omgevingsanalyse).  
 
5
Hiernaast is de Commissie m.e.r. om advies gevraagd over de reikwijdte en het 
detailniveau van de verkennende studie voor het beheer van radioactief afval op de lange 
termijn. In samenspraak met de Commissie m.e.r. is het advies breder getrokken en op 
het gehele nationale programma gericht. De aanleiding hiervoor zijn de inspraakreacties 
die tijdens de publieke terinzagelegging van het projectplan van deze verkennende studie 
zijn binnengekomen. Daarnaast heeft de Commissie m.e.r. het ontwerp nationale 
programma radioactief afval getoetst aan het eerdere advies reikwijdte en detailniveau. 
Het kabinet heeft de zienswijzen op de verkennende studie en het ontwerp nationale 
programma, van zowel het publiek als van de Commissie m.e.r., betrokken bij het 
opstellen van dit nationale programma. 
 
In figuur 2.1 wordt bovenstaande informatie schematisch weergegeven. 
 
 
 
                                                
2
 Kamerstukken, vergaderjaar 2012-2013, 25 422, nr. 105. 
3
 Voor een overzicht van internationale organisaties zie bijlage E.2.3. 
4
 De onderbouwende studies zijn te vinden op www.anvs.nl onder het onderwerp radioactief afval. 
5
 Zie www.commissiemer.nl; advies 2842. 
Pagina 10 van 78 

aandachtsgebieden (veiligheid, geologie, economie en ethiek). De verkennende studie 
heeft, net als dit nationale programma, voor inspraak ter inzage gelegen. 
2.2 Actualisatie: iedere tien jaar nieuw nationaal programma 
De Minister van Infrastructuur en Milieu actualiseert het nationale programma ten minste 
elke tien jaar. Dit is overeenkomstig de termijn die de richtlijn noemt voor de evaluatie 
van het nationale kader voor het beheer van radioactief afval en verbruikte splijtstof. Dit 
betekent dat het nationale programma uiterlijk in 2025 geactualiseerd zal worden. Het 
huidige nationale programma gaat in op maatschappelijke, technische en 
wetenschappelijke ontwikkelingen op het gebied van radioactief afval. Ook worden 
relevante resultaten en ontwikkelingen in andere Europese lidstaten meegenomen (zie 
actiepunt hoofdstuk 7.1.2). 
Naast deze tienjaarlijkse actualisatie dient de lidstaat iedere drie jaar verslag te doen 
over de voortgang van de uitvoering van het nationale programma aan de Europese 
Commissie. De Minister van Infrastructuur en Milieu zal de eerste rapportage hierover 
gelijktijdig met het nationale programma naar de Europese Commissie sturen (zie 
actiepunt hoofdstuk 7.1.2) . 
2.3 Afbakening: geen discussie over kernenergie 
Dit nationale programma gaat over het beheer van radioactief afval: nu en in de 
toekomst. Het nationale programma gaat niet over vraagstukken over de rechtvaardiging 
van de toepassing van radioactieve stoffen en splijtstoffen. Deze laatste categorie vragen 
valt binnen het kader van de Regeling bekendmaking rechtvaardiging gebruik van 
ioniserende straling. Ook kan het nationale programma niet bij voorbaat toepassingen 
uitsluiten om zo te vermijden dat er geen radioactief afval ontstaat. Wel is op deze 
activiteiten het uitgangspunt minimalisatie van toepassing (zie hiervoor hoofdstuk 4). 
Het nationale programma gaat dus ook niet over de discussie over het al dan niet 
stoppen met het produceren van kernenergie. Die discussie wordt gevoerd in het kader 
van het bepalen van de energiemix. Toch worden kernenergie en radioactief afval in het 
maatschappelijk debat niet los van elkaar gezien. Het nationaal programma gaat over 
meer dan ‘kernafval’. Sommige maatschappelijk organisaties zien het uitfaseren van 
kernenergie als een vereiste voor besluitvorming over berging van radioactief afval. De 
productie van kernenergie is weliswaar een grote bron van hoogradioactief afval 
(ca.70%) maar niet de enige. Ook bij de productie van medische isotopen ontstaat 
hoogradioactief afval (30%) (zie hoofdstuk 3).  
Dit nationale programma richt zich op alle splijtstoffen en radioactieve afvalstoffen 
waarop de Kernenergiewet van toepassing is en waarvoor geen hergebruik is voorzien. 
Dit betreft:  
- verbruikte splijtstof (in de zin van Besluit kerninstallaties, splijtstoffen en ertsen); 
- radioactieve afvalstof (in de zin van Besluit stralingsbescherming). 
Hieronder vallen in ieder geval: 
- radioactief afval dat in Nederland is ontstaan als gevolg van vergunde 
handelingen en werkzaamheden met radioactiviteit; 
- in Nederland verbruikte splijtstoffen; 
- radioactief opwerkingsafval, inclusief het opwerkingsafval dat nog moet 
terugkeren uit het buitenland; 
- weesbronnen; 
- radioactief afval van ontmanteling van Nederlandse nucleaire reactoren, 
cyclotrons en deeltjesversnellers; 
Pagina 12 van 78 

 
 
Partitie en transmutatie 
In Europees verband wordt onderzoek gedaan naar partitie en transmutatie (P&T), een 
nog experimentele techniek waarbij de levensduur van radioactief afval kan worden 
verkort. Op laboratorium schaal is levensduurverkorting mogelijk gebleken voor bepaalde 
8
atomen uit het radioactief afval, de actiniden maar P&T kan nog niet op grote schaal 
worden toegepast. P&T vereist een kweekreactor, een speciaal soort nucleaire reactor die 
op dit moment maar in een paar landen ter wereld voorkomt. Tijdens het proces wordt er 
hoogradioactief afval geproduceerd dat in een eindberging geborgen moet worden. Dus 
hoewel P&T een techniek is die de levensduur van radioactief afval kan verkorten, dient 
er altijd een eindberging te zijn voor het gegenereerde hoogradioactieve afval. 
Het opgewerkte en verglaasde hoogradioactieve afval uit de kerncentrale Borssele is niet 
meer geschikt voor verdere verwerking, P&T is dus niet meer mogelijk met het al 
bestaande hoogradioactieve afval. 
 
 
                                                
8
 Atomen met atoomnummer 90 t/m 103. 
Pagina 14 van 78 

 
  
t t  t   
    
    
1/2 1/ 1/2
                               
 
2
                       
     
                
              
  
Figuur 3.1 Radioactief verval: na drie halfwaardetijden is er een achtste van de 
oorspronkelijke hoeveelheid radioactiviteit over. 
 
3.2 Herkomst 
Bij het gebruik van grondstoffen of radioactieve stoffen kan radioactief afval ontstaan. Dit 
kunnen verbruikte splijtstoffen zijn, maar ook radioactieve bronnen of radioactief 
besmette materialen zoals laboratoriumhandschoenen en –jassen, of radioactief 
ketelsteen (ontdaan van pijpen uit raffinaderijen). Naast bedrijfstakken waar 
radioactiviteit een bijproduct is van het proces (bijvoorbeeld de gas- en oliewinning) 
heeft Nederland industriële en medische sectoren die op diverse manieren bewust 
gebruik maken van toepassingen van radioactieve stoffen. Er zijn ongeveer 1300 
vergunninghouders onder de Kernenergiewet; ongeveer twee derde daarvan produceert 
nu of op termijn in meer of mindere mate radioactief afval. De afvalproducenten zijn 
onder te verdelen in zes sectoren: nucleair, industrie, medisch, NORM-industrie, 
onderzoek en divers.  
 
De nucleaire inrichtingen in Nederland die radioactief afval produceren zijn:  
- de kernenergiereactor van EPZ) in Borssele (485 MWe); 
- de onderzoeksreactoren in Petten en Delft:  
 Hoge Flux Reactor (HFR, 45 MWth) van NRG in Petten. De HFR produceert 
circa 30% van alle medische isotopen in de wereld. Hiermee worden per 
dag 24.000 patiënten behandeld; 
 Hoger Onderwijs Reactor (HOR, 3 MWth) van de TU Delft in Delft. De HOR 
wordt gebruikt voor onderzoeks- en onderwijsdoeleinden; 
- de uraniumverrijkingsfabriek URENCO in Almelo (6200 tSW/jaar).  
 
Daarnaast zijn er nog twee nucleaire installaties die buiten gebruik zijn: de 
kernenergiereactor (GKN, 60 MWe) in Dodewaard en de Lage Flux Reactor (LFR, 30 
kWth) van NRG in Petten. In deze installaties ontstaat nu geen radioactief afval, maar bij 
het ontmantelen van deze installaties wel. In figuur 3.2 is aangegeven waar de nucleaire 
installaties in Nederland gelokaliseerd zijn. 
 
 
 
 
Figuur 3.2 De nucleaire installaties in Nederland. 
 
Pagina 16 van 78 

 
 
Figuur 3.3 De IAEA en Nederlandse classificatie voor radioactief afval. 
 
 
NORM-afval met een activiteitsconcentratie tot 10 maal hoger dan de 
vrijstellingsgrenzen hoeft niet naar COVRA te worden gebracht maar kan veilig als zeer 
laag radioactief afval (ZELA) worden gestort op speciaal daarvoor vergunde deponieën. 
Hoewel ZELA buiten het bereik van dit nationale programma valt wordt het ter 
volledigheid in deze en de volgende paragraaf meegenomen.  
 
3. Kortlevend afval 
Radioactief afval met een halfwaardetijd van minder dan 100 dagen mag voor een 
periode van maximaal 2 jaar worden opgeslagen in een geschikte ruimte bij de 
producent. De inspectie houdt hier toezicht op. Als het afval na deze periode tot onder 
de vrijgavegrenzen is vervallen, kan het als conventioneel afval worden beheerd. 
Vanwege de korte levensduur is dit afval niet meegenomen in de afvalinventaris.  
 
4. Vrijgesteld afval 
11
Vrijgesteld afval is afval dat onder de vrijgavegrenzen valt. Dit afval heeft een zo 
lage radioactiviteit dat het veilig als conventioneel afval afgevoerd of verwerkt kan 
worden. Dit afval is niet meegenomen in de afvalinventaris.  
  
                                                
11
 Bij het opstellen van de afvalinventaris en dit nationale programma is uitgegaan van de vrijgave- en 
vrijstellingsgrenzen zoals deze in 2015 gelden. 
Pagina 18 van 78 

 
3.4.2 Productie en verwerking  
3
Per jaar wordt in Nederland ruim 38.000 m radioactief afval geproduceerd. Het grootste 
3
deel daarvan is NORM-afval (37.000 m per jaar). In volume is NORM-afval bijna 99% 
van al het geproduceerde radioactieve afval in Nederland. Een klein deel van dit afval 
3
wordt afgevoerd naar COVRA als radioactief afval (ongeveer 1280 m ). Het grootste deel 
van het NORM-afval wordt als ZELA gestort wordt op speciale deponieën. Hoewel ZELA 
buiten het bereik van het nationale programma valt wordt het ter volledigheid 
3 3
meegenomen in deze paragraaf. Daarnaast wordt jaarlijks 6,3 m HRA en 504 m LMRA 
aangeboden bij COVRA. In de figuur 3.5 is de jaarproductie en de verwerking grafisch 
weergegeven. 
 
 
 
Figuur 3.5. Producenten, jaarlijkse productie en verwerking van radioactief afval 
(inclusief ZELA) in 2013. 
 
3.4.3 Toekomstige hoeveelheid radioactief afval 
Op basis van interviews met afvalproducenten, gegevens uit ontmantelingsplannen en 
extrapolatie van de huidige aangeboden hoeveelheden afval is een inschatting gemaakt 
van de verwachte hoeveelheden radioactief afval in de toekomst. De inschatting is 
gebaseerd op de huidige vrijgave- en vrijstellingsgrenzen. Wijzigingen in dit beleid 
kunnen grote gevolgen hebben voor de hoeveelheid radioactief afval. Het jaarlijkse 
aanbod aan LMRA nam bijvoorbeeld met 40% af na een verhoging van de wettelijke 
vrijgave- en vrijstellingsgrenzen in het jaar 2001. Ook een tweede kerncentrale zou het 
beeld natuurlijk veranderen. In de volgende paragrafen wordt een inschatting gemaakt 
van de groei van HRA, LMRA en NORM tot en met 2130.  
 
Overigens wordt iedere drie jaar, bij de rapportage aan de Europese Commissie, een 
nieuwe afvalinventaris met een inschatting van toekomstige hoeveelheden radioactief 
afval opgesteld (zie actiepunt hoofdstuk 7.1.2). 
  
HRA 
Pagina 20 van 78 

Figuur 3.8 Ontwikkeling van de opgeslagen hoeveelheid NORM bij COVRA tot en met 
2130. 
3.5 Mogelijke andere bronnen 
Op verschillende plaatsen en in verschillende processen kunnen radioactieve afvalstoffen 
verwacht worden. Hieronder wordt, op basis van een literatuurstudie, aangegeven waar 
mogelijk radioactief afval aanwezig zou kunnen zijn (mogelijk bestaande bronnen) of in 
de toekomst zou kunnen gaan ontstaan (mogelijk nieuwe bronnen) (zie afvalinventaris). 
Ook een verandering in beleid kan leiden tot een veranderd afvalaanbod. In de volgende 
paragrafen wordt hier nader op ingegaan.  
Mogelijk bestaande bronnen 
Materialen die in het verleden zijn gebruikt in de industrie of bouw (zoals bepaalde 
soorten slakkenwol) en mineralen met hoge concentraties radioactieve stoffen (in 
bijvoorbeeld musea of bij privé verzamelaars) kunnen radionucliden bevatten waardoor 
deze als radioactief afval afgevoerd moeten worden. Ook kunnen radioactieve stoffen 
zich ophopen in bijvoorbeeld verschillende slibsoorten, filterkoeken, rioleringen van 
ziekenhuizen of industriële waterboilers. Daarnaast zijn er mogelijk nog brandmelders 
met een kleine radioactieve bron in omloop, evenals thoriumhoudende elektroden 
gebruikt bij het TiG lassen. Ook de toepassing van thoriumlegeringen in huidige 
producten en installaties is mogelijk een bron voor het ontstaan van radioactief afval.   
Mogelijk nieuwe bronnen 
De bouw van een nieuwe kernenergiecentrale kan grote gevolgen hebben voor het 
toekomstige aanbod van radioactief afval. Daarnaast zijn er andere technologische 
ontwikkelingen mogelijk die kunnen zorgen voor nieuwe afvalstromen. Zo kunnen er 
nieuwe medische behandelingen ontwikkeld worden waarbij meer of nieuwe radioactieve 
bronnen gebruikt worden. Boringen in de diepe ondergrond voor bijvoorbeeld 
geothermische energie kunnen voor extra productie van NORM-afval zorgen. Uit het 
buitenland is bekend dat water uit de diepe ondergrond verhoogde concentraties 
radioactieve stoffen kan bevatten die in bovengrondse waterwisselaars kunnen neerslaan 
in de vorm van radioactief ketelsteen.  
Verandering van beleid 
Of een afvalstof radioactief genoemd moet worden, hangt af van de vrijstellings- en 
vrijgavegrenzen. Veranderingen in deze grenzen kunnen leiden tot een veranderd 
afvalaanbod. Dit is een belangrijke bron van de onzekerheid in de extrapolatie van 
hoeveelheden naar de toekomst toe. Daarnaast kunnen wijzigingen in de toegestane 
afvoerroutes wijzigingen opleveren in de te verwachten hoeveelheid radioactief afval. Zo 
is nu voor ruim 96% van het huidige NORM-afval, dat niet kan worden hergebruikt, het 
storten op een speciale deponie een geschikte eindoplossing. Vanwege de grote volumes 
Pagina 22 van 78 

 
Deel B – Beleid 
 
Het beleid voor het beheer van radioactief afval wordt beschreven 
in hoofdstuk 4. Vervolgens wordt in hoofdstuk 5 ingegaan op de 
wet- en regelgeving.   
 
Pagina 24 van 78 

 
geven aan de meest milieuvriendelijke beheermethode. In het beleid voor radioactief 
afval wordt ook uitgegaan van deze voorkeursvolgorde voor verwerken. 
 
Om veilig beheer van het radioactief afval te realiseren is het beleid gericht op het 
isoleren, beheersen en controleren (IBC-principe). Dit principe wordt ook toegepast bij 
bijvoorbeeld bodemsanering.  
 
- Nucleaire veiligheidsbeleid 
Voor het beheer van verbruikte splijtstof zijn de drie principes uit het nucleaire 
veiligheidsbeleid leidend: afscherming van radioactieve materialen en straling, 
beheersing van de nucleaire kettingreacties en koeling van de splijtstoffen. Bij het 
beheer van verbruikte splijtstof moet voorkomen worden dat daarin nieuwe 
kettingreacties kunnen ontstaan (‘sub-kritikaliteit’-eis). Daarnaast moet er voor het 
warmteproducerende afval voor voldoende koeling gezorgd worden om de integriteit 
van de verpakking te garanderen. 
 
- Security en safeguards  
De beveiliging (security) van radioactieve afvalstoffen valt onder de Ministeriele 
Regeling Beveiliging Nucleaire Installaties en Splijtstoffen. Hierin wordt beschreven 
wat de inhoud en uitwerking van de beveiliging van de nucleaire installaties moet zijn. 
Het gaat hier om bijvoorbeeld noodzakelijke en vereiste alarmeringsprocedures, 
detectie- en responsinfrastructuur, trainingsprogramma’s etc. 
Alle Nederlandse nucleaire installaties, waaronder de COVRA, hebben een 
goedgekeurd beveiligingspakket. Dat beveiligingspakket voldoet aan de meest actuele 
internationale aanbevelingen, zoals vastgesteld door het Internationaal 
Atoomenergieagentschap (IAEA).  
 
Nederland is op grond van internationale verdragen over het waarborgen voor non-
proliferatie (safeguards) verplicht maatregelen te nemen. Ook moet de ANVS het IAEA 
hierover inlichten. Zo kan het IAEA nagaan of bepaalde basismaterialen en bijzondere 
splijtstoffen niet worden gebruikt voor het maken van kernwapens of andere nucleaire 
explosiemiddelen, bijvoorbeeld door materiaal uit radioactieve afvalstoffen.  
Ook moet Nederland de inspecteurs van het IAEA en de European Atomic Energy 
Community (Euratom) toelaten en eventuele sancties van Euratom (laten) uitvoeren. 
De ANVS let erop dat Nederland alle afspraken nakomt en is het aanspreekpunt voor 
de IAEA- en Euratom-inspecties.  
 
- Structuurvisie Ondergrond  
De Nederlandse ondergrond heeft verschillende functies. Zo wordt er aardgas, 
drinkwater en olie gewonnen maar ook bijvoorbeeld gas in opgeslagen. Om de bodem 
en ondergrond zo efficiënt mogelijk, duurzaam en toekomstbestendig te gebruiken is 
er een structuurvisie nodig. In de Structuurvisie Ondergrond wordt gekeken naar het 
14
gebruik van de ondergrond van Nederland tot het jaar 2040 . Geologische berging 
van radioactief afval wordt hierin niet meegenomen omdat dit pas later, ruim na het 
jaar 2040, wordt voorzien. Er is een actiepunt bij dit nationale programma opgenomen 
om na te gaan of eindberging van radioactief afval moet worden opgenomen in 
STRONG (zie actiepunt hoofdstuk 7.1.2). Het opstellen van deze structuurvisie valt 
onder de verantwoordelijkheid van de Minister van Infrastructuur en Milieu die daarin 
nauw samenwerkt met de Minister van Economische Zaken. 
  
4.2 Minimalisatie   
4.2.1 Preventie en rechtvaardiging 
Het eerste uitgangspunt in het beleid voor radioactief afval is dat het ontstaan van 
radioactief afval wordt beperkt door het gebruik van radioactiviteit zoveel als mogelijk te 
                                                
14
 Zie www.rijksoverheid.nl/nrd-strong 
Pagina 26 van 78 

 
afgevoerd. Hier wordt vaak gebruik van gemaakt bij radionucliden met een korte 
levensduur, bijvoorbeeld in ziekenhuizen en laboratoria (zie hoofdstuk 3.3 Kortlevend 
afval). 
 
 
Nieuw aanvullend beleid: vervalopslag  
Er is ook radioactief afval dat enkele tientallen jaren nodig heeft om te vervallen tot 
onder de vrijgavegrenzen. Dit afval dient volgens de huidige regelgeving bij COVRA 
opgeslagen te worden (Bs, art. 37) om te worden geconditioneerd voor eindberging. 
Soms betreft het echter in potentie waardevolle materialen, zoals metalen of zeldzame 
aardmetalen, die hergebruikt kunnen worden. 
 
Het kabinet streeft naar een circulaire economie en wil de (Europese) markt voor 
16
duurzame grondstoffen en hergebruik van schaarse materialen stimuleren . In dit 
streven past beleid dat het mogelijk maakt waardevolle (grond)stoffen die niet meer 
radioactief zijn weer terug in de grondstofkringloop te brengen, in plaats van deze 
materialen in een eindberging te bergen.  
  
In een vervalopslag kunnen materialen, die langer dan twee jaar nodig hebben om te 
vervallen tot onder de vrijgavegrenzen, veilig worden beheerd. Daarom kunnen sinds 
2014 materialen afkomstig van ontmanteling van grote vaste installaties (zoals 
cyclotrons) gedurende een periode van maximaal 25 jaar onverwerkt bij COVRA worden 
opgeslagen, als binnen 25 jaar de activiteit van het afval vervalt tot onder de actuele 
vrijgavegrenzen. Daarna kunnen de materialen weer als grondstof worden ingezet.  
 
Sommige materialen hebben een langere tijd nodig om onder de vrijgavegrenzen te 
vervallen. Ook is er mogelijk ander materiaal dan ontmantelingsafval dat geschikt is om 
in een vervalopslag onder de vrijgavegrenzen te vervallen. Het onderzoeken van de 
mogelijkheid tot het uitbreiden van vervalopslag voor deze materialen bij COVRA is een 
actiepunt bij dit programma (zie actiepunt hoofdstuk 7.1.1). 
 
 
4.2.4 Verbranden 
In bepaalde gevallen is het mogelijk radioactief afval op een veilige wijze te verbranden, 
waarbij de radioactiviteit achterblijft in de filters en de as. Dit wordt onder meer 
toegepast op besmette kadavers, afkomstig uit onderzoek, en leidt tot een aanzienlijke 
vermindering van het volume van dit radioactief afval. In Nederland wordt een zeer 
kleine hoeveelheid radioactief afval verbrand. 
 
4.2.5 Opwerking 
Door het opwerken van hoogradioactief afval worden het volume en de levensduur van 
het afval beperkt. Het is aan de vergunninghouder van een nucleaire reactor om de 
keuze tussen directe opslag of opwerking van bestraalde splijtstof te maken. Vanuit 
milieuhygiënisch, veiligheids- en non-proliferatieperspectief blijkt geen doorslaggevende 
17
voorkeur voor een van deze opties . In geval van een nieuwe kerncentrale zal de 
vergunninghouder iedere tien jaar de ‘back-end’ strategie evalueren. Het Rijk doet dat 
iedere twintig jaar. Afhankelijk van deze evaluaties kan alsnog een andere strategie aan 
de vergunninghouder worden voorgeschreven. De ondernemer blijft ook bij opwerking 
verantwoordelijk voor de veilige opslag van al het radioactieve afval (Bkse, artikel 30f).   
 
 
Opwerken 
In de gebruikte splijtstofstaven van de kernenergiecentrale Borssele zitten nog bruikbare stoffen. 
                                                
16
 Regeerakkoord Bruggen slaan, 2012. 
17
 Kamerstukken, vergaderjaar 2010-2011, 32 645, nr. 1. 
Pagina 28 van 78 

 
- Over de periode van 100 jaar kan het volume aan radioactief afval dat dient te 
worden geborgen aangroeien waardoor operationele kosten per eenheid afval 
kunnen worden beperkt en kan nieuwe technische vooruitgang plaatsvinden om 
het afval op een efficiënte en zo goedkoop mogelijke wijze te bergen. De periode 
van 100 jaar kan tevens worden gebruikt om geld te laten renderen. Doel is om 
hiermee de kosten te dekken voor lange termijn opslag en voor de voorbereiding, 
het aanleggen, exploiteren en sluiten van de eindberging (zie hoofdstuk 4.5.3); 
- Een deel van het radioactieve afval vervalt in de periode van 100 jaar tot onder de 
vrijgavegrenzen. Hierdoor hoeft het in principe niet meer in de eindberging te 
worden geplaatst en kan het mogelijk hergebruikt worden; 
- Tijdens de periode van bovengrondse opslag koelt het warmteproducerend afval 
af tot een temperatuur waarop het eenvoudiger te hanteren en te bergen is; 
- Aangezien er nog geen locatiekeuze voor eindberging is gemaakt, kan deze 
periode gebruikt worden om in samenspraak met de maatschappij een 
locatiekeuze te maken; 
- Er is meer tijd om te leren van ervaringen in het buitenland met het realiseren en 
exploiteren van een eindberging; 
- Er is meer tijd om onderzoek te doen naar de beste beheermethode voor de lange 
termijn; 
- In de toekomst zouden eventueel internationale (bijvoorbeeld een regionale 
berging in Europa) of nieuwe technische oplossingen beschikbaar kunnen komen 
(zoals partitie en transmutatie, waarbij radionucliden met een lange levensduur 
worden afgescheiden en omgezet in radionucliden met een kortere levensduur). 
Door nu het radioactief afval bovengronds op te slaan kan het dan relatief 
gemakkelijk ingezet worden; 
- Toekomstige generaties worden in de gelegenheid gesteld om, met zo min 
mogelijk lasten, een keuze voor een beheermethode voor de lange termijn te 
maken op basis van hun inzichten. 
 
Na de periode van bovengrondse opslag van radioactief afval bij COVRA is geologische 
berging voor HRA, LMRA en NORM voorzien. In tabel 4.1 wordt een overzicht gegeven 
van de interim en definitieve beheermethodes voor verschillende categorieën radioactief 
afval. Radioactief afval dat na de opslag bij COVRA nog radioactief is wordt geplaatst in 
een eindberging. Als het radioactieve afval is vervallen onder de vrijgavegrenzen kan het 
vrij worden gegeven voor hergebruik of verwerkt worden als conventioneel afval. Dit 
geldt voor tweederde van het LMRA dat opgeslagen is bij COVRA. 
 
Categorie radioactief afval interim beheermethode gevolgd door  
HRA bovengrondse opslag 
LMRA bovengrondse opslag geologische berging 
NORM bovengrondse opslag 
Meldingsplichtig afval - stort op een deponie 
Radioactief afval met T < 100 dagen opslag op locatie 
1/2
Radioactief afval dat binnen 25 jaar tot bovengrondse opslag hergebruik of 
onder de vrijgavegrenzen vervalt verwerking als 
conventioneel afval 
Radioactief afval onder de - 
vrijgavegrenzen 
Tabel 4.1 Overzicht van de beheerroutes. 
 
 
4.3.2 Veilig beheer in de toekomst: eindberging 
HRA en langlevend LMRA dient vele duizenden tot honderdduizenden jaren te worden 
beheerd voordat de stralingsniveaus zodanig zijn gedaald dat er geen stralingsrisico’s 
meer aan verbonden zijn. Bovengrondse opslag wordt niet gezien als een manier om 
radioactief afval voor een zo lange periode te beheren. Er is namelijk geen garantie dat 
Pagina 30 van 78 

Internationaal onderzoek toont aan dat er methodes beschikbaar zijn om adequaat de lange 
termijn veiligheid van eindberging te bepalen. Sindsdien zijn deze methodes verbeterd door 
verdere ontwikkeling hiervan. De safety case, waarin op een integrale manier naar de 
bewijsvoering voor veiligheid wordt gekeken, is een voorbeeld van verdere ontwikkeling van deze 
methodes. De kennis over de ondergrond wordt internationaal gebundeld om zo een beter begrip 
te krijgen van het gedrag van de ondergrond en welke processen en zaken deze de veilige berging 
van radioactief afval kunnen verstoren en hoe.   
Figuur 4.3 Meervoudige veiligheidsfuncties van een geologische berging (bron: COVRA). 
19
Internationaal wordt geologische berging gezien als de methode voor een veilig beheer 
van radioactief afval op de lange termijn. Omdat de keuze voor geologische eindberging 
in het Nederlandse beleid reeds enkele decennia geleden is gemaakt, zijn in een 
verkennende studie bij dit nationale programma de laatste internationale inzichten over 
de opties voor het beheer van radioactief afval op de lange termijn - met de voor- en 
nadelen hiervan – nog eens op een rij gezet voor de Nederlandse situatie (zie 
verkennende studie). De uitkomsten daarvan geven, samen met de internationale 
consensus over eindberging, geen aanleiding om het huidige beleid te wijzigen.  
Verschillende opties voor het beheer van radioactief afval vallen af op basis van 
verdragen, wettelijke, technische en/of ethische gronden (waaronder bijvoorbeeld 
schieten naar de maan, dumpen in zee of berging in een ijskap). Langdurige 
bovengrondse opslag, oppervlakteberging, geologische berging en berging in boorgaten 
worden in de studie verder verkend. De voor- en nadelen van deze laatstgenoemde 
opties zijn in kaart gebracht, net als het effect van een multinationale berging en van 
partitie en transmutatie. 
Uit de verkennende studie kan het volgende worden geconcludeerd: 
- Langdurige bovengrondse opslag is niet geschikt als definitieve berging van 
radioactief afval. Hoewel de techniek al op verschillende plaatsen toegepast wordt 
voor tussentijdse opslag, is een continu actief beheer nodig. 
19
 Voor een overzicht van internationale organisaties zie bijlage E.2.3. 
Pagina 32 van 78 

 
Samenwerking kan leiden tot internationale transporten van radioactief afval. Toezicht en 
controle op overbrenging van radioactief afval en bestraalde splijtstoffen is Europees 
geregeld in richtlijn 2006/117/Euratom. Voor export van radioactief afval met als doel 
eindberging stelt de richtlijn regels. Zo mag er alleen radioactief afval getransporteerd 
worden naar landen buiten de Europese Unie als daar al een eindberging operationeel is. 
Voor import en export van radioactief afval zie onderstaande paragraaf ‘nieuw aanvullend 
beleid: randvoorwaarden aan import en export’. 
 
 
Nieuw aanvullend beleid: verkenning randvoorwaarden aan import en export 
Parallel aan het nastreven van internationale samenwerking wordt de mogelijkheid en 
wenselijkheid om randvoorwaarden te stellen aan de import en export van radioactieve 
afvalstoffen voor opslag en/of eindberging in Nederland verkend. De huidige 
opslagcapaciteit bij COVRA is gedimensioneerd op de te verwachten Nederlandse 
behoefte aan opslagcapaciteit voor de komende periode van ten minste 100 jaar. Met het 
stellen van randvoorwaarden kan een gedegen afweging gemaakt worden of een 
eventuele toe- of afname van de hoeveelheid radioactief afval bij COVRA gewenst is. De 
verkenning van het stellen van randvoorwaarden aan import en export is een actiepunt 
21
bij dit programma (zie actiepunt hoofdstuk 7.1.1). 
 
 
Nieuw aanvullend beleid: flexibilisering van het tijdpad en wijze van 
eindberging 
Wellicht zijn er in de toekomst ontwikkelingen, zoals innovaties of internationale 
samenwerking bij het realiseren van een eindberging, waardoor de samenleving wil 
afwijken van het gekozen tijdpad van ten minste 100 jaar bovengrondse opslag bij 
COVRA. Daarom wordt deze mogelijkheid opengehouden. Doordat het radioactieve afval 
bovengronds is opgeslagen kan er in Nederland ook flexibel met dit tijdpad worden 
omgegaan.  
 
Voor kortlevend laag- en middelradioactief afval volstaat een eindberging aan de 
oppervlakte in principe ook. De mogelijkheid wordt opengehouden om flexibel om te 
gaan met de keuze voor de beheeroptie voor de lange termijn.   
 
Tot er qua tijdpad en wijze van eindberging een wijziging in de huidige beleidslijn 
plaatsvindt, zal het traject naar realisatie van een nationale geologische berging echter 
doorlopen worden. Hierbij is voorzien dat, vanwege schaalvoordelen, alle soorten 
Nederlands radioactief afval op termijn in een geologische eindberging worden 
22
gebracht . 
 
 
4.3.3 Veilig beheer in de toekomst: terugneembaarheid 
Terugneembaarheid is een voorwaarde voor het beheer van radioactief afval in een 
eindberging. Onderzoek in het verleden heeft aangetoond dat het terugneembaar 
uitvoeren van een geologische berging in klei en in zout voor een periode van honderd 
23
tot enkele honderden jaren mogelijk is . 
 
Terugneembaarheid en passieve veiligheid 
Op dit moment is radioactief afval bovengronds, en terugneembaar, opgeslagen bij 
COVRA. Het afval is veilig opgeslagen en beschikbaar als er nieuwe verwerking- of 
beheertechnieken komen. Een nadeel van deze methode van opslag is dat deze gevoelig 
is voor invloeden van buitenaf (denk hierbij aan klimaatsveranderingen of een oorlog). 
                                                
21
 Kamerstukken, vergaderjaar 2012-2013, 25 422, nr. 105. 
22
 Kamerstukken, vergaderjaar 2012-2013, 25 422, nr. 105. 
23
 Eindrapport Commissie Opberging Radioactief Afval, Februari 2001, Terugneembare berging, een 
begaanbaar pad?  
Pagina 34 van 78 

 
gebied van passieve versus actieve controle gedurende de looptijd van een eindberging. 
Terugneembaarheid is een eigenschap van een geologische berging. In een stapsgewijs 
proces verandert de mate van terugneembaarheid in de tijd. Op de lange termijn 
gedraagt een terugneembare eindberging zich niet anders dan een niet-terugneembare 
eindberging. In figuur 4.4 wordt dit grafisch weergegeven. 
 
  
 
 
Figuur 4.4 Verschillende stadia van een geologische eindberging in relatie tot de 
verandering in mate van terugneembaarheid, passieve vs. actieve controle en kosten van 
het terugnemen van het radioactieve afval (bron: COVRA, bewerking van figuur 
OECD/NEA).  
 
Periode van terugneembaarheid 
Om optimaal te kunnen profiteren van de voordelen van terugneembaarheid en de 
voordelen van een passief veilige (gesloten) eindberging zal hierin een balans gevonden 
moeten worden. Het doel van een berging is immers om afval definitief te verwijderen, 
niet om afval ondergronds op te slaan. In een berging dient daarom ook geen radioactief 
afval te worden geplaatst, waarvan verwacht wordt dat het hergebruikt kan worden in de 
toekomst. De faciliteit dient niet in gebruik genomen te worden als er onvoldoende 
vertrouwen is in de veiligheid van de berging op de lange termijn.  
 
 
Nieuw aanvullend beleid: periode en wijze van terugneembaarheid 
Uiteindelijk dient, in samenhang met de maatschappij, bekeken te worden wat een 
optimale periode van terugneembaarheid is (zie actiepunt hoofdstuk 7.1.2). Radioactief 
afval dient in ieder geval terugneembaar te zijn gedurende de operationele fase van de 
26
berging tot sluiting .  
 
                                                
26
 Kamerstukken, vergaderjaar 2013-2014, aanhangselnr. 36. 
Pagina 36 van 78 

generaties de beschikking hebben over voldoende kennis (zie bijlage E) en financiële 
middelen (zie hoofdstuk 4.5) om de eindberging te kunnen realiseren, exploiteren en 
sluiten.  
De periode van terugneembaarheid (zie 4.3.3) geeft toekomstige generaties de 
mogelijkheid om het afval uit de berging te halen op het moment dat nieuwe technieken 
voor afvalverwerking of beheer beschikbaar komen. Ook door het reversibel inrichten van 
het proces naar eindberging worden toekomstige generaties niet belast met besluiten die 
eerder genomen zijn (zie hoofdstuk 6).  
4.5 Kosten beheer voor veroorzakers 
Vierde uitgangspunt in het beleid voor radioactief afval is dat voor alle kosten van het 
beheer van het radioactieve afval het uitgangspunt wordt gehanteerd dat ‘de vervuiler 
betaalt’. Hieraan wordt tegemoet gekomen doordat COVRA in de tarieven alle geraamde 
kosten voor verwerking , opslag en eindberging opneemt, op basis van de op dat 
moment geldende inzichten. Na aflevering gaat het juridisch eigendom van het afval en 
het daaraan verbonden (financiële) risico over naar COVRA. Het risico dat er in de 
toekomst geen middelen beschikbaar blijken te zijn bij afvalproducenten waarvan het 
langdurig bestaan onzeker is, wordt hiermee gemitigeerd.  
Er zijn verschillende maatregelen getroffen om te borgen dat voldoende financiële 
middelen beschikbaar zijn voor een veilig beheer van radioactief afval. De 
financieringsregelingen zijn vastgelegd in regelgeving op grond van de Kernenergiewet. 
Daarnaast zijn er onderlinge afspraken (contracten) tussen bedrijven en COVRA.  
4.5.1 Verantwoordelijkheden van de ondernemer 
De ondernemer is verplicht maatregelen te treffen die de veiligheid van mens en milieu 
borgen, zolang hij radioactieve (afval)stoffen in bezit heeft of bewerkt. Het gaat hier om 
organisatorische maatregelen, zoals het beschikken over voldoende (stralings-) 
deskundigheid en het bijhouden van een administratie, maar ook om fysieke maatregelen 
zoals een bergplaats met voldoende afscherming en beperkte toegang. Indien geen 
verdere bewerking meer nodig of mogelijk is, moet het afval zo snel als redelijkerwijs 
mogelijk worden afgevoerd naar COVRA. Dit geldt ook voor het afval dat vrijkomt bij een 
eventuele ontmanteling van een installatie of inrichting en bij opwerking. COVRA 
berekent alle kosten voor inzameling, verwerking, opslag en eindberging door aan de 
aanbieder. De hogere kosten voor het beheer van radioactief afval vormen in de praktijk 
een belangrijke drijfveer voor de ondernemer om op vrijwillige basis het ontstaan van 
afval te voorkomen. Daarom zijn er geen (aanvullende) financieringsregelingen op het 
gebied van afvalpreventie. Hieronder staat een aantal specifieke verantwoordelijkheden 
die bij de ondernemer zijn gelegd. 
Opwerken van verbruikte splijtstof 
De keuze voor het wel of niet opwerken van verbruikte splijtstof is aan de ondernemer. 
28
Onderzoek heeft aangetoond dat er vanuit milieuhygiënisch en veiligheids- en non-
proliferatieperspectief geen doorslaggevende voorkeur is voor opwerking of directe 
opslag. De ondernemer is dus vrij de economische afweging te maken. 
Financiële zekerstelling 
Alle kosten voor het beheer van radioactief afval behoren tot de business case van de 
ondernemer. Echter, niet uit te sluiten is dat een ondernemer na een calamiteit of een 
faillissement over onvoldoende financiële middelen beschikt om het op dat moment 
aanwezige radioactief afval of de verbruikte splijtstof veilig te beheren en af te voeren. 
28
 Kamerstukken, Vergaderjaar 2004–2005, 30 000, nr. 5; Kamerstukken, Vergaderjaar 2005–2006, 30 000, 
nr. 18; Kamerstukken, Vergaderjaar 2006–2007, 30 000, nr. 40; Kamerstukken, Tweede Kamer, Vergaderjaar 
2009–2010, 31 510, nr. 40. 
Pagina 38 van 78 

 
Het uitgangspunt ‘de vervuiler betaalt’ geldt ook voor de financiering van het benodigde 
onderzoek naar eindberging. Het huidige onderzoeksprogramma OPERA loopt in 2016 ten 
einde. De financiering hiervan loopt nu buiten COVRA-tarieven om, maar de financiering  
van noodzakelijk vervolgonderzoek voor de ontwikkeling en realisatie van een 
eindberging moet meegenomen in de tarieven van COVRA. Bij de implementatie van de 
richtlijn 2011/70/Euratom is deze verplichting geïntroduceerd. 
Pagina 40 van 78 

 
5.2 Intergouvernementele overeenkomsten 
Nederland heeft met twee lidstaten, Frankrijk en het Verenigd Koninkrijk, een 
overeenkomst gesloten over het opwerken van uit Nederland afkomstige verbruikte 
splijtstof.   
 
5.2.1 Overeenkomst met Frankrijk 
In 1979 hebben de Nederlandse en Franse regering de overeenkomst gesloten waarmee 
de eventuele terugzending naar Nederland na opwerking van de splijtstof afkomstig van 
29
de kerncentrale Borssele is geregeld . Nederland verbindt zich om geen wettelijke 
maatregelen te nemen of voorschriften op te stellen die COGEMA (nu AREVA NC) 
verhinderen om het radioactieve afval ontstaan bij opwerking naar Nederland terug te 
zenden. COGEMA (nu AREVA NC) is de organisatie die splijtstof opwerkt. 
 
In 2006 is in Frankrijk een wetswijziging in werking getreden waardoor het 
binnenbrengen op Frans grondgebied van verbruikte splijtstoffen voor de verwerking 
daarvan alleen is toegestaan in het kader van een intergouvernementele 
30
overeenkomst . In een dergelijke overeenkomst moet zijn geregeld dat na verwerking 
het overblijvend radioactieve afval niet langer in Frankrijk zal worden opgeslagen dan tot 
aan de in de overeenkomst opgenomen datum. In 2009 zijn Nederland en Frankrijk een 
31
wijziging van de overeenkomst van 1979 overeengekomen waarin dit is geregeld . Deze 
afspraken zijn echter beperkt tot de verbruikte splijtstoffen uit de kerncentrale Borssele 
die uiterlijk in 2015 aan AREVA worden aangeboden voor opwerking.  
 
Vanwege de bedrijfsduurverlenging van de kerncentrale Borssele tot uiterlijk eind 2033 
was het nodig om een nieuwe overeenkomst te sluiten tussen Nederland en Frankrijk 
32
voor het op Frans grondgebied brengen van verbruikte splijtstof . In de overeenkomst is 
geregeld dat de verbruikte splijtstoffen afkomstig van de kerncentrale Borssele bij AREVA 
kunnen worden opgewerkt. Deze splijtstoffen mogen vanaf de inwerkingtreding van deze 
overeenkomst tot en met uiterlijk 31 december 2049 (in verband met de ontmanteling) 
Frankrijk binnen worden gebracht. Nederland heeft zich ertoe verplicht om het afval wat 
overblijft na opwerking terug te nemen. De laatste terugzending van radioactief afval 
moet uiterlijk 31 december 2052 plaatsvinden.  
 
5.2.2 Overeenkomst met het Verenigd Koninkrijk 
In 1978 heeft de Nederlandse regering een overeenkomst gesloten met het Verenigd 
Koninkrijk voor de eventuele terugzending van het na opwerking resterende radioactieve 
33
afval afkomstig van GKN Dodewaard . De laatste zending van radioactief afval afkomstig 
van GKN Dodewaard is inmiddels teruggezonden naar Nederland en is opgeslagen bij 
COVRA. 
 
  
                                                
29
 Briefwisseling tussen de Regering van het Koninkrijk der Nederlanden en de Regering van de Franse 
Republiek houdende een overeenkomst inzake de eventuele terugzending van het na opwerking van bestraalde 
reactorbrandstof resterend radioactief afval, Parijs, 29 mei 1979. 
30
 L.542-2 en L.542-2-1-I van het wetboek inzake milieuaangelegenheden. 
31
 Overeenkomst tussen de Regering van het Koninkrijk der Nederlanden en de Regering van de Franse 
Republiek houdende wijziging van de Overeenkomst van 29 mei 1979 inzake de verwerking in Frankrijk van 
bestraalde splijtstofelementen, Parijs, 2 september 2009. 
32
 Overeenkomst tussen de Regering van het Koninkrijk der Nederlanden en de Regering van de Franse 
Republiek inzake de verwerking in Frankrijk van Nederlandse bestraalde splijtstofelementen, ’s-Gravenhage, 20 
april 2012. 
33
 Briefwisseling tussen de Regering van het Koninkrijk der Nederlanden en de Regering van het Verenigd 
Koninkrijk van Groot-Brittannië en Noord-Ierland inzake de eventuele terugzending van het na opwerking van 
bestraalde reactorbrandstof resterende radioactief afval, ’s-Gravenhage, 12 september 1978. 
Pagina 42 van 78 

 
Hoofdstuk 6 - Visie op proces richting eindberging 
 
Besluitvorming over eindberging wordt voorzien rond het jaar 
2100. Op dit moment is niet te voorspellen wat dit besluit zal zijn 
en wat dan de beste manier zal zijn om radioactief afval te 
beheren. Het tussentijds opstellen van trendanalyses en toetsing 
daarvan dienen ervoor te zorgen dat er voortgang blijft in het 
proces naar eindberging. Betrokkenheid van de maatschappij is 
hierbij van groot belang. In dit hoofdstuk geeft het kabinet haar 
visie op het proces richting een eindberging.   
 
6.1 Proces naar eindberging 
6.1.1 Nu geen besluitvorming 
Het Nederlandse beleid voor radioactief afval is stabiel. Het gaat al ruim dertig jaar uit 
van bovengrondse opslag van het radioactieve afval gedurende ten minste 100 jaar. 
Rond 2130 is een geologische eindberging voorzien (zie hoofdstuk 4.3). Als rond 2130 
een operationele eindberging in werking moet zijn, dienen in 2100 de eerste stappen 
richting locatiekeuze gezet te worden. Dit betekent dat er voor die tijd een beslissing 
over het beheer van radioactief afval op de lange termijn dient te worden genomen. 
Deze beslissing kan inhouden dat op dat moment het traject richting eindberging ingezet 
gaat worden of dat – vanwege technische of maatschappelijke onzekerheden of vanwege 
het beschikbaar komen van andere oplossingen – dit traject tot nadere orde zal worden 
uitgesteld (zie ook hoofdstuk 6.2).   
 
Het is niet te voorspellen wat rond het moment van besluitvorming de beste manier zal 
zijn om het radioactief afval te beheren, of wat dan de inzichten van de maatschappij 
zijn. Er kunnen ontwikkelingen plaatsvinden die een andere keuze dan geologische 
eindberging van het radioactieve afval op Nederlands grondgebied rechtvaardigen. 
Hierbij kan gedacht worden aan technologische ontwikkelingen of internationale 
samenwerking bij het realiseren van een eindberging voor radioactief afval. 
  
Indien er geen wijziging in de huidige beleidslijn wat betreft tijdpad en wijze van 
eindberging plaatsvindt, zal het traject naar realisatie van een nationale geologische 
berging doorlopen worden. Om op kansen en mogelijkheden tot samenwerking in te 
kunnen springen is het van belang flexibel te zijn. Geologische berging is volgens de 
huidige inzichten in technische zin de meest veilige en duurzame beheeroptie voor 
hoogradioactief afval. Toekomstige generaties dienen de benodigde middelen, zoals 
kennis en financiën, te hebben om eindberging dan ook te kunnen realiseren. 
Tegelijkertijd is het van belang de route richting een geologische berging niet nu al vast 
te leggen met definitieve beslissingen waardoor de nodige flexibiliteit in de keuze voor 
de wijze van het beheer op de lange termijn verdwijnt. 
 
 
6.1.2 Trendanalyse van ontwikkelingen 
Om in te kunnen springen op ontwikkelingen op het gebied van eindberging en kansen te 
signaleren is het nodig de ontwikkelingen rond het beheer van radioactief afval te blijven 
volgen. Het gaat hierbij ontwikkelingen op het gebied van:  
- politiek en bestuur.  
Op dit moment is eindberging van radioactief afval zowel in binnen- als 
buitenland politiek een gevoelig onderwerp. Er is geen enkele lidstaat die nu 
bereid is radioactief afval van een andere lidstaat voor eindberging te importeren. 
Nederland is zelf verantwoordelijk voor zijn radioactieve afval, maar 
Pagina 44 van 78 
 

 
 potentieel geschikte zoekgebieden voor berging van radioactief afval die 
gereserveerd kunnen worden en aan te geven welke beleidsmatige afstemming 
nodig is gelet op andere gebruiksfuncties van de (diepe) ondergrond ter plekke 
 borging van de benodigde kennisinfrastructuur in Nederland 
 de criteria voor het bepalen van de periode van terugneembaarheid van het 
radioactief afval uit de eindberging 
 de mogelijke beleidsimplicaties van de resultaten uit OPERA. 
Het Kabinet zal de rapportage van de klankbordgroep over bovenstaande punten 
betrekken bij de herziening van dit nationale programma in 2025. 
 
 
6.1.3 Omkeerbare besluitvorming 
Het proces naar eindberging dient met het oog op de beheersbaarheid in principe 
34
omkeerbaar te zijn . Dit houdt in dat tijdens het gehele proces van voorbereiding, 
realisatie en berging van het afval er telkens voor elke stap afgewogen zal worden of 
deze genomen moet worden of dat er een stap in het proces moet worden teruggezet 
(zie figuur 6.1). Alleen de sluiting van de eindberging is uiteindelijk een onomkeerbare 
stap. In bijlage E.1.3 wordt ingegaan op fasen van het proces van eindberging. 
 
 
 
Figuur 6.1 Reversibiliteit van besluiten (bron: COVRA, bewerking van figuur OECD/NEA). 
  
Omkeerbaarheid van beslissingen geeft de mogelijkheid flexibel om te gaan met onder 
andere: 
- nieuwe technische informatie over de site en het ontwerp; 
- nieuwe technologische ontwikkelingen op het gebied van radioactief afval beheer 
(zoals verpakkingen, partitie en transmutatie); 
- veranderingen in sociale en politieke voorwaarden en aanvaarding; 
- veranderingen in (interpretatie van) wettelijke richtlijnen en mogelijk, wijzigingen 
in de basisnormen; 
- mogelijkheden tot internationale samenwerking. 
 
Door de flexibiliteit die een reversibel proces geeft, kan optimaal gebruik gemaakt 
worden van de mogelijke beheeropties en ontwerp alternatieven. Het uitgangspunt zal 
steeds zijn: veilig beheer van radioactief afval: nu en in de toekomst. 
 
                                                
34
 Kamerstukken, vergaderjaar 1992-1993, 23163, nr.1. 
Pagina 46 van 78 
 

 
 
Als deze aanbevelingen vertaald worden naar de huidige situatie betekent dit dat voor 
participatie nu de urgentie ontbreekt. Er zijn ontwikkelingen die een startpunt zouden 
kunnen zijn om participatie aan te vangen. Dit wordt in de rest van dit hoofdstuk verder 
uitgewerkt. Ook de periodieke trendanalyse (zie hoofdstuk 6.1.2) zal ingaan op 
publieksparticipatie. 
 
6.2.2 Breder dan alleen burgers 
Niet alleen de inwoners van Nederland, maar ook overheden als gemeenten en 
provincies, overheidsorganisaties als waterschappen en maatschappelijke organisaties 
dienen mee te kunnen participeren. Lokale en provinciale overheden hebben 
bijvoorbeeld een eigen rol op het gebied van ruimtelijke besluitvorming, evenals 
betrokken organisaties op bijvoorbeeld het gebied van milieu, duurzaamheid en 
samenleving. Ook de afvalbeheerorganisatie en wetenschappers hebben hierin een rol. 
Een besluit over het beheer van radioactief afval op de lange termijn kan alleen dan 
genomen worden als de samenleving hier gezamenlijk naar kijkt, ieder zijn of haar rol 
vervult en men vertrouwen in elkaar heeft om zo uiteindelijk de juiste beslissing over het 
lange termijn beheer van radioactief afval te nemen.  
 
Ervaringen in het buitenland leren ook dat een uitsluitend wetenschappelijke benadering 
onvoldoende is om tot een gedragen beleid voor het beheer van verbruikte splijtstof en 
radioactief afval op lange termijn te komen. Succesvolle participatietrajecten zijn alleen 
te vinden in de landen die langdurig en intensief investeren in het betrekken van lokale 
overheden, burgers en maatschappelijke organisaties bij de besluitvorming over het 
beheer van verbruikte splijtstof en radioactief afval op lange termijn. Zolang er geen 
keuze voor een locatie is zal de betrokkenheid op het niveau van de koepelorganisaties 
zijn, zoals VNG, IPO en Unie van Waterschappen. 
 
Bovendien is het van bovenaf opleggen van besluitvorming weinig succesvol gebleken. 
Een goede samenwerking en afstemming tussen de nationale en lokale overheden is 
essentieel om tot een constructief besluitvormingstraject te komen.   
 
Mogelijke besluitvorming  
Op dit moment is er nog geen sprake van besluitvorming over een locatie. Als de huidige 
beleidslijn wordt voortgezet zal een beslissing uiterlijk rond het jaar 2100 bestaan uit de 
volgende mogelijkheden:  
A. De beslissing om het traject naar geologische eindberging te starten; 
B. Het uitstellen van deze beslissing vanwege technische en/of maatschappelijke 
onzekerheden (deze keuze houdt feitelijk een verlenging van de huidige situatie 
van bovengrondse opslag in); 
C. De keuze voor een nieuw beschikbaar gekomen techniek welke de voorkeur 
verdient boven de andere twee opties. 
Hiermee staat de uitkomst van het participatietraject dus niet vast. Het eindpunt, 
eindberging, staat bij de huidige inzichten echter op dit moment wel vast maar er is 
voldoende ruimte om te bepalen wanneer het traject naar realisatie wordt ingezet. Ook 
kunnen er verschillende beslissingen op deelonderwerpen worden genomen. Bovendien 
sluit de huidige beleidslijn geen reële opties uit. Dus mocht er in die toekomst nog een 
geheel nieuwe techniek beschikbaar komen, dan kan ook hiervoor gekozen worden.   
 
6.2.3 Nu geen participatiemoment 
Uit onderzoek bij dit nationale programma blijkt dat het nu niet zinvol is om 
publieksparticipatie rondom eindberging te starten: door het ontbreken van concrete 
besluitvorming over de locatie op dit moment ontbreekt voor veel burgers de urgentie 
tot participeren (zie rapport publieksparticipatie).   
 
Het blijkt lastig om een toekomstig beginpunt voor deze participatie vast te leggen. 
Pagina 48 van 78 
 

Hoofdstuk 7 – Uitvoering 
In dit hoofdstuk worden de actiepunten van het nationale 
programma beschreven. Deze actiepunten geven aan wat er 
wanneer gaat gebeuren rond het beleid voor radioactief afval.  
Het beleid voor radioactief afval heeft een lange tijdshorizon die 
enkele decennia tot meer dan een eeuw omvat. Hierin kunnen een 
aantal mijlpalen worden onderscheiden. De voortgang van de 
route naar eindberging toe kan met behulp van performance 
indicators inzichtelijk worden gemaakt. 
7.1 Actiepunten 
Dit is het eerste nationale programma conform richtlijn 2011/70/Euratom. Elke tien jaar 
vindt er een actualisatie van het beleid voor het beheer van radioactief afval plaats in 
het nationale programma dat wordt aangeboden aan de Europese Commissie. De 
actiepunten bij het nationale programma maken de voortgang in het proces meetbaar. 
Nederland rapporteert elke drie jaar aan de Europese Commissie over de uitvoering van 
de richtlijn. Dit moment van rapporteren zal mede gebruikt worden om waar nodig de 
actiepunten bij te stellen. Zodoende werkt het Kabinet gefaseerd toe naar eindberging. 
De actiepunten zijn onder te verdelen in actiepunten die betrekking hebben op het 
reguliere beleid voor radioactief afval en actiepunten die betrekking hebben op het 
proces van het nationale programma.  
Actiepunten regulier beleid voor radioactief afval: 
- Afvoer historisch radioactief afval Petten naar COVRA 
- Vrijgavegrenzen van materialen, gebouwen en terreinen 
- Handreiking en vergunningvoorschriften ontmanteling niet-nucleaire toepassingen 
- Vervalopslag 
- Regels stellen aan import en export, opslag en eindberging van radioactief afval 
uit het buitenland 
- Financiële aspecten in beëindigingsplan  
- Verkennen gevolgen nieuwe Europese basisnormen op hoeveelheid radioactief 
afval 
Zie voor een uitwerking hoofdstuk 7.1.1. 
Actiepunten proces nationale programma: 
- Milieueffectrapportage  
- Rapportage over uitvoering nationale programma 
- Actualisatie nationale programma radioactief afval 
- Opstellen afvalinventarisatie 
- Instellen klankbordgroep 
- Online omgevingsanalyse 
Zie voor een uitwerking hoofdstuk 7.1.2. 
7.1.1 Actiepunten regulier beleid voor radioactief afval 
Afvoer historisch radioactief afval Petten naar COVRA (zie hoofdstuk 3.4.1) 
COVRA beheerde van 1985 tot 1992 geconditioneerd LMRA en een klein deel HRA op het 
ECN terrein in Petten. Dit radioactief afval was afkomstig van de Nederlandse nucleaire 
installaties. ECN beheerde in die tijd in de Waste Storage Facility (WSF) het radioactief 
afval, gegenereerd door de onderzoeksreactoren (HFR en LFR). De ca. 1700 vaten 
Pagina 50 van 78 

 
Actie: Afronding en publicatie handreiking voor de vrijgave van materialen, gebouwen en 
terreinen na ontmanteling van een nucleaire installatie 
Uitvoering: ANVS 
Planning: 31 december 2017   
 
 
Handreiking en vergunningvoorschriften ontmanteling niet-nucleaire toepassingen (zie 
hoofdstuk 4.2.2) 
Op grond van het Besluit stralingsbescherming en op grond van afgegeven vergunningen 
is een beëindiging van de toepassing van radioactieve bronnen verplicht. De 
vergunninghouder moet zorgen voor de veiligheid voor werknemers en leden van de 
bevolking tijdens de ontmanteling, net als tijdens de operationele fase.   
 
Vergunninghouders van nucleaire installaties dienen op grond van de wet vijfjaarlijks 
geactualiseerde ontmantelingsplannen naar het bevoegd gezag te sturen voor 
goedkeuring. Deze verplichting geldt echter niet voor vergunninghouders van niet-
nucleaire toepassingen. Voor deze laatste groep vergunningshouders worden standaard 
vergunningvoorschriften ontwikkeld voor het opstellen en het periodiek actualiseren van 
beëindigingsplannen voor niet-nucleaire toepassingen waar sprake is van omvangrijke 
handelingen met radioactieve bronnen. Voor deze doelgroep wordt tevens een 
handreiking opgesteld waarin het proces van beëindiging en het opstellen van het 
beëindigingplan wordt toegelicht. 
 
Actie: Ontwikkeling handreiking en standaard vergunningsvoorschriften voor beëindiging 
niet-nucleaire toepassingen 
Uitvoering: ANVS 
Planning: 31 december 2017   
 
 
Vervalopslag (zie hoofdstuk 4.2.3) 
In een vervalopslag kunnen materialen, die langer dan twee jaar nodig hebben om te 
vervallen tot onder de vrijgavegrenzen, veilig worden beheerd. Daarom is in 2014 
ingevoerd dat materialen afkomstig van ontmanteling van grote vaste installaties (zoals 
cyclotrons) gedurende een periode van maximaal 25 jaar onverwerkt bij COVRA kunnen 
worden opgeslagen, als binnen 25 jaar de activiteit van het afval vervalt tot onder de 
actuele vrijgavegrenzen. Daarna kunnen de materialen weer als grondstof worden 
ingezet. Voorwaarde voor het hergebruiken van vervallen radioactief afval moet zijn dat 
dit afval geen gevaar oplevert voor de gebruiker. 
 
Sommige materialen hebben een langere tijd nodig om onder de vrijgavegrenzen te 
vervallen. Ook is er mogelijk ander materiaal dan ontmantelingsafval dat geschikt is om 
in een vervalopslag onder de vrijgavegrenzen te vervallen. Het onderzoeken van de 
mogelijkheid tot het uitbreiden van vervalopslag voor deze materialen is een actiepunt 
bij dit programma. 
 
Actie: Verkenning uitbreiden vervalopslag  
Uitvoering: ANVS en COVRA 
Planning: 31 december 2017 
 
 
Regels stellen aan import, export, opslag en eindberging van radioactief afval uit het 
buitenland (zie hoofdstuk 4.3.2)  
Buiten de vergunningsplicht zijn er geen wettelijke beperkingen voor import van 
radioactieve (afval)stoffen uit het buitenland voor opslag en eindberging in Nederland. 
De huidige opslagcapaciteit bij COVRA is gedimensioneerd op de te verwachten 
hoeveelheid Nederlands radioactief afval. Om ervoor te zorgen dat er geen 
Pagina 52 van 78 
 

 
Planning: 31 december 2030 
 
 
Rapportage over uitvoering nationale programma (zie hoofdstuk 2.2) 
Over de uitvoering van het nationale programma dient iedere 3 jaar gerapporteerd 
worden aan de Europese Commissie. De eerste maal is dit in 2016. 
 
Actie: Rapportage over de uitvoering van het nationale programma  
Uitvoering: ANVS 
Planning: 2016, en vervolgens iedere 3 jaar 
  
 
Actualisatie nationaal programma radioactief afval (zie hoofdstuk 2.2) 
Op grond van de richtlijn dient Nederland iedere 10 jaar het nationale programma te 
actualiseren. Indien daar aanleiding voor is, dient het nationale programma eerder 
worden geactualiseerd.  
 
Actie: Actualisatie nationaal programma 
Uitvoering: ANVS en de Minister van Infrastructuur en Milieu 
Planning: 23 augustus 2025, en vervolgens iedere 10 jaar 
 
 
Opstellen afvalinventarisatie (zie hoofdstukken 3.4.3 en 3.5) 
Op grond van de richtlijn dient Nederland iedere 3 jaar te rapporteren over de voortgang 
van het nationale programma. Een afvalinventaris dient onderdeel te zijn van deze 
rapportage. De afvalinventaris geeft een beeld van de hoeveelheid LMRA, HRA en NORM 
in opslag bij COVRA. Ook geeft de afvalinventaris een prognose van de hoeveelheden die 
worden verwacht in 2130; het jaartal waarin een eindberging naar verwachting 
operationeel zal zijn.  
 
Actie: Opstellen afvalinventaris 
Uitvoering: COVRA in opdracht van ANVS 
Planning: voor de volgende rapportage (23 augustus 2018), en vervolgens iedere drie 
jaar 
 
 
Instellen klankbordgroep (zie hoofdstuk 6.1) 
De lange periode van bovengrondse opslag in Nederland brengt verschillende 
uitdagingen met zich mee. Een van de uitdagingen is dat de voortgang van het 
programma goed geborgd moet zijn. Daarnaast moet er flexibel omgegaan kunnen 
worden met het geplande beleid als daar door ontwikkelingen of nieuwe inzichten 
aanleiding voor is. Een klankbordgroep kan de continuïteit borgen van deze taken en er 
zorg voor dragen dat ook op de langere termijn een succesvol radioactief afvalbeleid 
geborgd is.  
 
Actie: De oprichting van een klankbordgroep en een systeem waarin het uitvoeren van 
een trendanalyse vastgelegd is. Om dit te bewerkstelligen moet er een duidelijke, 
concrete opdracht omschrijving komen voor de klankbordgroep en dienen de eisen voor 
de samenstelling van de klankbordgroep opgesteld worden. De agenda van de 
klankbordgroep is beschreven in hoofdstuk 6.1. 
Uitvoering: ANVS, ministerie van Infrastructuur en Milieu 
Planning: 31 december 2016  
 
 
  
Pagina 54 van 78 
 

 
7.3 Performance indicators 
Performance indicators geven weer hoe het met de voortgang van het nationale 
programma is gesteld. Over de onderstaande performance indicators wordt in de 
driejaarlijkse rapportage over het nationale programma gerapporteerd: 
- Financiën - Beschikbaar bedrag voor eindberging is voldoende voor voorbereiding, 
aanleg, exploitatie en sluiting van de eindberging; 
- Status actiepunten - Tijdige implementatie van de actiepunten uit de actielijst; 
- Capaciteit COVRA - Hoeveelheid beschikbare ruimte is voldoende voor de 
verwachte hoeveelheid Nederlands radioactief afval. 
  
 
  
Pagina 56 van 78 
 

 
Bijlage A – Begrippen, definities en afkortingen 
  
Afvalinventaris Studie door COVRA waarin een inventarisatie is gemaakt van de 
hoeveelheid radioactief afval die (1) nu in Nederland aanwezig is 
en (2) in de toekomst verwacht wordt. Deze onderbouwende 
studie is te vinden op www.anvs.nl onder het onderwerp 
radioactief afval 
ALARA As Low As Reasonably Achievable: zo laag als redelijkerwijs 
mogelijk 
Beheer van Alle activiteiten die te maken hebben met het hanteren, de 
radioactieve voorbehandeling, de behandeling, het conditioneren, de opslag 
afvalstoffen of de eindberging van radioactieve afvalstoffen, met 
uitzondering van het vervoer buiten het terrein van de inrichting 
Beheer van Alle activiteiten die te maken hebben met het hanteren, de 
verbruikte voorbehandeling, de behandeling, het conditioneren, de opslag 
splijtstoffen of de eindberging van verbruikte splijtstoffen, met uitzondering 
van het vervoer buiten het terrein van de faciliteit 
Bkse Besluit kerninstallaties, splijtstoffen en ertsen 
Bs Besluit stralingsbescherming 
Bvser Besluit vervoer splijtstoffen, ertsen en radioactieve stoffen 
COG Container Opslag Gebouw 
Commissie m.e.r. Commissie voor de milieueffectrapportage 
Conventioneel afval Afvalstoffen in de zin van de Wet milieubeheer (ofwel niet-
radioactief afval) 
COVRA Centrale Organisatie Voor Radioactief Afval 
Cyclotron Een circulaire deeltjesversneller, doorgaans toegepast voor 
wetenschappelijk onderzoek of voor de productie van medische 
radio-isotopen 
Dosis Geabsorbeerde energie per massa-eenheid (eenheid: Gray, Gy)   
Equivalente dosis Product van de dosis en de stralingsweegfactor. De 
stralingsweegfactor brengt het relatieve biologische effect van 
de stralingssoort in rekening (eenheid: Sievert, Sv)   
Eindberging De inrichting waarin radioactieve afvalstoffen of verbruikte 
splijtstoffen geplaatst worden zonder de intentie deze hieruit 
terug te halen 
HABOG Hoogradioactief Afval Behandelings- en Opslag Gebouw 
Halfwaardetijd (t ) Ook wel halveringstijd genoemd. Dit is de tijd die nodig is om 
1/2
het aantal radioactieve atomen tot de helft terug te brengen.  
HFR Hoge Flux Reactor 
HRA Hoogradioactief Afval 
IAEA Internationaal Atoomenergieagentschap 
IenM Ministerie van Infrastructuur en Milieu 
Ioniserende straling 1. Geladen deeltjes (elektronen, protonen, atoomkernen, etc.) 
met voldoende kinetische energie om door botsingen ionisaties 
te kunnen veroorzaken 
Pagina 58 van 78 
 

 
Rapport Studie door Rathenau Instituut waarin een visie en strategie op 
publieksparticipatie publieksparticipatie rond eindberging wordt gegeven. Deze 
onderbouwende studie is te vinden op www.anvs.nl onder het 
onderwerp radioactief afval 
Richtlijn Richtlijn 2011/70/Euratom van de Raad van 19 juli 2011 tot 
2011/70/Euratom vaststelling van een communautair kader voor een verantwoord 
en veilig beheer van verbruikte splijtstof en radioactief afval 
RID Reactor Instituut Delft 
Splijtstoffen Stoffen welke ten minste een bij algemene maatregel van 
bestuur te bepalen percentage uranium, plutonium of thorium 
bevatten. Dit percentage is respectievelijk een tiende, een 
tiende en drie gerekend naar het gewicht 
Straling Zie ioniserende straling 
Verbruikte splijtstof Splijtstof die bestraald is en permanent uit een reactorkern is 
verwijderd 
Verkennende studie Studie door Arcadis waarin de opties voor het beheer van 
radioactief afval op de lange termijn zijn verkend. Deze 
onderbouwende studie is te vinden op www.anvs.nl onder het 
onderwerp radioactief afval 
Verrijkt uranium Uranium met een hoger massapercentage uranium-235 dan 
natuurlijk uranium 
VOG Verarmd uranium Opslag Gebouw 
Vrijgave Wanneer de activiteit van het afval onder een bepaalde grens 
valt, of door verval hieronder komt, is het geen radioactief afval 
meer. Het kan dan veilig worden vrijgegeven voor hergebruik of 
afvoer naar een conventionele afvalverwerker. De 
vrijgavegrenzen zijn wettelijk vastgesteld en verschillen per 
radionuclide  
Wm Wet milieubeheer 
WSF Waste Storage Facility 
ZELA Zeer laagradioactief afval 
  
Pagina 60 van 78 
 

 
 Handelingen met radioactieve stoffen voor diagnostiek en therapie in medische en 
veterinaire instellingen; 
 Handelingen met toestellen voor wetenschappelijk onderzoek, bijvoorbeeld de 
toepassing van deeltjesversnellers in fundamenteel onderzoek; 
 Handelingen met bronnen in de industrie, bijvoorbeeld voor non-destructief 
onderzoek van objecten voor productbewerking, en onderzoeksinstellingen; 
 Diverse gebruiks- en consumentenartikelen bevatten radioactieve stoffen. 
Voorbeelden hiervan zijn luminescentiebronnen en thoriumhoudende lampen. 
 
 
 
 
Figuur B.1 Soorten straling en de manieren van afscherming (bron: 
http://www.sciencespace.nl/). 
 
 
B.3 Risico’s  
Straling kan het DNA in lichaamscellen beschadigen door onder andere breuken in het 
DNA te veroorzaken. Deze cellen zijn echter uitgerust met allerlei mechanismen om 
dergelijke DNA schade te repareren. Per dag komen in iedere cel in het lichaam veel 
beschadigingen aan het DNA voor door normale biologische processen en 
omgevingsfactoren. In vrijwel alle gevallen hebben deze beschadigingen geen gevolgen 
voor de gezondheid doordat dergelijke DNA schade gerepareerd kan worden. DNA 
schade die echter niet, of niet goed, gerepareerd wordt kan op den duur kanker 
veroorzaken. De kans op het ontstaan van kanker door stralingsschade aan het DNA 
neemt toe met de dosis. 
 
Bij een zeer hoge dosis straling treedt wel direct gezondheidsschade op. Dit komt 
doordat hierbij niet alleen DNA wordt beschadigd maar er ook veel lichaamscellen 
worden gedood. Van dit effect wordt gebruik gemaakt bij de bestraling van sneldelende 
tumoren. De effecten kunnen tijdelijk en plaatselijk zijn zoals een rode huid bij bestraling 
van kankerpatiënten. Bij hogere dosis kunnen de gevolgen echter zeer ernstig en zelfs 
dodelijk zijn doordat dan niet alleen beenmerg en darm maar ook het centrale 
zenuwstelsel door straling beschadigd wordt. 
 
  
Pagina 62 van 78 
 

 
Figuur B.3 Gemiddelde ontvangen stralingsdosis in Nederland (bron: RIVM). 
 
B.4 Stralingsbronnen 
Natuurlijke achtergrondstraling 
Radionucliden komen overal in de natuur voor, zoals in lucht, water, bodem en planten. 
Daardoor wordt iedereen continu aan straling blootgesteld: door natuurlijke 
radioactiviteit in de materialen om ons heen, maar ook door bijvoorbeeld kosmische 
straling uit de ruimte. Zo kunnen gesteenten met natuurlijke radionucliden bijvoorbeeld 
verwerkt worden tot bouwmaterialen, waardoor de straling binnenshuis toe kan nemen. 
Straling uit deze natuurlijke stralingsbronnen wordt ook wel achtergrondstraling 
genoemd. Een veroorzaker van achtergrondstraling is radioactief uranium en de 
vervalproducten daarvan. Deze komen in verschillende grondsoorten voor. Gebieden op 
aarde met veel uranium in de bodem hebben daarom een hogere achtergrondstraling 
dan gebieden met weinig uranium. Door een gunstige bodemgesteldheid in Nederland is 
de natuurlijke achtergrondstraling uit de bodem vele malen lager dan in de ons 
omringende landen. Graniet straalt namelijk meer dan veengrond. 
 
Kunstmatige stralingsbronnen 
Er is ook straling die voorkomt uit toepassingen die door mensen wordt veroorzaakt. De 
belangrijkste hiervan zijn de diagnostische en therapeutische medische handelingen 
zoals het maken van een CT-scan of een röntgenfoto, behandeling met medische 
isotopen en bestraling van tumoren. In geringe mate worden mensen ook blootgesteld 
aan straling afkomstig uit de industrie. Wat betreft het effect op mensen is er geen 
onderscheid tussen natuurlijke of kunstmatige stralingsbronnen: alleen de hoogte van de 
dosis is relevant. 
  
Pagina 64 van 78 
 

 
Bijlage D - COVRA 
 
In deze bijlage wordt ingegaan op de huidige wijze van het beheer 
van radioactief afval door de Centrale Organisatie voor Radioactief 
Afval (COVRA).  
 
 
D.1 Afvalbeheerorganisatie COVRA 
De Centrale Organisatie Voor Radioactief Afval (COVRA) is in 1982 opgericht op initiatief 
van de rijksoverheid. Tijdelijk was COVRA gevestigd in Petten en sinds eind jaren ’80 
gevestigd in Nieuwdorp (gemeente Borsele, Zeeland). COVRA is als enige erkende 
organisatie in Nederland belast met de implementatie van het radioactief afvalbeleid en 
zorgt voor de inzameling, verwerking en opslag, en uiteindelijk ook de eindberging, van 
radioactief afval en verbruikte splijtstoffen. De missie van COVRA is om zorg te dragen 
voor het radioactieve afval in Nederland tot het moment dat de radioactiviteit van het 
materiaal geen rol meer speelt en er een blijvend veilige situatie is. In figuur D.1 wordt 
een overzicht van het terrein van COVRA gegeven. 
 
 
 
  
 
Figuur D.1 Terrein van COVRA (situatie vanaf 2010). 
 
COVRA is een private vennootschap, waarvan alle aandelen sinds 2002 in handen zijn 
van de Staat der Nederlanden. Alle ondernemers in Nederland die radioactieve stoffen 
beschikbaar hebben, zijn op grond van regelgeving (Bs, artikel 38) verplicht hun 
radioactief afval zo snel als redelijkerwijs mogelijk af te voeren naar COVRA. Doordat 
COVRA verantwoordelijk is voor verschillende onderdelen van de afvalbeheerketen kan 
Pagina 66 van 78 
 

 
 
Figuur D.3 Het HABOG – de buitenkant. 
 
Eind 2013 heeft COVRA een aanvraag ingediend voor uitbreiding van de opslagcapaciteit 
voor HRA in het HABOG en optimalisatie van de inrichting van het bedrijfsterrein voor 
LMRA. De vergunning hiervoor is begin 2015 verleend. Tegen de vergunning is beroep 
aangetekend. Na de uitspraak van de Raad van State hierop wordt de vergunning al dan 
niet onherroepelijk. 
 
HRA is opgeslagen in speciale containers. Deze containers zijn in afgesloten, met edelgas 
gevulde, verticale buizen geplaatst. Om de warmte die HRA produceert af te voeren, 
beschikt het HABOG over een passief koelsysteem. Koele buitenlucht stroomt langs de 
buizen met afval en de door het afval opgewarmde lucht wordt weer naar buiten geleid. 
Omdat het afval is afgeschermd van de omgeving wordt de langsstromende lucht niet 
radioactief besmet. 
 
Het HABOG is, net als de overige COVRA-gebouwen, een modulair ontworpen gebouw 
waarbij al rekening is gehouden met uitbreiding. De muren van 1,7 meter dik beton 
houden de straling tegen en beschermen zo de medewerkers en omgeving. Hierdoor kan 
onderhoud, herstel of vervanging van het gebouw plaatsvinden in een omgeving die vrij 
is van straling. Het gebouw is ontworpen voor ten minste 100 jaar en kan met inspectie 
en onderhoud in principe voor een langere periode gebruikt worden.  
 
 
 
Figuur D.4 Het HABOG – de binnenkant. 
Pagina 68 van 78 
 

 
 
Figuur D.6 Het LOG – de buitenkant. 
 
D.4 NORM 
Een aparte klasse afval is NORM-afval (Naturally Occuring Radioactive Material). Het 
gaat hier om afval waarin de natuurlijke radioactiviteit door industriële processen is 
verhoogd: bijvoorbeeld bepaalde soorten industrieel afval zoals verarmd uranium of 
afval van de fosfaatindustrie. Het deel van het verarmd uranium dat bij de 
uraniumverrijkingsfabriek van URENCO ontstaat en als afval bestempeld wordt, wordt in 
Frankrijk omgezet in vast uranium oxide en opgeslagen bij COVRA in gestandaardiseerde 
3
containers van 3m . Deze containers worden opgeslagen in het Verarmd uranium 
OpslagGebouw (VOG).  
 
 
Figuur D.7 Verarmd uranium opgeslagen in het VOG. 
 
Afval uit de fosfaatindustrie wordt opgeslagen in grote vrachtcontainers in het Container 
OpslagGebouw (COG). Het deel van het afval in het COG, dat is vervallen tot onder de 
Pagina 70 van 78 
 

 
Bijlage E - Eindberging 
 
Na de periode van bovengrondse opslag bij COVRA wordt 
geologische eindberging van radioactief afval voorzien. Deze 
bijlage beschrijft een aantal aspecten rond eindberging zoals 
monitoring, kennisborging en omkeerbare besluitvorming. Ook 
worden onderzoekservaringen in Nederland en buitenland 
aangestipt en een aantal internationale samenwerkingsverbanden 
beschreven. 
 
E.1 Aspecten rond eindberging 
Bij eindberging zijn ook monitoring en kennisborging van belang. Deze aspecten spelen 
op verschillende momenten in het proces van realisatie van een eindberging.   
 
E.1.1 Monitoring 
Opslag van radioactief afval in een opslagfaciliteit zoals COVRA vereist actief beheer en 
monitoring van het afval, de faciliteit en de omgeving, om zeker te stellen dat het afval 
op een veilige gecontroleerde manier opgeslagen is en blijft. Bij berging van radioactief 
afval in een geologische eindberging verandert dit voor een deel. Zowel de verpakking 
van het radioactief afval in speciale containers als het gastgesteente, waarin de 
eindbergingsfaciliteit is gebouwd, zorgen voor isolatie en bescherming van het 
radioactief afval. Door een juiste keuze van verpakking en gastgesteente wordt het 
vrijkomen van radionucliden vertraagd.  
 
Tijdens de levenscyclus (realisatie, bedrijfsvoering en gefaseerde sluiting) van de 
eindberging geeft monitoring informatie waarop beslissingen in het project (mede) 
genomen kunnen worden. Monitoring draagt dus bij aan het beheer. Daarnaast levert 
monitoring een bijdrage aan het vertrouwen in de eindberging, zowel voor de exploitant 
van de berging, het publiek als de regelgevende en toezichthoudende autoriteiten.  
 
Zolang het afval in de eindberging terugneembaar is, is het noodzakelijk dat ook de 
omstandigheden in en rondom de eindberging gemonitord worden. Als immers niet 
duidelijk is wat de omstandigheden van en rondom het radioactief afval zijn, kan een 
praktisch uitvoerbare terugneembaarheid niet gegarandeerd worden. Op het moment dat 
de eindberging (al dan niet gefaseerd) gesloten wordt levert dit uitdagingen op voor het 
doorgaan met de monitoring. Een passief veiligheidssysteem berust op het feit dat er 
zich een ondoordringbare stabiele geologische laag rondom de bergingsfaciliteit bevindt. 
Doordat bijvoorbeeld de kabels van de monitoringsapparaten in de berging naar de 
oppervlakte lopen kan het zo zijn dat de ondoordringbaarheid van de laag in het geding 
komt, en dus ook de insluiting van het radioactieve afval. Internationaal vindt er 
onderzoek naar monitoring van geologische eindberging plaats. Hierbij wordt 
bijvoorbeeld gekeken welke doelen een monitoringstrategie precies dient en welke 
manieren van monitoring het meest effect hebben zonder de eindberging kwetsbaar te 
maken voor invloeden van buitenaf.  
 
E.1.2 Kennisborging 
Het traject naar realisatie van een eindberging strekt zich uit over meerdere generaties. 
Daarbij is het van belang om kennis te borgen. Hierbij spelen meerdere facetten. In 
figuur E.1 wordt dit grafisch weergegeven.  
Pagina 72 van 78 
 

institutioneel toezicht blijft (zie document ICRP-122 Radiological Protection in 
Geological Disposal of Long-lived Solid Radioactive Waste).  
In (internationale) onderzoeksprogramma’s naar eindberging wordt veel aandacht 
besteed aan hoe je deze informatie op de zeer lange termijn kan overdragen. Doordat 
er in Nederland voor gekozen is om het radioactief afval 100 jaar bovengronds te 
bewaren is ook hiervoor tijd beschikbaar om te leren van ervaringen in het buitenland. 
E.1.3. Omkeerbare besluitvorming  
Net als in verschillende andere landen maakt in Nederland omkeerbaarheid, of een 
stapsgewijze manier van vergunningverlening, deel uit van het proces naar eindberging 
(zie hoofdstuk 6.1.3). Dit proces kan als volgt gefaseerd worden: 
- de pre-operationele fase: in deze fase wordt de locatie gekozen en onderzocht, 
worden de vergunningen aangevraagd en wordt er begonnen met de constructie 
van de geologische berging. 
- de operationele fase beslaat de periode van plaatsing van de vaten tot en met 
sluiting van de berging. 
- de post-operationele fase: na sluiting van de berging zal er waarschijnlijk (1) een 
periode van indirecte controle zijn, gevolgd door (2) een periode waarin geen 
controle meer is. Volgens internationale inzichten moet ernaar gestreefd worden 
dat de periode van indirecte controle zo lang mogelijk duurt.  
Gedurende dit proces zijn er verschillende beslismomenten te identificeren (zie figuur 
E.2). 
Figuur E.2 Belangrijke beslismomenten in het besluitvormingsproces tijdens de 
levenscyclus van een eindberging (bron: OPERA, een voor de Nederlandse situatie 
aangepast figuur van OECD/NEA). 
E.2 Onderzoek  
Het OnderzoeksProgramma Eindberging Radioactief Afval (OPERA) is het derde 
onderzoeksprogramma voor geologische berging in Nederland. In de volgende 
paragrafen wordt een overzicht gegeven van dit onderzoek en van eerdere 
onderzoeksprogramma’s. Daarnaast wordt ingegaan op onderzoek in het buitenland. 
E.2.1 Onderzoek in Nederland 
OPERA 
Onderzoeksprogramma Eindberging Radioactief Afval (OPERA) heeft tot doel een 
routekaart te ontwikkelen voor het lange termijn onderzoek naar geologische berging in 
Nederland. Hiertoe worden safety cases ontwikkeld voor zowel steenzout als Boomse 
klei. Een safety case is bedoeld om alle aspecten die de veiligheid van de berging van 
radioactief afval ondersteunen bij elkaar te brengen. Deze safety case wordt opgesteld 
Pagina 74 van 78 

Het daaropvolgende onderzoeksprogramma CORA (Commissie Opberging Radioactief 
Afval, 1996-2000) had tot doel om de mogelijkheden van terugneembaarheid te 
onderzoeken. In tegenstelling tot het OPLA onderzoek werd niet alleen gekeken naar de 
mogelijkheden van eindberging in zout, maar ook in klei. Daarnaast werd de verlenging 
van de bovengrondse opslag bij COVRA meegenomen in het onderzoek. 
Terugneembaarheid bleek bij bovengrondse opslag, berging in zout en berging in klei in 
principe op een veilige manier mogelijk te zijn. In totaal was met het CORA-onderzoek 
een budget van ruim € 3,5 miljoen gemoeid. Beide onderzoeksprogramma’s zijn 
aangestuurd door de Commissie ILONA (Integraal Landelijk Onderzoek Nucleair Afval) en 
40
zijn praktische volledig gefinancierd door het Ministerie van Economische Zaken . 
E.2.2 Onderzoek in het buitenland 
In de landen om ons heen vindt ook onderzoek naar en voorbereiding op de realisatie 
van geologische eindberging plaats. Verschillende landen hebben ondergrondse 
testlaboratoria gerealiseerd om eindberging in geologisch stabiele lagen, zoals klei, 
graniet en zout, te onderzoeken.  
Ook België heeft een ondergronds testlaboratorium, het HADES (High Activity Disposal 
Experimental Site) in Mol. Daar wordt sinds 1980 onderzoek gedaan naar geologische 
berging van hoogradioactief en/of langlevend afval in Boomse klei. De meest geschikte 
kleilagen voor geologische berging in de Belgische ondergrond zijn de Boomse en 
Ieperiaanse kleilagen in Noord-België. Ook OPERA zoekt samenwerking met het 
Belgische onderzoeksprogramma. 
Daarnaast is een aantal landen, zoals Finland, Frankrijk en Zweden, bezig met concrete 
projecten voor de realisatie van eindbergingsfaciliteiten. In Europa is nog geen 
geologische berging voor hoogradioactief afval in bedrijf. In de Verenigde Staten is sinds 
1999 een geologische berging in zout voor het militaire niet-warmte producerend 
radioactieve afval in bedrijf. In het kader van dit nationale programma is een 
gedetailleerd overzicht van de onderzoekservaringen in het buitenland opgesteld. Zie 
hiervoor “Stand van zaken van internationaal onderzoek naar opslag en eindberging” 
(rapport internationaal onderzoek). 
E.2.3 Internationale oriëntatie en samenwerkingsverbanden 
Bij de ontwikkeling en vormgeving van het Nederlandse beleid voor radioactief afval, 
regelgeving en toezicht worden Europese en andere internationale kaders gevolgd. Op 
vrijwillige basis wordt bovendien zoveel mogelijk aangesloten bij internationaal 
geaccepteerde beginselen, aanbevelingen, praktijken en afspraken die tot stand zijn 
gekomen onder de vlag van het internationale atoomenergieagentschap (IAEA), Heads of 
the European Radiological protection Competent Authorities (HERCA) en de Western 
European Nuclear Regulators Association (WENRA).  
De bevoegde autoriteit participeert in een aantal internationale organisaties die 
betrokken zijn bij de harmonisatie van beleid van radioactief afval: de Europese 
gemeenschap voor atoomenergie (EURATOM), de European Nuclear Safety Regulator 
Group (ENSREG), de WENRA, de Nuclear Energy Agency (NEA) binnen de Organisatie 
voor Economische samenwerking en ontwikkeling (OESO) en het IAEA van de Verenigde 
Naties.  
Om te garanderen dat de stralingsbescherming “state of the art” blijft, nemen zowel de 
bevoegde autoriteit als COVRA deel aan internationale peer-review mechanismes. 
Daarnaast wordt het Nederlandse beleid voor het beheer van radioactief afval en 
bestraalde splijtstof periodiek beoordeeld door andere landen. Dat gebeurt in het kader 
van het Joint Convention-verdrag onder de vlag van de IAEA. 
40
 Kamerstukken, vergaderjaar 2002-2003, 28 674, nr. 1. 
Pagina 76 van 78 

 
Bijlage F - Transponeringstabel 
 
In de tabel in deze bijlage wordt aangegeven waar in dit nationale 
programma onderwerpen uit de richtlijn 2011/70/Euratom zijn 
verwerkt.  
 
Artikel 12 van de richtlijn bepaalt dat lidstaten in hun nationale programma’s aangeven 
hoe zij hun nationale beleid voor het beheer van verbruikte splijtstof en radioactief afval 
willen uitvoeren. De programma’s moeten tevens de in artikel 12 genoemde 
onderwerpen bevatten. In onderstaande tabel is aangegeven waar in het Nederlandse 
nationale programma de onderwerpen van artikel 12 van de richtlijn verwerkt zijn.  
Overigens is artikel 12 van de richtlijn in de Nederlandse regelgeving geïmplementeerd 
in artikel 20h van het Besluit stralingsbescherming en artikel 40 van het Besluit 
kerninstallaties, splijtstoffen en ertsen. 
 
Artikel 12 Nationale programma 
Eerste lid, onder a   
Hoofdstuk 4 
‘globale doelstellingen nationale beleid’  
Eerste lid, onder b 
Hoofdstukken 7.1 (Actiepunten) en 7.2 
‘mijlpalen en tijdsbestekken’ (Mijlpalen) 
Eerste lid, onder c 
Hoofdstukken 3.4.1 (huidige hoeveelheid) en 
‘inventaris radioactief afval en verbruikte 
3.4.3 (toekomstige hoeveelheid) 
splijtstof’ 
Eerste lid, onder d 
Hoofdstuk 4.3  
‘concepten beheer’ 
Eerste lid, onder e 
Hoofdstuk 4.3.3 
‘concepten na sluiting’ 
Eerste lid, onder f 
Bijlage E.2 
‘Onderzoeksactiviteiten’ 
Eerste lid, onder g 
Bijlage C (Bevoegde autoriteit) en hoofdstuk 
‘Verantwoordelijkheid uitvoering nationale 
7.3 (prestatie indicatoren) 
programma en prestatie-indicatoren’ 
Eerste lid, onder h 
Hoofdstuk 4.5 
‘kosten’ 
Eerste lid, onder i 
Hoofdstuk 4.5.3 
‘financieringsregelingen’ 
Eerste lid, onder j 
Hoofdstuk 6.2 
‘transparantiebeleid of -proces’ 
Eerste lid, onder k 
‘overeenkomsten beheer verbruikte splijtstof en Hoofdstuk 5.2 
radioactief afval’ 
 
 
Pagina 78 van 78 
 

