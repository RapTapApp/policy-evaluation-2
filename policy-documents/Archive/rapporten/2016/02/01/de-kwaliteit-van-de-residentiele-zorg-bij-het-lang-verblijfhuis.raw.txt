 
 
 
 
 
 
 
 
 
 
 
 
 
 
 
 
 
 
 
 
 
 
 
 
De kwaliteit van de 
 
 
residentiële zorg bij  
 
 
 
het Lang Verblijfhuis 
 
 
Residentiële opvang op Bonaire  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Utrecht, februari 2016 
1 | Inspectie Jeugdzorg 
 
 

 
  
De kwaliteit van de 
residentiële zorg bij  
het Lang Verblijfhuis 
Residentiële opvang op Bonaire  
 

 
Omgaan met grensoverschrijdend gedrag 
 Zorg voor deskundigheid bij medewerkers over het voorkomen van fysiek en seksueel 
grensoverschrijdend gedrag op zowel de groep als in de thuissituatie/netwerk.  
 
De inspectie wil voor 1 april 2016 geïnformeerd worden over de verbetermaatregelen die getroffen 
worden naar aanleiding van deze aanbevelingen. De inspectie volgt de uitvoering van de 
verbeteringen in het reguliere toezicht. 
 
 
  
 

 
1  Inleiding  
In oktober 2015 heeft de Inspectie Jeugdzorg onderzoek gedaan bij de residentiële voorziening 
Lang Verblijfhuis (verder: LVH) van Stichting Project. Doel van het onderzoek was om te bepalen in 
hoeverre Stichting Project verbeteringen heeft doorgevoerd naar aanleiding van eerder toezicht in 
2013 en een oordeel te geven over de kwaliteit van de zorg door LVH.   
 
1.1 Lang Verblijfhuis 
In 2004 is Stichting Project vanuit een particulier initiatief opgericht. Sinds 1 mei 2012 is de 
stichting naast een reboundcentrum en een trainingscentrum, met behulp van een subsidie van 
VWS een residentiële opvang voor jongeren van 9 tot 18 jaar gestart. Sinds juli 2015 wordt binnen 
LVH een andere doelgroep opgevangen. Het is nu een kleinschalige woonvoorziening voor jongeren 
van 12 tot 18 jaar die een periode niet meer thuis kunnen wonen. Het gaat om jongeren met 
emotionele- en gedragsproblemen, soms met een licht verstandelijke beperking (niet lager dan een 
IQ van 65). De groep bestaat uit maximaal acht jongeren, daarnaast is er één crisisplaats. 
De jongeren worden gedurende anderhalf tot maximaal twee jaar intensief begeleid met bij 
voorkeur het perspectief op terugplaatsing naar huis. LVH werkt o.a. samen met de ambulante 
hulp en gezinsvoogdij van JGCN, de Scholengemeenschap Bonaire en het trainingscentrum van 
Stichting Project om doelen te bereiken.  
 
Uitkomsten toezicht 2013 
In 2013 constateerde de inspectie dat LVH werkte met een duidelijk beschreven methodiek, maar 
dat individuele hulpverleningsplannen ontbraken in dossiers. Hierdoor was niet zichtbaar aan welke 
individuele doelen per jongere gewerkt werd en wanneer de hulpverlening geslaagd was. Positief 
was dat de hulpverlening binnen LVH duidelijk gericht was op terugkeer van de jongere naar huis.  
Binnen LVH werden geen veiligheidsinschattingen gedaan. Ook moest LVH meer oog hebben voor 
het pedagogisch element bij het straffen en belonen. Een bijzonder punt van aandacht betrof de 
interne sturing bij LVH, omdat de coördinator zou gaan vertrekken en de gedragswetenschapper 
onvoldoende structureel was betrokken bij de uitvoering van de hulpverlening.  
 
1.2  Toezicht en toetsingskader 
Toezicht door de Inspectie Jeugdzorg 
De jeugdbescherming en jeugdzorg in Caribisch Nederland vallen onder de verantwoordelijkheid 
1
van de Nederlandse rijksoverheid. Momenteel wordt gewerkt aan de wettelijke grondslag voor het 
toezicht op de kwaliteit door de Inspectie Jeugdzorg. Op verzoek van de staatssecretaris van 
                                                 
1
 De uitvoering van de jeugdzorg en (gezins-)voogdij in Caribisch Nederland vindt plaats onder rechtstreekse 
verantwoordelijkheid van de staatssecretaris van VWS. De minister van Veiligheid en Justitie is politiek 
verantwoordelijk voor de (gezins-)voogdij.  
7 | Inspectie Jeugdzorg 
 
 

 
2 Bevindingen 
In dit hoofdstuk geeft de Inspectie Jeugdzorg haar oordeel weer op de thema’s uitvoering 
hulpverlening, toezicht op de jeugdige, risicomanagement, omgaan met grensoverschrijdend 
gedrag en interne sturing. Elke paragraaf bevat een tabel met de oordelen van de inspectie over 
elke indicator: 
 
V Voldoende 
M Matig 
O Onvoldoende 
 
2.1 Uitvoering hulpverlening 
1    Uitvoering hulpverlening 
1.1  Er wordt gewerkt volgens een methodiek V 
1.2  De zorg is planmatig en doelgericht V 
1.3  De zorg wordt geëvalueerd V 
1.4  De zorg wordt bij voorkeur dicht bij de leefomgeving van de jeugdige verleend M 
 
LVH werkt aan de hand van de Forsa-methode: dit is een strak gestructureerd dagprogramma 
waarin de groepsdynamica centraal staat. In de fasering van de hulpverlening wordt onderscheid 
gemaakt tussen een groepsfase en een individuele fase. Daarbij is het uitgangspunt dat het voor 
jongeren van belang is om vertrouwen op te bouwen in henzelf en in de groep. Onderdeel van de 
methodiek zijn de dagelijkse (groeps-) trainingen die LVH na schooltijd voor de jongeren 
organiseert. Positief is dat jongeren die op de wachtlijst staan voor een verblijf bij LVH, al mogen 
meedoen met de trainingen.  
LVH werkt met individuele hulpverleningsplannen voor de jongeren die in overleg met de jongere 
worden opgesteld. De plannen bevatten concrete doelen voor de jongeren, die afhankelijk zijn van 
de fase waarin een jongere zich bevindt. In de eerste fase zijn de doelen voor alle jongeren gelijk, 
het gaat dan om doelen als omgaan met groepsgenoten, je aan afspraken houden, je laten 
aanspreken. Vanaf de tweede fase zijn de doelen meer gericht op de individuele jongere. In de 
derde fase staat de eigen verantwoordelijkheid van de jongere centraal. Elke maand evalueert de 
mentor met de jongere het hulpverleningsplan en wordt het plan waar nodig geactualiseerd en 
aangepast.  
LVH hanteert voor elke jongere het perspectief terug naar huis, maar tijdens het verblijf in LVH is 
het continueren van het contact met de oude leefomgeving beperkt. Jongeren kunnen in de eerste 
week van het verblijf in LVH wel telefonisch contact hebben met ouders en opvoeders en daarna 
kan dit in overleg met de gezinsvoogd worden uitgebreid. Daarnaast kunnen jongeren bijvoorbeeld 
niet blijven deelnemen aan hun eigen sportclubs. Aandachtspunt is voorts dat in de plannen voor 
 9 | Inspectie Jeugdzorg 
 

 
2.4  Omgaan met grensoverschrijdend gedrag 
7     Omgaan met grensoverschrijdend gedrag  
7.1   Er is beschreven wat grensoverschrijdend gedrag is V 
7.2   Er wordt actief gehandeld om grensoverschrijdend gedrag te voorkomen M 
7.3   Medewerkers worden geschoold in het signaleren, voorkomen en omgaan met 
M 
        grensoverschrijdend gedrag 
 
LVH heeft een protocol agressie en een protocol voor het omgaan met (ander) grensoverschrijdend 
gedrag. 
Door actief toezicht op de jongeren, overdag en ’s nachts, probeert de groepsleiding incidenten te 
voorkomen. Dit gaat zover dat ’s nachts elk uur controle plaatsvindt of de jongere nog in (het 
eigen) bed ligt. Hierin wordt geen maatwerk geleverd, ook jongeren waarbij het risico op 
grensoverschrijdend gedrag als laag wordt ingeschat, worden elke nacht gecontroleerd.  
Medewerkers zijn binnen de trainingen in de Forsa-methode, getraind in het herkennen en omgaan 
met (seksueel) grensoverschrijdend gedrag. In dit kader zijn medewerkers ook getraind in het 
vastpakken en vasthouden van jongeren, hoewel juist deze maatregelen in de open jeugdzorg niet 
toegepast mogen worden. Medewerkers zijn nog niet expliciet getraind in het de-escalerend 
werken.  
 
2.5  Interne sturing 
10    Interne sturing 
10.1  Er is een onderscheid in taken en verantwoordelijkheden en het is voor  
V 
         medewerkers duidelijk wie welke verantwoordelijkheden heeft 
10.2  Medewerkers krijgen inhoudelijk begeleiding en individuele begeleiding V 
10.3  Besluiten worden getoetst in multidisciplinair verband V 
10.4  Er zijn structurele overleg- en sturingsmomenten V 
10.5  Er vinden functioneringsgesprekken plaats V 
 
Iedere groepsleider is mentor van één of meer jongeren en neemt vanuit die rol dagelijkse 
beslissingen. De mentor is verantwoordelijk voor het opstellen van het hulpverleningsplan in 
overleg met de jongere. De gezinsbegeleider is verantwoordelijk voor de contacten met het 
gezin/netwerk van de jongere. De teamleidster stuurt het teamproces aan. Ze organiseert 
maandevaluaties over de jongeren door het team en begeleidt individuele medewerkers door het 
geven van advies. De directeur bewaakt de kwaliteit van de zorg door observaties op de groep en 
het geven van feedback aan de groepsleiding. De gedragswetenschapper is elke twee weken 
aanwezig en ondersteunt de medewerkers in de hulpverlening: hij ziet en beoordeelt alle 
hulpverleningsplannen en wordt betrokken bij complexe zaken.  
Verschillende overlegvormen worden gebruikt voor afstemming en sturing. Elke week is er 
 11 | Inspectie Jeugdzorg 
 

 
3 Eindoordeel en vervolg 
Het eindoordeel van de inspectie luidt dat de kwaliteit van de uitvoering van de zorg door het Lang 
Verblijfhuis verbeterd is ten opzichte van 2013 en dat de kwaliteit voldoende is. 
 
De inspectie komt sinds 2008 met enige regelmaat in Caribisch Nederland en ziet positieve 
ontwikkelingen op het terrein van de jeugdzorg. Waar in de periode 2009 - 2011 de focus vooral 
lag op het opbouwen van de jeugdzorg, is sinds 2011 meer aandacht gekomen voor de 
inhoudelijke kwaliteit van de geboden zorg. In 2013 constateerde de inspectie LVH werkte met een 
duidelijk beschreven methodiek, maar dat individuele hulpverleningsplannen ontbraken in dossiers. 
Positief was dat de hulpverlening binnen LVH duidelijk gericht was op terugkeer van de jongere 
naar huis. Binnen LVH werden geen veiligheidsinschattingen gedaan. Ook moest LVH meer oog 
hebben voor het pedagogisch element bij het straffen en belonen. Een bijzonder punt van aandacht 
betrof de interne sturing bij LVH.  
 
Uit het onderzoek van de inspectie in 2015 blijkt dat er een positieve ontwikkeling heeft 
plaatsgevonden sinds 2013. De uitvoering van de hulpverlening is planmatiger ingericht, nu voor 
alle jongeren hulpverleningsplannen worden opgesteld waarin maatwerk wordt geleverd. De 
mentoren worden hierbij ondersteund door de gedragswetenschapper, die frequenter beschikbaar 
is dan in 2013. Ook de interne sturing van de organisatie is verbeterd, omdat 
verantwoordelijkheden voor aansturing en ondersteuning duidelijk zijn geregeld.  
Aandachtspunten zijn nog gelegen in het systematisch inschatten van risico’s van de jongeren in 
zowel de thuissituatie als op de groep. Ten aanzien van het omgaan met grensoverschrijdend 
gedrag is aandacht nodig om maatwerk per jongere te leveren, afhankelijk van de ingeschatte 
risico’s. Om incidenten te voorkomen, wordt met name ’s nachts heel beheersmatig gehandeld.  
Inhoudelijke deskundigheidsbevordering in het voorkomen van grensoverschrijdend gedrag is 
nodig om te zorgen dat dit verandert.   
 
Om de kwaliteit van de residentiële zorg door LVH nog verder te verbeteren, doet de inspectie de 
volgende aanbevelingen aan Stichting Project:  
 
Uitvoering hulpverlening 
 Zorg dat relatie met de leefomgeving van de jongere zoveel mogelijk gecontinueerd wordt 
tijdens de plaatsing. 
 Zorg voor plannen waarin zowel doelen voor op de groep als voor de thuissituatie worden 
geformuleerd, zodat zichtbaar kan worden gewerkt aan het perspectief naar huis.  
 
Risicomanagement  
 Zorg ervoor dat voor elke jongere bij opname een risicotaxatie beschikbaar is, door: 
- afspraken te maken met JGCN over de overdracht van de inhoud van risicotaxaties bij 
  binnenkomst en bij veranderende omstandigheden; 
 13 | Inspectie Jeugdzorg 
 

 
Bijlage 1  Kwaliteitskader verantwoorde zorg Caribisch Nederland 
De inspectie heeft het toezicht van oktober 2015 uitgevoerd aan de hand van het door JGCN in 2011 opgestelde kwaliteitskader. Het kwaliteitskader is 
formeel niet van toepassing op de twee gesubsidieerde instellingen. Omdat JGCN als subsidieverstrekker wel verantwoordelijk is voor de kwaliteit van 
zorg die daar aan jeugdigen wordt geboden, heeft de inspectie met hetzelfde kader naar de zorg in die voorzieningen gekeken. Om de kwaliteit te 
kunnen toetsen heeft de inspectie de door JGCN geformuleerde criteria nader geconcretiseerd in wat de inspectie verwacht aan te treffen in de praktijk. 
Per thema heeft de Inspectie cursief deze nadere concretisering toegevoegd. De grijs gearceerde thema’s zijn in 2015 niet onderzocht.  
 
Verantwoorde zorg Verwachtingen inspectie 
1. Uitvoering Er wordt gewerkt volgens een methodiek De methodiek is passend is voor de doelgroep en het 
    hulpverlening  De zorg is planmatig en doelgericht  doel van de hulp. De methodiek moet zichtbaar zijn in 
de uitvoering van de hulp. Bijvoorbeeld in het 
De zorg wordt geëvalueerd  
hulpverleningsplan, evaluaties en in het dagprogramma. 
De zorg wordt bij voorkeur dicht bij de leefomgeving van de 
De doelen waaraan gewerkt wordt sluiten aan bij de 
jongere verleend 
hulpvraag van het kind en de hulp wordt tijdig geleverd. 
Er is sprake van continuïteit in de hulpverlening.   
Professionals zorgen ervoor dat kinderen contact kunnen 
(onder)houden met hun ouders en hun netwerk.  
Bij pleegzorg verwacht de inspectie dat pleeggezinnen 
op verantwoorde wijze worden voorbereid, gescreend en 
begeleid en de matching met het pleegkind zorgvuldig 
tot stand komt.  
  
15 | Inspectie Jeugdzorg 

 
4. Samenwerking Er wordt samengewerkt met relevante netwerkpartners De instelling stelt haar professionals in staat om samen 
    ketenpartners te werken met ketenpartners. Er zijn 
Relevante informatie wordt uitgewisseld 
samenwerkingsafspraken met netwerkpartners. Ook de 
Knelpunten in de samenwerking kunnen worden besproken en er 
kwaliteit van de samenwerking is van belang. Het gaat 
wordt gestreefd naar oplossingen 
hierbij om o.a. informatie uitwisseling, het betrekken 
van ketenpartners bij de uitvoering van de 
hulpverlening, een heldere rol- en taakverdeling en het 
aanpakken van eventuele problemen in de 
samenwerking.  
Veiligheid  
5. Risico- Medewerkers hanteren criteria voor veiligheid Het is niet alleen belangrijk dat er criteria voor veiligheid 
    management worden gehanteerd, maar ook dat 
Bij beslissingen omtrent kinderen vormt de veiligheid van het kind 
de eerste overweging veiligheidsinschattingen op vastgestelde momenten 
gedaan worden, bijvoorbeeld bij de start van de 
hulpverlening, bij het inschatten of het verantwoord is 
om een cliënt op de wachtlijst te plaatsen en bij 
veranderende omstandigheden. Maar ook in de 
residentie en pleegzorg, bijvoorbeeld in het geval van 
bijplaatsing van een kind of om te bepalen of omgang 
met ouders (z)onder begeleiding mogelijk is.  
Om veiligheidsinschattingen te kunnen maken, is het 
van belang dat de hulpverlener zicht heeft op hoe het 
met het kind gaat. Bijvoorbeeld door de jongere ook 
alleen te zien en afspraken te maken met andere 
professionals.  
Als er sprake is van acute onveiligheid, wordt actief 
opgetreden. Medewerkers zijn toegerust om te gaan met 
17 | Inspectie Jeugdzorg 

 
voor het omgaan met incidenten te zijn. De inspectie 
kijkt niet zozeer naar de aard van de incidenten, als wel 
naar het registreren, evalueren en het nemen van 
verbetermaatregelen door de instelling naar aanleiding 
van incidenten.  
Voorwaarden  
9. Deskundigheid Het personeel beschikt over een combinatie van opleiding en Professionals moeten beschikken over een combinatie 
    personeel ervaring, die relevant is om de functie conform functiebeschrijving van opleiding en ervaring, die relevant is om de functie 
uit te voeren conform functiebeschrijving uit te voeren. De inspectie 
beoordeelt de deskundigheid in combinatie met interne 
Er zijn meerdere disciplines werkzaam 
sturing. Een professional met minder relevante opleiding 
Er vindt regelmatig deskundigheidsbevordering plaats 
en ervaring kan vanwege zijn achtergrond geschikt zijn 
Er zijn geen bezwaren op basis van een VOG tegen een 
voor de functie mits er sprake is van intensieve 
medewerker 
inhoudelijke begeleiding (‘coaching on the job’). De 
instelling bieden medewerkers de mogelijkheid kennis 
en vaardigheden actueel te houden.  
Van belang is dat er continuïteit in de bezetting en 
sturing is. Ook dient er voldoende capaciteit te zijn. De 
instelling beschikt over actuele VOG’S van medewerkers 
die contact hebben met kinderen of hun ouders.  
10. Interne sturing Er is een onderscheid in taken en verantwoordelijkheden, en het is Er zijn afspraken gemaakt en vastgelegd over het 
voor medewerkers duidelijk wie welke verantwoordelijkheden heeft onderscheid in taken en verantwoordelijkheden. 
Duidelijk moet zijn welke besluiten moeten worden 
Medewerkers krijgen inhoudelijk begeleiding en individuele 
begeleiding getoetst in multidisciplinair verband of door een 
leidinggevende en deze afspraken moeten worden 
Besluiten worden getoetst in multidisciplinair verband 
nageleefd. Professionals krijgen inhoudelijk begeleiding 
Er zijn structurele overleg- en sturingsmomenten 
en individuele begeleiding en worden aangesproken op 
Er vinden functioneringsgesprekken plaats 
19 | Inspectie Jeugdzorg 

 
Bijlage 2  Verantwoording  
Bij de open residentiële groep van het Lang Verblijfhuis (LVH) van Stichting Project is het toezicht 
aangekondigd uitgevoerd op 8 oktober 2015. Het toezicht bestond uit de volgende onderdelen: 
 
1. Gesprek met de directeur van Stichting Project. 
2. Gestructureerd interview met teamleidster van LVH. 
3. Observaties tijdens een rondleiding. 
4. Gestructureerde interviews met:  
 Beleidsmedewerker van Stichting Project;  
 Gedragswetenschapper (tevens over Kas di Karko). 
5. Gestructureerd interview met twee pedagogisch medewerkers, deels aan de hand van door 
de inspectie geselecteerde dossiers van kinderen 
  
21 | Inspectie Jeugdzorg 

 
Wat is het landelijk toezicht jeugd?  
Het landelijk toezicht jeugd bestaat uit de Inspectie Jeugdzorg (IJZ), de Inspectie voor de 
Gezondheidszorg (IGZ) en de Inspectie Veiligheid en Justitie (IVenJ).  
 
Wat zegt de wet over het landelijk toezicht jeugd?  
De Jeugdwet geeft de inspecties die het landelijk toezicht jeugd vormen de volgende taken:  
 onderzoek doen naar de kwaliteit in algemene zin van de jeugdhulp, de gecertificeerde 
instellingen, de certificerende instelling, het adviespunt huiselijk geweld en kindermishandeling, 
de Raad voor de Kinderbescherming en de justitiële jeugdinrichtingen;  
 toezicht houden op de naleving van de kwaliteitseisen die in de wet staan;  
 voorstellen doen voor verbetering.  
 
Het toezicht gebeurt uit eigener beweging of op verzoek van de minister van Volksgezondheid, 
Welzijn en Sport en/of de minister van Veiligheid en Justitie. Het landelijk toezicht houdt bij de 
vervulling van haar taak rekening met de behoeften van gemeenten.  
 
Wat is toezicht?  
Toezicht houden betekent dat de inspecties informatie verzamelen over de kwaliteit van de 
instellingen die onder de Jeugdwet vallen, zich een onafhankelijk oordeel vormen en zo nodig 
ingrijpen. Daarbij kijken zij of het beleid voor deze instellingen in de praktijk goed werkt. De 
rapporten zijn in principe openbaar. De openbaar gemaakte rapporten staan op de website van de 
inspecties. 
 
Wat wil het landelijk toezicht jeugd bereiken?  
Het landelijk toezicht jeugd wil met haar onderzoeken bijdragen aan:  
 het behouden en bevorderen van de kwaliteit van de jeugdhulp en de gecertificeerde 
instellingen en de andere instellingen in het jeugddomein;  
 het versterken van de positie van jeugdigen en hun ouders of verzorgers (de cliënten);  
 de uitvoerbaarheid en handhaafbaarheid van het beleid.  
 
Waarop houdt zij toezicht?  
Er zijn vijf verschillende wetten en regelingen met toezichttaken en bevoegdheden voor de 
inspecties die het landelijk toezicht jeugd vormen:  
 Jeugdwet;  
 Beginselenwet justitiële jeugdinrichtingen;  
 Wet opneming buitenlandse kinderen ter adoptie;  
 Wet Centraal Orgaan opvang Asielzoekers;  
 Subsidieregeling opvang kinderen van ouders met een trekkend/varend bestaan.  
 
Op grond van die wetten en al dan niet in samenwerking met andere inspecties wordt er toezicht 
gehouden op de volgende organisaties:  
 de jeugdhulpaanbieders (jeugdzorg, jeugd-GGZ en jeugd-LVB); 
 de certificerende instelling voor jeugdbescherming en jeugdreclassering; 
 de gecertificeerde aanbieders van jeugdbescherming en jeugdreclassering;  
 Veilig Thuis: het advies- en meldpunt huiselijk geweld en kindermishandeling;  
 de justitiële jeugdinrichtingen;  
 de vergunninghouders voor interlandelijke adoptie;  
 de opvangvoorzieningen voor (alleenstaande) minderjarige vreemdelingen;  
 de Raad voor de Kinderbescherming 
 Halt;  
 de schippersinternaten.  
 
 
 
  
23 | Inspectie Jeugdzorg 

