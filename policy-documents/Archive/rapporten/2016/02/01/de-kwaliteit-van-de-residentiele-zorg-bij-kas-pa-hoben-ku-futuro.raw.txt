 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
De kwaliteit van de 
 
 
residentiële zorg bij  
 
 
 
Kas pa Hoben ku Futuro 
 
 
Residentiële opvang voor meisjes op Bonaire 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Utrecht, februari 2016 
1 | Inspectie Jeugdzorg 
 
 

 
  
De kwaliteit van de 
residentiële zorg bij  
Kas pa Hoben ku Futuro  
Residentiële opvang voor meisjes op Bonaire 
 

 
Deskundigheid personeel 
 Stel een opleidingsplan op, waarin naast bejegenings- en houdingsaspecten, ook meer 
inhoudelijke deskundigheid van medewerkers aandacht krijgt. Voorbeelden zijn: (gezonde) 
seksualiteit en kennis over lvb-problematiek; 
 Trek voor de deskundigheidsbevordering gezamenlijk op met JGCN, Stichting Project en andere 
relevante ketenpartners; 
 Zorg op korte termijn voor een VOG van alle medewerkers en laat nieuwe medewerkers pas 
hun werkzaamheden aanvangen als de VOG aanwezig is. 
 
De inspectie wil voor 1 april 2016 geïnformeerd worden over de verbetermaatregelen die getroffen 
worden naar aanleiding van deze aanbevelingen. De inspectie volgt de uitvoering van de 
verbeteringen in het reguliere toezicht. 
 
 
 
  
 

 
1  Inleiding  
In oktober 2015 heeft de Inspectie Jeugdzorg onderzoek gedaan bij de residentiële voorziening 
Kas pa Hoben ku Futuro (verder: KHF) van Fundashon Rosa di Sharon. Doel van het onderzoek 
was om te bepalen in hoeverre Rosa di Sharon verbeteringen heeft doorgevoerd naar aanleiding 
van eerder toezicht in 2013 en een oordeel te geven over de kwaliteit van de zorg door KHF.  
 
1.1 Kas pa Hoben ku Futuro 
KHF is gestart als een 24-uurs voorziening voor zwangere tieners en tienermoeders. In de loop 
van de tijd is de doelgroep veranderd en nu wonen er vooral meisjes met gedragsproblematiek. De 
residentiële voorziening beoogt meisjes specifieke, laagdrempelige en ontwikkelingsgerichte hulp 
te bieden bij het op orde brengen van hun leven door het vergroten van hun competenties. Het 
perspectief bij deze hulpverlening is terugkeer naar huis of zelfstandig wonen. 
 
KHF heeft zeven plaatsen voor meisjes in de leeftijd van 14 tot 18 jaar (eventueel doorlopend tot 
21 jaar). De meisjes worden gedurende anderhalf tot maximaal twee jaar intensief begeleid naar 
een bestaan met toekomstperspectief binnen de Bonairiaanse samenleving. De begeleiding richt 
zich op het bieden van structuur door het ontwikkelen van praktische en sociale vaardigheden, 
alsmede het ontwikkelen van competenties en geestelijke vorming. KHF werkt o.a. samen met 
Jeugdzorg en Gezinsvoogdij Caribisch Nederland (hierna JGCN), het Openbaar Lichaam Bonaire, 
Justitie en de Scholengemeenschap Bonaire om doelen te bereiken. 
 
De missie van Fundashon Rosa di Sharon is om maatschappelijke, sociale en geestelijke 
ondersteunende begeleiding aan kwetsbare groepen meisjes op Bonaire te bieden, gericht op 
deelname aan het maatschappelijk- en gezinsleven, ieder naar eigen vermogen. Contra-indicaties 
voor plaatsing in KHF zijn: 
- zware curatieve problematiek waarvoor constante verpleging nodig is; 
- zware criminele achtergrond waarvan uit de diagnose blijkt dat er gebrek is aan motivatie; 
- te beperkte verstandelijke vermogens om realistische verwachtingen voor het bereiken van een 
  zelfstandig bestaan te kunnen hebben; 
- gediagnosticeerde gedragsstoornissen of psychische problemen; 
- verslaving.    
 
Uitkomsten toezicht 2013 
In 2013 constateerde de inspectie dat KHF beschikt over een heldere methode, die uit drie fases 
bestaat. Er werd gewerkt aan het ontwikkelen van competenties ter vergroting van de 
zelfstandigheid en de meisjes bepaalden zelf, met behulp van de doelenkaart waaraan ze gingen 
werken. KHF werkte gezinsgericht en er was sprake van continuïteit in de hulpverlening. Binnen   
KHF was oog voor de veiligheid van de meisjes, maar er werden geen criteria gehanteerd om de 
7 | Inspectie Jeugdzorg 

 
2 Bevindingen 
In dit hoofdstuk geeft de Inspectie Jeugdzorg haar oordeel weer op de thema’s uitvoering 
hulpverlening, toezicht op de jeugdige, risicomanagement en omgaan met grensoverschrijdend 
gedrag. Daarnaast wordt een oordeel gegeven over de thema’s waarop na aanleiding van het 
toezicht in 2013 in het bijzonder verbetering nodig was: deskundigheid van personeel en interne 
sturing. Elke paragraaf bevat een tabel met de oordelen van de inspectie over elk criterium: 
 
V Voldoende 
M Matig 
O Onvoldoende 
 
2.1 Uitvoering hulpverlening 
1    Uitvoering hulpverlening 
1.1  Er wordt gewerkt volgens een methodiek V 
1.2  De zorg is planmatig en doelgericht V 
1.3  De zorg wordt geëvalueerd V 
1.4  De zorg wordt bij voorkeur dicht bij de leefomgeving van de jeugdige verleend V 
 
KHF werkt competentiegericht, met weekdoelen en weekkaarten. De doelen zijn opgenomen in een 
hulpverleningsplan en zijn gericht op verschillende ontwikkelingsgebieden. Het weekprogramma is 
gericht op het werken aan diverse competenties, waaronder zingeving. Als een jongere zich niet 
interesseert voor dit leefgebied en geen hulpvraag heeft, worden hiervoor geen doelen opgesteld. 
Het is echter wel voor alle jongeren, als onderdeel van het weekprogramma, verplicht om op 
zondag naar de kerk te gaan. Daarbij respecteert KHF dat de jeugdige een andere 
geloofsovertuiging heeft in dat geval kan zij naar de eigen kerk gaan. Als een jeugdige geen geloof 
belijdt of geen begeleider heeft om mee naar de eigen kerk te gaan, gaat zij mee naar de kerk 
waar KHF bij is aangesloten. Dit is volgens JGCN de reden dat sommige meisjes niet geplaatst 
willen of kunnen worden in KHF en een belemmering omdat er geen ander meisjestehuis is op 
Bonaire. KHF herkent dit beeld niet.  
De doelen van de hulp worden wekelijks met de meisjes geëvalueerd aan de hand van de 
weekkaarten. Elke twee maanden wordt de hulp geëvalueerd met ouders, de jeugdige en de 
gezinsvoogd (in geval van een OTS).  
Vanaf het begin van de plaatsing is er contact tussen KHF, de jeugdige en het netwerk thuis. 
Ouders worden betrokken bij activiteiten van het huis en als het kan gaat de jeugdige in het 
weekend naar huis. Als dit niet mogelijk is, wordt actief gezocht naar andere mogelijkheden in het 
netwerk. In het hulpverleningsplan staan ook doelen over de thuissituatie. 
9 | Inspectie Jeugdzorg 

 
2.4  Omgaan met grensoverschrijdend gedrag 
7     Omgaan met grensoverschrijdend gedrag (residentie) 
7.1   Er is beschreven wat grensoverschrijdend gedrag is V 
7.2   Er wordt actief gehandeld om grensoverschrijdend gedrag te voorkomen V 
7.3   Medewerkers worden geschoold in het signaleren, voorkomen en omgaan met 
M 
        grensoverschrijdend gedrag 
 
KHF heeft protocollen over o.a. grensoverschrijdend gedrag en het omgaan met agressie. De 
meisjes moeten zich aan vastgestelde regels en afspraken houden en krijgen een officiële 
waarschuwing als dit niet gebeurt. KHF hanteert als regel dat na drie officiële waarschuwingen de 
plaatsing beëindigd wordt. De meisjes weten dit ook.   
Elke twee maanden worden er trainingen georganiseerd waarin inhoudelijke onderwerpen zoals 
(seksuele) intimidatie, agressie, conflicthantering , observeren en signalering worden behandeld. 
De trainingen worden gegeven door de gedragswetenschapper of externe deskundigen. Door 
recente wisselingen in het team zijn nog niet alle medewerkers geschoold, maar de trainingen 
zullen herhaald worden.  
 
2.5  Deskundig personeel 
9.    Deskundigheid personeel 
9.1  Het personeel beschikt over een combinatie van opleiding en ervaring, die relevant 
V 
       is om de functie conform functiebeschrijving uit te voeren 
9.2  Er zijn meerdere disciplines werkzaam V 
9.3  Er vindt regelmatig deskundigheidsbevordering plaats M 
9.4  Er zijn geen bezwaren op basis van een VOG tegen een medewerker O 
 
Sinds kort is het team op volledige sterkte. Medewerkers zijn minimaal MBO-opgeleid of worden in 
de gelegenheid gesteld om deze opleiding te volgen. Een aantal medewerkers, waaronder de 
coördinator en de teamleidster is HBO-opgeleid. Drie dagen per week is een 
gedragswetenschapper in dienst, die de medewerkers inhoudelijk begeleidt.  
Medewerkers worden jaarlijks BHV-getraind en ontvangen sinds kort deskundigheidsbevordering 
van de gedragswetenschapper. Dit is nu nog vooral gericht op bejegenings- en houdingsaspecten. 
Meer op de methodiek of doelgroep gerichte deskundigheidsbevordering ontbreekt. Samenwerking 
hierin met andere residentiële voorzieningen of JGCN is nog niet tot stand gekomen. Er is geen 
3
opleidingsplan, maar met medewerkers worden wel elke zes weken POP-gesprekken gehouden .  
De intentie is er om van elke medewerker een VOG te hebben, maar door de omslachtige 
procedures bij betaling, aanvraag en afgifte van een VOG, is dit in de praktijk niet het geval. KHF 
beschikt zodoende niet voor alle medewerkers over een VOG.  
                                                 
3
 Persoonlijke ontwikkelplan-gesprekken 
11 | Inspectie Jeugdzorg 

 
3 Eindoordeel en vervolg 
Het eindoordeel van de inspectie luidt dat de kwaliteit van de uitvoering van de zorg door Kas pa 
Hoben ku Futuro verbeterd is ten opzichte van 2013 en dat de kwaliteit voldoende is. 
 
De inspectie komt sinds 2008 met enige regelmaat in Caribisch Nederland en ziet positieve 
ontwikkelingen op het terrein van de jeugdzorg. Waar in de periode 2009 - 2011 de focus vooral 
lag op het opbouwen van de jeugdzorg, is sinds 2011 meer aandacht gekomen voor de 
inhoudelijke kwaliteit van de geboden zorg. In 2013 constateerde de inspectie al dat KHF werkt 
aan de hand van een heldere methode, die gericht is op het ontwikkelen van competenties van de 
meisjes ter vergroting van hun zelfstandigheid. De gezinsgerichtheid van het handelen bleek uit 
het betrekken van de ouders bij de hulpverlening en de wijze waarop zij mede verantwoordelijk 
worden gemaakt voor het behalen van doelen. Geconstateerd werd dat op het gebied van 
veiligheid, personele bezetting (kwaliteit en kwantiteit), aansturing en multidisciplinair werken nog 
verbetering nodig is.  
 
Uit het onderzoek van de inspectie in 2015 blijkt dat er een positieve ontwikkeling heeft 
plaatsgevonden sinds 2013. De deskundigheid van het gehele team is toegenomen, door zowel 
een kwantitatieve als kwalitatieve uitbreiding van het personeel. Sinds enige maanden is er een 
gedragswetenschapper in dienst, waardoor zowel de inhoudelijke aansturing van medewerkers als 
de multidisciplinaire besluitvorming is geborgd. Aandachtspunten zijn nog gelegen in het 
systematisch inschatten van risico’s van de meisjes in zowel de thuissituatie als op de groep en in 
de verplichte activiteiten die voortkomen uit de religieuze oriëntatie van het tehuis maar die niet 
per se bijdragen aan de hulpverlening. Ten aanzien van deskundigheid en geschiktheid van 
personeel is aandacht nodig voor inhoudelijke deskundigheidsbevordering en het verkrijgen van 
VOG’s voor alle medewerkers.   
 
Om de kwaliteit van de residentiële zorg door KHF nog verder te verbeteren, worden de volgende 
aanbevelingen gedaan aan KHF:  
 
Risicomanagement 
 Zorg ervoor dat voor elke jeugdige bij opname een risicotaxatie beschikbaar is, door: 
- afspraken te maken met JGCN over de overdracht van de inhoud van risicotaxaties bij 
binnenkomst en bij veranderende omstandigheden; 
- zelf systematische risicotaxaties uit te voeren bij opname van een jeugdige wanneer een 
risicotaxatie ontbreekt en vast te stellen wanneer risicotaxaties herhaald worden. 
 
 
 
 
13 | Inspectie Jeugdzorg 

 
Bijlage 1  Kwaliteitskader verantwoorde zorg Caribisch Nederland 
De inspectie heeft het toezicht van oktober 2015 uitgevoerd aan de hand van het door JGCN in 2011 opgestelde kwaliteitskader. Het kwaliteitskader is 
formeel niet van toepassing op de twee gesubsidieerde instellingen. Omdat JGCN als subsidieverstrekker wel verantwoordelijk is voor de kwaliteit van 
zorg die daar aan jeugdigen wordt geboden, heeft de inspectie met hetzelfde kader naar de zorg in die voorzieningen gekeken. Om de kwaliteit te 
kunnen toetsen heeft de inspectie de door JGCN geformuleerde criteria nader geconcretiseerd in wat de inspectie verwacht aan te treffen in de praktijk. 
Per thema heeft de Inspectie cursief deze nadere concretisering toegevoegd. De grijs gearceerde thema’s zijn in 2015 niet onderzocht.  
 
Verantwoorde zorg Verwachtingen inspectie 
1. Uitvoering Er wordt gewerkt volgens een methodiek De methodiek is passend is voor de doelgroep en het 
    hulpverlening  De zorg is planmatig en doelgericht  doel van de hulp. De methodiek moet zichtbaar zijn in 
de uitvoering van de hulp. Bijvoorbeeld in het 
De zorg wordt geëvalueerd  
hulpverleningsplan, evaluaties en in het dagprogramma. 
De zorg wordt bij voorkeur dicht bij de leefomgeving van de 
De doelen waaraan gewerkt wordt sluiten aan bij de 
jongere verleend 
hulpvraag van het kind en de hulp wordt tijdig geleverd. 
Er is sprake van continuïteit in de hulpverlening.   
Professionals zorgen ervoor dat kinderen contact kunnen 
(onder)houden met hun ouders en hun netwerk.  
Bij pleegzorg verwacht de inspectie dat pleeggezinnen 
op verantwoorde wijze worden voorbereid, gescreend en 
begeleid en de matching met het pleegkind zorgvuldig 
tot stand komt.  
  
15 | Inspectie Jeugdzorg 

 
4. Samenwerking Er wordt samengewerkt met relevante netwerkpartners De instelling stelt haar professionals in staat om samen 
    ketenpartners te werken met ketenpartners. Er zijn 
Relevante informatie wordt uitgewisseld 
samenwerkingsafspraken met netwerkpartners. Ook de 
Knelpunten in de samenwerking kunnen worden besproken en er 
kwaliteit van de samenwerking is van belang. Het gaat 
wordt gestreefd naar oplossingen 
hierbij om o.a. informatie uitwisseling, het betrekken 
van ketenpartners bij de uitvoering van de 
hulpverlening, een heldere rol- en taakverdeling en het 
aanpakken van eventuele problemen in de 
samenwerking.  
Veiligheid  
5. Risico- Medewerkers hanteren criteria voor veiligheid Het is niet alleen belangrijk dat er criteria voor veiligheid 
    management worden gehanteerd, maar ook dat 
Bij beslissingen omtrent kinderen vormt de veiligheid van het kind 
de eerste overweging veiligheidsinschattingen op vastgestelde momenten 
gedaan worden, bijvoorbeeld bij de start van de 
hulpverlening, bij het inschatten of het verantwoord is 
om een cliënt op de wachtlijst te plaatsen en bij 
veranderende omstandigheden. Maar ook in de 
residentie en pleegzorg, bijvoorbeeld in het geval van 
bijplaatsing van een kind of om te bepalen of omgang 
met ouders (z)onder begeleiding mogelijk is.  
Om veiligheidsinschattingen te kunnen maken, is het 
van belang dat de hulpverlener zicht heeft op hoe het 
met het kind gaat. Bijvoorbeeld door de jongere ook 
alleen te zien en afspraken te maken met andere 
professionals.  
Als er sprake is van acute onveiligheid, wordt actief 
opgetreden. Medewerkers zijn toegerust om te gaan met 
17 | Inspectie Jeugdzorg 

 
voor het omgaan met incidenten te zijn. De inspectie 
kijkt niet zozeer naar de aard van de incidenten, als wel 
naar het registreren, evalueren en het nemen van 
verbetermaatregelen door de instelling naar aanleiding 
van incidenten.  
Voorwaarden  
9. Deskundigheid Het personeel beschikt over een combinatie van opleiding en Professionals moeten beschikken over een combinatie 
    personeel ervaring, die relevant is om de functie conform functiebeschrijving van opleiding en ervaring, die relevant is om de functie 
uit te voeren conform functiebeschrijving uit te voeren. De inspectie 
beoordeelt de deskundigheid in combinatie met interne 
Er zijn meerdere disciplines werkzaam 
sturing. Een professional met minder relevante opleiding 
Er vindt regelmatig deskundigheidsbevordering plaats 
en ervaring kan vanwege zijn achtergrond geschikt zijn 
Er zijn geen bezwaren op basis van een VOG tegen een 
voor de functie mits er sprake is van intensieve 
medewerker 
inhoudelijke begeleiding (‘coaching on the job’). De 
instelling bieden medewerkers de mogelijkheid kennis 
en vaardigheden actueel te houden.  
Van belang is dat er continuïteit in de bezetting en 
sturing is. Ook dient er voldoende capaciteit te zijn. De 
instelling beschikt over actuele VOG’S van medewerkers 
die contact hebben met kinderen of hun ouders.  
10. Interne sturing Er is een onderscheid in taken en verantwoordelijkheden, en het is Er zijn afspraken gemaakt en vastgelegd over het 
voor medewerkers duidelijk wie welke verantwoordelijkheden heeft onderscheid in taken en verantwoordelijkheden. 
Duidelijk moet zijn welke besluiten moeten worden 
Medewerkers krijgen inhoudelijk begeleiding en individuele 
begeleiding getoetst in multidisciplinair verband of door een 
leidinggevende en deze afspraken moeten worden 
Besluiten worden getoetst in multidisciplinair verband 
nageleefd. Professionals krijgen inhoudelijk begeleiding 
Er zijn structurele overleg- en sturingsmomenten 
en individuele begeleiding en worden aangesproken op 
Er vinden functioneringsgesprekken plaats 
19 | Inspectie Jeugdzorg 

 
Bijlage 2  Verantwoording  
Bij de open residentiële groep van Kas pa Hoben ku Futuro (KHF) van Stichting Rosa di Sharon is 
het toezicht aangekondigd uitgevoerd op 7 en 9 oktober 2015. Het toezicht bestond uit de 
volgende onderdelen: 
 
1. Gesprek met een vertegenwoordiger van de Stichting en de coördinator van KHF. 
 
2. Het bijwonen van casuïstiekbespreking van alle geplaatste kinderen door het gehele team. 
 
3. Observaties tijdens een rondleiding. 
 
4. Gestructureerde interviews met:  
 De coördinator;  
 Gedragswetenschapper. 
 
5. Gestructureerd interview met pedagogisch medewerker, deels aan de hand van door de 
inspectie geselecteerde dossiers van kinderen.  
 
6. Inzien van een aantal door de inspectie geselecteerde dossiers van kinderen, onder andere op 
de aanwezigheid en inhoud van een hulpverleningsplan en risico-inschattingen en –
beoordelingen.  
 
7. Inzien van een aantal documenten, waaronder de incidentenregistratie, het beleidsplan 2015 en 
jaarverslag 2014.  
  
21 | Inspectie Jeugdzorg 

 
Wat is het landelijk toezicht jeugd?  
Het landelijk toezicht jeugd bestaat uit de Inspectie Jeugdzorg (IJZ), de Inspectie voor de 
Gezondheidszorg (IGZ) en de Inspectie Veiligheid en Justitie (IVenJ).  
 
Wat zegt de wet over het landelijk toezicht jeugd?  
De Jeugdwet geeft de inspecties die het landelijk toezicht jeugd vormen de volgende taken:  
 onderzoek doen naar de kwaliteit in algemene zin van de jeugdhulp, de gecertificeerde 
instellingen, de certificerende instelling, het adviespunt huiselijk geweld en kindermishandeling, 
de Raad voor de Kinderbescherming en de justitiële jeugdinrichtingen;  
 toezicht houden op de naleving van de kwaliteitseisen die in de wet staan;  
 voorstellen doen voor verbetering.  
 
Het toezicht gebeurt uit eigener beweging of op verzoek van de minister van Volksgezondheid, 
Welzijn en Sport en/of de minister van Veiligheid en Justitie. Het landelijk toezicht houdt bij de 
vervulling van haar taak rekening met de behoeften van gemeenten.  
 
Wat is toezicht?  
Toezicht houden betekent dat de inspecties informatie verzamelen over de kwaliteit van de 
instellingen die onder de Jeugdwet vallen, zich een onafhankelijk oordeel vormen en zo nodig 
ingrijpen. Daarbij kijken zij of het beleid voor deze instellingen in de praktijk goed werkt. De 
rapporten zijn in principe openbaar. De openbaar gemaakte rapporten staan op de website van de 
inspecties. 
 
Wat wil het landelijk toezicht jeugd bereiken?  
Het landelijk toezicht jeugd wil met haar onderzoeken bijdragen aan:  
 het behouden en bevorderen van de kwaliteit van de jeugdhulp en de gecertificeerde 
instellingen en de andere instellingen in het jeugddomein;  
 het versterken van de positie van jeugdigen en hun ouders of verzorgers (de cliënten);  
 de uitvoerbaarheid en handhaafbaarheid van het beleid.  
 
Waarop houdt zij toezicht?  
Er zijn vijf verschillende wetten en regelingen met toezichttaken en bevoegdheden voor de 
inspecties die het landelijk toezicht jeugd vormen:  
 Jeugdwet;  
 Beginselenwet justitiële jeugdinrichtingen;  
 Wet opneming buitenlandse kinderen ter adoptie;  
 Wet Centraal Orgaan opvang Asielzoekers;  
 Subsidieregeling opvang kinderen van ouders met een trekkend/varend bestaan.  
 
Op grond van die wetten en al dan niet in samenwerking met andere inspecties wordt er toezicht 
gehouden op de volgende organisaties:  
 de jeugdhulpaanbieders (jeugdzorg, jeugd-GGZ en jeugd-LVB); 
 de certificerende instelling voor jeugdbescherming en jeugdreclassering; 
 de gecertificeerde aanbieders van jeugdbescherming en jeugdreclassering;  
 Veilig Thuis: het advies- en meldpunt huiselijk geweld en kindermishandeling;  
 de justitiële jeugdinrichtingen;  
 de vergunninghouders voor interlandelijke adoptie;  
 de opvangvoorzieningen voor (alleenstaande) minderjarige vreemdelingen;  
 de Raad voor de Kinderbescherming 
 Halt;  
 de schippersinternaten.  
 
 
 
  
23 | Inspectie Jeugdzorg 

