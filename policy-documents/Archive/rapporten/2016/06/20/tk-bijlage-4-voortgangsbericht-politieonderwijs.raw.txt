 
1 
 
 
 
 Directoraat-Generaal 
Politie 
  
Bestel & Bevoegdheden 
  
  
Datum 
17 juni 2016 
  
Voortgangsbericht politieonderwijs 
 
  
   
   
   
Bijlage nummer  4 
Horend bij  Voortgangsbrief politie 
   
   
 
De Politieacademie en het politieonderwijs zijn in beweging. In dit 
voortgangsbericht ga ik in op de resultaten en ontwikkelingen op het gebied van 
het politieonderwijs. Daarnaast ga ik in op de doorontwikkeling van de 
Politieacademie mede gezien in het licht van de inbedding van de Politieacademie 
in het politiebestel.  
 
Resultaten politieonderwijs 
In september 2015 is het Strategisch Ontwikkelplan Politie (SOP) 2016–2019  
vastgesteld door de korpsleiding. Hierin en in de politiebegroting 2016-2018 
wordt rekening gehouden met een instroom van 1300 fte in het Basis 
Politieonderwijs (BPO) in 2016. 
 
Terugkijkend naar 2015 had de Politieacademie op 31 december 2015 in totaal 
2321 aspiranten in opleiding, binnen het Basis politieonderwijs (BPO). Het 
Vakspecialistisch politieonderwijs (VPO), dat de Politieacademie verzorgt, omvat 
circa 400 verschillende vakspecialistische opleidingen die qua opleidingsduur 
verschillen (variërend van  enkele dagen tot meerdere jaren). In totaal volgden 
ruim 25.000 medewerkers van de politie een of meer van deze opleidingen en 
trainingen in 2015. Van dat aantal volgden ruim 5600 de Training Mentale Kracht 
en ruim 2300 de opleiding (her-)certificering van de Hulpofficier van Justitie. 
 
In het najaar 2015 zijn twee nieuwe leiderschapsopleidingen van start gegaan: de 
Leergang Operationele Sturing en de Master Tactisch Leidinggeven. Deze nieuwe 
opleidingen zijn het resultaat van de door de politie en Politieacademie 
gezamenlijk ingezette ontwikkeling van nieuw leiderschapsonderwijs, bedoeld om 
de accentverschuiving naar meer operationeel leiderschap binnen de politie te 
ondersteunen. 
 
De politieacademie speelt in op een aantal actuele behoeftestellingen vanuit de 
politie.  Een voorbeeld hiervan is een uitbreiding  van de opleidingscapaciteit  ten 
behoeve van de uitbreiding van de formatie voor de Dienst Speciale Interventies 
(DSI). Zoals gemeld in mijn brief van 5 april jongstleden wordt  alles gedaan om 
er voor te zorgen dat er nu en in de toekomst voldoende instroom is om de 
capaciteit van de DSI op het gewenste peil te krijgen en te houden en daarmee 
1
de druk op de huidige medewerkers te verlichten. Het uitgangspunt is dat per 1 
juli 2018 de uitbreiding ook qua bezetting is gerealiseerd en alle medewerkers 
volledig voor hun DSI taak zijn opgeleid. De instroom loopt op schema.  
                                                
1
 Kamerstukken II, 2015/16, 29 754, nr. 373. 
  
 Pagina 1 van 3 
 

 
jaar. Deze impuls voorziet niet alleen in de scholing en professionalisering van 
executieven in het Korps Politie Caribisch Nederland (KPCN) waar ik 
verantwoordelijk voor ben maar versterkt tevens de samenwerking tussen de 
regionale korpsen op het gebied van ontbrekende expertises. De kleinschaligheid 
van de korpsen, de gebleken tekorten in politiële expertise en de financiële noden 
van de landen resulteren onvoldoende in een adequate criminaliteitsbeheersing 
aldaar. Ik heb met de Politieacademie afspraken gemaakt over de inzet van deze 
extra opleidingscapaciteit en het verzorgen van initieel en post-initieel onderwijs 
in het Caribisch deel van het Koninkrijk. Aan het initiële onderwijsprogramma 
zullen niet alleen het KPCN maar ook (in ieder geval) de kustwacht en het korps 
St. Maarten deelnemen. Het post-initiële onderwijsprogramma wordt ingevuld 
vanuit de gemeenschappelijke behoeftestelling van de korpsen uit de landen 
(Aruba, Curaçao, St Maarten en Nederland). Met deze kwaliteitsimpuls wordt 
lokaal en regionaal geïnvesteerd in diverse expertises en in de regionale 
samenwerking opdat korpsen elkaar in tijden van tekorten (expertise en 
capaciteit) kunnen ondersteunen. 
 
Politieacademievoorzitterschap CEPOL 
Sinds 1 januari 2016 is de Politieacademie voor anderhalf jaar voorzitter van 
CEPOL. CEPOL is de Europese Politieacademie en beoogt de Europese 
samenwerking bij criminaliteitspreventie en criminaliteitsbestrijding door 
opleidingsprogramma’s op EU-niveau te ondersteunen. CEPOL organiseert een 
aanbod aan opleidingsactiviteiten en opleidingsprogramma’s op EU-niveau. CEPOL 
stelt opleidingsplannen op en verspreidt best practices van de nationale 
politiescholen. Per 1 januari 2016 is een nieuwe EU-Verordening ten aanzien van 
CEPOL van kracht. De invoering van deze Verordening beïnvloedt de agenda van 
het CEPOL-voorzitterschap. CEPOL zal onder het voorzitterschap van de 
Nederlandse Politieacademie ingrijpende wijzigingen ondergaan zoals een 
vereenvoudiging van de structuur en een kanteling naar een meer 
onderwijsinhoudelijke taak.   
 
Doorontwikkeling Politieacademie en inbedding in het nieuwe 
politiebestel 
In februari 2016 heeft de Tweede Kamer ingestemd met het wetsvoorstel 
inbedding Politieacademie in het nieuwe politiebestel. De Eerste Kamer heeft het 
wetsvoorstel op 24 mei 2016 als hamerstuk afgedaan.  
 
Ter voorbereiding op de inbedding van de Politieacademie in het nieuwe 
politiebestel is de Politieacademie een personele reorganisatie begonnen. Hierover 
is in juli 2015 overeenstemming bereikt in het Centraal Georganiseerd Overleg 
Politie (CGOP). Dit reorganisatieplan is in samenwerking met de politie opgesteld 
en kan nu instemming van de Eerste Kamer met het wetsvoorstel is verkregen 
worden uitgevoerd. Voor deze reorganisatie zijn spelregels vastgesteld in de 
vorm van een Model Reorganisatie Politieacademie en flankerende voorzieningen 
en een vastgesteld Politieacademie-reorganisatieplan.  
 
Verder gaan in het kader van de inbedding van de Politieacademie in de 
politieorganisatie de huidige bedrijfsvoeringstaken over naar de politie (het PDC). 
In het Aangevuld Inrichtingsplan van de Politie is al beschreven welke 
consequenties dit heeft voor de organisatie-inrichting en (vooral) de formatie van 
het PDC. In 2016 bereidt de Politieacademie de transitie van de bedrijfsvoering 
samen met de politie voor. In de jaren daarna vindt de formele en feitelijke 
overgang plaats, afhankelijk van onder meer het absorptievermogen van het PDC. 
  
 Pagina 3 van 3 
 

