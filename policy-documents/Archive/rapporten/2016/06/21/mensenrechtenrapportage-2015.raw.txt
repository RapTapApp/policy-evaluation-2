Mensenrechtenrapportage 2015

Mensenrechtenrapportage 2015
Inhoudsopgave
Voorwoord ......................................................................................................................... 2
Lijst met afkortingen............................................................................................................ 4
Inleiding ............................................................................................................................ 5
1. Fora waarbinnen Nederland actief is................................................................................. 7
1.1 Verenigde Naties .................................................................................................... 7
1.2 Europese Unie........................................................................................................ 9
1.3 Raad van Europa en het Europees Hof voor de Rechten van de Mens.............................12
1.4 Organisatie voor Veiligheid en Samenwerking in Europa (OVSE) ....................................13
1.5 Internationale Hoven en Tribunalen ..........................................................................14
2. Nederlandse Mensenrechtenprioriteiten............................................................................16
2.1 Mensenrechtenverdedigers......................................................................................16
2.2 Gelijke rechten voor LHBTI’s....................................................................................19
2.3 Gelijke rechten voor vrouwen ..................................................................................22
2.4 Ernstigste schendingen...........................................................................................27
2.4.1 Doodstraf.............................................................................................................................. 27
2.4.2 Responsibility to protect ....................................................................................................... 27
2.5 Vrijheid van meningsuiting en internetvrijheid ............................................................29
33
2.5.1 Vrijheid van Meningsuiting.................................................................................................... 29
2.5.2 Internetvrijheid..................................................................................................................... 31
2.6 Vrijheid van godsdienst en levensovertuiging .............................................................35
2.7 Mensenrechten en ontwikkeling................................................................................37
2.8 Mensenrechten en bedrijfsleven ...............................................................................39
3. Mensenrechtenontwikkelingen en -inzet per regio..............................................................46
3.1 Noord-Afrika en Midden-Oosten ...............................................................................46
3.1.1. Regio-overzicht .................................................................................................................... 46
3.2 Sub-Sahara Afrika .................................................................................................56
3.2.1. Regio-overzicht .................................................................................................................... 56
3.3 Azië ....................................................................................................................62
3.3.1. Regio-overzicht .................................................................................................................... 62
3.4 Westelijk Halfrond .................................................................................................72
3.4.1. Regio-overzicht .................................................................................................................... 72
3.5 Europa en Centraal-Azië .........................................................................................79
3.5.1. Regio-overzicht .................................................................................................................... 79
4. Bijlage: Overzicht projecten uit het gedelegeerde Mensenrechtenfonds .................................91

Mensenrechtenrapportage 2015
Inleiding
Mensenrechten gelden voor alle mensen, overal en altijd. Ze vormen het fundament van menselijke
waardigheid, vrijheid en ontwikkeling en staan aan de basis van open en vrije samenlevingen overal
ter wereld. Zonder de bevordering en bescherming van deze rechten kan er geen sprake zijn van
democratie en een rechtsstaat. Ons mensenrechtenbeleid is een belangrijke pijler van de bevordering
van de ontwikkeling van de internationale rechtsorde waar Nederland zich op basis van artikel 90 van
1
de Grondwet voor inspant.
Ook in 2015 heeft het kabinet zich actief ingezet voor de prioriteiten die in de beleidsbrief ‘Respect en
2
recht voor ieder mens’ staan vermeld , namelijk mensenrechtenverdedigers, gelijke rechten voor
lesbiennes, homo’s, biseksuelen, transgenders en mensen met een intersekse conditie (LHBTI’s),
gelijke rechten voor vrouwen, ernstigste mensenrechtenschendingen, vrijheid van meningsuiting (off
en online), vrijheid van godsdienst en levensovertuiging, mensenrechten en bedrijfsleven, en
mensenrechten en ontwikkeling. Om zo slagvaardig mogelijk te zijn heeft Nederland daarnaast op
verschillende terreinen opnieuw intensief met EDEO samengewerkt, zowel met de EDEO-delegaties in
3
landen als in Brussel. Zo heeft Nederland zich sterk en succesvol ingezet voor het opnemen van
4
specifieke actiepunten in het nieuw EU-Actieplan mensenrechten en democratie 2015-2019.
Mensenrechten worden door Nederland op bilateraal en op multilateraal niveau op de agenda gezet.
Op het bilaterale niveau zijn het vooral de ambassades en de mensenrechtenambassadeur die ter
plekke uitvoering geven aan het mensenrechtenbeleid. Maar ook worden mensenrechten met landen
besproken in brede politieke of in specifieke mensenrechtendialogen op zowel politiek als hoog
ambtelijk niveau. In de multilaterale fora (in het bijzonder de Europese Unie en de Verenigde Naties,
de Raad van Europa en de Organisatie voor Veiligheid en Samenwerking in Europa) zijn het vooral de
permanente vertegenwoordigingen bij deze multilaterale organisaties die het Nederlandse
mensenrechtenstandpunt uitdragen.
De huidige internationale ontwikkelingen waaronder ook de toegenomen invloed van nieuwe spelers
55
en machten vragen om aandacht voor de manier waarop het buitenlands mensenrechtenbeleid wordt
uitgevoerd. Mensenrechten worden veelal als een westers concept gezien en de universaliteit van
mensenrechten staat onder druk. Het is essentieel om naast het aanspreken van landen op naleving
van mensenrechten vooral de dialoog met ze te voeren over mensenrechten. Daarvoor maakt de
mensenrechtenambassadeur bijvoorbeeld in zijn gesprekken met overheden dankbaar gebruik van de
5
aanbevelingen die zij zelf tijdens de Universal Periodic Review van de VN-Mensenrechtenraad hebben
aanvaard.
Ook wordt effectieve dialoog gezocht middels trilaterale samenwerking met niet-westerse landen.
Deze landen zijn gezien hun kennis, ervaring en contacten in de betreffende regio in een goede positie
om een voortrekkersrol op bepaalde thema’s te vervullen. Een voorbeeld hiervan is de samenwerking
met Uruguay op het terrein van gelijke rechten voor LHBTI’s. In 2015 zijn de voorbereidingen
begonnen voor de internationale LHBTI-conferentie in Montevideo, die in juli 2016 plaats zal vinden.
Het kabinet heeft in 2015 gereageerd op de beleidsdoorlichting van het IOB ‘Navigating a sea of
6
interests – Policy evaluation of Dutch foreign human rights policy (2008-2013)’. Het IOB-rapport
geeft een positief beeld van de Nederlandse inzet en bijdrage aan de bevordering van mensenrechten
in 2008-2013. De aanbevelingen van de IOB worden in grote lijnen door het kabinet onderschreven en
met de opvolging is inmiddels begonnen. Zo zal bijvoorbeeld het Mensenrechtenfonds strategischer en
flexibeler worden ingezet, zodat ondersteuning van ngo’s op landenniveau mogelijk wordt daar waar
7
Nederland een verschil kan maken en tastbare resultaten kan behalen.
1
Artikel 90 GW: “De regering bevordert de ontwikkeling van de internationale rechtsorde”.
2
Zie: https://zoek.officielebekendmakingen.nl/blg-233168.pdf p. 13-23
3
Zie ook hoofdstuk 1.2 over de Europese Unie.
4
Uitvoering motie Ten Broeke over begrenzing van doelstellingen mensenrechtenbeleid en intensivering samenwerking met de Europese
Dienst voor Extern Optreden (http://bit.ly/1RI8nvX)
5
Zie ook hoofdstuk 1.1 over Verenigde Naties.
6
Zie de beleidsreactie (http://www.iob-evaluatie.nl/sites/iob-evaluatie.nl/files/Beleidsreactie_0.pdf)
7
Zie ook motie Servaes/Sjoerdsma om het budget van het Mensenrechtenfonds te verhogen en flexibeler in te zetten

Mensenrechtenrapportage 2015
1. Fora waarbinnen Nederland actief is
1.1 Verenigde Naties
Mensenrechtenraad
Het Koninkrijk werd op 1 januari 2015 lid van de Mensenrechtenraad voor de periode 2015-2017.
Zoals de minister van Buitenlandse Zaken aangaf in zijn toespraak voor de Mensenrechtenraad in
maart 2015, staan de mensenrechten onder druk, vooral in conflictgebieden, maar ook als gevolg van
discriminatie en het beperken van vrijheden waarbij de oppositie de mond wordt gesnoerd, soms
onder het mom van terrorisme bestrijding. Daarbij stelde de minister van Buitenlandse Zaken dat het
9
beschermen van mensenrechten niet mag verworden tot een rituele dans”.
De Mensenrechtenraad is het centrale forum om mensenrechten wereldwijd te bevorderen en landen
aan te spreken op mensenrechtenschendingen. Het werk van speciale rapporteurs en Commissions of
Inquiry vervullen een belangrijke rol bij het monitoren van mensenrechtensituaties en schendingen
van mensenrechten. Hun rapportages voeden de debatten in de MRR en de onderhandelingen over
resoluties die uiteindelijk moeten leiden tot verbetering van de rechten van de mensen om wie het
gaat
In september 2015 aanvaardde de Mensenrechtenraad met consensus de resolutie inzake ‘Technical
assistance and capacity building for Yemen in the field of human rights’. Nederland heeft tijdens de
onderhandelingen hoog ingezet op een internationaal onderzoek naar mensenrechtenschendingen en
schendingen van oorlogsrecht door de strijdende partijen in Jemen. Hiervoor bleek uiteindelijk te
weinig steun in de Raad. Wel zal de OHCHR de mensenrechtensituatie en de opzet van een nationaal
onderzoek monitoren. Hierover zal in de mensenrechtenraad van september 2016 worden
gerapporteerd.
Nederland heeft zich actief ingezet in de onderhandelingen over resoluties over onder andere de
77
vrijheid van meningsuiting, mensenrechtenverdedigers en gelijke rechten voor LHBTI’s en vrouwen.
Kind-, vroege en gedwongen huwelijken komen wereldwijd nog steeds vaak voor en vormen een
belemmering voor de ontwikkeling van meisjes. In de Mensenrechtenraad van juni 2015 droeg
Nederland met een brede kerngroep van VN-lidstaten zorg voor een substantiële resolutie tegen
kindhuwelijken. De delegaties ervoeren daarbij steun van een brede coalitie van nationale en
internationale ngo’s die zich voor dit thema inzetten. Samen met Tsjechië, Botswana, Peru en
Indonesië diende Nederland in 2015 opnieuw de resolutie 'Equal Political Participation' in. De resolutie
gaat in op gelijke deelname aan het publieke debat en besluitvormingsprocessen voor een ieder.
Naast specifieke aandacht voor mensenrechtenverdedigers, werd op Nederlands initiatief wederom
ook aandacht besteed aan het belang van politieke participatie van vrouwen.
In de onderhandelingen in de AVVN over de resoluties ‘Rights of the Child’ en de ‘Girl Child’ is hard
ingezet op seksuele en reproductieve gezondheid en rechten voor vrouwen en meisjes.
Onderhandelingen op dit thema blijven moeizaam.
Mensenrechtenexamen
Ook het mensenrechtenexamen (Universal Periodic Review) dat iedere VN-lidstaat elke vijf jaar aflegt
is een belangrijk instrument van de Mensenrechtenraad om landen aan te spreken en aan te sporen
op verbetering. Het universele karakter, de specifieke aanbevelingen en de betrokkenheid van het
maatschappelijk middenveld maken dit tot een uniek instrument en bovendien een belangrijke spiegel
voor de eigen mensenrechtensituatie. In 2017 deed Nederland 84 aanbevelingen aan 42 landen,
waaronder Turkije, de VS, Wit-Rusland, Kenia, Kirgizstan, Georgië, Birma en Oman over onder andere
vrijheid van meningsuiting, gelijke rechten voor LHBTI’s en vrouwen, bescherming van
mensenrechtenverdedigers, afschaffen van de doodstraf en vrijheid van godsdienst. Ons land zal in
9
Zie: https://www.rijksoverheid.nl/documenten/toespraken/2015/03/02/toespraak-van-minister-koenders-voor-de-mensenrechtenraad

Mensenrechtenrapportage 2015
1.2 Europese Unie
Extern EU-mensenrechtenbeleid
Voor het externe beleid van de Europese Unie waren mensenrechten en democratie ook in 2015
onverminderd leidende uitgangspunten. Nederland agendeerde actief relevante onderwerpen en
werkte nauw samen met de EU Hoge Vertegenwoordiger, de EU Speciaal Vertegenwoordiger voor de
Mensenrechten en de Europese Dienst voor Extern Optreden (EDEO) om mensenrechten als leidende
en zichtbare factor in het Europees extern beleid te borgen.
Door de ontwikkelingen in 2015, in het bijzonder de vluchtelingencrisis, wordt de relevantie van
coherentie tussen het interne en externe beleid nog meer gevoeld. Om een overtuigende speler te zijn
op het wereldtoneel moet de EU met één stem spreken en ook intern de universele waarden
beschermen. Nederland speelt een actieve en constructieve rol in het binnen de EU bespreekbaar
maken van mensenrechten, democratie en rechtsstatelijkheid en de weerslag die interne
ontwikkelingen hebben op onze externe geloofwaardigheid.
EU Hoge Vertegenwoordiger
De EU Hoge Vertegenwoordiger (HV) Federica Mogherini was ook in 2015 het boegbeeld van het EU-
mensenrechtenbeleid. Zij wordt daarbij ondersteund door EDEO. Hoewel de HV en EDEO zelfstandig
optreden, handelen zij binnen de kaders die daartoe worden gesteld door de lidstaten in de Raad,
waaronder Nederland.
EU Speciaal Vertegenwoordiger voor de Mensenrechten
De EU Speciaal Vertegenwoordiger voor de Mensenrechten, Stavros Lambrinidis, heeft tot 2017 het
mandaat om zich in te zetten voor het EU-mensenrechtenbeleid. Hij draagt de universaliteit van
mensenrechten uit over de hele wereld en maakt zich daarnaast hard voor coherentie tussen het
interne en externe mensenrechtenbeleid van de EU.
99
EU-mensenrechtenraamwerk en –actieplan
Het is voor Nederland van groot belang dat de EU de komende jaren nog sterker en eensgezinder
wordt in het uitdragen van het mensenrechtenbeleid. Een belangrijk onderdeel hiervan is het in juli
2015 aangenomen Actieplan mensenrechten en democratie met daarin de EU-inzet op deze
onderwerpen in de periode 2015-2019. Nederland heeft bij de totstandkoming daarvan intensief
samengewerkt met EDEO. Nederland zette zich sterk en succesvol in voor het opnemen van
actiepunten ten aanzien van vrijheid van religie en geloof, de bescherming van journalisten, aandacht
voor implementatie van VN-Veiligheidsraadresolutie 1325 (inzake vrouwen, vrede en veiligheid),
doodstraf, bedrijfsleven en mensenrechten, mensenrechten-impact assessments, bescherming van
mensenrechtenverdedigers, non-discriminatie van LHBTI’s en het voorkomen van de ernstigste
mensenrechtenschendingen in het Actieplan. Vanzelfsprekend zette Nederland zich na de aanname
van het Actieplan in voor de implementatie van deze actiepunten en zal dit ook blijven doen.
Tegemoetkomend aan een verzoek van het Europees Parlement en de Raad, waaronder Nederland,
om meer aandacht te hebben voor publieke diplomatie, zal EDEO in 2016 het jaarlijkse EU rapport
over mensenrechten en democratie in 2015 vroeger in het jaar publiceren.
EU-richtsnoeren
De EU-richtsnoeren geven aan EU-delegaties en ambassades van EU-lidstaten aan hoe zij bij kunnen
dragen aan het bevorderen en beschermen van de mensenrechten. Nederland zet zich in het bijzonder
in voor de implementatie van de richtsnoeren inzake online en offline vrijheid van meningsuiting,
LHBTI, vrijheid van godsdienst en levensovertuiging, mensenrechtenverdedigers en de doodstraf.
Nederland kaartte actief situaties aan om er zeker van te zijn dat voldoende opvolging werd gegeven
aan de richtsnoeren door EDEO en de lidstaten. Een belangrijke voorwaarde voor de implementatie
van de richtsnoer voor de bescherming van mensenrechtenverdedigers blijft volgens Nederland
voldoende en regelmatig contact met mensenrechtenverdedigers.
De EU-richtsnoeren inzake vrijheid van godsdienst en levensovertuiging zijn in 2015 versterkt door de
aanname van een Guidance Note. Deze nota geeft praktische informatie aan EU-missies over
manieren waarop zij kunnen bijdragen aan een betere bescherming van de vrijheid van godsdienst en
levensovertuiging.

Mensenrechtenrapportage 2015
Betere coherentie draagt bij aan de geloofwaardigheid van het EU externe optreden. Op het terrein
van EU interne mensenrechten, heeft de Raad ook in 2015 conclusies aangenomen over de jaarlijkse
10
rapportage van de Commissie over de toepassing van het EU Handvest voor de grondrechten.
Eveneens is daarin het jaarrapport van het Grondrechtenagentschap besproken. Nederland heeft
constructief bijgedragen aan de discussies en verwelkomt dat voor het eerst ook het jaarrapport van
het Grondrechtenagentschap is meegenomen in de Raadsconclusies.
Rechtsstatelijkheidsdialoog
In de Raad Algemene Zaken van november 2015 vond de eerste rechtsstatelijkheidsdialoog plaats
onder het Luxemburgs voorzitterschap. Dit dialoogmechanisme is in december 2014 tot stand
gekomen mede op initiatief van Nederland. Het doel is om rechtsstatelijke ontwikkelingen en
mogelijke risico’s voor de rechtsstaat in de EU en de lidstaten bespreekbaar te maken in
Raadsverband en gezamenlijk te werken aan oplossingen of preventief op te treden.
In deze eerste dialoog werd de lidstaten gevraagd in te gaan op het thema ‘fundamentele rechten in
een digitaal tijdperk’ en daarnaast een ‘best practice’ en een nationale uitdaging te benoemen.
Nederland, evenals een aantal andere lidstaten, is ingegaan op de uitdagingen rond de
vluchtelingencrisis en de lange termijn integratie van immigranten. Andere terugkerende inhoudelijke
thema’s waren het vinden van een goede balans tussen fundamentele rechten en
veiligheidsmaatregelen en de delicate balans tussen vrijheid van meningsuiting en de aanpak van
haatcriminaliteit.
Dit dialoogmechanisme staat los van het ‘kader voor de versterking van de rechtsstaat’ van de
Commissie, wat bedoeld is om direct een gestructureerde dialoog aan te gaan met een lidstaat indien
zich daar een risico voordoet voor een systemische inbreuk op de rechtsstaat.
Financiële steun
Met het Europees Instrument voor democratie en mensenrechten (EIDHR) bevordert de EU wereldwijd
1111
de ontwikkeling en consolidering van democratie en rechtsstaat en de eerbiediging van
mensenrechten en fundamentele vrijheden. In 2015 werden meer dan 260 nieuwe initiatieven van het
EIDHR in 125 landen gefinancierd met een totaalbudget van €110 miljoen. Een speerpunt is de
wereldwijde steun voor mensenrechtenverdedigers waarvoor in 2014 €20,5 miljoen en in 2015 €10,5
miljoen werd geoormerkt.
Het nieuwe mensenrechtenverdedigersmechanisme, waarvoor maar liefst €15 miljoen is gereserveerd,
heeft tot doel de meest uitdagende mensenrechtensituaties in de wereld aan te pakken en steun te
verlenen aan lokale actoren die streven naar het bevorderen en verdedigen van mensenrechten. Dit
instrument is uniek en de eerste in zijn soort en vormt een aanvulling op al bestaande steun voor
mensenrechtenverdedigers vanuit het EIDHR.
Daarnaast ontvingen in 2015 87 individuele gevallen steun vanuit het EIDHR noodfonds voor
bedreigde mensenrechtenverdedigers, voor een totaalbedrag van meer dan €650.000.
Europees Fonds voor Democratie
Het Europees Fonds voor Democratie (EED) is in het leven geroepen om democratische ontwikkeling in
de zuidelijke en oostelijke buurlanden van de EU te ondersteunen. Het EED had een budget van € 28
miljoen voor de periode 2013-2015.
De organisatie is in 2015 goed omgegaan met het, naar de mening van Nederland, enigszins
overhaast genomen besluit om reeds een eerste mandaatuitbreiding toe te passen naar de ring van
landen net buiten de zuidelijke en oostelijke buurlanden van de EU, waar 15% van het budget mee
gemoeid was. Positief was dat deze uitbreiding leidde tot steun aan een aantal onafhankelijke
Russischtalige media-initiatieven. Deze steun vloeide voort uit een grotendeels door Nederland
gefinancierde haalbaarheidsstudie ter ondersteuning van onafhankelijke Russischtalige media
initiatieven, die resulteerde in een uitgebreid rapport met creatieve oplossingen.
10
doc. 9319/15

Mensenrechtenrapportage 2015
1.4 Organisatie voor Veiligheid en Samenwerking in Europa (OVSE)
In 2015 is de mensenrechtensituatie in een groot deel van de OVSE-regio achteruit gegaan.
Voorbeelden hiervan zijn de nieuwe restrictieve wetgeving voor ngo’s in Rusland, Centraal-Azië en
Azerbeidzjan, de opkomst van neonazisme en extreem rechts in onder andere Hongarije, Griekenland
en Rusland, en het inperken van vrijheid van meningsuiting in onder andere Turkije. Bovendien is er
sprake van een toename van hate speech richting vluchtelingen, misbruik van anti-
terrorismeregelgeving om mensenrechtenverdedigers te intimideren en op te pakken, en inperking
van rechten van LHBTI’s en vrouwen onder het mom van de bevordering van traditionele waarden.
Een rapport van de Hoge Commissaris voor Nationale Minderheden (HCNM) en het Bureau voor
Democratische Instellingen en Mensenrechten (ODHIR) concludeerde dat het zeer slecht gesteld is
met de mensenrechtensituatie op de door Rusland illegaal geannexeerde Krim en dat er dringend
internationale presentie op het schiereiland nodig is om te weten wat hier gaande is.
Binnen de organisatie lijkt de ruimte voor dialoog over mensenrechten steeds beperkter en staan de
11
drie onafhankelijke instellingen (HCNM, ODHIR en RfoM ) onder toenemende druk in verband met
hun autonome optreden dat door een aantal deelnemende landen niet wordt gewaardeerd. In deze
context heeft Nederland actief gezocht naar mogelijkheden om de discussie over en de monitoring van
mensenrechten in de regio te bevorderen. Zo heeft Nederland nauw samengewerkt met de
Vertegenwoordiger voor Mediavrijheid (RfoM) om bijvoorbeeld de positie van journalisten te
verbeteren door onder andere het organiseren van een dialoog tussen Russische en Oekraïense
journalisten en het bevorderen van online vrijheid van meningsuiting in de Balkan.
Tijdens de jaarlijkse Human Dimension Implementation Meeting (HDIM) in Warschau heeft de
mensenrechtenambassadeur sterke nationale verklaringen afgelegd over vrijheid van meningsuiting
en over vrijheid van vereniging en vergadering. In de laatste verklaring is specifiek op gelijke rechten
voor LHBTI’s en mensenrechtenverdedigers ingegaan. Ook was Nederland medeorganisator van drie
side events: met het Nederlands Helsinki Comité (NHC) over mediavrijheid in het digitale tijdperk, met
Noorwegen, Frankrijk en Zwitserland over gedwongen verdwijningen, en met het COC over de situatie
1313
van LHBTI’s in Kirgizië, Tadzjikistan en Oekraïne.
Nederland heeft tijdens de jaarlijkse OVSE Ministeriële Conferentie in Belgrado zijn zorg uitgesproken
over de steeds kleiner wordende ruimte die mensenrechtenverdedigers en maatschappelijk
middenveld hebben in de OVSE-regio en het belang van de onafhankelijke OVSE-instellingen
onderstreept. Helaas zijn er dit jaar tijdens de Ministeriële Raad geen mensenrechtenbesluiten
aangenomen, wat de gepolariseerde verhoudingen binnen de OVSE weerspiegelt.
Financiële steun
Ook dit jaar heeft Nederland een project van het NHC ondersteund om ngo’s en
mensenrechtenactivisten deel te laten nemen aan OVSE-bijeenkomsten. Als onderdeel van dit project
hebben ngo’s gezamenlijke aanbevelingen opgesteld over onder andere de krimpende ruimte waarin
ngo’s moeten opereren en het beschermen van mensenrechtenverdedigers. Deze zijn aangeboden aan
het Servische OVSE-voorzitterschap (in 2015) en het daaropvolgende Duitse voorzitterschap (in
2016).
Verder heeft Nederland in 2015 met middelen uit het mensenrechtenfonds en Stabiliteitsfonds een
aantal andere projecten ter verbetering van de mensenrechtensituatie in de OVSE-regio gefinancierd.
Zo werden mensenrechtenverdedigers ondersteund door middel van bijvoorbeeld advocacy-trainingen
en capaciteitsversterking op het gebied van monitoring van mensenrechtensituaties; werd er in de
Balkan voorlichting gegeven aan regeringsvertegenwoordigers, journalisten, academici en anderen
over internationale standaarden op het gebied van online vrijheid van meningsuiting; en werd – in het
kader van de aanpak van straffeloosheid – de toegang tot het rechtssysteem bevorderd van de
Servische minderheid in Kosovo.
11
http://www.osce.org/fom

Mensenrechtenrapportage 2015
Restmechanisme voor het Siërra Leone-tribunaal
Ook de parlementaire goedkeuringsprocedure voor het interim zetelverdrag van het Restmechanisme
van het Siërra Leone-tribunaal (R-SCSL) werd in 2015 afgerond en ratificatie wordt voorzien in de
eerste helft van 2016. Financieel gezien is het R-SCSL afhankelijk van vrijwillige bijdragen van staten.
In de praktijk blijkt het moeilijk voor het R-SCSL om voldoende fondsen te werven, waardoor het
mechanisme in 2015 in financiële nood verkeerde. Nederland heeft daarom een éénmalige bijdrage
van €500.000 gedaan, onder de voorwaarde dat het mechanisme actief op zoek gaat naar een
structurele oplossing voor het financieringsprobleem. Momenteel onderzoekt het R-SCSL onder andere
de mogelijkheid van een (gedeeltelijke) integratie met het MICT.
Special Tribunal for Lebanon
Onder publieke belangstelling is in 2014 het Hariri-proces van start gegaan. De verdachten worden in
absentia berecht. Het mandaat voor het Special Tribunal for Lebanon (STL) werd in 2015 met drie jaar
verlengd. Op 14 mei 2016 kwam één van de vijf hoofdverdachten om bij een artillerie-aanval op de
militaire basis van Hezbollah bij het vliegveld van de Syrische hoofdstad Damascus. Nederland draagt
als gastland bij aan het functioneren van het STL, onder meer door de huurkosten van de huisvesting
voor zijn rekening te nemen.
Chambres Africaines Extraordinaires
Het proces tegen de oud-dictator van Tsjaad Hissène Habré door de Chambres Africaines
Extraordinaires in Dakar heeft in 2015 vertraging opgelopen door onder meer het weigeren van Habré
om te verschijnen in de rechtszaal en een aanvraag voor extra tijd door de advocaten van de
verdediging. De uitspraak door de rechter in wordt nu eind mei 2016 verwacht.
De Nederlandse ambassade te Dakar volgt het proces op de voet en ondersteunt onder meer de
sensibiliseringscampagne van het tribunaal, die zich inzet voor balanceerde verslaggeving van de zaak
in Tsjaad en Senegal.
Overige initiatieven
1515
Ook heeft Nederland in 2015 in EU- en VN-verband en in bilaterale contacten aandacht gevraagd voor
bestrijding van straffeloosheid. Zo werd bijvoorbeeld de Universal Periodic Review van de
Mensenrechtenraad door Nederland ook in 2015 weer gebruikt om landen te vragen naar hun intenties
ten aanzien van de ratificatie van het Statuut van Rome. In februari 2015 werd een expertbijeenkomst
georganiseerd over vergaring en documentatie van bewijs van oorlogsmisdrijven met organisaties die
actief zijn in Syrië.
In juni 2015 nam Nederland samen met België en Luxemburg het initiatief om een brief aan de VN-
Veiligheidsraad te sturen waarin een oproep werd gedaan om actie te ondernemen op het gebruik van
vatenbommen door het Syrische regime. De brief werd door 71 landen ondertekend, inclusief de
permanente leden VS, VK en Frankrijk

Mensenrechtenrapportage 2015
15
Zorgen voor bescherming: EU-richtsnoeren over mensenrechtenverdedigers
Het steunen van mensenrechtenverdedigers is al lang een vast onderdeel van het externe
mensenrechtenbeleid van de Unie. Doel van deze richtsnoeren is praktische suggesties te doen ter
verbetering van het EU-optreden op dit terrein. De richtsnoeren kunnen bij contacten met derde
landen op alle niveaus en in multilaterale mensenrechtenfora worden gebruikt ter ondersteuning en
versterking van de inspanningen van de Unie om te bevorderen en aan te moedigen dat het recht om
op te komen voor de mensenrechten wordt geëerbiedigd. De richtsnoeren voorzien ook in stappen van
de Unie ten bate van mensenrechtenverdedigers die gevaar lopen en stellen praktische middelen voor
om mensenrechtenactivisten te steunen en bij te staan.
Een belangrijk element van de richtsnoeren is steun voor de speciale procedures van de
Mensenrechtenraad van de VN, vooral voor de Speciale Rapporteur voor de situatie van mensen-
rechtenverdedigers, en voor passende regionale mechanismen ter bescherming van mensen-
rechtenverdedigers. De richtsnoeren helpen de EU-missies (ambassades en consulaten van EU-
lidstaten en delegaties van de EU) hun gedragslijn ten aanzien van mensenrechtenverdedigers te
bepalen. Hoewel het aanpakken van specifieke problemen betreffende mensenrechtenverdedigers het
hoofddoel is, dragen de richtsnoeren ook bij aan versterking van het mensenrechtenbeleid van de EU
in het algemeen.
Stille en publieke diplomatie werden hierbij ingezet, waarbij effectiviteit van de inzet het leidende
criterium is. Zo waren Nederlandse vertegenwoordigers aanwezig bij rechtszaken tegen
mensenrechtenverdedigers in onder meer de Democratische Republiek Congo, Rusland, Saoedi-
Arabië, Marokko, Egypte, Azerbeidzjan en Sudan.
Hoewel het bijwonen van rechtszaken in China tegen mensenrechtenverdedigers door buitenlandse
waarnemers praktisch nooit wordt toegestaan, onderneemt de Nederlandse ambassade daar in EU-
verband regelmatig pogingen toe. Zo ook in de zaak tegen Gao Yu (gepensioneerde journaliste die in
eerste aanleg tot 7 jaar werd veroordeeld voor het delen van een Partijdocument met de buitenlandse
pers) in april en de zaak tegen Pu Zhiqiang (een mensenrechtenadvocaat) in december, waarbij het
1717
wederom niet lukte toegang tot de rechtszaal te krijgen. De pogingen worden door
mensenrechtenverdedigers erg gewaardeerd.
Vanuit het gedelegeerde mensenrechtenfonds financieren ambassades ook projecten om
mensenrechtenverdedigers te ondersteunen. Zo heeft de Nederlandse ambassade in de DRC een
project gesteund van Justice and Peace waarbij Nederlandse advocaten hun Congolese collega’s
helpen. De Congolese advocaten, die vanwege hun functie regelmatig worden bedreigd, weten
daardoor beter wat hun rechten zijn en doen nieuwe kennis op die gebruikt kan worden in zaken
tegen mensenrechtenverdedigers.
De ministers, de mensenrechtenambassadeur en andere hoge ambtenaren spraken tijdens hun reizen
ook met mensenrechtenverdedigers en deelden zorgen met de autoriteiten.
Minister Koenders sprak in augustus 2015 publiekelijk zijn scherpe veroordeling uit over de jarenlange
gevangenisstraf die was opgelegd aan Leyla en Arif Yunus in Azerbeidzjan. In december 2015 zijn zij
voorwaardelijk vrijgelaten.
Rondom Mensenrechtendag (10 december) zijn door ruim 40 ambassades films vertoond over
mensenrechten, vaak gecombineerd met een discussie waarvoor ook mensenrechtenverdedigers
werden uitgenodigd. De films werden beschikbaar gesteld via Movies that Matter.
De Nederlandse Ambassade in Peking organiseerde op 9 december 2015 de speelfilm ‘Timbuktu’ ter
gelegenheid van Mensenrechtendag. Deze speelfilm gaat over Timboektoe, een stad in Mali die in
handen is van IS-strijders. Nieuwe regelgeving leidt ertoe dat absurde vonnissen worden gewezen
door een geïmproviseerd tribunaal.
15
http://bit.ly/1Q2Hk94

Mensenrechtenrapportage 2015
2.2 Gelijke rechten voor LHBTI’s
Een wereld waarin iedereen zichzelf kan en mag zijn, ongeacht wie je bent of van wie je houdt: dat
was ook in 2015 de inzet van het Nederlandse LHBTI-beleid wereldwijd. In vele delen van de wereld
ondervinden lesbiennes, homoseksuelen, biseksuelen, transgenders en mensen met een
intersekseconditie (LHBTI’s) nog altijd dagelijks de gevolgen van discriminatie en uitsluiting.
Vooral lesbische en transvrouwen zijn onevenredig vaak het slachtoffer van geweld. Adequate
registratie en vervolging van deze incidenten ontbreekt vaak. In 2015 stond in meer dan 75 landen
homoseksualiteit in het Wetboek van Strafrecht, terwijl nieuwe anti-homopropaganda wetgeving in
onder meer Kirgizië werd voorgesteld. Intersekse is omgeven door stigma, taboe en onwetendheid,
waardoor mensenrechtenschendingen op basis van geslachtskenmerken nog nauwelijks de aandacht
16
krijgen die ze verdienen.
Er waren ook positieve ontwikkelingen. In Botswana en Kenia waren er bemoedigende gerechtelijke
uitspraken waardoor LHBTI-organisaties het recht kregen zich te registeren. In december 2015
kondigde de Minister van Justitie van Malawi aan de strafbaarstelling van homoseksualiteit niet langer
te zullen handhaven omdat deze strijdig is met de internationale verdragen waarbij Malawi partij is.
Na een referendum werd in Ierland het huwelijk opengesteld voor paren van gelijk geslacht, en na
uitspraak van het Hooggerechtshof gebeurde hetzelfde in de gehele Verenigde Staten.
In veel landen worden LHBTI-organisaties sterker, en zijn steeds beter in staat om voor hun rechten
op te komen. Bijkomend gevolg is wel dat deze grotere zichtbaarheid in sommige gevallen juist leidt
tot toenemende maatschappelijke weerstand, polarisatie en anti-LHBTI-retoriek.
Multilaterale inzet
Verenigde Naties
Nederland blijft internationaal een leidende rol spelen als het gaat om de rechten van LHBTI’s.
De LHBT-kerngroep bij de VN in New York, waar Nederland samen met de EU-Delegatie voorzitter van
1919
is, agendeerde dit onderwerp in 2015 verschillende malen.
Op 24 augustus 2015 werden de rechten van LHBT’s voor het eerst in het kader van de VN-
17
Veiligheidsraad besproken in een Arria formule bijeenkomst over “Vulnerable Groups in Conflict:
ISIL’s Targeting of LGBT Individuals”.
En marge van de Algemene Vergadering van de Verenigde Naties (AVVN) werd in september een
ministeriële bijeenkomst georganiseerd over gelijkheid en insluiting van LHBTI’s in de post-2015-
agenda. Op 10 december, Internationale Mensenrechtendag, organiseerde de kerngroep een
bijeenkomst over de economische kosten van uitsluiting van LHBT’s.
Via het periodiek mensenrechtenexamen (UPR) van de Mensenrechtenraad dat iedere VN-lidstaat
ondergaat, spreekt Nederland landen regelmatig aan op de bescherming van de rechten van LHBTI’s.
In 2015 deed Nederland dat in het geval onder andere Jamaica, Mongolië en Malawi.
18
Een belangrijke ontwikkeling in 2015 was dat 12 VN-organisaties zich in een unieke, gezamenlijke
19
verklaring uitspraken tegen mensenrechtenschendingen tegen LHBTI’s.
De verklaring benadrukt dat het ontzeggen van gelijke rechten aan lesbiennes, homoseksuelen,
biseksuelen, transgenders en mensen met een intersekse conditie grote negatieve impact heeft op de
maatschappij en kan leiden tot gezondheidsproblemen, sociale en economische uitsluiting en
spanningen binnen familie en gemeenschap.
16
De rechten van mensen met een interseks conditie vormen inmiddels integraal onderdeel van het Nederlands mensenrechtenbeleid.
Waar het de algemene Nederlandse inzet betreft, wordt daarom de term ‘LHBTI’ gebruikt. In veel landen is hier echter nog weinig of geen
aandacht voor, en zetten organisaties zich vaak (vooralsnog) alleen in voor LHBT’s. Daarom zal in voorkomende gevallen de term ‘LHBT’
gebruikt worden.
17
http://www.un.org/en/sc/about/methods/bgarriaformula.shtml
18
UNAIDS, Unicef, WHO, Unesco, UN Women, OHCHR, UNDP, UNHCR, UNFPA, WFP, UNODC en ILO
19
Te vinden op de website van OHCHR: http://www.ohchr.org/Documents/Issues/Discrimination/Joint_LGBTI_Statement_ENG.PDF.

Mensenrechtenrapportage 2015
In Armenië, Azerbeidzjan, Wit-Rusland, Georgië, Rusland en Oekraïne is de situatie voor LHBTI’s verre
van rooskleurig. Nederland steunt daarom sinds 2014 een project van de International Lesbian, Gay,
Bisexual, Trans and Intersex Association (ILGA)-Europe en COC Nederland om de LHBT-beweging in
die landen aan de basis te versterken. Daarbij is de inzet om juist organisaties die zich niet specifiek
op LHBT’s richten bij de strijd voor gelijke rechten te betrekken, als partners en als bondgenoten. Zo
werd de Wit-Russische organisatie DOTYK door dit project in staat gesteld om in het Center of Modern
Art in Minsk een tentoonstelling te organiseren over de positie van LHBT’s.
Ana Lok (Co-chair of DOTYK): “Allies in Action is an innovative program for developing cooperation
and partnership with potential allies. Thanks to support of this project, organization DOTYK was able
to improve cooperation with the Center of Modern Art in Minsk in promotion and advocating for LGBTQ
rights and queer topics in public spaces. It will be the first project/ exhibition on this topic on a
governmental space in Belarus. We believe that the language of art/ art-activism is a good tool
for promotion and advocacy of LGBTQ rights in our context. We are so happy that we are one of the
first participants of this program.”
Ana Lok is directeur van het DOTYK queer filmfestival in Minsk, curator en artactivist.
Als onderdeel van het Strategisch Partnerschap binnen het nieuwe beleidskader ‘Samenspraak en
Tegenspraak’ zal COC Nederland de komende vijf jaar EUR 3,6 miljoen per jaar ontvangen voor
capaciteitsopbouw van LHBTI-organisaties in lage- en middeninkomenslanden in Azië, Afrika, het
Midden-Oosten en het Caribisch gebied.
In het kader van de strijd tegen hiv/aids is binnen het Bridging the Gaps-project onder meer aandacht
voor Mannen die Seks hebben met Mannen (MSM). Binnen het Funding Leadership and Opportunities
for Women-fonds (FLOW), dat zich richt op de positie van vrouwen en meisjes in lage- en lage-
middeninkomenslanden, worden activiteiten ondersteund die de zichtbaarheid en/of de veiligheid van
lesbische, biseksuele en transgendervrouwen vergroten.
20
Ook een aantal kleinere Matra-projecten richt zich op de bevordering van gelijke rechten voor
2121
LHBTI’s. Deze kleine bijdragen kunnen een relatief grote impact hebben, vooral in landen waar de
LHBTI-beweging nog in de kinderschoenen staat.
20
Programma Maatschappelijke Transformatie (MATRA).
Zie: https://www.rijksoverheid.nl/onderwerpen/europese-subsidies/inhoud/nederlands-fonds-voor-regionale-partnerschappen-nfrp/nfrp-
matra-subsidie

Mensenrechtenrapportage 2015
Vrouwen, vrede en veiligheid
2015 was een belangrijk jaar voor de vrouwen, vrede en veiligheid-agenda waarin, 15 jaar na de
aanname van VN-Veiligheidsraadsresolutie 1325 werd (het gebrek aan) voortgang op dit terrein
besproken. De VNVR heeft daarmee de situatie van vrouwen en meisjes in conflictsituaties in 2015
nadrukkelijk hoog op de agenda gezet. Nederland organiseerde in februari een tweedaagse
expertconferentie ‘Women: Powerful Agents for Peace and Security’ met meer dan 200 deelnemers uit
22
meer dan 30 landen. De conferentie diende om van vrouwen in conflictlanden zelf te horen hoe de
uitvoering beter kan. De uitkomsten zijn meegenomen in de Global Study on the Implementation of
UNSCR 1325, die als uitgangspunt diende voor een Open Debat in de VN-Veiligheidsraad op 13
oktober 2015. VN-lidstaten kwamen bij die gelegenheid bijeen om te bespreken hoe vrouwen beter
kunnen worden betrokken in vrede en veiligheidsprocessen en namen VR-resolutie 2242 aan, die
onder andere door Nederland werd gecosponsord. Deze resolutie benadrukt het belang van betere
samenwerking binnen het VN-secretariaat en VN-organisaties, de integratie van de 1325 agenda in
counter-terrorisme activiteiten en het belang van meer vrouwen op hoge posities binnen de VN en in
missies en operaties.
15 jaar na aanname van de resolutie is duidelijk dat nog veel gedaan moet worden om de ambities
van de verschillende resoluties te vertalen naar concrete activiteiten en resultaten voor vrouwen in
conflictlanden. Zo zijn vrouwen nog steeds onvoldoende vertegenwoordigd binnen vredesmissies en
vredesonderhandelingen en worden de rechten van vrouwen ingeperkt door opkomende
extremistische groeperingen. Geweld tegen vrouwen wordt ingezet als oorlogsinstrument.
Binnen het tweede Nationale Actieplan voor de uitvoering van VNVR-resolutie 1325 zijn programma’s
uitgevoerd die de politieke participatie en leiderschap van vrouwen in Afghanistan, Burundi, de
Democratische Republiek Congo (DRC), Zuid-Sudan, Sudan, Colombia en de regio Midden-Oosten en
Noord-Afrika (MENA) bevorderen. In Colombia zijn vrouwen mede door onze inspanningen nauw
betrokken bij (de uitvoering van) het vredesproces. In verschillende landen in de MENA-regio zijn
vrouwen getraind om politiek actief te worden. In DRC is een programma opgezet om vrouwen beter
2323
te beschermen tegen seksueel geweld.
Het derde Nationaal Actieplan (2016-2019) is begin 2016 gepresenteerd. In het nieuwe actieplan ligt
de nadruk op de samenwerking met lokale vrouwen(organisaties) en het verbinden van concrete
23
activiteiten in een beperkt aantal landen met de diplomatieke inspanningen van Nederland en de
lobbyactiviteiten van de ondertekenaars uit het maatschappelijk middenveld. Een voorbeeld is de
steun van Nederland aan vrouwenrechtenorganisaties in Irak bij hun lobby voor de implementatie van
het Iraakse Nationaal Actieplan.
Nederland heeft een groep Syrische vrouwen van het Syrian Women’s Initiative for Peace and
Democracy gesteund bij hun deelname aan besprekingen over de toekomst van Syrië. Verschillende
vrouwen uit deze groep zijn onderdeel geworden van de Women’s Advisory Board, een adviesgroep
die is opgezet door UN Women met steun van Nederland op verzoek van de VN Speciaal Gezant voor
Syrië De Mistura. Deze groep is nauw betrokken bij de vredesbesprekingen over Syrië in Genève.
Seksuele en Reproductieve Gezondheid en Rechten
Nederland heeft zich stelselmatig ingezet om seksuele en reproductieve rechten en gezondheid op de
internationale agenda te krijgen en te houden. In 2015 is het ministerie van Buitenlandse Zaken
nieuwe partnerschappen aangegaan met allianties van ngo’s die werken aan zaken als toegang tot
informatie over seksualiteit en gezondheid, betrokkenheid van jongeren bij ontwikkeling en uitvoering
van beleid dat hun seksuele en reproductieve gezondheid raakt, hiv aids preventie en zorg voor
risicogroepen of het tegengaan van kinderprostitutie. Deze partnerschappen geven inzicht in kansen,
prioriteiten en obstakels voor het verbeteren van onder meer seksuele rechten. Die inzichten gebruikt
Nederland weer in internationale onderhandelingen en processen, zoals in het kader van de Universal
Periodic Reviews in de Mensenrechtenraad.
22
Symposium "Women: Powerful Agents for Peace and Security", Den Haag 16-17 February 2015
23
De focuslanden van het derde Nationaal Actieplan Vrouwen, Vrede en Veiligheid zijn Afghanistan, DRC, Zuid-Sudan, Libië, Jemen, Irak,
Syrië en Colombia.

Mensenrechtenrapportage 2015
Ook de Taskforce Vrouwenrechten en Gendergelijkheid (TFVG) van het ministerie van Buitenlandse
Zaken, opgezet in het voorjaar van 2014, heeft afgelopen jaar bewezen een cruciale rol te spelen in
de coördinatie van het internationale genderbeleid van het ministerie.
Financiële steun
Nederland financiert diverse vrouwenrechtenprojecten wereldwijd via het FLOW-fonds (Funding
Leadership Opportunities for Women), het SRGR-fonds, programma’s in het kader van ‘Samenspraak
en Tegenspraak’ en een aantal activiteiten onder het mensenrechtenfonds.
FLOW-fonds
FLOW (‘Funding Leadership Opportunities for Women’) is ‘s werelds grootste fonds op het gebied van
vrouwenrechten. Via dit programma werden in de periode 2012-2015 wereldwijd maatschappelijke
organisaties gefinancierd die zich voornamelijk inzetten voor de bevordering van politieke participatie
en leiderschap van vrouwen. Programma’s zetten in op training van vrouwelijke kandidaten voor het
publieke ambt, leiderschapsontwikkeling en capaciteitsontwikkeling voor politiek, gender en
mensenrechten. Daarnaast zetten de FLOW-programma’s in op bestrijding van geweld tegen vrouwen
en bevordering van economische participatie van vrouwen. Een voorbeeld van een gesteunde activiteit
in 2015 is legal literacy trainingen in Oostelijk Ghana, georganiseerd door WiLDAF, waarin vrouwen
leren om op te komen voor hun eigen rechten en die van de gemeenschap, zoals landrechten. Na de
training staan vrouwelijke leiders op binnen de gemeenschappen.
Preventie van Kindhuwelijken
Nederland draagt van 2014 tot en met 2017 jaarlijks 5 miljoen euro bij aan het Global Programme for
Accelerating Action to End Child Marriage van UNICEF en UNFPA.
In het kader van het SRGR partnerschappen fonds (2016-2020) financiert Nederland 3 allianties van
Nederlandse ngo’s die zich richten op het bestrijden van kindhuwelijken. Hier is een totaalbedrag van
75 miljoen euro mee gemoeid. De inzet is om de zelfstandigheid van adolescente meisjes en jonge
vrouwen te vergroten, en om sociale normverandering met betrekking tot genderongelijkheid te
2525
stimuleren om vroegtijdige huwelijken, tienerzwangerschappen en seksueel geweld tegen te gaan.
Ook heeft Nederland besloten om een partnerschap aan te gaan met de internationale ngo-
netwerkorganisatie Girls not Brides. Voor deze inzet stelt Nederland in totaal 2,5 miljoen euro
beschikbaar voor een periode van vijf jaar.
SRGR
Binnen het speerpunt van seksuele en reproductieve rechten en gezondheid (SRGR), inclusief hiv/aids,
dat volledig gebaseerd is op een rechtenbenadering, besteedde Nederland in 2015 wereldwijd € 372
miljoen.
Mensenrechtenfonds
Uit het centrale mensenrechtenfonds droeg Nederland in 2015 onder meer bij aan de bevordering van
politieke participatie van vrouwen (India, Bangladesh, Kenia, Colombia, Tunesië, Irak, Palestijnse
Gebieden), het voorkomen van geweld tegen vrouwen (Irak, Palestijnse Gebieden, Mexico, Cuba,
Colombia) en de bestrijding van vrouwenbesnijdenis door middel van versterking van
mensenrechtenverdedigers (Egypte, Ethiopië, Kenia, Sudan). Via ambassades werden daarnaast
lokale vrouwenrechtenorganisaties ondersteund.
VN-bijdragen
Nederland gaf ook in 2015 een bijdrage aan UN Women (€ 8,6 miljoen in 2015), de VN-organisatie die
zich richt op gendergelijkheid en emancipatie van vrouwen door onder andere versterking van
vrouwelijk leiderschap (ook in conflictsituaties), politieke participatie van vrouwen, economische
zelfredzaamheid en bestrijding geweld tegen vrouwen. Nederland draagt ook jaarlijks bij aan het UN
Trust Fund to End Violence against Women (€ 2 miljoen in 2015). Het fonds besteedt speciale
aandacht aan kwetsbare groepen, zoals vluchtelingen of vrouwen en meisjes in (post-)
conflictsituaties.
Ook droeg Nederland, naast de reguliere vrijwillige bijdrage, bij aan het genderprogramma van het
Kantoor van de VN-Hoge Commissaris voor de Mensenrechten (OHCHR). De bijdrage werd in 2015
aangewend om gender stereotypering door West-Afrikaanse media aan te pakken en ter bevordering
van gendersensitieve schadeloosstelling van slachtoffers van seksueel en ander gender gerelateerd

Mensenrechtenrapportage 2015
2.4 Ernstigste schendingen
Hoewel alle mensenrechtenschendingen ernstige gevolgen hebben voor individu en samenleving,
raken de ernstigste mensenrechtenschendingen (vooral doodstraf, foltering, buitengerechtelijke
executies, gedwongen verdwijningen, genocide, oorlogsmisdrijven en misdrijven tegen de
menselijkheid) het hart van de menselijke waardigheid. Nederland zet zich daarom ook in om deze
mensenrechtenschendingen te bestrijden. Om het Nederlandse standpunt kracht bij te kunnen zetten
wordt zoveel mogelijk ingezet op een gezamenlijk optreden met de EU of VN, maar Nederland kaart
ernstigste mensenrechtenschendingen ook regelmatig bilateraal aan.
2.4.1 Doodstraf
Multilaterale inzet
EU-Hoge Vertegenwoordiger Mogherini zet zich persoonlijk in voor de wereldwijde afschaffing van de
doodstraf.
In 2015 sprak zij zich mede op initiatief van Nederland uit tegen executies in onder meer de Wit-
Rusland, Iran, Egypte, Pakistan en Singapore. In diverse gevallen werden EU-demarches uitgevoerd.
Daarnaast verwelkomde zij de besluiten van Mongolië en Suriname om de doodstraf af te schaffen.
Op 10 oktober, ter gelegenheid van de Internationale Dag tegen de Doodstraf, vaardigden de EU Hoge
Vertegenwoordiger en de Secretaris-Generaal van de Raad van Europa een gezamenlijke verklaring uit
waarin zij de doodstraf in alle gevallen en in alle omstandigheden met klem veroordelen en aangeven
naar wereldwijde afschaffing te streven. Hierbij werd in het bijzonder een dringend beroep gedaan op
de autoriteiten van Wit-Rusland om een moratorium in te stellen tegen de doodstraf als eerste stap
naar afschaffing. Ook werden zorgen uitgesproken over het toegenomen aantal executies voor
drugsdelicten, zeker waar dat minderjarigen betreft, wat in strijd is met internationaal recht.
2727
Bilaterale inzet
Het aantal landen dat de doodstraf nog actief uitvoert is al jaren in de minderheid. Meer dan de helft
van de landen ter wereld hanteert een verbod op de doodstraf, terwijl daarnaast ook een groep landen
een moratorium heeft ingesteld. Ook in 2015 heeft een aantal nieuwe landen de doodstraf afgeschaft,
namelijk Suriname, Fiji, de Republiek Congo en Madagaskar. Daarentegen hebben landen als
Indonesië en Pakistan het moratorium juist opgeheven voor drugszaken, dan wel aan terrorisme
gerelateerde misdrijven. Ook is het aantal executies in Iran, Saoedi-Arabië en Pakistan toegenomen
ten opzichte van 2014 en vinden vaker massa-executies plaats. De meeste executies vinden nog altijd
plaats in China, Iran, Saoedi-Arabië, Pakistan en de Verenigde Staten.
Nederland blijft zich onverminderd uitspreken tegen het opleggen en uitvoeren van de doodstraf.
De mensenrechtenambassadeur spreekt regelmatig landen aan op het gebruik van de doodstraf. Zo
werd de doodstraf expliciet aangekaart tijdens zijn reizen naar onder andere Pakistan, Botswana en
Indonesië. Daarnaast vraagt de mensenrechtenambassadeur regelmatig aandacht voor individuele
gevallen waarin de doodstraf is opgelegd, onafhankelijk van hun nationaliteit.
Ook Nederlandse ambassades hebben als taak nationale ontwikkelingen op het gebied van
de doodstraf te monitoren en waar nodig individuele gevallen onder de aandacht te brengen
van de betreffende overheden.
2.4.2 Responsibility to protect
In 2015 is het tien jaar geleden dat tijdens de World Summit in New York regeringsleiders unaniem de
verantwoordelijkheid erkenden die staten hebben om burgers te beschermen tegen vier meest grove

Mensenrechtenrapportage 2015
2.5 Vrijheid van meningsuiting en internetvrijheid
2.5.1 Vrijheid van Meningsuiting
Wereldwijd gaat het niet goed met de vrijheid van meningsuiting en persvrijheid. De wereldwijde
persvrijheid daalde in 2015 tot zijn laagste punt in meer dan 10 jaar. Slechts één op de zeven mensen
woont in een land waar de vrije pers gemeengoed is. Ook online gaat het niet goed; in ruim 60 landen
ter wereld is er sprake van online censuur.
De Nederlandse focus ligt op de veiligheid van journalisten en bloggers, het bevorderen van de
mediadiversiteit en kwaliteit en de versterking van de verbinding tussen traditionele media en nieuwe
media.
Internationaal vraagt Nederland aandacht voor veiligheid van journalisten in individuele gevallen,
multilateraal (EU, UNESCO, VN-Mensenrechtenraad) waar mogelijk, bilateraal waar nodig, onder
andere via inzet van ambassades en de mensenrechtenambassadeur.
Multilaterale inzet
Nederland heeft zich sterk gemaakt voor- en is tevreden over de verankering van mensenrechten in
de SDG’s. Dit is een belangrijke verbetering ten opzichte van de Millenniumdoelen (MDG’s). Zo worden
fundamentele vrijheden en publieke toegang tot informatie expliciet genoemd in doel 16.10.
VN-Veiligheidsraad (VNVR)
De VNVR heeft op 27 mei 2015 unaniem resolutie 2222 aangenomen die het groeiende geweld tegen
journalisten veroordeelt en een oproep doet ter bescherming van journalisten. Nederland heeft deze
resolutie gesponsord en een nationale verklaring afgegeven om het belang van dit onderwerp te
onderstrepen. Dit is de tweede keer dat de VN-Veiligheidsraad een specifieke resolutie heeft
2929
aangenomen over geweld tegen journalisten, de eerste was in 2006.
OVSE
Nederland hecht grote waarde aan de positie van de OVSE-vertegenwoordiger voor mediavrijheid. De
mediavrijheid staat in sommige OVSE deelnemende landen zeer onder druk en ook de onafhankelijke
positie van de OVSE-vertegenwoordiger behoeft verdediging. Deze functie wordt momenteel vervuld
door Dunja Mijatovic. Haar mandaat zou in maart 2016 eindigen, maar is inmiddels met een jaar
verlengd. Nederland heeft in 2015 de rol als één van de Friends of the Chair op zich genomen om een
geschikte opvolger te vinden.
Bilaterale inzet
Ring van instabiliteit rondom Europa
Bescherming van vrijheid van meningsuiting, inclusief persvrijheid en veiligheid van journalisten, blijft
essentieel, zeker ook in de ring van instabiliteit rondom Europa.
Sinds 2015 steunt Nederland in Oekraïne bijvoorbeeld een project van het Institute for War and Peace
Reporting. Daarin worden journalisten uit heel Oekraïne - ook de Krim - getraind in journalistiek,
waarbij de nadruk ligt op reportages over het conflict in het oosten van Oekraïne en de
hervormingsagenda van de Oekraïense overheid. Dit tweejarige project heeft tot doel accurate,
objectieve en neutrale berichtgeving in Oekraïne te verhogen, zodat de bevolking beter is
geïnformeerd over politiek, wetgeving en ontwikkelingen in het oosten van Oekraïne.
Nederland heeft ook in 2015 een studie van de European Endowment for Democracy mogelijk
gemaakt waarin is onderzocht wat internationale donoren kunnen ondernemen om onafhankelijke
Russischtalige media te stimuleren en ondersteunen. Op basis van deze studie heeft Nederland
besloten 1,3 miljoen euro bij te dragen aan de organisatie Free Press Unlimited (FPU) om
onafhankelijke Russischtalige journalistiek te ondersteunen in landen zoals Wit-Rusland, Moldavië,
Oekraïne en de landen in de Zuidelijke Kaukasus.

Mensenrechtenrapportage 2015
Financiële steun
Vanuit het mensenrechtenfonds worden projecten ondersteund die bijdragen aan het bevorderen van
de kwaliteit en diversiteit van de media in landen waar hieraan een groot tekort bestaat. Zo
ondersteunde Nederland in 2015 via FPU twee Syrische nieuwsorganisaties. De activiteit is gericht op
verspreiding van kwalitatief hoogwaardig nieuws en op veiligheid van journalisten en
burgerverslaggevers. Eveneens via FPU financierde Nederland de mobiele applicatie StoryMaker.
StoryMaker biedt mensen een cursus in veilige digitale communicatie en een basiscursus journalistiek
op hun mobiele telefoon, plus de mogelijkheid zelf video, audio en foto’s veilig te uploaden. Hierdoor
kunnen verhalen de wereld in worden gestuurd door burgerjournalisten. Gebruikers in onder andere
Tunesië, Egypte en Irak werden getraind in het gebruik van de applicatie. Ten slotte wordt
onafhankelijke radio gestimuleerd, waaronder het in Nederland gevestigde Radio Zamaneh dat al 10
jaar zorgt voor informatie over mensenrechtenschendingen in Iran.
2.5.2 Internetvrijheid
Het bevorderen van mensenrechten online is sinds de oprichting van de Freedom Online Coalitie in
2011 één van de pijlers van het internationale cyberbeleid van Nederland.
In 2015 heeft Nederland haar leiderschapsrol in dit debat een nieuwe stimulans gegeven door de
organisatie van de Global Conference on Cyberspace (GCCS).
De gecombineerde Kabinetsreactie op het AIV-advies “Een Wereldwijde Vrije Ruimte met Begrensde
Staatsmacht” (december 2014) en het WRR-rapport “De publieke kern van het internet: naar een
buitenlands internetbeleid” (maart 2015) is op 19 mei naar de Kamer gestuurd.
Multilaterale inzet
Global Conference on Cyberspace
Op 15 en 16 april 2015 was Nederland gastheer van de GCCS, onderdeel van het zogenaamde ‘London
3131
Process’ en een van de meest invloedrijke internationale conferenties op dit gebied. Aan de GCCS
namen ongeveer 1800 genodigden deel vanuit overheden, bedrijfsleven, civil society, de wetenschap
en de technische (internet) gemeenschap en vanuit alle delen van de wereld. Nederland
onderscheidde zich van eerdere organisatoren door naast de thema’s ‘veiligheid’ en ‘economische
groei’, ook het thema ‘digitale rechten’ als pijler aan het programma toe te voegen. Nederland vroeg
daarbij bijzondere aandacht voor de volgende thema’s:
Op het thema privacy was de effectieve bescherming van het recht op privacy in het digitale tijdperk
het centrale vraagstuk. De discussies over dit onderwerp draaien vaak om de vraag waar de balans
gevonden moet worden tussen de belangen van veiligheid (waarvoor overheidsingrijpen vereist is) en
vrijheid (waarvoor effectieve bescherming van het recht op privacy noodzakelijk is).
Het panel tijdens de GCCS concludeerde echter dat het zoeken van de balans niet de goede
benadering is. Mensenrechten zouden geen onderdeel moeten worden van een transactie van
waarden. Nog belangrijker, privacy en veiligheid zijn geen tegengestelde belangen maar
complementeren elkaar; zonder privacy kan er geen veiligheid bestaan en zonder veiligheid geen
privacy. Volgens het panel zijn eerste stappen in de verbetering van de bescherming van privacy
gezet, maar verdere stappen zijn nog nodig om het vertrouwen van burgers te herwinnen en te
zorgen dat beide belangen gediend zijn. Het panel zag hierbij een rol weggelegd voor de recent
ingestelde VN Speciaal Rapporteur inzake privacy.
De belangrijkste conclusie van het panel over het thema exportcontrole op dual-use technologieën,
was dat een combinatie van maatregelen zoals het creëren van awareness, de OESO richtlijnen voor
maatschappelijk verantwoord ondernemen en een effectief en proportioneel exportcontrolebeleid
gezamenlijk nodig zijn om te voorkomen dat surveillancetechnologie uit de EU door onderdrukkende
regimes kan worden ingezet voor mensenrechtenschendingen. Deze overwegingen worden
meegenomen in het vormen van een standpunt ten aanzien van de voor juni aangekondigde
herziening van de Dual-Use Verordening, waarin mensenrechten mogelijk onderdeel uitmaken van het
afwegingskader.

Mensenrechtenrapportage 2015
Daarnaast ontplooiden de drie FOC-werkgroepen verschillende activiteiten. Nederland was ook in 2015
voorzitter van de FOC-werkgroep 1 ‘An Internet Free and Secure’ die zich concentreert op de relatie
tussen cybersecurity en mensenrechten. De werkgroep is in 2015 gekomen tot een vernieuwende
definitie van cybersecurity, waarin ook duidelijke verplichtingen tot het naleven van respect voor
mensenrechten zijn opgenomen. Daarnaast formuleerde de werkgroep aanbevelingen voor de
ontwikkeling van cybersecuritybeleid dat mensenrechten als uitgangspunt neemt.
Internet Governance Forum
Nederland heeft deelgenomen aan de 10e editie van het Internet Governance Forum (IGF) in
november. Tijdens deze jaarlijkse VN-bijeenkomst voor de internationale internetgemeenschap over
actuele onderwerpen, bedreigingen en kansen met betrekking tot het internet, werd veel aandacht
besteed aan mensenrechten op internet. De FOC-workshop die mede door Nederland werd
georganiseerd over cyber security en mensenrechten werd zeer goed bezocht. In de videoboodschap
waarmee de sessie werd geopend benadrukte de Nederlandse Special Envoy on International Cyber
Policy Uri Rosenthal het belang van aandacht voor fundamentele rechten online in het debat over
cybersecurity.
High Level Meeting van de World Summit on Information Society +10 (WSIS) Review Process
In december 2015 nam Nederland deel aan de High Level Meeting van de World Summit on
Information Society +10 (WSIS) Review Process in New York.
Dit proces draaide om de review van de tien jaar geleden tijdens de WSIS in Tunis vastgestelde VN-
agenda over de inzet van ICT voor ontwikkeling en het vaststellen van een agenda voor de komende
tien jaar. Mede door actieve inzet van Nederland hebben EU en likeminded landen ervoor kunnen
zorgen dat de tekst geen schadelijke passages bevat die bijvoorbeeld richting meer staatscontrole op
het internet neigen. Tegelijk bevat het uitkomstdocument geen ambitieuze agenda hoe de rol van ICT
bij ontwikkelingsprocessen de komende 10 jaar zal worden bevorderd; de uitdagingen die de WSIS
agenda tracht te adresseren zijn tien jaar na dato grotendeels nog hetzelfde. De verklaring
onderstreept het belang van ICT voor ontwikkeling met nadruk op de rol die alle stakeholders hierbij
kunnen en moeten spelen (de zogenaamde multistakeholder-benadering) en legt een link met de
3333
SDG’s. Daarnaast noemt de verklaring het belang van het respect voor mensenrechten in het digitale
domein en uitdagingen op veiligheidsgebied. Ook wordt het mandaat voor het Internet Governance
Forum met 10 jaar verlengd. In 2025 zal in VN-kader weer een high-level meeting worden
georganiseerd.
Namens NL sprak special envoy Uri Rosenthal, die onder andere wees op het belang van
capaciteitsopbouw en de voortrekkersrol van Nederland bij gebruik van big data in
ontwikkelingssamenwerking en noodhulp. Ook organiseerde Nederland een side event samen met
GFCE (Global Forum for Cyber Expertise) partners Symantec, Senegal en de ITU om ook binnen VN-
kader meer bekendheid met het GFCE te genereren.
VN Speciaal Rapporteur inzake privacy
In juli 2015 werd professor Cannataci uit Malta voor drie jaar benoemd als VN Speciaal Rapporteur
inzake privacy. Deze nieuwe rapporteur vormt het sluitstuk van inspanningen van Duitsland en Brazilië
om het onderwerp privacy op de agenda te zetten in VN-verband. Nederland heeft hier actief steun
aan verleend.
OVSE
Tijdens de jaarlijkse Human Dimension Implementation Meeting (HDIM) van de OVSE is op initiatief
van Nederland een EU-verklaring over mensenrechten in het digitale tijdperk aangenomen. Nederland
organiseerde samen met het Nederlands Helsinki Comité een side event over mediavrijheid in het
digitale tijdperk.
Financiële steun
In 2015 is wederom het toonaangevende rapport Freedom on the Net gepubliceerd mede met steun
vanuit het mensenrechtenfonds. Dit rapport geeft de stand van zaken op het gebied van
internetvrijheid in ruim 60 landen weer met behulp van lokale onderzoekers en activisten die worden
getraind door Freedom House. Dit rapport wordt ook gebruikt om potentiele nieuwe leden van de
Freedom Online Coalitie te identificeren.

Mensenrechtenrapportage 2015
2.6 Vrijheid van godsdienst en levensovertuiging
Bevordering en bescherming van vrijheid van godsdienst en levensovertuiging bleef ook in 2015 een
grote uitdaging. Discriminatie en geweld tegen individuen op grond van hun godsdienst of
levensovertuiging is wereldwijd verder toegenomen. De situatie waarin sommige religieuze
minderheidsgroepen zich bevinden is zeer verontrustend. Zo is bijvoorbeeld de positie van christenen
het afgelopen jaar in het Midden-Oosten en in sommige delen van Afrika wederom verslechterd.
De Nederlandse inzet blijft net als in de afgelopen jaren gericht op de rechten van individuen om zijn
of haar religieuze of levensbeschouwelijke identiteit vorm te geven, om een theïstische, non-
theïstische of atheïstische levensovertuiging te hebben en om van geloof te kunnen veranderen.
Daarnaast bevordert Nederland de scheiding van kerk en staat, en verzet zich ertegen als
fundamentele rechten en vrijheden, zoals die van vrouwen, kinderen of LHBTI’s, worden ingeperkt
met een beroep op religieuze of traditionele waarden. Nederland maakt daarbij geen onderscheid in
religieuze groeperingen.
Multilaterale inzet
In de multilaterale fora zoals de Mensenrechtenraad van de Verenigde Naties en de Derde Commissie
van de Algemene Vergadering van de Verenigde Naties (AVVN) blijft Nederland zich inzetten voor
progressievere resoluties over godsdienstvrijheid. Dit betreft met name de EU-resolutie “Freedom of
religion or belief”, die zich richt op de bescherming van individuele rechten bij het bestrijden van
religieuze intolerantie, en de OIC-resolutie gericht op tegengaan van intolerantie, negatieve
stereotypering, stigmatisering, discriminatie en het aanzetten tot geweld tegen personen op grond van
godsdienst of levensovertuiging door het bevorderen van mensenrechten en de interreligieuze en
interculturele dialoog. Beide resoluties zijn in 2015 wederom met consensus aangenomen.
Binnen de EU heeft Nederland gezorgd voor opname van vrijheid van godsdienst en levensovertuiging
3535
in het nieuwe “EU-actieplan voor mensenrechten en democratie 2015-2019”. Nederland zet actief in
op coördinatie door en samenwerking in EU Taskforce FoRB (Freedom of religion and belief). Het doel
van de Taskforce is het verbeteren van de informatie-uitwisseling tussen EU lidstaten. Nederland is
daarnaast één van de leden van de in 2015 opgerichte International Contact Group on Freedom of
Religion or Belief (ICG), een initiatief van de Canadese ambassadeur voor godsdienstvrijheid. De ICG
is een platform gericht op uitwisseling van informatie en in de praktijk bewezen werkmethoden (best
practices), bespreking van nieuwe ontwikkelingen op het gebied van vrijheid van godsdienst en
levensovertuiging, en het gezamenlijk reageren op schendingen van religieuze vrijheid. Tot de 24
deelnemende landen behoren naast zeven EU-lidstaten ook landen uit Afrika, Zuid-Amerika, het
Midden-Oosten, Azië en Noord-Afrika.
Minister Koenders was in oktober 2015 op uitnodiging van de Griekse minister van Buitenlandse Zaken
Kotzias, aanwezig bij een conferentie over religieuze pluriformiteit in het Midden-Oosten in Athene. De
conferentie bracht een groot aantal vertegenwoordigers van kerken en religieuze stromingen uit het
Midden-Oosten bij elkaar, alsook de VN-gezant voor Syrië, de Mistura. De minister gaf tijdens zijn
speech specifiek aandacht aan de geloofsgroepen die in de regio in de verdrukking zijn gekomen en
het geweld in de regio ontvluchten.
Bilaterale inzet
De pilot godsdienstvrijheid is beëindigd in 2015 en als structureel beleid opgenomen in het brede
25
mensenrechtenbeleid. De bilaterale inzet op het thema vrijheid van godsdienst en levensovertuiging
wordt op verschillende manieren uitgevoerd; door de ambassades, tijdens ministeriële bezoeken en
door de mensenrechtenambassadeur die tijdens zijn bezoeken, daar waar nodig, over vrijheid van
godsdienst en levensovertuiging spreekt.
25
Dit is gemeld aan de Kamer tijdens de begrotingsbehandeling Buitenlandse Zaken 2016, waarmee voldaan is aan Motie Voordewind c.s.
32 735 nr. 135 over omzetten van de pilot godsdienstvrijheid in beleid.

Mensenrechtenrapportage 2015
2.7 Mensenrechten en ontwikkeling
Nederland hecht groot belang aan het volledige spectrum van mensenrechten: zowel burgerlijke en
politieke als economische, sociale en culturele (ESC) rechten.
Nederland levert via de hulp en handel agenda een bijdrage aan de verwezenlijking van ESC-rechten.
Bijvoorbeeld met de verschillende programma’s op het gebied van water en voedselzekerheid, maar
ook door samen te werken met vakbonden – de traditionele hoeders van economische en sociale
rechten.
Multilaterale inzet
Daarnaast heeft Nederland zich ook in 2015 ingezet om een rechtenbenadering te integreren in de
Post-2015 Duurzame Ontwikkelingsagenda. Zoals eerder aangegeven zijn de Global Goals het
resultaat van onderhandelingen tussen lidstaten. De doelen zijn bij consensus aangenomen tijdens de
VN-top in New York in september 2015. Vanaf januari 2016 zijn de Global Goals daarmee de opvolgers
van de Millenniumdoelen (MDG’s). Nederland heeft in de onderhandelingen samen met veel andere
landen met succes ingezet op stevige verankering van mensenrechten en in het uitkomstendocument
zijn mensenrechten inderdaad opgenomen als één van de basisprincipes die ten grondslag liggen aan
de nieuwe ontwikkelingsagenda. Veel meer dan bij de MDG’s het geval was, zijn in de Global Goals op
diverse plaatsen de rechten van mensen expliciet opgenomen. Dit geldt bijvoorbeeld voor subdoel 5.3:
‘eliminate all harmful practices, such as child, early, and forced marriage and female genital
mutilation’. Ook zijn mensenrechten verweven in onder meer de doelen over gezondheid, ongelijkheid,
vreedzame samenlevingen en fatsoenlijk werk. Onder dat laatste doel is bijvoorbeeld de ambitie
opgenomen om in 2025 wereldwijd alle vormen van kinderarbeid uit te bannen, en wordt ook
ingegaan op de strijd tegen mensenhandel en gedwongen arbeid.
Bilaterale inzet
3737
Ook in het kader van de Global Goals spant Nederland zich in voor leefbaar loon, lonen waarmee
werknemers zichzelf en hun gezin kunnen onderhouden. Leefbaar loon kent veel uitdagingen.
Wettelijke minimumlonen liggen veelal op een te laag niveau. Vakbonden zijn vaak te zwak om
succesvol te onderhandelen over hogere lonen. En in de internationale waardeketens zijn producenten
en internationaal inkopende bedrijven veelal niet bereid de prijs te betalen voor een leefbaar loon.
26 27
Nederland steunt onderzoek van de ISEAL Alliance en de Wage Indicator Foundation naar
benchmarks voor leefbaar loon. Voor het ISEAL-onderzoek werken zes keurmerken samen, waaronder
Utz en Fair Trade. De Wage Indicator verzamelt wereldwijd informatie over lonen per land, en steunt
zodoende collectieve actie voor leefbare lonen. Samen met Duitsland en Pakistan organiseert
Nederland in mei 2016 de Asian Living Wage Conference, als vervolg op de Europese Leefbaar Loon
Conferentie in Berlijn in 2013. Voor de conferentie in Pakistan worden overheden en sociale partners
uit negen textiel-producerende landen uitgenodigd, samen met internationale modemerken en worden
strategieën voor het realiseren van leefbare lonen besproken. Leefbaar loon is een prioriteit in
verschillende Strategische Partnerschappen in het kader van het ‘Samenspraak en Tegenspraak’-
subsidiekader. Het partnerschap met de Fair Wear Foundation is goed gepositioneerd voor
vervolgacties na de conferentie in Pakistan.
Pilot receptorbenadering
De pilot receptorbenadering is in 2012 op verzoek van de Kamer gestart om de bruikbaarheid van de
receptorbenadering voor het Nederlandse mensenrechtenbeleid vast te stellen. Na de tussentijdse
evaluatie van de pilot receptorbenadering in 2014 werd de pilot in 2015 voortgezet. Het netwerk voor
een academische uitwisseling met China werd verder uitgebreid en resulteerde in een vierde
mensenrechtenseminar in Peking, ditmaal over Chinese en Afrikaanse mensenrechtenconcepten.
Daarnaast werd de receptorbenadering onder meer belicht tijdens de Eighth Beijing Human Rights
Forum, tijdens bezoeken van Chinese academici en in diverse publicaties. In 2015 sprak de
26
http://www.isealalliance.org/about-us
27
http://www.wageindicator.org/main/Wageindicatorfoundation

Mensenrechtenrapportage 2015
2.8 Mensenrechten en bedrijfsleven
Nederland bevordert de eerbiediging van mensenrechten door het bedrijfsleven, in overeenstemming
29
met de UN Guiding Principles on Business and Human Rights (UNGP’s). Het doel is
mensenrechtenschendingen door bedrijven, rechtstreeks of in productieketens, te voorkomen. Deze
inzet op ‘do no harm’ is complementair aan de hulp- en handelagenda, waarin ook aandacht is voor de
kansen voor duurzame ontwikkeling die samenwerking met het bedrijfsleven oplevert. Om de UNGP’s
te vertalen naar de Nederlandse praktijk, presenteerde het kabinet in december 2013 het Nationaal
30
Actieplan (NAP) Bedrijfsleven en Mensenrechten. In dit plan ligt de nadruk op de rol van het
Nederlandse bedrijfsleven bij ondernemingen in het buitenland. In 2015 ging de uitvoering van dit
plan voort. De inzet van het kabinet op het thema mensenrechten en bedrijfsleven reikt echter verder
dan het afvinken van actiepunten uit het NAP, zoals toegelicht onder de kopjes ‘multilaterale inzet’,
‘bilaterale inzet’, en ‘financiële steun’. Ook in 2015 maakte de bestrijding van kinderarbeid een
belangrijk deel uit van de Nederlandse inzet op mensenrechten en bedrijfsleven.
Voortgang Nationaal Actieplan Bedrijfsleven en Mensenrechten
Hierna worden de actiepunten uit het NAP langsgelopen in dezelfde volgorde als in het plan zelf (zie
pp. 43-44 NAP). Voor de zomer wordt uw Kamer door de Minister voor Buitenlandse Handel en
Ontwikkelingssamenwerking separaat geïnformeerd over de relatie tussen mensenrechten en
handelsmissies. Er is al een reguliere halfjaarlijkse rapportage over economische missies, waarbij ook
wordt vermeld hoe mensenrechten daarin zijn betrokken. Bij het betrekken van mensenrechten en
andere internationale mvo-aspecten wordt context-specifiek gekeken naar de wijze waarop aandacht
aan dit onderwerp gegeven kan worden, zowel als het gaat over de communicatie naar bedrijven toe
als bij de invulling van het programma.
Beleidscoherentie
 Zowel mensenrechten en bedrijfsleven als het bredere beleid op Internationaal Maatschappelijk
Verantwoord Ondernemen (IMVO) vormen prioriteiten tijdens het EU-voorzitterschap. In aanloop
3939
naar het voorzitterschap is een conferentie georganiseerd op 7 december 2015 in Amsterdam.
Tijdens deze conferentie werd onderzocht hoe de EU haar handels- en ontwikkelingsbeleid beter
kan inzetten voor de verduurzaming van mondiale waardeketens. Hierbij was ook nadrukkelijk
aandacht voor kinderarbeid, landrechten en gedwongen arbeid.
Nederland wil het voorzitterschap ook gebruiken om draagvlak te kweken voor een nieuw MVO-
actieplan van de Europese Commissie. De vorige MVO-strategie van de Commissie liep van 2011-
31
2014 en is aan vernieuwing toe. Op aandringen van Nederland is in juli 2015 in het nieuwe EU-
32
actieplan voor mensenrechten en democratie opgenomen dat de Commissie als onderdeel van
haar MVO-strategie ook een coherent beleid moet ontwikkelen om de UNGP’s uit te werken. Het
kabinet is van mening dat de EU op dit gebied haar potentieel nog niet ten volle benut. Mede
daarom organiseert Nederland op 11 mei 2016 in Amsterdam een conferentie ter markering van
het vijfjarig bestaan van de UNGP’s. De conferentie dient om de balans op te maken van de
voortgang die is gemaakt en te identificeren waar extra inzet van de EU en haar lidstaten
wenselijk is. Nederland spant zich ervoor in dat de opgedane inzichten aan het einde van het
voorzitterschap worden vastgelegd in EU-raadsconclusies.
Ook organiseert Nederland op 12 mei 2016 een bijeenkomst van experts op het gebied van
mensenrechten en bedrijfsleven uit de lidstaten en van de EU-instellingen. De bedoeling van deze
bijeenkomst is om de ontwikkeling en implementatie van NAP’s te bevorderen en tot betere
samenwerking te komen op het gebied van mensenrechten en bedrijfsleven in het
gemeenschappelijke buitenlandbeleid van de Unie.
 Het ministerie van Buitenlandse Zaken is in 2015 met verschillende partijen begonnen met de
ontwikkeling van een e-learningcursus, bedoeld om de kennis bij ambtenaren te vergroten over
mensenrechten en bedrijfsleven, de UNGP’s, en gerelateerde instrumenten zoals de OESO-
richtlijnen voor multinationale ondernemingen. De cursus wordt gericht op Rijks- en andere
29
http://bit.ly/1HnFkIg
30
http://bit.ly/XCVg6m
31
http://eur-lex.europa.eu/LexUriServ/LexUriServ.do?uri=COM:2011:0681:FIN:en:PDF
32
http://data.consilium.europa.eu/doc/document/ST-10897-2015-INIT/en/pdf

Mensenrechtenrapportage 2015
vestigingsklimaat onderzocht. De resultaten van het onderzoek zijn samen met de kabinetsreactie
39
op 21 april 2016 aan de Tweede Kamer gestuurd.
Transparantie en rapportage
 Transparantie, dialoog met belanghebbenden en monitoring van gemaakte afspraken zijn
belangrijke thema’s in het proces rond de IMVO-convenanten. Deze convenanten met Nederlandse
bedrijfssectoren en hun stakeholders zijn voor het grootste deel nog in voorbereiding. De SER
presenteerde op 9 maart 2016 het eerste afgeronde IMVO-convenant, namelijk met de
40
textielsector. Naar verwachting wordt voor de zomer van 2016 in de bancaire sector een IMVO-
convenant gesloten, specifiek gericht op mensenrechten. Over de voortgang van de IMVO-
convenanten werd in juli 2015 uitgebreid gerapporteerd (kamerstuk 26485, nr. 212). De
41
doelstelling is – in lijn met het SER-advies ‘IMVO-convenanten’ – om voor 2017 tien IMVO-
convenanten te hebben afgesloten.
 De Monitoringcommissie Corporate Governance Code heeft op 11 februari jl. op verzoek van de
betrokken marktpartijen (VNO-NCW, VEUO, VEB, Eumedion, FNV, CNV en Euronext) een voorstel
42
gepubliceerd voor actualisering van de Nederlandse Corporate Governance Code. In dit voorstel
wordt meer nadruk gelegd op langetermijn-waardecreatie. Dat houdt in dat beursgenoteerde
vennootschappen aandacht moeten besteden aan risico’s en kansen op het gebied van zowel
financiële als niet-financiële aspecten van ondernemen. De Monitoringcommissie heeft voor
definiëring van de niet-financiële aspecten aansluiting gezocht bij de Europese richtlijn
2014/95/EU inzake bekendmaking niet-financiële informatie en diversiteit, die ook expliciet ingaat
op mensenrechten. Over het voorstel voor actualisering is een brede publieke consultatie gestart.
De Monitoringcommissie zal met behulp van de reacties uit de consultatiefase de geactualiseerde
Code vaststellen en deze aanbieden aan het kabinet.
Remediemogelijkheden
 Nederland heeft aan ACCESS Facility een startsubsidie verleend van € 350.000 voor 2013-2014.
Voor de periode t/m 2015 is een vervolgsubsidie verleend van €242.000. ACCESS Facility heeft in
4141
deze beginperiode goede resultaten laten zien in het verbeteren van de toegang tot niet-juridische
klachtenmechanismen voor slachtoffers van bedrijfsgerelateerde mensenrechtenschendingen.
ACCESS Facility heeft zijn expertise verdiept op het gebied van effectieve dialoog en bemiddeling
tussen bedrijven en gemeenschappen.
 Daarnaast heeft ACCESS Facility in opdracht van het Ministerie van Buitenlandse Zaken een
expertbijeenkomst georganiseerd in april 2014. Deze bijeenkomst was gewijd aan uitwisseling van
ervaringen over niet-juridische klachtenmechanismen. De uitkomst was een serie aanbevelingen
aan bedrijven en overheden over versterking van de effectiviteit van zulke mechanismen.
 Het kabinet heeft het instellingsbesluit van het OESO Nationaal Contactpunt (NCP) herzien, onder
43
andere om het mogelijk te maken het NCP opdracht te geven tot bedrijfsoverstijgend onderzoek.
Het kabinet heeft aan de SER gevraagd aandacht te besteden aan de rol die het NCP zou kunnen
spelen in het kader van de IMVO-convenanten. Als ‘hoeder’ van de OESO-richtlijnen in Nederland
ligt het volgens de SER voor de hand dat ook het NCP hierbij wordt betrokken. Dit kan zijn vanuit
de voorlichtende en faciliterende taak van het NCP. De partijen bij een IMVO-convenant dienen
met elkaar ook af te spreken hoe om te gaan met eventuele geschillen over voortgang en/of
resultaat. Afhankelijk van het type afspraken zijn mogelijke opties hierbij: een klachtenprocedure
of geschillencommissie op sectorniveau, afspraken met het NCP over bemiddeling, een rechtsgang
naar de burgerlijke rechter of bindende arbitrage.
39
Kamerstuk 26485, nr. 219.
21
http://www.ser.nl/nl/publicaties/overige/2010-2019/2016/convenant-duurzame-kleding-textiel.aspx
41
https://www.ser.nl/nl/publicaties/adviezen/2010-2019/2014/imvo-convenanten.aspx
42
http://commissiecorporategovernance.nl/?page=2791
43
http://bit.ly/1HLk4fS

Mensenrechtenrapportage 2015
2015 bij aan het succes van het jaarlijkse UN Forum on Business and Human Rights in Genève. De
Permanente Vertegenwoordiging steunde het Forum financieel. Daarnaast organiseerde Nederland
onder meer een expertmeeting over niet-juridische klachtenmechanismen voorgezeten door de
mensenrechtenambassadeur, en een modeshow om aandacht te vestigen op de rol van vrouwen in de
duurzame textielindustrie in Afrika.
Textielindustrie
In 2015 heeft Nederland zijn inzet op de versterking van mensenrechten in internationale
textielketens voortgezet:
Een multistakeholder-missie onder leiding van Minister Ploumen bracht een bezoek aan de
textielsector van Bangladesh. Hierbij was aandacht voor sociale dialoog, vakbondsrechten en de
positie van arbeiders in de informele textielsector.
Het door Nederland gesteunde ILO-project gericht op versterking van de arbeidsinspectie in
48
Bangladesh heeft, samen met de inzet van het Bangladesh Accord , gezorgd voor inspectie van alle
3500 exportgeoriënteerde textielfabrieken. Op basis van die inspecties wordt nu aan verbeteringen
gewerkt.
Het ‘Buyers Forum’ van inkopende modemerken in Pakistan heeft met steun van het Initiatief
Duurzame Handel (IDH) een actieplan opgesteld en een eerste dialoog met de overheid gevoerd over
naleving van arbeidsnormen in de textielsector. Met steun van Nederland werkte de ILO aan
versterking van de arbeidsinspectie van Pakistan.
Nederland steunde in 2015 het Better Work-programma van de ILO, dat ook gericht is op naleving van
arbeidsrechten, in Bangladesh, Vietnam, Indonesië, Cambodja en Birma/Myanmar.
Bilaterale inzet
Nederland was in december 2013 het tweede land ter wereld dat een NAP vaststelde. Dit past geheel
bij de overtuiging van het kabinet, dat Nationale Actieplannen de beste manier zijn om de UNGP’s te
implementeren. Ownership van zowel noordelijke als zuidelijke landen voor de UNGP’s is essentieel.
4343
Op die manier worden multinationale ondernemingen zowel in hun land van herkomst als in de landen
waar zij ondernemen aangesproken op hun verantwoordelijkheid om de mensenrechten te
eerbiedigen.
Ook in 2015 heeft Nederland zich ingespannen om het concept van Nationale Actieplannen
internationaal te bevorderen. In bilaterale contacten moedigde Nederland verschillende landen aan
een eigen NAP op te stellen, en deelde hiertoe actief de eigen ervaringen en geleerde lessen.
Nederland presenteerde deze ervaringen aan Duitsland en Tsjechië tijdens bijeenkomsten waar het
startschot werd gegeven voor hun eigen Nationale Actieplan. De mensenrechtenambassadeur heeft
tijdens bezoeken aan Kazakhstan, Guatemala en Polen deze landen aangemoedigd een actievere
houding op het gebied van mensenrechten en bedrijfsleven aan te nemen. In Polen leidde dit tot het
besluit inderdaad een NAP op te stellen. Nederland nam deel aan een seminar over mensenrechten en
bedrijfsleven in het kader van de EU-Brazilië Mensenrechtendialoog. Ook met Mexico, Colombia en
Zuid-Korea vonden verschillende contacten plaats over het belang van een Nationaal Actieplan voor
mensenrechten en bedrijfsleven.
Via de UPR heeft Nederland bovendien Bulgarije, Honduras en Mongolië aangemoedigd een NAP op te
stellen. Aan Bulgarije beval Nederland specifiek aan een Nationaal Contactpunt voor de OESO-
richtlijnen op te zetten, en aan Honduras om in het kader van een NAP speciale aandacht te besteden
aan de rechten van inheemse groepen, in lijn met ILO-conventie 169. Daarnaast heeft Nederland ook
in OESO-verband zijn ervaringen gedeeld over de ontwikkeling en implementatie van het NAP, tijdens
een workshop in juni 2015 in Parijs.
48
http://bangladeshaccord.org/about/

Mensenrechtenrapportage 2015
schept een veilige omgeving voor betrokken bedrijven om hierover ideeën en benaderingen uit te
wisselen.
Ook in 2015 steunde Nederland het International Programme for the Elimination of Child Labour
(IPEC) van de ILO voor activiteiten gericht op versterking van het (beroeps)onderwijs in Bolivia, Mali,
Indonesië en Oeganda. Het gaat om een bijdrage van € 8,7 miljoen voor de periode 2010–2015.
Binnen het Plan van aanpak voor verduurzaming van de Nederlandse textielsector is een project
gestart in opdracht van enkele Nederlandse bedrijven en met steun van de ambassade in Turkije. Dit
project wordt uitgevoerd door de Fair Labor Association en heeft als doel de ketens van Nederlandse
textielbedrijven in Turkije in kaart te brengen, en te identificeren op wat voor manier deze bedrijven
hun gezamenlijke invloed kunnen aanwenden om kinderarbeid verder terug te dringen.
Daarnaast werkte de ambassade in Turkije samen met IPEC, Turkse nationale en decentrale
overheden en CAOBISCO, de brancheorganisatie voor de hazelnoot verwerkende industrie, voor een
project gericht tegen kinderarbeid in de Turkse hazelnootsector.
In 2015 droeg Nederland € 500.000 bij aan Global March, de organisatie van Nobelprijswinnaar
Kailash Satyarthi. Het project in kwestie is gericht op het versterken van partnerorganisaties in de
strijd tegen kinderarbeid in Azië, Afrika en Latijns-Amerika. Daarnaast initieert het project een
internationaal netwerk van parlementariërs die bereid zijn zich gezamenlijk en afzonderlijk in te zetten
voor kinderrechten.
In 2015 zette Nederland de steun voort aan UNICEF om de kennis en uitvoering van de Children’s
Rights and Business Principles te bevorderen. De focus in dit project ligt op Nederlandse bedrijven, op
de textielsector in Bangladesh en op de palmoliesector in Indonesië.
Afgelopen jaar werd € 3 miljoen subsidie verstrekt aan ECPAT/Defence for Children International voor
verlenging van een project tegen kindersektstoerisme en andere vormen van seksueel geweld tegen
kinderen. ECPAT voert dit project uit in dertig landen wereldwijd.
4545
Tijdens de begrotingsbehandeling voor Buitenlandse Handel en Ontwikkelingssamenwerking voor 2016
nam de Kamer een amendement aan waarmee € 5 miljoen werd uitgetrokken voor multistakeholder-
initiatieven tegen kinderarbeid. Initiatieven die door het bedrijfsleven worden opgezet kunnen vanuit
deze € 5 miljoen verdubbeld worden. Het kabinet is in overleg met RVO om te bezien hoe deze
financiële ondersteuning het best gestalte kan krijgen.
In 2015 heeft het kabinet hard gewerkt aan een post-2015 Ontwikkelingsagenda waarin
mensenrechten centraal staan. Deze rechtenbenadering is onder meer tot uiting gekomen in subdoel
8.7, waarin naast het uitbannen van gedwongen arbeid en mensenhandel ook de beëindiging van alle
vormen van kinderarbeid uiterlijk in 2025 ten doel wordt gesteld.
In 2015 is ook met verschillende belanghebbenden overlegd over de manier waarop kinderarbeid
aangekaart zou kunnen worden in het kader van het Nederlands voorzitterschap van de EU. Het
kabinet wil aandringen op EU-raadsconclusies over dit onderwerp. In deze conclusies zou de EU
hernieuwd commitment kunnen uitspreken over de strijd tegen kinderarbeid, kunnen best practices
worden uitgedragen zoals de gebiedsgerichte aanpak, en kan weergegeven worden hoe de EU kan
bijdragen aan de implementatie van SDG 8.7

Mensenrechtenrapportage 2015
mensenrechtensituatie in Bahrein. Positief is het feit dat de regering van Bahrein een
onderzoekscommissie met onafhankelijke internationale experts heeft ingesteld (BICI) en de
bevindingen van het rapport van deze commissie ten uitvoer brengt. Het aanstellen van een
ombudsman en de oprichting van een nationaal mensenrechteninstituut en diverse andere
overheidsorganen kunnen als voorbeeld dienen voor de Golfregio. De uitvoering van het rapport, dat
stamt uit 2011, loopt echter achter op schema.
Mensenrechtenambassadeur
De mensenrechtenambassadeur bracht op 19 en 20 mei een bezoek aan Bahrein waar hij onder
andere sprak met de minister van Justitie, het ministerie van Buitenlandse Zaken, de Ombudsman,
het National Institute for Human Rights en de Supreme Council for Women. Tijdens zijn bezoek
kwamen onder andere vrijheid van godsdienst, gelijke rechten voor LHBTI’s, vrouwenrechten en
bestrijding van corruptie ter sprake. De mensenrechtenambassadeur sprak zijn waardering uit voor de
hervormingen die sinds de revolutie van 2011 zijn doorgevoerd.
De mensenrechtenambassadeur sprak zijn zorg uit over mishandeling en marteling door politie en
gevangenispersoneel, de achtergestelde positie van Shiieten en de vrijheid van meningsuiting en
benadrukte dat het om de uitvoeringen van de hervormingen op de grond gaat. Ook individuele zaken,
zoals Nabeel Rajab, zijn besproken.
Daarnaast nam de mensenrechtenambassadeur deel aan een bijeenkomst georganiseerd door de Chief
of Police over de veiligheidssituatie sinds de revolutie van 2011. Hij sprak ook met vertegenwoordigers
van acht verschillende ngo’s, waaronder het Bahrein Center for Human Rights, de Bahrain Youth
Society for Human Rights en met de winnaar van de Nederlandse Mensenrechtentulp 2014, Mideast
Youth.
Egypte
4747
In 2015 was er in Egypte sprake van een opleving van de politiestaat. Burgerrechten werden in
toenemende mate geschonden terwijl de veiligheidsdiensten straffeloosheid genieten. De ruimte voor
civil society en kritische geluiden wordt steeds kleiner. Zo krijgen steeds meer activisten reisverboden
opgelegd en kon een toenemend aantal projecten met buitenlandse financiering geen doorgang
vinden. Vreedzame demonstranten worden gearresteerd en protesten worden vaak hardhandig
aangepakt. Marteling in politiebureaus en andere detentiecentra vindt op grote schaal plaats en heeft
geleid tot tientallen sterfgevallen. Massavonnissen en massadoodstraffen worden uitgesproken.
Tegelijkertijd zijn een aantal omstreden wetten, zoals de antiterrorismewet, uitgevaardigd die de
vrijheid van media verder inperken.
In bilaterale gesprekken hebben minister Koenders en de minister-president benadrukt dat
terrorismebestrijding en respect voor mensenrechten hand in hand moeten gaan. Voorts heeft
Nederland publiekelijk gepleit voor een oplossing voor de journalisten die in de Al Jazeera-zaak zijn
veroordeeld, waaronder Rena Netjes, en zich uitgesproken tegen de terdoodveroordelingen van oud-
president Morsi en meer dan honderd van zijn aanhangers. Zowel bilateraal als in de
Mensenrechtenraad zijn de Nederlandse zorgen over de doodstraf aangekaart.
In 2015 ondersteunde de ambassade projecten op het gebied van vrouwenrechten, rechten van
(vrouwelijke) werknemers, godsdienstvrijheid, mensenrechtenverdedigers, Seksuele Reproductieve
Gezondheid en Rechten, maatschappelijk verantwoord ondernemen en het tegengaan van marteling.
Daarnaast ondersteunt de ambassade lokale LHBT-activisten en heeft de ambassade verschillende
rechtszaken tegen journalisten en activisten gemonitord. De ambassadeur heeft meerdere gesprekken
gevoerd bij verschillende Egyptische ministeries om onder andere aandacht te vragen voor de
afnemende ruimte voor het maatschappelijke middenveld en voor het belang van de vrijheid van
meningsuiting en van vergadering. De EU heeft zorgen over de mensenrechtensituatie aangekaart in
verklaringen, tijdens bezoeken van onder andere HV Mogherini, in sub comités die in het kader van de
Associatiestructuren plaatsvonden en tijdens zittingen van de Mensenrechtenraad.

Mensenrechtenrapportage 2015
nederzettingenbouw en informeren van Israëlische en internationale beleidsmakers en Israëlisch
publiek over deze ontwikkelingen en een project gericht op het tegengaan van de uitsluiting van
Palestijnen in bezet Oost-Jeruzalem uit het stedelijk planningsproces. Verder was Nederland ook in
2015 deelnemer in donorconsortia die ondersteuning bieden aan resp. het onafhankelijke Palestijnse
mensenrechteninstituut ICHR en het Secretariat for Human Rights and International Humanitarian Law
(dat diverse Israëlische en Palestijnse organisaties actief in de PG steunt).
Daarnaast ondersteunde Nederland in 2015 diverse verzoeningsprojecten gericht op het bevorderen
van wederzijds begrip en samenwerking tussen Israëliërs en Palestijnen over de Groene Lijn.
De mensenrechtensituatie in Israël is op bepaalde terreinen goed, bijvoorbeeld voor wat betreft de
rechten van de LHBT-gemeenschap. Tegelijkertijd is er een aantal punten van zorg, zoals de omgang
met de Arabische minderheid (zoals het beleid ten aanzien van bedoeïenen) en het beleid ten aanzien
van Afrikaanse vluchtelingen in het land. Ook was er in 2015 sprake van een geleidelijke en zorgelijke
verharding van het publieke en politieke debat in Israël over het onderwerp mensenrechten en van
het klimaat waarin mensenrechtenorganisaties in Israël opereren. De minister van Buitenlandse Zaken
benadrukte tijdens zijn bezoek aan Israël in juli 2015 in een gesprek met de Israëlische vice-minister
van Buitenlandse Zaken Hotovely het belang van het werk van mensenrechtenorganisaties voor een
vrije en pluriforme samenleving.
Voor de mensenrechtensituatie in de Palestijnse Gebieden (PG) zijn de Palestijnse Autoriteit (PA) in
die delen van de Westelijke Jordaanoever waar zij het gezag uitoefent, Hamas in Gaza, en Israël op
uiteenlopende wijzen in de diverse gebieden verantwoordelijk. Hieronder wordt ingegaan op de
verantwoordelijkheid van de twee eerstgenoemde. De uitvoering van de doodstraf en buitenrechtelijke
executies in Gaza zijn een belangrijk punt van zorg. De PA heeft een moratorium op de toepassing van
de doodstraf afgekondigd in 2005, maar dat wordt door Hamas in Gaza, niet gerespecteerd. Het
aantal meldingen van mishandeling van gevangenen en marteling door de veiligheidsdiensten in Gaza
en de Westelijke Jordaanoever bleef ook een punt van zorg, evenals de beperking van vrijheid van
meningsuiting en persvrijheid. De positie van de vrouw en van LHBT in de PG is zorgelijk: beide
groepen zijn geregeld slachtoffer van geweld. Op politiek, diplomatiek en hoog-ambtelijk niveau werd
bij de PA het belang van respect voor mensenrechten benadrukt, zoals tijdens het bezoek van minister
4949
Koenders in juli.
Mensenrechtenambassadeur
De mensenrechtenambassadeur bezocht Israël en de Palestijnse gebieden van 12 tot 14 mei 2015
mede naar aanleiding van de deelname aan 5th International Conference of the Global Forum for
Combating Antisemitism, waarmee Nederland het belang onderstreepte dat wordt gehecht aan de
bestrijding van antisemitisme.
Met het Israëlisch ministerie van Buitenlandse Zaken sprak de mensenrechtenambassadeur onder
andere over Israëls positie in multilateraal mensenrechtenverband en de onderzoeken naar handelen
door de Israel Defence Forces, waarbij hij het belang van accountability benadrukte. In navolging van
een toezegging aan de Kamer sprak de mensenrechtenambassadeur met vertegenwoordigers van de
Israëlische overheid, UNICEF en ngo’s over Palestijnse minderjarigen in militaire detentie. Tevens
bracht hij een veldbezoek aan een militaire rechtbank.
In de Palestijnse Gebieden drong de mensenrechtenambassadeur aan op versterking van
democratische legitimiteit en accountability en benadrukte daarbij het belang van naleving van
mensenrechtenverdragen en respect voor mensenrechten in de veiligheidssector. De
mensenrechtenambassadeur vroeg aandacht voor de positie van vrouwen en gelijke rechten voor
LHBT’s. Zowel bij het ministerie van Vrouwenzaken als binnen de ngo’s blijkt er veel aandacht voor
VN-resolutie 1325. Tevens vroeg hij extra aandacht voor de vrijheid van meningsuiting, vrijheid van
vergadering (en specifiek positie van vakbonden) en persvrijheid. Hij uitte zijn zorgen over de
humanitaire en mensenrechtensituatie in Gaza.
Jemen
Met de inname van de hoofdstad Sana’a door de Houthi’s en de aan ex-president Saleh gelieerde
milities in september 2014, kwam het in 2011 begonnen politieke transitieproces in Jemen tot
stilstand. Een coalitie onder leiding van Saoedi-Arabië begon op 26 maart 2015 met luchtaanvallen op

Mensenrechtenrapportage 2015
het besluit hiertoe aan te vechten. Een arbeidsmigrant kan soms al wegens een verkeersovertreding
of niet-naleving van de milieuwetgeving worden gedeporteerd. Koeweit loopt achter met de
implementatie van internationale mensenrechten verdragen die het heeft ondertekend. In de praktijk
geldt sinds 2007 een moratorium op de uitvoering van de doodstraf, afgezien van een onderbreking in
2013 door de executie van vijf personen. Eind 2014 telde het land 49 ter door veroordeelden en in
2015 is dit aantal met 7 personen toegenomen, die in afzonderlijke zaken zijn veroordeeld.
Positief is dat het parlement een aantal wetten op mensenrechtengebied heeft aangenomen,
waaronder de Wet inzake de bescherming van kinderen, de Wet inzake familierechtspraak en de Wet
tot instelling van een onafhankelijk mensenrechteninstituut en de Wet inzake huishoudelijke arbeid.
Deze laatste raakt een in de Golfregio gevoelig punt, namelijk die van huishoudelijke hulp, wat in het
Golfregio voornamelijk als een privézaak wordt gezien, waar de overheid niets mee te maken heeft.
Koeweit heeft dit standpunt nu verlaten en hoopt hiermee de misstanden rondom huishoudelijke
arbeid tegen te gaan.
Op dit moment voert de Nederlandse ambassade, in samenwerking met de Koeweiti, een project uit
waarbij arbeidsmigranten bewust worden gemaakt van hun rechten. Daarnaast heeft de ambassade
mensenrechtenverdedigers gesteund met een training voor capaciteitsopbouw gericht op de Universal
Periodic Review van Koeweit in 2015.
Libanon
In Libanon bestaat een relatief goed kader voor de bescherming van mensenrechten: de grondwet van
Libanon garandeert mensenrechten en het land heeft verscheidene internationale en regionale
mensenrechtenverdragen ondertekend. De implementatie van deze verdragen wordt echter
bemoeilijkt door de politieke impasse waar Libanon al geruime tijd mee worstelt. De opvolging en het
monitoren van mensenrechtenschendingen door de staat blijft inconsistent.
Diverse mensenrechtenrapporten constateren een toename van marteling en systematisch misbruik
binnen het veiligheidsapparaat. Nederland, samen met andere EU-lidstaten, heeft zorgen hierover
5151
kenbaar gemaakt aan de overheid van Libanon. Als reden voor het hardhandige optreden beriep
Libanon zich op de noodzaak om de nationale veiligheid te garanderen en de moeite die het heeft om
gevangenisopstanden onder controle te krijgen.
Een positieve ontwikkeling is de nieuwe wet over de bescherming van vrouwen tegen huiselijk geweld.
Er kan echter nog vooruitgang geboekt worden op het gebied van vrouwenrechten, zoals het recht van
vrouwen om hun nationaliteit door te geven aan hun kinderen en politieke participatie.
Nederland heeft zich in Libanon ingezet op het gebied van vrouwenrechten, gelijke rechten van
LHBT’s, vluchtelingenrechten, internetvrijheid/vrijheid van meningsuiting, verkiezingen, vrijheid van
marteling en conflict management/peacebuilding. De ambassade in Beiroet monitort
schendingspatronen en zet zich in voor individuele gevallen. Er zijn hoorzittingen bijgewoond waar
mensenrechtenactivisten zijn aangeklaagd, nadat zij een rapport hadden gepubliceerd over
martelpraktijken in Libanon. De ambassade is de dialoog aangegaan met de Libanese overheid in
voorbereiding op de Universal Periodic Review van Libanon in november 2015. Ook blijft de
ambassade pleiten voor de oprichting van een nationaal mensenrechteninstituut en een
interministerieel comité om mensenrechten te bevorderen.
Libië
De mensenrechtensituatie in Libië stond in 2015 nog altijd onder druk door het aanhoudende conflict
in het land. Afhankelijk van de regio was in verschillende mate sprake van geweld tussen gewapende
groeperingen, waarbij met name in en rond Benghazi zware wapens werden ingezet. Onder meer
mensenrechtenverdedigers, journalisten en activisten waren geregeld slachtoffer van geweld,
ontvoeringen en bedreigingen. Daarnaast wisten extremistische organisaties, waarvan enkele gelieerd
aan ISIS, in toenemende mate gebied te veroveren en te consolideren, gebruik makend van het
voortdurende machtsvacuüm in het land. Volgens een rapport van de Hoge Commissaris voor de
Mensenrechten van de VN, van november 2015, maken alle strijdende partijen in Libië zich schuldig
aan schendingen van het internationaal humanitair recht, inclusief grove schendingen van de
mensenrechten.

Mensenrechtenrapportage 2015
vertegenwoordiger van het Ministerie van Justitie hebben begin 2015 een werkbezoek aan Nederland
gebracht. De ambassade continueert de (gesprekken over) samenwerking op dit terrein.
Qatar
De situatie van arbeidsmigranten in Qatar blijft zorgelijk. Nederland is hierover, samen met andere
EU-landen, in gesprek met Qatarese gesprekspartners. Binnen het klachtenmechanisme van de
International Labour Organization (ILO) zet Nederland zich actief in om verdere verbeteringen en
volledige naleving van de ILO-verdragen te verzekeren in de klachtzaak tegen Qatar. Onder
aanhoudende internationale druk heeft Qatar een aantal wetswijzigingen aangekondigd om de
rechtspositie van arbeiders te verbeteren. Daarnaast zijn nieuwe arbeidersaccommodaties gebouwd, is
het aantal inspecteurs bijna verdubbeld en zijn zwarte lijsten voor overtredende bedrijven opgesteld.
Indien adequaat gehandhaafd, zou dit een aanzienlijke verbetering opleveren. Mensenrechten en
bedrijfsleven was ook een hoofdthema bij het bezoek van de mensenrechtenambassadeur. Hij sprak
hierover onder meer met het organiserend comité WK 2022. De ambassade heeft vervolgens het in
Qatar vertegenwoordigd Nederlands bedrijfsleven en het organiserend comité WK 2022 bijeen
gebracht om het welzijn van werknemers te bespreken.
Wat betreft de fundamentele vrijheden voert Qatar nog steeds een repressief beleid ten aanzien van
vrijheid van vergadering en vereniging. Vakbonden zijn niet toegestaan. Er is vergeleken met de
omringende landen een redelijke vrijheid van meningsuiting (met name online), maar media oefenen
zelfcensuur uit. De enige bekende ‘gewetensgevangene’ (de Jasmijndichter) heeft geen gratie
gekregen in 2015. Vrouwen en mannen zijn volgens de wet gelijk, hoewel vrouwen op sommige
terreinen van het familierecht worden achtergesteld. Daarnaast is in 2015 de doodstraf weer een
aantal maal opgelegd (voor moord), maar sinds 2003 is er een de facto moratorium op de uitvoering
ervan. In 2015 vonden ook verkiezingen plaats voor de centrale gemeenteraad, waarna twee vrouwen
in de raad plaats hebben genomen. De registratie voor de verkiezingen was erg laag.
De National Human Rights Committee (NHRI) neemt klachten daadkrachtig ter hand en heeft
wederom als enige in de Golfregio een A classificatie gekregen.
5353
Mensenrechtenambassadeur
Van 14 tot 16 februari bezocht de mensenrechtenambasssadeur Qatar. Tijdens zijn bezoek kwamen
onder meer de situatie van arbeidsmigranten, vrouwenrechten, persvrijheid en de vrijheid van
meningsuiting ter sprake.
Gesprekken werden gevoerd met onder andere het Qatar Social Development Centre, National Human
Rights Committee, Ministry of Labour and Social Affairs, mensenrechtenverdedigers, Qatar
University, UN Human Rights Training and Documentation Centre, het Supreme Committee for
Delivery and Legacy (WK2022) en het Nederlands bedrijfsleven. Tijdens het bezoek werd duidelijk dat
een groot deel van de elite in Qatar gemotiveerd is om de arbeidsproblematiek aan te pakken. De
organisatie van WK 2022 gaat graag in gesprek met het Nederlandse bedrijfsleven, dat een zeer
goede reputatie heeft op het gebied van maatschappelijk verantwoord ondernemen.
Tijdens het gesprek met het Supreme Committee for Delivery and Legacy (organisatie van WK2022)
kwam aan de orde dat er de afgelopen vijf jaar significante stappen gezet zijn, zowel ten aanzien van
standaarden als de implementatie van arbeidsnormen. Vanuit de organisatie van het WK is interesse
geuit om specifiek met Nederlandse bedrijven te gaan zitten en te leren van hun zorgen en ideeën.
Saoedi-Arabië
De mensenrechtensituatie in Saoedi-Arabië is in 2015 onverminderd zorgelijk gebleven. Vrijheid van
meningsuiting staat onder grote druk, mede als gevolg van de in 2014 aangenomen terrorisme-
wetgeving. Zowel de verslechterde binnenlandse veiligheidssituatie als de politieke spanningen in de
regio maken het voor andersdenkenden bijzonder moeilijk. Kritiek op het koningshuis of de sharia
wordt niet getolereerd.
Het aantal executies is verder opgelopen ten opzichte van voorgaande jaren en werd in 2015 157
maal ten uitvoer gebracht. Aangezien de Saoedische autoriteiten terughoudend zijn met het publiek
maken van bewijs voor aanklachten en rechtszaken vaak niet openbaar zijn, is het buitengewoon
lastig de zorgvuldigheid van rechtszaken te beoordelen. Ook in 2015 hebben Nederland en
vertegenwoordigers van gelijkgezinde landen rechtszittingen voor mensenrechtenverdedigers
bijgewoond.

Mensenrechtenrapportage 2015
Anderzijds heeft Tunesië ook internationale aandacht gekregen vanwege de Nobelprijs voor de Vrede
voor het ‘Tunesisch Kwartet’, dat een belangrijke rol speelde in het transitieproces. In een turbulente
regio kan Tunesië nog steeds beschouwd worden als een lichtpunt waar vrijheid van meningsuiting
wordt gegarandeerd, vrouwenrechten worden beschermd en vrijheid van godsdienst wordt
gerespecteerd. Positieve ontwikkelingen in 2015 zijn de creatie van een Grondwettelijk Hof die alle
wetten toetst op grondwettelijkheid, en de Hoge Raad voor de Magistratuur, die optreedt als neutraal
controleorgaan op de rechterlijke macht.
De ambassade heeft zich in 2015 gericht op drie grote mensenrechtenthema’s:
gelijke rechten voor LHBT’s, het naleven van mensenrechtenstandaarden in het penitentiair systeem
en persvrijheid, bijvoorbeeld door training van onderzoeksjournalisten om zodoende het
onafhankelijke medialandschap te verbreden en opzetten van een re-integratieprogramma voor
gedetineerden conform mensenrechtenstandaarden.
Verenigde Arabische Emiraten
Arbeidsomstandigheden van gastarbeiders blijft een gevoelig onderwerp in de Verenigde Arabische
Emiraten (VAE), al wordt er wel vooruitgang geboekt. In 2015 kondigde de regering drie ministeriële
besluiten aan ter verbetering van het arbeidsrecht in de VAE. Deze hervormingen zijn vanaf januari
2016 van kracht. De hervormingen moeten de verhoudingen op de arbeidsmarkt tussen werkgevers
en werknemers verbeteren en ook inzichtelijker maken wat de rechten en plichten zijn van betrokken
partijen.
In oktober 2015 won de Emirati Ahmed Mansoor de Martin Ennals Award for Human Rights Defenders
voor ‘zijn strijd aandacht te trekken voor de misstanden in de Golfstaat’. Hij kon de prijs echter niet
zelf in ontvangst nemen omdat de regering hem een reisverbod heeft opgelegd. In 2011 werd Ahmed
Mansoor veroordeeld tot drie jaar cel wegens het beledigen van de president en andere
bewindspersonen. Hij zat zijn straf echter nooit uit omdat hij een dag later gratie kreeg van de
president.
Als het gaat om gelijkheid tussen man en vrouw loopt de VAE in de regio voorop. Zo werd in
5555
november 2015 Amal Al Qubaisi verkozen tot de eerste vrouwelijke voorzitter van de Federale
Nationale Raad van de VAE en zijn er verschillende vrouwen benoemd in ministeriële posities en hoge
functies in het bedrijfsleven.
De mensenrechtensituatie wordt aan de orde gesteld in contacten met de overheid, veelal in EU
verband. In 2015 is de dialoog tussen de EU en VAE ter bevordering van de mensenrechten
voortgezet. Een voorbeeld hiervan zijn de consultaties die in november 2015 in Brussel hebben
plaatsgevonden. De Hoge Vertegenwoordiger van de EU Mogherini heeft in het Europees Parlement
gezegd dat de EU dit regelmatige contact gebruikt om vooral ook de zorgen rond de vrijheid van
meningsuiting in de VAE aan te kaarten. Ook bij de samenwerking rond terrorismebestrijding wijst de
EU op het belang van het beschermen van individuele rechten

Mensenrechtenrapportage 2015
Ethiopië
Op 24 mei 2015 vonden in Ethiopië parlementsverkiezingen plaats, met absolute winst voor de
zittende partij EPRDF. Enkele betwiste besluiten voorafgaand aan de verkiezingen, waaronder de
beperkte persvrijheid en het arresteren van oppositieleden, had een negatief effect op deelname van
de oppositie. Kort voor het bezoek van President Obama in juli 2015 werden vijf bloggers van de
‘Zone 9 groep’ vrijgelaten. In oktober volgde de vrijspraak van vier andere leden van de groep. Eén
van de leden zit nog steeds vast, maar wordt niet meer vervolgd onder de antiterrorismewet. Hoewel
op sociaaleconomisch gebied vooruitgang is geboekt, blijven de ontwikkelingen op het gebied van
vrijheid van meningsuiting en rechtsorde zorgelijk. De huidige wetgeving voor civil society
organisaties blijft een obstakel voor veel organisaties om activiteiten uit te voeren op het gebied van
mensenrechten, goed bestuur en democratisering. Personen die kritiek uiten op de regering lopen nog
altijd het risico te worden aangeklaagd onder de Anti-Terrorisme Proclamatie (ATP). De overheid is
momenteel bezig met het opstellen van een nieuw nationaal actieplan op het gebied van
mensenrechten voor de periode 2016-2018, waarin zij de aangenomen UPR aanbevelingen zullen
meenemen. Ethiopië blijft het grootste ontvangstland voor vluchtelingen in Sub-Sahara Afrika en
hanteert nog altijd een open deur beleid. Momenteel vangt Ethiopië meer dan 750.000 vluchtelingen
op uit de regio, de verwachting is dat dit aantal in 2016 nog verder zal oplopen. In augustus heeft het
parlement een belangrijke nieuwe wet tegen mensenhandel aangenomen. Zorgelijk aan deze
wetgeving is wel, dat de doodstraf expliciet is opgenomen en dat de bewijslast bij de verdachte kan
worden gelegd.
In de politieke dialoog tussen de EU, de lidstaten en Ethiopië zijn in 2015 onderwerpen zoals politieke
ruimte, beperking van persvrijheid, religieuze tolerantie, en optreden van veiligheidstroepen aan de
orde gesteld.
De Nederlandse ambassade financiert verschillende projecten voor de opbouw van de rechtstaat,
versterking van het justitiële systeem en verbetering van de juridische bescherming van
mensenrechten.
5757
Gambia
Gambia distantieert zich steeds meer van het Westen. De meest recente ontwikkeling is de verklaring
van de president dat het land een Islamitische republiek zal worden. Vrijheid van meningsuiting staat
zwaar onder druk, journalisten verdwijnen of worden geïntimideerd en LHBT’s moeten vrezen voor
hun leven. Een toenemend aantal Gambiaanse vluchtelingen bevindt zich in Senegal.
Mensenrechtenambassadeur
Tijdens het bezoek van de mensenrechtenambassadeur aan Senegal werd een bijeenkomst
georganiseerd over de mensenrechtensituatie in Gambia, met deelname van verschillende
mensenrechtenorganisaties, journalisten en multilaterale organisaties.
Kenia
De progressieve grondwet die in 2010 werd aangenomen in Kenia legt een stevig fundament voor de
bescherming van mensenrechten. De laatste jaren bestaat echter zorg over de gebrekkige invoering
en het ondermijnen van de grondwet door nieuwe wetgeving op het gebied van vrijheid van de pers,
privacy en lichamelijke integriteit, onder andere als gevolg van contra-terrorisme. Ook de ruimte voor
het maatschappelijk middenveld staat onder druk. Voorbeeld hiervan zijn de verschillende pogingen
om ngo’s te deregistreren en het op een terroristische lijst plaatsen van twee islamitische
mensenrechtenorganisaties. Hoewel een link met terrorisme niet kon worden aangetoond en de
organisaties werden vrijgesproken, is de reputatie en het frustreren van het werk van deze
organisaties geschaad. Nederland ondertekende samen met onder andere de VS een verklaring waarin
zorgen werden geuit over de voorgenomen deregistratie van 957 ngo’s. Mede als gevolg van de grote
storm aan protest, lijkt het voornemen vooralsnog te zijn afgewend. Het hardhandige optreden van de
veiligheidsdiensten in het kader van de strijd tegen terreur is eveneens aanleiding tot zorg. Zo
documenteerden twee ambassadepartners, de Nationale Mensenrechtencommissie (KNCHR) en de
Independent Medico Legal Unit (IMLU) in 2015 een aanzienlijk aantal buitengerechtelijke executies,
martelingen en doden als gevolg van politiegeweld.

Mensenrechtenrapportage 2015
zich wachten vanwege weerstand binnen religieuze en traditionalistische groepen. De situatie voor de
LHBT-gemeenschap wordt moeilijker, het debat wordt grimmiger en publieke opinie is fel tegen
homoseksualiteit. In 2015 zijn tweemaal (sterk gemediatiseerde) arrestaties verricht, een duidelijke
toename in vergelijking met voorgaande jaren.
Tijdens bezoek van de mensenrechtenambassadeur is bovenstaande eveneens aan de orde gesteld.
Bij die gelegenheid is tevens grote waardering uitgesproken betreffende Senegals sterke profiel als het
gaat om de strijd tegen straffeloosheid, vooral van massale mensenrechtenschendingen, zoals het
gastheerschap van het tribunaal tegen Hissen Habre en Senegals voorzitterschap van de Partij van
Staten van het ISH.
De ambassade leverde een bijdrage aan sensibiliseringsactiviteiten voor de Senegalese bevolking over
het proces tegen ex-dictator Habré van Tsjaad die in Senegal berecht wordt. Daarnaast deed de
ambassade meerdere demarches op bilateraal niveau en in EU-verband. Op innovatieve wijze gaf de
ambassade invulling aan de viering van Mensenrechtendag, waarbij middelbare scholieren en moeders
op de residentie waren uitgenodigd voor een film & debatavond over kindhuwelijken in Senegal.
Mensenrechtenambassadeur
De mensenrechtenambassadeur bracht van 24 tot 27 augustus een bezoek aan Dakar om
samenwerkingsmogelijkheden te identificeren en om de Nederlandse mensenrechtenprioriteiten onder
de aandacht te brengen. Er werden gesprekken gevoerd met de minister van Vrouwenzaken, en de
kabinetschef van de ministers van Justitie, het ministerie van Buitenlandse Zaken en van
Gezondheidszorg en met organisaties als OHCHR, UNAIDS, Amnesty International en Girls not Brides.
Daarnaast werden bezoeken gebracht aan verschillende lokale en regionale ngo’s actief op het gebied
van gelijke rechten voor LHBT’s, SRGR, en vrouwen- en kinderrechten. Daarnaast sprak de
mensenrechtenambassadeur met verschillende maatschappelijke organisaties over de
mensenrechtensituatie en de situatie van mensenrechtenverdedigers in Gambia.
Rwanda
5959
De ontwikkelingen op mensenrechtengebied in Rwanda laten in 2015 een gemengd beeld zien. Daar
waar in 2014 sprake was van een groot aantal ‘verdwijningen’ en arrestaties wegens inbreuk op de
nationale veiligheid, was het in 2015 relatief kalm. De trend van vooruitgang op sociaaleconomische
rechten en weinig tot geen voortgang op politieke rechten zette voort. Human Rights Watch bracht in
een rapport mensenrechtenschendingen in het Gikondo Transit Centre, een kamp waar o.a. zwervers,
straatverkopers en prostitués zonder proces worden vastgehouden, aan het licht. De, mede door
Nederland gefinancierde, mediahervormingen hebben geleid tot betere, minder restrictieve
regelgeving en slechts in zeer beperkte mate tot een vrijer medialandschap. Een positieve
ontwikkeling was de ratificatie van het Optional Protocol for the Convention Against Torture (OPCAT).
Tijdens de UPR in november verklaarde Rwanda 63 van de 67 geaccepteerde aanbevelingen uit vorige
UPR geïmplementeerd te hebben. Daarnaast heeft Rwanda 50 nieuwe aanbevelingen direct
overgenomen en heeft er 103 in overweging genomen.
Nederland onderhoudt een constructief-kritische dialoog met Rwanda, waarin ook in 2015,
bijvoorbeeld bij het bezoek van President Kagame aan Nederland, de mensenrechtensituatie in
Rwanda onderwerp van gesprek is. In 2015 ondersteunde de ambassade projecten op het gebied van
vrije media, toegang tot het recht voor kwetsbare groepen en de opzet van zogenaamde One Stop
Centres voor slachtoffers van Gender Based Violence (GBV). Ook onderhoudt de ambassade
regelmatig contact met mensenrechtenverdedigers, journalisten en bloggers, en vertegenwoordigers
van politieke oppositiepartijen en –bewegingen die in het nauw komen.
Somalië
De mensenrechtensituatie in Somalië blijft onverminderd reden geven tot grote zorg. Somalië staat in
2015 voor het eerst bovenaan de lijst van de Global Impunity Index van de Committee to Protect
Jounalists, wat tekenend is voor de verslechterde situatie van journalisten, de straffeloosheid en de
willekeur in het nauwelijks functionerende rechtssysteem. In de regio’s in handen van Al-Shabaab
komen ernstige mensenrechtenschendingen voor, waaronder het gebruik van lijfstraffen, steniging en
onthoofding. Een zorgwekkende ontwikkeling benoemd in het Somalia and Eritrea Monitoring Group

Mensenrechtenrapportage 2015
Zimbabwe
De mensenrechtensituatie in Zimbabwe is in de afgelopen jaren verbeterd: het aantal serieuze
mensenrechtenschendingen is afgenomen. Tegelijkertijd blijft het repressieve systeem bestaan en
kunnen grootschalige mensenrechtenschendingen zich in geval van politieke onrust gemakkelijk
opnieuw voordoen. In 2015 vond systemische intimidatie plaats en werd een aantal gedwongen
verdwijningen gerapporteerd, zoals Itai Dzamara, een mensenrechtenactivist die in maart 2015
verdween. De overheid van Zimbabwe heeft pogingen gedaan om bestaande wetten af te stemmen
met de nieuwe Grondwet, maar de aanpassingen focussen zich op kleine technische zaken en niet op
de wetgeving die een beperking legt op de constitutionele rechten van de burgers. Terwijl de
Zimbabwaanse regering druk is met interne partijpolitiek heeft de slechte economische situatie
negatief effect op burgers aangezien de koopkracht snel daalt en de informele sector groeit.
De ambassade heeft zich in 2015 onverminderd ingezet voor de bevordering van mensenrechten in
Zimbabwe, door samen te werken met ongeveer 30 organisaties in vier thematische gebieden:
grondwettelijkheid, media, LHBT en mensenrechtenverdedigers. Op innovatieve wijze werkte de
ambassade trilateraal samen met andere EU en Afrikaanse ambassades op verschillende terreinen
zoals kindhuwelijken, gelijke rechten voor LHBT’s en de doodstraf. Interessante nieuwe coalities zijn
bijvoorbeeld met ambassades van Zambia en Malawi op het gebied van de strijd tegen
kindhuwelijken, de ambassade van Botswana op de doodstraf en de ambassades van Ghana en
Brazilië voor de strijd tegen kinderarbeid.
Zuid-Afrika
De grondwet van Zuid-Afrika biedt uitgebreide bescherming van sociaal economische en civiele
mensenrechten. In de praktijk heeft de staat echter niet de capaciteit om deze wetten uit te voeren of
naleving te garanderen. (Seksueel) geweld tegen vrouwen en LHBT’s blijft een probleem.
Naarmate president Zuma en diens partij steeds meer onder druk komen te staan, neemt de kritiek
vanuit de ANC op de media en de instituten die de rechten in de grondwet moeten beschermen, toe.
6161
De media zijn overigens nog steeds vrij en kritisch. Het maatschappelijk middenveld is actief en kan
ongehinderd werken zonder al te veel overheidsbemoeienis of beperkingen, maar heeft geen
overheidssteun. Multilateraal blijft het optreden van Zuid-Afrika op het gebied van mensenrechten
inconsistent en soms onvoorspelbaar. Het vaart veelal een antiwesterse koers en stelt zich op als
spreekbuis van de ‘Global South’.
De ambassade zette in 2015 een mensenrechtenprogramma op, met een sterk accent op vrouwen
rechten en dan met name geweld tegen vrouwen, en aandacht voor LGBTI. Een deel van de
inspanningen was gericht op de Afrikaanse regio, gebruik makend van unieke Zuid-Afrikaanse
expertise en netwerken. Ook zijn een aantal activiteiten ondersteund die het draagvlak voor het
Internationaal Strafhof (ICC) moeten vergroten, zoals een conferentie in Johannesburg en een
filmvertoning met een paneldiscussie bij de Wits Universiteit, waar ook aanklager Fatou Bensouda van
het Internationaal Strafhof optrad.

Mensenrechtenrapportage 2015
Bangladesh
Ook in 2015 was Nederland nog leidend in de dialoog en activiteiten ter verbetering van de veiligheid
en arbeidsomstandigheden in de textielindustrie in Bangladesh. Minister Ploumen heeft zich in juni
tijdens haar bezoek aan Bangladesh wederom op de hoogte laten stellen van de actuele situatie en
voortgang in de textielsector in Bangladesh door met alle relevante partijen te spreken. Ook stelde zij
het verslechterde vakbondsklimaat in de sector aan de orde.
Bangladesh is een van de landen met het hoogste percentage kindhuwelijken ter wereld. Minister
Ploumen sprak in 2015 ook met de regering van Bangladesh over kindhuwelijken en op handen zijnde
nieuwe wetgeving waarin de huwbare leeftijd voor meisjes en jongens op 18 jaar is gesteld, maar een
uitzondering mogelijk is voor meisjes van 16 tot 18 jaar.
De tegenstanders van de wet vrezen dat van de uitzondering op grote schaal gebruik gemaakt zal
worden, omdat trouwen onder de 18 jaar in Bangladesh op grote schaal voorkomt. De wet werd als
gevolg van een actieve lobby nog niet in het parlement behandeld.
In 2015 was een ernstige verslechtering te bespeuren op het gebied van vrijheid van meningsuiting
(vijf seculiere bloggers en een uitgever werden vermoord), was er voorts sprake van beperking van
vrijheid en ruimte voor maatschappelijk middenveld om kritiek te leveren op de overheid en werden
ook de media beperkt als gevolg van een nieuwe ‘broadcasting policy’ en ICT wet. Daarnaast werd
gewerkt aan een nieuwe “Foreign Donations Act” die de werkzaamheden van niet gouvernementele
organisaties in Bangladesh sterker moet gaan reguleren.
Voorzover aanhoudingen werden verricht voor de moorden op bloggers, waren dit meestal daders die
er een streng islamitisch gedachtengoed op nahouden. De reactie van de Bangladeshi overheid is
ambivalent te noemen. Bloggers kregen eerder het advies naar het buitenland te vertrekken dan dat
hun adequate bescherming werd geboden. Pas nadat eind oktober ook uitgevers doelwit van
extremistische aanslagen werden, traden de autoriteiten actiever op.
Minister-president Rutte, minister Koenders en minister Ploumen uitten allen tijdens verschillende
bilaterale ontmoetingen in 2015 met de regering van Bangladesh hun zorgen over de repressie van
meningsuiting en de krimpende democratische ruimte in Bangladesh. De EU riep verder meerdere
malen op tot onderzoek naar de verschillende moorden en aanslagen die gedurende het jaar zijn
6363
gepleegd.
Bangladesh hanteert nog altijd de doodstraf. Velen van de terdoodveroordeelden worden nooit
geëxecuteerd. Een uitzondering wordt echter gemaakt voor personen die door het International War
Crimes Tribunal in Dhaka ter dood werden veroordeeld vanwege oorlogsmisdaden die zij tijdens de
onafhankelijkheidsoorlog (1971) hebben begaan. In 2015 werden drie (oud) politici opgehangen die
waren veroordeeld door het International War Crimes Tribunal. De EU gaf hierover verklaringen uit,
waarin ook werd opgeroepen tot het instellen van een moratorium op de doodstraf.
In 2015 ondersteunde de ambassade projecten op het gebied van het beschermen van
mensenrechtenverdedigers alsook etnische minderheden, vrijheid van meningsuiting en voorspraak
(advocacy). Zo heeft de ambassade in 2015 het initiatief genomen om met een zevental andere
ambassades in Dhaka regelmatig overleg te voeren om zo gecoördineerd mogelijk bedreigde
mensenrechtenverdedigers te ondersteunen. Er werd verder een project gefinancierd ter
ondersteuning van etnische minderheden. Daarnaast financiert de ambassade ook een project gericht
op het onderzoeken en documenteren van het leven van de Rohingya, een etnische moslimminderheid
uit het overwegend boeddhistisch Myanmar die - veelal illegaal - in Bangladesh verblijft.
China
Het grote aantal personen dat werd opgepakt voor het uitoefenen van grondwettelijke rechten was in
2015 bijzonder zorgwekkend. Zo werden er in juli ongeveer 300 mensenrechtenadvocaten en -
activisten ondervraagd dan wel opgepakt. Ongeveer 30 van hen zitten nog steeds in detentie en de
helft van hen kreeg begin 2016 officieel te horen dat ze werden verdacht van het ondermijnen van de
staatsmacht, waar maximaal levenslange gevangenisstraf op staat. De druk die wordt uitgeoefend op
familieleden van personen in detentie is ook toegenomen.
In 2015 zijn enkele conceptwetten gepubliceerd op het gebied van cybersecurity en ter regulering van
internationale ngo’s. Delen van deze wetgeving zijn in strijd met verplichtingen die China
internationaal is aangegaan. Dit geldt ook voor de anti-terrorismewet die in 2015 is aangenomen. Met
name de ngo-wet kan verstrekkende gevolgen hebben voor de werkzaamheden van buitenlandse

Mensenrechtenrapportage 2015
bestrijding van mensenhandel betreft, blijft het land vooroplopen in de regio. Te hopen valt dat de
volgende regering (die aantreedt na de verkiezingen in mei) op dit punt eenzelfde commitment zal
tonen als de huidige.
De Nederlandse ambassade vervult een voortrekkersrol in de strijd tegen de mensenhandel op de
Filipijnen, met name door diepgaande samenwerking tussen meerdere belanghebbenden te
stimuleren. Ontmoetingen van de ambassade alsmede van de mensenrechtenambassadeur tijdens zijn
bezoek met overheidsinstanties, ngo’s en mensenrechtenactivisten over bovengenoemde en andere
onderwerpen, zoals buitengerechtelijke executies, vrijheid van meningsuiting online en non-
discriminatie, hebben effect gesorteerd. Verder zal de ambassade ook door haar rol in het
vredesproces - zij steunt de aanneming van de Bangsamoro Basiswet - invloed uitoefenen op de
mensenrechtensituatie in conflictgebieden.
Mensenrechtenambassadeur
Tijdens het bezoek van de mensenrechtenambassadeur aan de Filipijnen van 24 tot en met 27 maart
stonden twee thema’s centraal: internetvrijheid en mensenhandel. De directe aanleiding voor het
bezoek van de mensenrechtenambassadeur was de conferentie RightsCon.
De mensenrechtenambassadeur bezocht het ministerie van Justitie en sprak ook tijdens de Manila
Dialogue over mensenhandel met vertegenwoordigers van dat ministerie.
Tijdens RightsCon heeft de mensenrechtenambassadeur kennis gemaakt met vele internationaal
opererende en regionaal georiënteerde ngo’s. Er waren ontmoetingen met de Filipijnse Minister van
Justitie en de VN Speciaal Rapporteur Vrijheid van Meningsuiting. Tijdens zijn gesprekken kwamen
verschillende onderwerpen aan de orde waaronder straffeloosheid, mensenrechten en bedrijfsleven,
vrouwenrechten, persvrijheid en martelingen. Bovendien zijn de Filipijnen uitgenodigd om toe te
treden tot de Freedom Online Coalition.
De ambassade in Manila organiseerde in dezelfde week de Manila Dialogue on Human Trafficking, een
initiatief waarbij de verschillende instellingen in Nederland en de Filipijnen (OM, Justitie, Politie,
Buitenlandse zaken, Anti-Money Laundering Council) en ambassades samen gebracht werden om
6565
kennis en ervaringen uit te wisselen over mensenhandel. Naar aanleiding van het bezoek van de
mensenrechtenambassadeur aan Koeweit en Qatar en de klachten van betreffende autoriteiten over
malafide wervingspraktijken in landen die arbeidsmigranten uitzenden wordt nadrukkelijk ook de
betrokkenheid van hun ambassades in de Dialoque nagestreefd.
India
In 2015 was er binnen India veel aandacht en discussie over toenemende communale spanningen. De
Indiase grondwet verbiedt discriminatie o.b.v. religie, ras, kaste, geslacht en afkomst, en dit staat niet
ter discussie. Tegelijkertijd zijn er signalen die wijzen op een toename van het aantal ‘communale
incidenten’. In 2015 vond een aantal geruchtmakende geweldsincidenten plaats waarbij religieuze
minderheden het slachtoffer werden. De centrale overheid stelt zich soms aarzelend op om deze
vormen van geweld te veroordelen , maar desondanks zijn de - bij het aantreden van de huidige
regering medio 2014 - geuite zorgen aangaande religieuze vrijheid en risico’s op grootschalig
communaal geweld, zeker niet bewaarheid geworden.
Geweld tegen vrouwen had in 2015 opnieuw de aandacht, onder andere rondom de vrijlating van de
minderjarige dader van de beruchte Nirbhaya-verkrachtingszaak uit 2012, wiens jeugddetentie eind
2015 afliep. Daardoor kreeg het initiatiefwetvoorstel om jongeren vanaf 16 jaar als volwassenen te
kunnen berechten genoeg tractie om te worden aangenomen, een zorgelijke ontwikkeling vanuit het
perspectief van de rechten van het kind. Ook in het overheidsbeleid speelde het tegengaan van
geweld tegen vrouwen een grote rol en wordt dit politiek breed gedragen. Premier Modi speelt
bijvoorbeeld een zichtbare rol binnen het Save the Girl Child initiatief, gericht op het tegengaan van
seksespecifieke abortus en infanticide.
Homoseksuele gedragingen staan nog altijd in het Wetboek van Strafrecht. De opvattingen over
gelijke rechten voor LHBT’s zijn in brede lagen van de bevolking negatief. In de praktijk geeft dit een
voedingsbodem voor problemen zoals maatschappelijke en economische uitsluiting, stigmatisering en
fysiek en geestelijk geweld waarbij deze groep het slachtoffer wordt. Positief is dat door het Indiase
Hooggerechtshof nu de discussie is gestart, dat behalve voor achtergestelde kasten er ook quota
gereserveerd moeten worden voor andere achtergestelde groeperingen in de maatschappij, waaronder
transseksuelen. Hoewel algemene acceptatie van LHBT’s nog ver weg is, speelt een aantal politici,

Mensenrechtenrapportage 2015
Nederlandse academici met uitgebreide kennis van het Nederlandse en daarmee van het Indonesische
strafrecht (gebaseerd op oude Nederlandse wetgeving).
In 2015 organiseerde de ambassade een reeks publieke debatten over mensenrechten in ASEAN in
samenwerking met de ASEAN Intergovernmental Commision on Human Rights (AICHR) en het
Indonesische ministerie van Buitenlandse Zaken. De discussies bij deze debatten droegen bij aan de
nationale discussie over religie, business and human rights, rechten van migranten, sexual and gender
based violence en het ASEAN mensenrechten instrumentarium. Daarnaast steunde de ambassade de
Asia Foundation die het initiatief nam om politie actiever te laten optreden tegen religieuze
intolerantie, werkte de ambassade samen met ICCT/AIDA om radicalisering tegen te gaan en
religieuze tolerantie te bevorderen door jongeren met slachtoffers van terrorisme te confronteren en
werkte de ambassade aan de versterking van de organisatorische capaciteit van nationale
mensenrechten NGOs i.s.m KonstraS. Daarnaast faciliteerde de ambassade een expertmissie van
universiteit Leiden naar Indonesië op terrein van strafrechthervorming en een studiebezoek van het
legal department TNI (krijgsmacht) aan Nederland op terrein van internationaal humanitair recht, ICC
en mensenrechten.
Japan
Japan executeerde in 2015 drie gevangenen. De publieke opinie is niet zonder meer voor afschaffing.
In 2015 vond voor het eerst een executie plaats als gevolg van een veroordeling door lekenrechters
(lekenrechtspraak werd in 2009 heringevoerd). Gevangenen worden niet ingelicht over de datum van
executie en familieleden worden pas na executie op de hoogte gesteld. Naast het verspreiden van EU
statements, benaderde de ambassade met een aantal EU landen Japanse parlementariërs om het EU
standpunt kenbaar te maken. Onder politici leeft het onderwerp weinig.
Het Japanse strafrechtsysteem staat bekend om een hoog percentage veroordelingen. Verdachten
kunnen maximaal 23 dagen worden vastgezet voordat er een formele aanklacht is. Waarnemers zien
hier een verband met het hoge percentage bekentenissen. Detentieomstandigheden zijn fysiek en
mentaal zwaar en medische zorg is niet altijd adequaat.
6767
Op het gebied van gelijke rechten van LHBT’s komt Japan in beweging. De deelgemeentes Shibuya en
Setagaya in Tokyo geven sinds 2015 partnerschapscertificaten uit zodat paren van gelijk geslacht
aanspraak kunnen maken op sociale voorzieningen. Hiervoor was veel aandacht in de media. In het
parlement buigt een LHBT-studiegroep zich over nieuwe anti-discriminatiewetgeving. Conservatieve
politici binnen deze groep zien homoseksualiteit als een psychische afwijking (de officiele term is
gender identity disorder).
In 2015 organiseerde de ambassade een workshop en diner met gastspreker Boris Dittrich en
verstevigde de relatie met de Japanse parlementariërs en ngo’s. Nederland was publiek zichtbaar op
de Tokyo Rainbow Pride en sponsorde een LHBT-fototentoonstelling in Shibuya.
Voor vrouwen zijn traditionele waarden, promotiesystemen binnen organisaties, discriminatie op de
werkvloer, een werkcultuur van lange uren en schaarse kinderopvang obstakels om carrière te maken.
De Japanse regering zet in op het bevorderen van gelijke kansen van vrouwen op de arbeidsmarkt,
hoewel het de ambities onlangs naar beneden bijstelde. De ambassade organiseerde in 2015 een
HagueTalks waarbij studenten voor de camera hun visie op gendergelijkheid gaven. Het Japanse
ministerie van Buitenlandse Zaken, Japanse bedrijven en ngo’s waren hierbij betrokken en aanwezig.
De ambassade faciliteerde tevens een paneldiscussie over de positie van vrouwen in de Japanse
maatschappij en het bedrijfsleven met Unilever CEO Paul Polman en kopstukken uit het Japanse
bedrijfsleven. Door deze activiteiten profileerde Nederland zich als een partner ter bevordering van
gelijke rechten en kansen voor vrouwen.
Noord-Korea
In het jaar volgend op de publicatie van het rapport van de Commission of Inquiry, blijft de
mensenrechtensituatie in Noord-Korea zeer slecht. Noord-Korea lijkt zich echter wel iets aan te
trekken van de buitenlandse kritiek en negatieve aandacht die het rapport teweeg heeft gebracht.
Onbevestigde berichten spreken van nieuwe, door het centrale partij-apparaat uitgevaardigde regels
ter voorkoming van geweld. De statistieken voor 2015 laten ook een marginale daling van het aantal
extreem gewelddadige schendingen zien. Het is echter nog te vroeg te spreken van een trend. Het
aantal mensenrechtenschendingen blijft hoog. Ondanks licht verbeterde oogsten, is het aantal

Mensenrechtenrapportage 2015
en ver ontwikkelde internetvrijheid. Veel voormalig politiek gevangenen waren kandidaat voor de NLD
(Aung San Suu Kyi’s oppositiepartij) en zijn nu verkozen in het Parlement. Met de verkiezingen is de
vertegenwoordiging van vrouwen tevens aanzienlijk verbeterd. Minderheidsgroepen, waaronder de
LHBT-gemeenschap, krijgen groeiende ruimte voor hun agenda.
Toch blijven er grote uitdagingen bestaan. De Rohingya (ca. 1 miljoen stateloze Moslims) worden
onverminderd gemarginaliseerd. Dit conflict is verder gecompliceerd door groeiend anti-moslim
sentiment in Myanmar. De vrijheid van religie en geloof wordt bedreigd, onder meer door vier ‘Race
and Religion Laws’ die het bijvoorbeeld moeilijker maken om van religie te veranderen. Tevens zijn
meerdere etnische minderheidsgroepen nog steeds in gewapend conflict met het Myanmar leger. Dit
gaat gepaard met mensenrechtenschendingen (burgerslachtoffers, arbitraire detentie, marteling). Ook
zijn er nog steeds politieke gevangenen in het land, waaronder een aantal studentprotesteerders -
inclusief de voor de Mensenrechtentulp genomineerde Phyo Phyo Aung – die protesteerden voor beter
onderwijs in Myanmar.
De ambassade in Yangon steunt verschillende projecten onder andere gericht op
mensenrechtenverdedigers, gendergelijkheid, gelijke rechten van LHBT’s, vrijheid van meningsuiting
en internetvrijheid, en rechtstoegang voor vrouwen uit minderheidsgroepen. Daarnaast krijgt
mensenrechten en bedrijfsleven bijzondere aandacht, bijvoorbeeld door de Nederlandse bijdrage aan
het Myanmar Centre for Responsible Business. In EU-verband is Nederland een van de landen die een
voortrekkersrol speelt bij het bepalen van het standpunt ten opzichte van de landenresoluties over
Birma/Myanmar in de Derde Commissie van de Algemene Vergadering van de Verenigde Naties en van
de Mensenrechtenraad. In 2015 stonden hierin de positie en rechten van de Rohingya en andere
minderheden, de situatie van politiek gevangenen en de toegang voor de OHCHR centraal.
Pakistan
Het jaar 2015 werd getekend door de aanslag op de Army Public School (APS) in Peshawar op 16
december 2014 (waarbij meer dan 140 doden vielen), en door de daadkrachtige, vooral militaire
stappen die Pakistan daarna nam in het kader van het National Action Plan (NAP) tegen terrorisme.
6969
Sommige van deze stappen hebben de ruimte voor mensenrechten verder onder druk gezet en
democratische vrijheden ingeperkt. Het opheffen van het moratorium op de doodstraf, de uitbreiding
van het mandaat van militaire rechtbanken, nieuwe cybercrime wetgeving, registratievereisten voor
(I)ngo’s en de straffeloosheid van misdaden tegen mensenrechtenverdedigers moeten allemaal in dit
licht worden gezien.
Ondanks de geschetste zorgelijke ontwikkelingen, was 2015 ook het jaar waarin het federale
parlement een resolutie aannam waarin de uitspraken van de oprichter van Pakistan, Jinnah, over de
positie van minderheden, werd aangenomen als de roadmap voor de toekomst. De regering lijkt in
woord én daad het tij te willen keren voor de onverminderd moeilijke positie van (religieuze)
minderheden, hoewel de hervorming van de strenge blasfemiewetgeving nog een stap te ver lijkt. Ook
hernieuwde aandacht voor het aanpakken van hatespeech en de curricula van scholen zijn positieve
ontwikkelingen.
In 2015 organiseerde (en ondersteunde) de ambassade projecten op het gebied van vrouwenrechten,
kindhuwelijken, vrijheid van meningsuiting, vrijheid van godsdienst en levensovertuiging, en
arbeidsrechten in de textielsector. De ambassade nam deel aan bijeenkomsten georganiseerd door
(centraal gefinancierde en lokale) partnerorganisaties rondom mensenrechtenonderwerpen. Daarnaast
heeft de ambassade doorlopend contact met mensenrechtenverdedigers op alle thema’s, inclusief
LHBT-activisten en journalisten en nieuwe relevante stakeholders zoals de in 2015 opgerichte National
Commission on Human Rights en de zojuist geïnstalleerde Minister of State for Human Rights. Een
belangrijk instrument is ook APS+, dat duidelijk heeft geleid tot meer ruimte en aandacht vooral voor
arbeidsrechten – hoewel de implementatie nog achterloopt.
Mensenrechtenambassadeur
Van 9 tot 13 februari 2015 bezocht de mensenrechtenambassadeur Pakistan. Tijdens dit bezoek
vonden open gesprekken plaats met onder andere vertegenwoordigers van de overheid,
mensenrechtenorganisaties, journalisten en zakenmensen. Er werd onder meer gesproken over de
huidige veiligheidssituatie in Pakistan, vrijheid van religie en daarmede de blasfemie wetgeving, de
doodstraf en de positie van vrouwen. De hervormingen die op dit moment worden doorgevoerd –

Mensenrechtenrapportage 2015
heropvoedingssessie, 37 personen zijn beschuldigd van het zeer ruim geïnterpreteerd misdrijf
majesteitsschennis, 28 personen zijn beschuldigd van opruiing. Burgers worden stelselmatig berecht
door militaire rechtbanken op grond van veiligheid gerelateerde aanklachten. In een van de
majesteitsschenniszaken werd door een militaire rechtbank voor zes beperkte vergrijpen een
gevangenisstraf van zestig jaar opgelegd. Twee van majesteitsschennis verdachte personen zijn onder
mysterieuze omstandigheden in militaire gevangenschap gestorven.
Thailand werd in 2015 opgeschrikt door een grote mensensmokkelzaak waarbij Rohingya
vluchtelingen uit Myanmar en Bangladesh onder gruwelijke omstandigheden via Thailand naar Maleisië
vervoerd werden met medewerking van criminele bendes, lokale autoriteiten en lokale
gemeenschappen. Thailand, dat het Vluchtelingenverdrag van 1951 en het Protocol van 1967 niet
heeft geratificeerd, startte onder grote internationale druk een onderzoek en probeerde de smokkel
een halt toe te roepen. Het regime was zeer afhoudend bij het bieden van hulp aan de op zee in nood
verkerende bootjes met vluchtelingen. De Thaise overheid stuurde 109 etnische Oeigoeren naar China
terug ondanks het refoulementverbod.
In nauw overleg met EU partners voert de ambassade bilaterale gesprekken met de Thaise
autoriteiten, vinden demarches en publieke statements plaats over de mensenrechtensituatie en wordt
steun verleend aan Thaise mensenrechtenverdedigers, media en ngo’s. De ambassade woonde
rechtszaken van individuele mensenrechtenverdedigers bij. Voorts heeft de ambassade, samen met
internationale partners, enkele bijeenkomsten georganiseerd over de vrijheid van meningsuiting,
mensenrechtenverdedigers, LGBTI-rechten en het Universal Periodic Review.
Vietnam
Hoewel Vietnam verdere economische integratie laat zien (ASEAN Economic Community m.i.v. 1
januari 2016 en conclusies TPP-verdrag met de VS en FTA-verdrag met de EU) blijft het achter wat
betreft de implementatie van mensenrechten. Eind 2015 werd belangrijke wetgeving aangenomen,
waaronder de nieuwe Strafwet en het Burgerlijk Wetboek. Hoewel geen baanbrekende documenten,
leest men op onderdelen vooruitgang, bijvoorbeeld in de vorm van minder doodstrafdelicten en de
7171
erkenning van transgenders na een geslacht veranderende operatie. Zorgelijk blijft echter de vaagheid
van wetsbepalingen en daarmee in de praktijk de willekeurige uitvoer. Vreedzame activisten die zich
inzetten voor meer politieke rechten of actief zijn op gevoelige onderwerpen (Chinabeleid, corruptie)
belanden regelmatig achter de tralies. Mensenrechtenadvocaten staan sterk onder druk en lopen het
risico op ondervraging, huisarrest, intimidatie of zelfs detentie. De bekende blogger Anh Ba Sam
wacht al anderhalf jaar in de gevangenis op zijn proces. Vietnam heeft onlangs een positief signaal
gegeven met de ratificering van de UN Convention Against Torture, maar op lokaal niveau worden
gevallen van marteling regelmatig gerapporteerd. De mensenrechtenverdediger Le Quoc Quan, onder
andere actief op vrijheid van religie, en wiens zaak de mensenrechtenambassadeur nog bepleit heeft
bij zijn bezoek eind 2014, is in juni vorig jaar vrijgelaten.
Nederland biedt Vietnamese wethandhavers een trainingsprogramma over de implementatie van de
conventie. In 2015 organiseerde de ambassade een aantal publieksdiplomatieke activiteiten
gerelateerd aan LGBT en de internationale dag voor de mensenrechten. Daarnaast werden workshops
georganiseerd om vormen van intimidatie, lastig vallen en geweld tegen meisjes en vrouwen en meer
in het algemeen SRGR en gendergelijkheid bespreekbaar te maken. De workshops werden gehouden
met o.m. ngo’s, een voetbalteam en universiteiten.
Vietnam blijft zich internationaal afficheren als een betrokken land dat de naleving van mensenrechten
serieus neemt. Toch ontstaat in toenemende mate een discrepantie tussen het positieve beeld dat
internationaal wordt gepresenteerd en de aanhoudend harde aanpak binnen de landsgrenzen. Een
recent voorbeeld hiervan was Vietnams open opstelling tijdens de EU Mensenrechtendialoog en het
oppakken van een bekende activist op diezelfde dag. De EU delegatie en HV Mogherini spraken zich
publiekelijk uit over deze zaak.

Mensenrechtenrapportage 2015
In 2015 organiseerde Postennet Canada enkele kleinschalige activiteiten, onder andere op het gebied
van LHBTI rechten en vrouwenrechten.
Chili
De mensenrechtensituatie in Chili stemt tot optimisme. De Chileense regering heeft de afgelopen jaren
stappen gezet richting verdere verbetering. Zo is op 22 oktober jl. het geregistreerd partnerschap van
koppels van hetzelfde geslacht gerealiseerd, heeft president Bachelet te kennen gegeven abortus
onder bepaalde omstandigheden te willen decriminaliseren en heeft de regering een wetsvoorstel
ingediend ter aanscherping van de amnestiewetgeving uit de nadagen van de dictatuur. Uitdagingen
zijn er ook: implementatie van wet- en regelgeving, zoals het discriminatieverbod, loopt in sommige
gevallen moeizaam. Ook marginalisatie van inheemse volkeren (bijvoorbeeld de Mapuche) blijft een
hardnekkig probleem.
De ambassade gaf steun aan een nationale campagne gericht op LHBTI rechten en droeg bij aan een
project gericht op versterking van politieke participatie van vrouwen in Chili.
Colombia
Hoewel de overheid van Colombia een progressief mensenrechtenbeleid kent en op diverse dossiers
gelijkgezind is (onder andere LHBT), worden de mensenrechten in Colombia in de praktijk nog steeds
op grote schaal geschonden, met name door partijen die betrokken zijn bij het gewapend conflict
(FARC, ELN, restanten van paramilitaire groeperingen en criminele bendes, maar soms ook leger en
politie). De Colombiaanse autoriteiten kunnen het monopolie op geweld niet in alle delen van het land
uitoefenen. Ondanks het feit dat de Colombiaanse regering een omvangrijk beschermingsprogramma
heeft opgezet voor personen die bedreigd worden, is dit programma niet in alle gevallen toereikend en
is de Colombiaanse overheid niet altijd in staat om burgers te beschermen tegen
mensenrechtenschendingen.
De onderhandelingen met de FARC, en binnenkort ook met de ELN, bieden uitzicht op een
7373
vredesakkoord. Een dergelijk akkoord kan een positieve invloed hebben op de mensenrechtensituatie.
Indien het tot een definitief vredesakkoord komt, zullen zowel de FARC als het Colombiaanse leger en
de politie op basis van daarin vastgelegde afspraken voor transitionele justitie, verantwoording
moeten afleggen over mensenrechtenschendingen die zij de afgelopen decennia hebben begaan.
De ambassade ondersteunt sinds 2014 een project van de Comisión Colombiana de Juristas (CCJ)
gericht op monitoring en beleidsbeïnvloeding van de wetgeving die in het kader van het huidige
vredesproces met de FARC tot stand wordt gebracht. Tevens heeft de ambassade in Bogota op
verzoek van de Colombiaanse Hoge Commissaris voor de Mensenrechten bijgedragen aan de
totstandkoming van het Nationaal Actieplan Bedrijfsleven en Mensenrechten. Verder steunde de
ambassade het Institute for Human Rights and Business voor de uitvoering van een sector-wide
impact assessment om de effecten op mensenrechten van de mijnbouw beter in kaart te brengen.
Cuba
Sinds de diplomatieke toenadering tussen Cuba en de VS worden in Cuba voorzichtige stappen gezet
richting economische en in mindere mate politieke hervormingen. Juist in deze transitiefase moeten
mensenrechten niet uit het zicht verdwijnen. Cuba scoort weliswaar relatief goed op de ESoCul-
rechten maar de situatie blijft zorgelijk wat de burgerlijke en politieke rechten aangaat, vooral vrijheid
van meningsuiting, vergadering en organisatie, en vrije toegang tot media en internet. Daarnaast is er
geen sprake van onafhankelijke rechtspraak. De Cubaanse overheid blijft open verzet tegen partij en
regering (dissidentie) tegengaan, veelal door arbitraire detentie van (zeer) korte duur. Wel zijn er
voorzichtig positieve ontwikkelingen: vrijlating van tientallen politieke gevangen (nog 30-40 zitten
vast), toestemming aan het ICRC om gevangenen te bezoeken, langzaam groeiende tolerantie voor
vrijheid van meningsuiting – met name in religieuze hoek, universitaire kringen en de creatieve
sector. Ook maakt Cuba ernst met een verruiming van toegang tot internet door de opening van WiFi-
spots. Cuba is op het gebied van de gelijke rechten van LHBTI’s bovendien een voorvechter in de
regio.

Mensenrechtenrapportage 2015
als gevolg van bendes en georganiseerde misdaad evenals huiselijk geweld en feminicide zorgden
ervoor dat Guatemala in 2015 wederom in de top vijf van meest gewelddadige landen ter wereld
stond. De in oktober 2015 verkozen president Jimmy Morales heeft corruptiebestrijding tot zijn
prioriteit gemaakt. Het zal moeten blijken of hij zich met evenveel overtuiging zal inzetten voor het
tegengaan van straffeloosheid, geweld tegen mensenrechtenverdedigers en bescherming van
(inheemse) landrechten.
Mensenrechtenambassadeur
Van 8 tot 14 april 2015 bracht de mensenrechtenambassadeur een bezoek aan Guatemala. Hij voerde
gesprekken met de overheid, het openbaar ministerie, het hooggerechtshof, de justitiesector en het
maatschappelijk middenveld. In deze gesprekken kwam onder meer de positie van rechters,
journalisten, vrouwenrechten, mensenrechtenverdedigers, gelijke rechten voor LHBT’s en inheemse
bevolking ter sprake.
Een terugkerend thema tijdens alle gesprekken was de straffeloosheid en de discussie over het al dan
niet verlengen van het mandaat van CICIG, een VN-organisatie voor het tegengaan van
straffeloosheid in Guatemala. Het mandaat van CICIG is inmiddels verlengd. Daarnaast kwam sociaal
protest als gevolg van grote projecten in gebieden van de inheemse bevolking, de criminalisering van
mensenrechtenverdedigers en de onveiligheid en geweld in veel gesprekken terug als zorg.
Speciale aandacht ging uit naar de schending van mensenrechten richting vrouwen: geweld tegen
vrouwen en vrouwelijke mensenrechtenverdedigers.
De mensenrechtenambassadeur werd goed ontvangen en het bezoek vond in alle openheid plaats. De
overheid schroomde niet om gevoelige onderwerpen als de ‘genocide-zaak’, straffeloosheid, sociale
onrust en licenties voor grote energieprojecten zelf op te brengen. Nederlandse betrokkenheid werd
door alle gesprekspartners zeer gewaardeerd en men ziet graag een voortzetting van Nederlandse
betrokkenheid op het gebied van mensenrechten, veiligheid en rechtsstaat.
De dialoog tussen vertegenwoordigers van de overheid, de private sector en het maatschappelijk
middenveld verloopt in veel gevallen stroef. Er is echter bereidheid bij overheid en private sector om
te spreken over mensenrechten en bedrijfsleven en om op dat thema met Nederland samen te
7575
werken.
Ook bezocht de mensenrechtenambassadeur een aantal projecten in het veld. Hij bracht een bezoek
aan een begraafplaats en een laboratorium van een stichting op het terrein van Forensische
Antropologie, die een belangrijke rol speelt op het gebied van transitionele justitie. Ook bezocht hij
een basisschool in het kader van geweldpreventie van jongeren. Aansluitend vond een gesprek plats
met de burgemeester, de lokale openbaar aanklager, de politie en twee vertegenwoordigers van de
presidentiële mensenrechtencommissie.
Tijdens een evenement met de private sector riep de mensenrechtenambassadeur zowel de
Guatemalteekse overheid als het bedrijfsleven op om beleid te ontwikkelen om
mensenrechtenschendingen door het bedrijfsleven te voorkomen.
Honduras
Evenals El Salvador kent Honduras moordcijfers die hoger zijn dan in sommige oorlogsgebieden.
Mensenrechtenschendingen in het land vinden plaats in een context van een bijna gehele
straffeloosheid. De harde aanpak van geweld door de overheid leidde tot militarisering van de
openbare veiligheid met als gevolg veelvuldige schendingen van de mensenrechten.
In mei 2015 werd in de MRR in Genève het UPR-verslag van Honduras vastgesteld. De Nederlandse
aanbevelingen over bescherming van mensenrechtenverdedigers en journalisten en actie op het
gebied van bedrijven en mensenrechten werden door Honduras overgenomen.
Nicaragua
In Nicaragua nam de druk op maatschappelijke organisaties sterk toe. De regering trekt in aanloop
naar verkiezingen in 2016 de macht naar zich toe, onpartijdigheid van politie en leger lijkt niet meer
gegarandeerd en bedreigingen jegens ngo’s nemen toe. De vrijheid van meningsuiting staat onder
druk, evenals persvrijheid. De voorbereiding van de aanleg van het interoceanische kanaal brengt
extra spanningen (gedwongen landonteigening en milieuschade) mee.

Mensenrechtenrapportage 2015
Mexico
In Mexico heeft de huidige federale regering verschillende initiatieven ontplooid om straffeloosheid aan
te pakken. Toch vertoont de rechtstaat nog grote gebreken, waardoor de georganiseerde misdaad zich
vaak ongestraft schuldig kan maken aan ernstige delicten. In een VN-rapport begin 2015 werd
marteling in Mexico ‘endemisch’ genoemd. Het merendeel van de mensenrechtenschendingen
geschiedt in het kader van gewelddadige conflicten tussen drugskartels onderling en tussen (lokale)
overheid en georganiseerde misdaad. Wel is Mexico in de VN-mensenrechtengremia een belangrijke
partner van de EU in de strijd tegen verdere erosie van het internationale mensenrechtenacquis. Met
de EU voert Mexico een High Level mensenrechtendialoog waarbij maatschappelijke organisaties
intensief worden betrokken.
Vanuit het mensenrechtenfonds heeft de ambassade verschillende activiteiten ondersteund onder
andere op het gebied van de strijd tegen feminicide, verdwijningen, de rechten van LHBT’s en
seksuele en reproductieve rechten. Daarnaast heeft de ambassade samen met andere EU-lidstaten
door middel van aanwezigheid en gesprekken de zichtbaarheid van Mexicaanse ngo’s verhoogd.
Suriname
Op mensenrechtengebied heeft Suriname in maart 2015 een belangrijke stap voorwaarts gemaakt
met de afschaffing van de doodstraf (met de wijziging van het Wetboek van Strafrecht). De
prioriteiten in het mensenrechtenbeleid ten aanzien van Suriname zijn huiselijk geweld tegen vrouwen
en kinderen, mensenhandel, corruptie, gelijke rechten LHBT, uitsluiting van minderheden en
detentieomstandigheden. Zowel Nederland als de EU blijft aandacht vragen voor de wijziging van de
amnestiewet (2012) en de opschorting van het decembermoordenproces, zoals tijdens de politieke
dialoog van de EU met Suriname in maart 2015, waarin Suriname ook is verzocht om de UPR
aanbeveling over spoedige berechting en vervolging inzake zowel de Decembermoorden (1982), als
het bloedbad in Moiwana (1986) op te volgen. Dit zal ook worden opgebracht in UPR Suriname in
2016.
7777
Met steun van de Nederlandse ambassade heeft in Paramaribo een regionale LHBT conferentie (19-21
juni 2015) plaatsgevonden met LHBT-organisaties uit Suriname, Frans Guyana, Guyana, de regionale
LHBTI-organisatie Cariflags en het COC. Dit heeft geresulteerd in afspraken met de politie over
behandeling van transgenders in de gevangenis en een regionaal actieplan. Met Nederlandse
financiering is de ‘Ook Zij’ campagne ten behoeve van het bevorderen politieke deelname van
vrouwen en vrouwelijk leiderschap afgerond. Dit heeft na de verkiezingen van 25 mei geresulteerd in
14 vrouwen (op totaal van 51) in de Nationale Assemblee; meer dan een verdubbeling.
Guyana
Doodstraf, seksuele oriëntatie, lijfstraffen (in het bijzonder van kinderen) en de rechten van de
inheemse bevolking (met name door goudwinning) en detentieomstandigheden zijn de grootste
punten van zorg in de mensenrechtensituatie in Guyana. De in mei 2015 aangetreden regeringscoalitie
heeft nog geen vooruitgang geboekt in een verbetering van de mensenrechtensituatie.
Nederland heeft tijdens de UPR van Guyana in 2015 de aanbeveling gedaan lijfstraffen van kinderen
(in publieke en privé sfeer) uit te bannen en consensuele seksuele relaties tussen personen van
hetzelfde geslacht te decriminaliseren. Bovengenoemde LHBT conferentie sloot aan bij deze
aanbevelingen.
Trinidad & Tobago
Gelijke rechten voor LHBT’s en de doodstraf vormen de belangrijkste aandachtspunten op MR gebied
in Trinidad & Tobago en de Oost Caribische regio. Een ander punt van aandacht is de slechte
behandeling van verdachten en gedetineerden door de politie. In 2015 hebben op deze terreinen geen
majeure veranderingen plaatsgevonden.

Mensenrechtenrapportage 2015
3.5 Europa en Centraal-Azië
3.5.1. Regio-overzicht
In 2015 leidde de grote stroom vluchtelingen tot zorgen over de rechten van migranten en
asielzoekers, in landen zowel binnen als buiten de EU. Daarnaast stond in een aantal landen in Europa
en Centraal-Azië het maatschappelijk middenveld verder onder druk. De implementatie van ‘foreign
agent’ wetgeving maakt steun aan ngo’s in sommige landen zeer moeilijk. Het bestrijden van
discriminatie op grond van onder meer geslacht, ras, seksuele oriëntatie en genderidentiteit blijft
noodzakelijk.
Nederland vraagt in deze regio zowel bilateraal aandacht voor schendingen van mensenrechten,
alsook via de Raad van Europa, de Europese Unie en de OVSE. Ook spreekt Nederland zich in VN-
verband uit tegen mensenrechtenschendingen in landen die partij zijn van VN
mensenrechtenverdragen.
Potentiële kandidaat-lidstaten en kandidaat-lidstaten van de EU
Albanië
De regering in Albanië toont bewustzijn over de noodzaak van het beschermen van mensenrechten,
met oog op toetreding tot de EU, iets waar de Nederlandse ambassade ook nadruk op legt. Er worden
stappen gezet op het gebied van rechten van kinderen en LHBT’s, en aanpak van discriminatie van
vrouwen. De autoriteiten spanden zich in tegen huiselijk geweld: slachtoffers worden beter beschermd
en daders vaker vervolgd. De regering toont ook enige toewijding op het gebied van gelijke rechten
voor LHBT’s; zo werd de opening van een door USAID gefinancierde opvanglocatie op hoogambtelijk
niveau bijgewoond. Ondanks deze positieve stappen blijven nog vele fundamentele problemen bestaan
op het gebied van discriminatie. Daarnaast schiet de overheid te kort bij het tegengaan van foltering
7979
en mishandeling, en het bevorderen van vrijheid van meningsuiting. In Albanië komt ook nog steeds
veel discriminatie voor van Roma en Egyptische minderheden; deze groepen ondervinden nadelige
behandeling bij het vinden van een woning en een baan.
De ambassade steunde een initiatief van het Albanian Centre for Trauma and Torture om
haatmisdrijven te bestrijden. Ook steunt de ambassade een mensenrechtentrainingsprogramma voor
de politie, waar agenten leren om te gaan met haatmisdrijven, diversiteit/LHBT, huiselijk geweld en
mensenhandel.
Bosnië-Herzegovina
De grootste uitdagingen op het gebied van mensenrechten in Bosnië-Herzegovina (BiH) liggen op het
gebied van persvrijheid, discriminatie en het functioneren van de rechtsstaat. Er is sprake van
intimidatie en bedreigingen van journalisten. Het medialandschap is gepolariseerd en verdeeld langs
politieke en etnische lijnen. De Republiek Srpska nam in 2015 bovendien een wet aan die zowel de
vrijheid van meningsuiting op online platforms als de vrijheid van vereniging en vergadering zou
kunnen beperken. De Nederlandse ambassade zet zich daarom samen met gelijkgezinde landen en
internationale organisaties in voor initiatieven die het medialandschap kunnen verbeteren. Als
potentiële kandidaat-lidstaat zou BiH eraan moeten werken de anti-discriminatiewetgeving in lijn te
brengen met fundamentele EU-normen. Op dit moment is dat nog niet in orde. De uitspraken van het
EHRM in de zaken Sejdic-Finci en Zvornik zijn nog niet geïmplementeerd. Naleving van deze
uitspraken vormt een voorwaarde voor toetreding tot de EU.
Nederland zet zich in EU-verband in voor een strikte opvolging van de toelatingseisen op het gebied
van fundamentele rechten. Ondanks de zwakke rechtsstaat bestaat er in BiH een sterk besef van de
noodzaak om te hervormen, ten behoeve van het verbeteren van het investeringsklimaat. Inhakend
op dit besef droeg de ambassade bij door middel van technische assistentie om het
onderhandelingsproces voor nieuwe arbeidswetgeving goed te laten verlopen.

Mensenrechtenrapportage 2015
Kosovo
Het Kosovaarse parlement heeft dit jaar verschillende wetsvoorstellen aangenomen die – in lijn met
aanbevelingen van de Venige Commission (Raad van Europa) en de EU-richtsnoeren – een directe
impact hebben op de verbetering van mensenrechten. De belangrijkste waren de amendementen voor
de antidiscriminatiewet, de wet voor gendergelijkheid, vrijheid van religie, bescherming en promotie
van rechten van minderheidsgemeenschappen en de wet over de Ombudsman. Hoewel LHBT-
acceptatie nog steeds een punt van zorg is, heeft de gemeenschap zich dit jaar vaker en sterker
publiekelijk uit kunnen spreken, met steun van de lokale overheid en de internationale gemeenschap.
Algemene rechtstoegang is verbeterd dit jaar. De backlog in rechtszaken is in 2015 eindelijk
verminderd. Op de terreinen van mediavrijheid en vrijheid van meningsuiting dient nog veel te
gebeuren. Journalisten worden nog steeds bedreigd wanneer zij rapporteren over gevoelige zaken die
(mogelijk) het publiek belang beschadigen. Online hate speech blijft zorgelijk. Vooral de LHBT-
gemeenschap ondervindt hier last van.
Het door de ambassade gefinancierde project ‘Equal Justice for All’ heeft een belangrijke bijdrage
geleverd aan het verbeteren van de rechtstoegang voor inwoners van gemeenten die geen toegang
hebben tot reguliere rechterlijke hulp. De ambassade zet zich ook actief in voor LHBT rechten,
ondermeer als lid van de landelijke adviesgroep voor LHBT acceptatie.
In 2015 bracht SG Buitenlandse Zaken, Renée Jones-Bos, een bezoek aan Kosovo in het kader van
het Nederlandse EU voorzitterschap en bracht tijdens haar bezoek mensenrechten ter sprake. De
oprichting van de Kosovo rechtbank voor misdaden begaan tijdens de Kosovo-oorlog vormde een
algemeen aandachtspunt. De secretaris-generaal liet zich publiekelijk uit dat Kosovo zich moet blijven
toeleggen op rechtsstaatontwikkeling.
Turkije
De mensenrechtensituatie in Turkije is verslechterd in 2015. Er is sprake van achteruitgang in de
onafhankelijkheid van de rechterlijke macht. De met moeite (en EU-steun) opgebouwde checks-and-
8181
balances staan onder druk. Druk van de regering heeft geresulteerd in verwijdering van vermeende
“Gülenisten” onder de bestuursleden van Hoge Raad voor Rechters en Officieren van Justitie en
vervanging door regeringsgezinde leden. Ook de vrijheid van meningsuiting werd ingeperkt; legitieme
kritiek op de regering wordt gesmoord met behulp van wetgeving die het beledigen van de president
of het organiseren van staatsondermijnende activiteiten strafbaar stelt. Mediavrijheid wordt steeds
verder beknot, zowel de klassieke media als sociale media. Geweld tegen vrouwen komt nog
veelvuldig voor. Minderheden (Joden, Armeniërs, Alevi, Grieken, Koerden en Roma) kampen met
discriminatie. Veel burgers lijden onder het sinds juni 2015 opgelaaide geweld tussen PKK en regering.
Rapporten van onder andere het State Department, Amnesty International, Freedom House en Human
Rights Watch laten een negatieve trend zien, een trend die wordt bevestigd in de laatste
voortgangsrapportage van de Europese Commissie.
De Nederlandse ambassade en het Consulaat-Generaal financieren verscheidene
mensenrechtenprojecten. Daarnaast worden rechtszaken tegen mensenrechtenverdedigers
bijgewoond, contacten met mensenrechtenactivisten onderhouden, activiteiten georganiseerd rond
IDAHOT en Human Rights Day en wordt deelgenomen aan maandelijkse mensenrechten
bijeenkomsten met diplomaten van like-minded ambassades. In gesprekken met Turkse autoriteiten
worden mensenrechten ook opgebracht, op alle niveaus.
Landen van het Oostelijk Partnerschap, Rusland en Centraal-Azië
Armenië
In Armenië stond het jaar 2015 in het teken van de aanpassing van de Armeense Grondwet en het
referendum daarover. De aangepaste Grondwet zet het huidige presidentieel stelsel om naar een
parlementair stelsel. De Venetië-commissie sprak zich positief uit over de gemaakte aanpassingen.
Ngo’s zijn echter bezorgd over de bestendiging van de macht van de president ook na afloop van zijn
huidige, laatste termijn en de invoering van het begrip ‘staatsveiligheid’ als nieuwe reden om
vrijheden in te perken. Bovendien is er volgens ngo’s met de uitkomst van het referendum
gesjoemeld. Ambassades van EU-landen vaardigden een verklaring uit met hun zorgen over het

Mensenrechtenrapportage 2015
discriminatiewet die minderheden beschermt. Toch schiet de daadwerkelijke toepassing van deze wet
nog te kort. Discriminatie van religieuze, etnische en seksuele minderheden blijft daarom een
aandachtspunt.
De ambassade steunt onder meer een lokale LHBT-organisatie bij het naar buiten brengen (via
website en TV) van realistische informatie en real life stories van LHBT’s, om zo een publiek debat te
stimuleren op basis van respect en rechten. Via een consortium van een drietal samenwerkende ngo’s
steunt de ambassade de bevordering van rechten van etnische en religieuze minderheden via
verschillende perspectieven: datacollectie en rapportages, juridische bijstand, voorlichting op
middelbare scholen, en lobby via sociale media. Om straffeloosheid van daders van huiselijk geweld te
bestrijden, financierde de ambassade het maken en uitbrengen van een film over 24 vrouwen die in
2015 in Georgië door hun (ex-) echtgenoten/ partners zijn omgebracht.
Moldavië
In 2015 is de mensenrechtensituatie in Moldavië licht verbeterd. De Antidiscriminatie Raad van de
overheid, die in 2014 werd opgericht, begon te functioneren als toezichthouder op de uitvoering van
wetgeving en beleid tegen discriminatie. Als gevolg van de budgettaire beperkingen waarmee het land
wordt geconfronteerd, ontbrak het de Antidiscriminatie Raad echter aan middelen om zijn werk goed
te doen. Daarom heeft de ambassade de Antidiscriminatie Raad ondersteund en de samenwerking
bevorderd tussen de Raad en ngo’s. Ondanks de algemene verbetering van de mensenrechtensituatie
in Moldavië, blijven zorgen bestaan. Er is gebrekkige sociale acceptatie van LHBT’s en Roma kampen
met maatschappelijke marginalisering. Er bestaan ook zorgen over de rechten van mensen in
gevangenissen. In Moldavië is een gebrek aan onafhankelijke media, omdat een groot deel van de
media in bezit is van partijen die politieke en economische belangen hebben.
De ambassade steunt verschillende projecten op het gebied van anti-discriminatie. Daarnaast heeft de
ambassade zich in 2015 ingezet voor verbetering van de vrijheid van meningsuiting. De ambassade
ondersteunt onderzoeksjournalisten om hun bevindingen te publiceren via onafhankelijke media
8383
platforms en helpt lokale kranten online te publiceren om minder afhankelijk te worden van hun
traditionele financiers. Om ook de situatie in de separate regio Transnistrië te blijven monitoren, bleef
de ambassade in contact met mensenrechtenactivisten en –verdedigers uit Transnistrië en steunde
projecten gericht op de verbetering van de situatie van vrouwen en kinderen in deze regio.
Oekraïne
Evenals in 2014 hingen in 2015 de meest grove schendingen van mensenrechten in Oekraïne samen
met het conflict in het oosten van Oekraïne en de illegale annexatie van de Krim door de Russische
Federatie. Ondanks de herhaalde toezegging voor een wapenstilstand, vinden er nog steeds
beschietingen plaats en eiste het conflict volgens de VN inmiddels meer dan 9.000 doden. De
humanitaire situatie in het separatistengebied en rond de contactlijn is zorgelijk, het gebied is moeilijk
toegankelijk voor hulpgoederen zoals medicijnen en voedsel. In separatistengebied worden mensen
zonder proces in detentie gehouden onder erbarmelijke omstandigheden en wordt er systematisch
gemarteld en gemoord. Belangrijk onderdeel van de mensenrechtenschending is ook de beperking van
de vrijheid van beweging door de checkpoints aan beide zijden van de contactlijn met het
separatistengebied in het oosten van Oekraïne en de ‘grens’ tussen de illegaal geannexeerde Krim en
Oekraïne.
Buiten de conflictgebieden stabiliseerde de situatie in Oekraïne in 2015. Na de Maidanrevolutie “van
waardigheid” (eind 2013/begin 2014) zijn onder leiding van president Porosjenko en premier
Jatsjenjoek belangrijke stappen gezet, maar er is nog altijd vooruitgang nodig op het gebied van
corruptiebestrijding, rechtshandhaving en hervormingen, vooral wat betreft implementatie van de
hervormingswetten. In nauwe samenwerking met de RvE, EU en andere internationale organisaties,
stelde de regering een nationale mensenrechtenstrategie op en nam ze een mensenrechtenactieplan
aan, gebaseerd op internationale mensenrechtenverdragen. In de arbeidswet werd een clausule
opgenomen over gelijke rechten op arbeid voor LHBT’s. Lokale verkiezingen in oktober 2015 zijn
volgens ODIHR vrij en eerlijk verlopen. De openheid van de maatschappelijke discussie hield, mede
dankzij uit de Maidan voortgekomen ngo’s, stand.

Mensenrechtenrapportage 2015
mensenrechtensituatie werkelijk verbeteren. Intimiderende acties tegen onafhankelijke journalisten
zijn weliswaar in aantal afgenomen, maar vinden nog altijd regelmatig plaats. Wit-Rusland blijft het
enige land in Europa waar de doodstraf nog geldt. In 2015 is de doodstraf twee keer opgelegd en een
keer uitgevoerd.
En marge van de High Level Implementation Meeting van de OVSE heeft de ambassade een
bijeenkomst georganiseerd met mensenrechtenactivisten en de mensenrechtenambassadeur, die
tevens is geïnterviewd door een onafhankelijk radiostation voor Wit-Rusland.
De ambassade in Warschau – waaronder Wit-Rusland valt – voert regelmatig gesprekken met het
ministerie van Buitenlandse Zaken in Minsk, waarin aandacht wordt gevraagd voor de
mensenrechtensituatie in het land. Daarnaast bepleit de ambassade in samenwerking met Den Haag
gecoördineerde actie in het EU kader. De ambassade zet haar netwerk in om de ontwikkelingen op het
gebied van mensenrechten te monitoren. De ambassade is in permanent overleg met andere
internationale donoren en uitvoerende organisaties.
Kazachstan
In 2015 is in Kazachstan voortgang geboekt in het tegengaan van marteling en mishandeling via een
Nationaal Preventief Mechanisme (NPM), dat onafhankelijke waarnemers toegang geeft tot gesloten
inrichtingen. In 2015 zijn mensenrechten in Kazachstan echter sterker onder druk komen te staan,
bijvoorbeeld met betrekking tot arbeidsrechten (vakbonden) en vrijheid van meningsuiting. President
Nazarbayev werd in april 2015 herkozen in een verkiezing waarvan internationale waarnemers
oordeelden dat de kiezer geen “echte keuze” is geboden. In het najaar zijn meerdere activisten,
journalisten en individuen aangeklaagd, beboet en veroordeeld tot gevangenisstraffen onder vaag
geformuleerde strafrechtartikelen die het ‘aansporen tot sociale, nationale of religieuze onenigheid’ en
het ‘bewust verspreiden van valse informatie’ strafbaar maken. In december 2015 is nieuwe
wetgeving aangenomen ter regulering van ngo’s die de overheid nieuwe controle- en
sanctiemechanismes biedt. Het parlement van Kazachstan nam ook een wet aan ter ‘bescherming van
kinderen’ die ‘propaganda’ over ‘niet-traditionele seksuele oriëntatie’ zou verbieden. Deze wet werd
8585
echter door de Constitutionele Raad ongrondwettelijk verklaard.
De ambassade ondersteunde in 2015 projecten op het gebied van mensenhandel, online vrijheid van
meningsuiting, godsdienstvrijheid, mensenrechten en bedrijfsleven en mensenrechtenverdedigers.
Ook nam de ambassade zelf rechtszaken waar. De ambassade richt zich op het ondersteunen van
maatschappelijke betrokkenheid in de jonge en landelijke bevolking van Kazachstan.
Mensenrechtenambassadeur
Van 11 tot 16 oktober bezocht de mensenrechtenambassadeur Kazachstan op uitnodiging van
President Nazarbayev. Hij bezocht onder andere de steden Atyrau, Astana, Ust-Kamenogorsk en
Almaty. Tijdens het bezoek sprak hij met vertegenwoordigers van lokale autoriteiten, centrale
overheid, ngo’s, vakbonden, bedrijfsleven, journalisten en mensenrechtenverdedigers. Daarnaast
werd hij geïnterviewd door verschillende staatsomroepen en onafhankelijke media platforms.
De mensenrechtenambassadeur ontmoette onder andere de minister van Buitenlandse Zaken
tegenover wie hij zijn zorgen uitsprak over een aankomende ngo wet en de zaak van
gewetensgevangene, de heer Kozlov. In Atyrau en Ust-Kamenogorsk en ontmoette hij regionale
autoriteiten. Ook sprak hij met de ombudsman en zijn counterpart. In al deze gesprekken bracht de
mensenrechtenambassadeur onder meer het onderwerp Mensenrechten en Bedrijfsleven op: de
boodschap was dat zowel de overheid als bedrijven een rol zouden moeten spelen in de bescherming
van mensenrechten. Er werd duidelijk gemaakt dat Nederland mensenrechten als een integraal
onderdeel van een moderniseringsperiode ziet. Kazakhstan sprak waardering uit voor bilaterale en EU
steun voor verbetering van de rechtsstaat.
Centraal-Azië
In de gehele Centraal-Aziatische regio blijven mensenrechten ernstig onder druk staan.
Overheidsbeleid gericht op het tegengaan van extremisme leidt tot problemen op het gebied van
godsdienstvrijheid en de rechten van minderheden. In Tadzjikistan verslechterde de
mensenrechtensituatie, mede doordat de autoriteiten uit angst voor instabiliteit de oppositie

Mensenrechtenrapportage 2015
2015. De Bulgaarse overheid bevestigt dat hervormingen van de rechterlijke macht cruciaal zijn en
dat de eerste inspanning hiertoe geleverd zijn.
De Nederlandse ambassade draagt bij aan het verbeteren van de positie van gevangenen via het ‘Rule
of Law’-programma. In het kader van de bevordering van gelijke rechten voor LHBT’s organiseerde de
Nederlandse ambassade een rondetafel discussie om te spreken over ‘hate crimes’ tegen de LHBT-
gemeenschap.
Duitsland
Zoals in veel Europese landen is in Duitsland de instroom, opvang en behandeling van asielzoekers in
de loop van 2015 een centraal politiek onderwerp geworden. Het politieke en maatschappelijke debat
richt zich op onder meer op de (on)mogelijkheid van het stellen van een bovengrens aan de opname
van asielzoekers als ook op de onwenselijkheid van het maken van onderscheid in de behandeling
tussen asielzoekers in Duitsland op basis van religie. Op buitenlandpolitiek terrein speelde
mensenrechten een belangrijke rol in het Duitse beleid ten aanzien van het Midden-Oosten, Afrika en
Zuid-Azië.
In juni organiseerde de ambassade Berlijn een openbaar debat op de kanselarij rond het thema
“Akzeptanz von Lesben, Schwulen, Bisexuellen und Transgendern (LHBT’s) am Arbeitsplatz”. De
activiteiten boden goede gelegenheid aandacht te vragen voor LHBT-rechten en de Nederlandse
prioriteiten op dat terrein. De boodschap werd door de aanwezige beleidsmakers, vertegenwoordigers
van het maatschappelijk middenveld, overig publiek en de media goed ontvangen. Daarnaast
organiseerde de Nederlandse ambassade in Berlijn rond internationale Mensenrechtendag op de
kanselarij een paneldiscussie over de implementatie van VNVR-resolutie 1325 inzake vrouwen, vrede
en veiligheid.
Frankrijk
8787
In 2015 werd Frankrijk getroffen door een serie terroristische aanslagen: in januari werden er
medewerkers van Charlie Hebdo neergeschoten en vielen er doden bij een aanslag op een Joodse
supermarkt. In november vielen er 130 doden bij meerdere schietpartijen bij cafés en een concerthal
in het centrum van Parijs. Deze aanslagen waren niet alleen een aanval op de vrijheid van
meningsuiting en religie, maar ook op de Westerse manier van leven. De gebeurtenissen leidden tot
steunbetuigingen vanuit alle gelederen van de samenleving, zeker ook van Nederlandse
bewindspersonen.
In 2015 steunde de ambassade vooral mensenrechtenprojecten op het gebied van gelijke rechten voor
LHBT’s– Nederland wordt door Franse LHBT-activisten gezien als koploper. De ambassade
organiseerde samen met COC en Inter-LGBT een zeer goed bezochte conferentie over LHBT-
campagnes en beleid. De ambassade bood zo, en als een van de enige spelers, een platform voor
beleidsdiscussies tussen deze partijen. Dankzij de samenwerking die ontstond in de aanloop naar de
conferentie, trad Parijs toe tot het Rainbow Cities Network en besloot het Franse Ministerie van
Buitenlandse Zaken twee LHBT-projecten in West-Afrika te financieren. Ook werkte de ambassade in
2015 samen met de Anne Frank Stichting, die met de hulp van vrijwilligers educatieve projecten over
non-discriminatie en vrijheid organiseert, bijvoorbeeld op scholen in probleemwijken waar
antisemitisme een probleem is.
Griekenland
De situatie in Griekenland op het gebied van mensenrechten is niet substantieel veranderd in 2015 ten
aanzien van voorgaande jaren. Griekenland is niettemin meer dan ooit tevoren een transitland
geworden voor asielzoekers en migranten. Het merendeel van de asielzoekers blijft maximaal 3 dagen
in Griekenland en reist via de Grieks-Macedonische landgrens verder Europa in. De opvang, detentie
en toegang tot asiel was in eerste instantie verbeterd, dankzij de implementatie van het nationale
actieplan voor asiel en migratie, maar raakte in de tweede helft van het jaar totaal overspoeld door de
enorme aantallen binnenkomende migranten en vluchtelingen. De omstandigheden in de Griekse
gevangenissen zijn vanwege de financiële crisis verder verslechterd. Zo is er sprake van
overbevolking, slechte hygiëne en beperkte toegang tot gezondheidszorg voor zowel de Griekse als de

Mensenrechtenrapportage 2015
waar de toegang tot abortus beperkt blijft en er is geen vooruitgang geboekt betreffende seksuele
voorlichting. Ten aanzien van het werk op het gebied van gelijke rechten voor LHBT’s, blijft er het
nodige te doen. Zo werkt de LHBT gemeenschap hard aan de mogelijkheid tot geregistreerd
partnerschap.
Eind november 2015 is de nieuwe rechts-conservatieve PiS regering aangetreden. Dit zal naar
verwachting gevolgen hebben voor de voortgang op bovengenoemde dossiers. De nieuwe regering
lijkt zich in te zetten voor een Poolse maatschappij waarin de traditionele Poolse waarden de norm
zijn. De regering introduceerde voorts nieuwe wetgeving met betrekking tot het Constitutioneel Hof en
toezicht op de media. Dit leidde tot vragen bij de Europese Commissie over de koers van de nieuwe
regering op het gebied van rechtsstatelijkheid, en activering van het rechtsstatelijkheidsmechanisme
in januari 2016.
En marge van het jaarlijks congres van de European Gay and Lesbian Sports Federation (AGA EGLSF)
vond de internationale conferentie “Gender and Sexual Diversity in Sport” plaats, met een grote
Nederlandse delegatie. De Nederlandse ambassade in Warschau speelde een grote rol in de
organisatie.
De ambassade organiseerde tevens workshops voor Poolse ngo’s over het thema business and human
rights. Hiervoor werd ook de mensenrechtenambassadeur uitgenodigd, die vervolgens ook is gaan
praten met de Poolse autoriteiten om een pleidooi te houden voor een Nationaal Actie Plan, wat
inmiddels is opgepakt door het Poolse ministerie van Buitenlandse Zaken.
Roemenië
Als EU lidstaat heeft Roemenië een gedegen wettelijk kader voor het garanderen en bevorderen van
mensenrechten. In praktijk hebben sommige minderheden echter te maken met discriminatie. De
meest kwetsbare minderheid is die van de Roma. Conform afspraken in de EU voert de Roemeense
overheid een Nationale Roma Strategie uit. Met het Meerjarig Financieel Kader is deze strategie ook
gekoppeld aan EU-middelen. Een andere kwetsbare groep is de LHBTI. Ook voor hen geldt het
Europees wettelijke kader. In praktijk is er echter nog geen sociale acceptatie van LHBTI en het
8989
publieke debat hierover beperkt zich tot voornamelijk NGO’s en LHBTI-belangengroepen. De
invloedrijke Roemeens-Orthodoxe kerk is een belangrijke tegenstander van verdere (verankering
van) homo-emancipatie. Tot slot zijn vrouwen in Roemenië vaak het slachtoffer van huiselijk geweld,
een verschijnsel dat honderden slachtoffers per jaar claimt.
De ambassade neemt actief deel aan overleg met NGO’s en gelijkgezinde landen om voor de
achtergestelde situatie van de Roma niet alleen aandacht te vragen maar ook oplossingen te vinden.
Er is, bijvoorbeeld, contact geweest met de overheid over het lot van Roma-families die – vlak voor de
winter – uit hun huis werden gezet zonder adequate alternatieve huisvesting. Daarnaast is een project
gesteund om de politieke vertegenwoordiging van Roma te verbeteren bij de lokale verkiezingen in
juni 2016 zodat de Roma ook bestuurlijk hun lot meer in eigen hand kunnen nemen. Ook heeft de
ambassade in 2015 het Pride Festival in Boekarest gesteund en het Feminist and Queer International
Film Festival medegefinancierd. Samen met het VK heeft Nederland een debat georganiseerd over
civiel partnerschap. Om het bewustzijn over huiselijk geweld te vergroten, heeft de ambassade
tenslotte deelgenomen aan een campagne ter gelegenheid van de Internationale Dag Tegen Huiselijk
Geweld.
Slowakije
In Slowakije speelden op het gebied van mensenrechten in 2015 twee kwesties: gelijke rechten voor
LHBT’s en de sociale integratie van de Roma. De conservatieve ngo ‘Alliance for Family’ lanceerde aan
het begin van 2015 een campagne voor een referendum over huwelijken tussen homoseksuelen en
lesbiennes en de mogelijkheid van homoseksuele/lesbische stellen om kinderen te adopteren. De
opkomst van het referendum was 21,41% waardoor het referendum ongeldig was. De overheid
keurde één maand na het referendum een nationaal actieplan goed om mensenrechten te beschermen
en te waarborgen. De situatie van de Roma is ondanks veel sociale integratie initiatieven niet
verbeterd. De Slowaakse overheid is er niet in geslaagd om de beschikbare financiële middelen van de
EU op een betekenisvolle en structurele manier in te zetten. Er is geen sprake van structurele
samenwerking tussen de overheid en ngo’s op het gebied van sociale integratie.

Mensenrechtenrapportage 2015
4. Bijlage: Overzicht projecten uit het gedelegeerde
Mensenrechtenfonds
Algerijë €19.992
1 1
Armenië €61.994
3
Azerbeidzjan €38.484
1
Bangladesh €89.014 1 1 1 1 1
Brazilië €146.748 1 4 1 5
China €1.796.788
2 7 4 7 4 8 1
Colombia €515.309
1 1 1 4 2 2 4
Cuba €187.309
8
Ernstige schendingen
DRC €489.069
1 1 2 2 1
Egypte €351.691 1 2 1 2 1
Gelijke rechten voor
Ethiopië €194.620 1
LHBTI's
Georgië €399.522 2 2 1 1
Gelijke rechten voor
India €686.702
8 1 2
vrouwen
Indonesië €854.094
3 2
Mensenrechten &
Irak €195.463
1 2 1 1
Bedrijfsleven
Iran €543.131 1 2 1
Israel €150.308 1 8 Mensenrechten en
Jemen €18.500 1 Ontwikkeling
Jordanië €699.997
10 1 1 3
Mensenrechtenverdedigers
Kazachstan €401.666
3 2 1 2 2 1 1
Kenia €212.341
1 2
Overig
Koeweit €60.101
1 1 1
9191
Libanon €600.001 2 2 3 5 1 5 2
Vrijheid van Godsdienst en
Libië €20.883 1 1
Levensovertuiging
Marokko €500.005 1 1 6 1 2 2
Vrijheid van meningsuiting
Mexico €142.918 2 4 1 1 2
en Internetvrijheid
Moldavië €448.136
1 1 1 2 1 2
Myanmar €661.333
1 6 2 1 1 5 2 2
Nigeria €1.510.886
1 1 5 12 1 2
Oeganda €200.395
1
Oekraïne €655.188 3 3 1 1 20 4
Pakistan €759.999 1 1
Palestijnse geb. €1.123.626
4 1
Panama €74.192
1
PV Geneve €1.338.978
4
PV OVSE Wenen €600.000
1 1 1 2
PV Straatsburg €370.000 4
Rusland €532.532 1 2 1 2 1 5
Saoedi-Arabië €8.600 1
Senegal €363.299
1 4 2 6 1
Soedan €799.266
1 1 3 2 1
Syrië €233.962
1
Tunesië €286.917
1 1 2 1
Turkije €499.646 3 2 4 2 3 1
Uruguay €28.405 1
Verenigde Staten €642.570
1 1 1 2
Wit-Rusland €810.144
1 1 1 4 1 3
Zimbabwe €1.400.012
1 1 1 1 1
Zuid-Afrika €398.105
3 1 4
Zuid-Korea €34.999 1 1
0 5 10 15 20 25 30 35

