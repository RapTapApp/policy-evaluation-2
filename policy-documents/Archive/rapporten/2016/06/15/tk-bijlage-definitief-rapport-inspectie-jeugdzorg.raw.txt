 
 
 
 
 
 
 
 
 
 
 
 
 
 
 
 
 
 
 
 
 
 
 
 
De kwaliteit van de 
 
 
 
uitvoering van de civiele 
 
 
 taken door de Voogdijraad 
 
 
Caribisch Nederland  
 
 
Op Bonaire en Sint Eustatius 
 
 
 
 
 
 
 
 
 
 
 
 
 
 
 
 
 
 
 
 
 
 
Utrecht, april 2016 
1 | Inspectie Jeugdzorg 
 
 

 
  
De kwaliteit van de 
uitvoering van de civiele 
taken door de Voogdijraad 
BES  
 Op Bonaire en Sint Eustatius 
3 | Inspectie Jeugdzorg 

 
De inspectie verwacht dat de Voogdijraad Caribisch Nederland ervoor zorgt binnen een half jaar 
aan de drie criteria die nu nog onvoldoende zijn te voldoen en binnen een jaar aan de criteria die 
nu nog matig zijn. 
Tevens verwacht de inspectie dat de Voogdijraad ervoor zorgt dat ook op Saba op korte termijn 
een start gemaakt wordt met het werken volgens het Kwaliteitskader en dat dit binnen een jaar 
volledig is ingevoerd. 
 
De Voogdijraad dient concrete verbetermaatregelen te treffen voor de in dit toezicht 
geconstateerde tekortkomingen. De inspectie wil vóór 1 juli 2016 worden geïnformeerd over deze 
verbetermaatregelen en de termijnen waarbinnen de maatregelen zijn doorgevoerd. Daarnaast wil 
de inspectie geïnformeerd worden over de stand van zaken van de invoering van het  
Kwaliteitskader op Saba. De inspectie volgt de uitvoering van de verbetermaatregelen. 
 
 
 
  
5 | Inspectie Jeugdzorg 

 
1  Inleiding 
Sinds 10 oktober 2010 horen de eilanden Bonaire, Sint Eustatius en Saba, kortweg Caribisch 
Nederland, bij Nederland. De eilanden hebben de status van ‘openbaar lichaam’. Deze status is 
vergelijkbaar met die van een gemeente in Nederland, maar maakt het mogelijk dat de 
regelgeving in Caribisch Nederland anders is dan in Europees Nederland. In Caribisch Nederland 
groeien ruim 5000 kinderen op; dit is een kwart van de eilandbevolking. 
De Inspectie Jeugdzorg heeft het toezicht op de civiele taken van de Voogdijraad Caribisch 
Nederland. De Raad voor de Rechtshandhaving ziet toe op de uitvoering van de straftaken door de 
Voogdijraad.  
In het jaarwerkprogramma is opgenomen dat de Inspectie Jeugdzorg in 2016 toezicht uit zal 
voeren naar de civiele taken van de Voogdijraad. Het doel van het toezicht is om te beoordelen of 
de uitvoering van de civiele taken van de Voogdijraad van voldoende kwaliteit is.  
 
 
Voogdijraad Caribisch Nederland 
 
Tot 10 oktober 2010 was er op ieder eiland van de Nederlandse Antillen een Voogdijraad. Na de 
bestuurlijke hervorming zijn de Voogdijraden van Saba, Sint Eustatius en Bonaire samengevoegd 
tot één Voogdijraad Caribisch Nederland met een vestiging op ieder eiland. De Voogdijraad bestaat 
1
uit een college en een bureau. Deze organisatievorm van de Voogdijraad is vergelijkbaar met die 
van de Raad voor de Kinderbescherming in Nederland in de jaren negentig. 
 
Het college van de Voogdijraad bestaat uit drie leden en drie plaatsvervangend leden die elk 
afkomstig zijn uit een ander openbaar lichaam en benoemd worden door de minister van Veiligheid 
en Justitie. Het bureau bestaat uit twaalf medewerkers die onder leiding van de directeur staan. 
De directeur is tevens secretaris van de Voogdijraad. Alle medewerkers zijn in dienst van de 
Rijksdienst Caribisch Nederland (RCN).  
2
De taken van de Voogdijraad zijn gemandateerd aan de directeur die formeel verantwoording 
schuldig is aan het college van de Voogdijraad voor zijn werkzaamheden. Het jaarverslag en het 
jaarplan worden in de voltallige Voogdijraad vastgesteld alvorens deze aan de minister van 
Veiligheid en Justitie aangeboden worden. 
De Voogdijraad heeft de volgende taken: beschermingstaken, straftaken, adviestaken over gezag 
en omgang na scheiding, adviestaken over alimentatie, afstand, screening, adoptie en 
afstammingsvragen en overige adviestaken zoals het adviseren over huwelijksdispensatie.  
 
                                                 
1
 Besluit van 3 april 2012 betreffende de samenstelling en werkwijze van de Voogdijraad BES (Besluit 
Voogdijraad BES)  
2
 Artikel 11 Besluit Voogdijraad BES.  
7 | Inspectie Jeugdzorg 

 
2 Bevindingen 
In dit hoofdstuk geeft de Inspectie Jeugdzorg haar oordeel weer op de thema’s uitvoering 
onderzoek, veiligheid, cliëntenpositie en organisatie. Ieder thema is uitgewerkt in een aantal 
criteria. Elke paragraaf bevat de verwachting van de inspectie en een tabel met de oordelen van 
de inspectie over elk criterium. In het oordeel heeft de inspectie mee laten wegen dat het 
‘Kwaliteitskader van de Voogdijraad Caribisch Nederland voor de eilanden Bonaire, Sint Eustatius 
en Saba’ in 2015 tot stand is gekomen waarmee de Voogdijraad nog aan het begin staat van het 
realiseren van de met het Kwaliteitskader beoogde kwaliteitsverbetering. 
 
 
V Voldoende 
M Matig 
O Onvoldoende 
 
Vervolgens worden de oordelen toegelicht aan de hand van de bevindingen. In het toetsingskader 
dat is opgenomen in bijlage 1, staat beschreven wat de inspectie moet hebben aangetroffen om 
tot het oordeel voldoende te komen.  
 
2.1 Uitvoering onderzoek 
De inspectie verwacht dat goed wordt onderzocht wat kinderen nodig hebben om zich onbedreigd 
te kunnen ontwikkelen.  
 
Oordeel 
1. Uitvoering onderzoek Bonaire Eustatius 
1.1 Professionals doen onderzoek van goede kwaliteit. M O 
1.2 Professionals betrekken kinderen en ouders bij het onderzoek V V 
Professionals stemmen af met de bij de kinderen en hun ouders betrokken 
1.3 M M 
instanties. 
 
 
Onderbouwing 
Ad 1.1. Professionals doen onderzoek van goede kwaliteit 
De Voogdijraad  voert onderzoek uit aan de hand van eisen en werkprocessen die zijn vastgelegd 
in het ‘Kwaliteitskader van de Voogdijraad Caribisch Nederland voor de eilanden Bonaire, Sint 
Eustatius en Saba’. Alle medewerkers kennen en werken met het Kwaliteitskader. Voor de 
uitvoering van het onderzoek maken de raadsonderzoekers gebruik van verschillende 
9 | Inspectie Jeugdzorg 

 
dat op Sint Eustatius in de raadsrapportage ook is vastgelegd dat ouders zijn geïnformeerd en 
instemmen met de opzet van het onderzoek.  
Ouders mogen informanten, die zij van belang vinden voor het onderzoek, aandragen. De 
Voogdijraad beslist of dit verzoek wordt gehonoreerd.  
Kinderen worden betrokken bij de uitvoering van het onderzoek en dan wordt ook uitgelegd wat de 
reden hiervoor is. Ongeacht de leeftijd wordt er met hen gesproken of worden zij geobserveerd, 
bijvoorbeeld op school of op de crèche.  
Het advies en/of raadsrapport wordt altijd besproken met ouders. In het Kwaliteitskader is 
opgenomen dat kinderen tussen 12 en 16 jaar inzage krijgen in het eigen gedeelte van het 
rapport. Vanaf 16 jaar hebben kinderen recht op inzage van het gehele rapport. Een 
aandachtspunt is dat in dossiers niet zichtbaar is dat dit ook gebeurt.  
In het rapport van de Voogdijraad Sint Eustatius staat wat ouders vinden van het gegeven advies. 
Op Bonaire wordt de reactie van ouders in een aparte brief vastgelegd, die geen deel uitmaakt van 
het rapport. De Voogdijraad beschouwt de brief als bijlage bij het rapport, het risico bestaat echter 
dat het rapport en het daarin vervatte advies ook zonder deze bijlage verspreid wordt, 
bijvoorbeeld door ketenpartners en daarmee een eigen leven gaat leiden, zonder de visie van 
ouders. 
  
Ad 1.3. Professionals stemmen af met de bij de kinderen en hun ouders betrokken instanties. 
De raadsonderzoekers gebruiken meerdere bronnen in het onderzoek. Dit zijn meestal school en 
jeugdzorg, soms ook politie, familieleden en hulpverleners van de ouders. In geval van een 
beschermingsonderzoek waarvan de uitkomst een verzoek tot ondertoezichtstelling (OTS) is, vindt 
op Bonaire voorafgaand aan de zitting een overleg plaats tussen de senior raadsonderzoeker en 
coördinator van Jeugdzorg en Gezinsvoogdij Caribisch Nederland(JGCN), opdat de beoogde 
gezinsvoogd bij de zitting aanwezig is. Op Sint Eustatius ontvangt JGCN-dat op Sint Eustatius het 
Centrum voor Jeugd en Gezin (CJG) heet -, vaak pas een dag voor de zitting het deel uit het 
rapport waarin de informatie die het CJG zelf heeft aangeleverd is opgenomen.  
Als de OTS is uitgesproken worden het rapport en het verzoekschrift van de Voogdijraad naar de 
gezinsvoogd gemaild. Als het geen OTS wordt, stuurt de Voogdijraad de stukken naar de 
ambulante hulpverlening. De overige informanten krijgen geen informatie uit het onderzoek.  
Een aandachtspunt is dat als een beschermingsonderzoek niet resulteert in een verzoek tot OTS, 
er geen raadsrapport wordt gemaakt. De uit het onderzoek verkregen informatie wordt summier 
vastgelegd, waardoor de informatie uit het onderzoek op een later tijdstip niet reproduceerbaar is 
en ook niet goed overgedragen wordt naar de ambulante hulpverlening. Vaak is er niet meer dan 
een besluit in ACTS vastgelegd zonder onderbouwing. Soms is de informatie vastgelegd in een 
overdrachtsbrief of een door de Voogdijraad ingevuld formulier van de ambulante hulpverlening.  
 
2.2  Veiligheid 
De inspectie verwacht dat kinderen worden beschermd tegen gevaren die hun ontwikkeling 
bedreigen. 
 
  
11 | Inspectie Jeugdzorg 

 
uithuisplaatsing voert de Voogdijraad samen met JGCN, en indien nodig in aanwezigheid van de 
politie, uit. De Voogdijraad werkt ’s avonds en in het weekend met een piketdienst. 
 
2.3  Cliëntenpositie 
De inspectie verwacht dat kinderen en hun ouders voldoende mogelijkheden krijgen om voor hun 
individuele en gemeenschappelijke belangen op te komen. 
 
Oordeel 
3. Cliëntenpositie Bonaire Eustatius 
3.1 De Voogdijraad geeft kinderen en hun ouders de mogelijkheid om voor hun 
M M 
individuele belangen op te komen. 
De Voogdijraad gaat zorgvuldig om met de gegevens van kinderen en hun 
3.2 V V 
ouders. 
 
 
Onderbouwing 
Ad 3.1. De Voogdijraad geeft kinderen en hun ouders de mogelijkheid om voor hun individuele 
belangen op te komen 
Ouders kunnen met klachten terecht bij de raadsonderzoeker, senior raadsonderzoeker of 
directeur, maar worden hier niet actief over voorgelicht. De praktijk is dat ingeval van klachten, er 
een gesprek is tussen de ouder en een (senior) raadsonderzoeker over wie de klacht niet gaat of 
met de directeur.  
Als ouders een klacht aan een onafhankelijke klachtencommissie willen voorleggen, kunnen zij dit 
doen bij de Rijksdienst Caribisch Nederland (RCN). De procedure hiervoor is vastgelegd in een 
bijlage van het  Kwaliteitskader. Ouders worden hier echter niet voorafgaand aan het onderzoek 
over geïnformeerd, bijvoorbeeld door het geven van een folder of informatie op de website van de 
Voogdijraad. Ook op de website van de RCN is de klachtenregeling en het feit dat deze ook 
toegankelijk is voor cliënten van de Voogdijraad, niet te vinden.  
 
Alle cliënten mogen zich laten bijstaan door een door henzelf aangedragen vertrouwenspersoon. 
Dit is ook vastgelegd in het Kwaliteitskader. Cliënten worden hier niet actief hierop geattendeerd. 
De Voogdijraad is terughoudend in het honoreren van verzoeken, omdat het spreken van cliënten 
in het bijzijn van een vertrouwenspersoon, niet altijd in het belang van een cliënt is. Het gaat 
doorgaans om privacygevoelige informatie, die in een kleine gemeenschap al snel bekend kan 
worden.  
 
Ad 3.2. De Voogdijraad gaat zorgvuldig om met de gegevens van kinderen en hun ouders 
De Voogdijraad is terughoudend in het verstrekken van informatie uit rapporten aan 
ketenpartners. Aan ketenpartners wordt, op verzoek, alleen door henzelf aangeleverde informatie 
verstrekt. Ouders worden geïnformeerd aan wie de informatie wordt/is verstrekt. 
13 | Inspectie Jeugdzorg 

 
Ad 4.2. De Voogdijraad zet gekwalificeerde professionals in 
Bij de Voogdijraad werken raadsonderzoekers die op HBO-niveau zijn geschoold voor de functie 
die zij uitoefenen. Positief is bovendien dat de raadsonderzoekers in 2015 de post-HBO opleiding 
jeugdbescherming van de Raad voor de Kinderbescherming in Nederland hebben gevolgd. Helaas 
is er geen zicht op herhaling hiervan voor nieuwe, later ingestroomde, medewerkers. 
De raadsonderzoeker op Sint Eustatius beschikt niet over een afgeronde HBO-opleiding, maar is 
aangenomen omdat zij wel dit werk- en denkniveau heeft. Ten tijde van het inspectie- onderzoek 
onderzochten de Voogdijraad en de RCN welke opleidingsmogelijkheden geschikt zijn voor deze 
raadsonderzoeker.  
 
Ad. 4.3. De Voogdijraad handelt conform de wet om zijn doelen te bereiken  
Van alle medewerkers van de Voogdijraad op Bonaire is een verklaring omtrent het gedrag (VOG) 
aanwezig bij de RCN. Van één medewerker op Sint Eustatius ontbreekt de VOG, een andere 
medewerker heeft geen VOG die voor werkzaamheden bij de Voogdijraad is afgegeven. De 
ontbrekende VOG’s zijn inmiddels aangevraagd.  
  
Op de eilanden is een Protocol Meldingen kindermishandeling door jeugdzorg en gezinsvoogdij en 
Voogdijraad bij het Openbaar Ministerie en de politie opgesteld dat op 8 april 2013 is ondertekend. 
Dit protocol wordt door de verschillende partijen in de keten niet toegepast. Hoewel er geen 
interne meldcode is, weten raadsonderzoekers hoe zij moeten handelen als zij een actuele situatie 
van kindermishandeling aantreffen (zie 2.2. Veiligheid). Ten tijde van het onderzoek wordt, op 
verzoek van het ministerie van VWS, door JGCN een businessplan geschreven voor het opzetten 
van een meldpunt kindermishandeling en huiselijk geweld op Bonaire, Saba en Sint Eustatius.  
 
De Voogdijraad hanteert de wettelijke bewaartermijn voor dossiers en heeft een regeling voor 
inzage en afgifte van dossiers vastgelegd.  
 
Een aandachtspunt is dat het Kwaliteitskader dat de Voogdijraad heeft opgesteld niet altijd in 
overeenstemming is met de op Caribisch Nederland geldende wetgeving. In het Kwaliteitskader 
staat bijvoorbeeld dat de Voogdijraad een toetsende taak heeft, terwijl deze taak niet is 
opgenomen in het Burgerlijk Wetboek (BW) BES (Bonaire, Sint Eustatius en Saba). Ook wordt 
gesproken over voorlopige voogdij, terwijl het in Caribisch Nederland gaat om een voorlopige 
toevertrouwing. Tot slot wordt verwezen naar niet van toepassing zijnde wetgeving, zoals de Wet 
op jeugdzorg en het Nederlandse BW. 
 
Ad 4.4. De Voogdijraad voert zijn taken in samenhang met andere ketenpartners uit  
Op Bonaire zijn samenwerkingsafspraken met diverse ketenpartners vastgelegd en verloopt de 
samenwerking goed. Zowel op casusniveau als op uitvoeringsniveau weten met name de 
Voogdijraad en jeugdzorg elkaar goed te vinden.  
Op Sint Eustatius zijn samenwerkingsafspraken tussen Voogdijraad en ketenpartners verouderd of 
zijn niet passend bij de huidige praktijk. Daarnaast komt het voor dat afspraken waarop de 
Voogdijraad zich beroept, niet bekend zijn bij ketenpartners. In de praktijk is de samenwerking 
15 | Inspectie Jeugdzorg 

 
3 Eindoordeel en vervolg 
Het eindoordeel van de inspectie luidt dat de kwaliteit van de uitvoering van de civiele taken door 
de Voogdijraad op Bonaire voldoende is. Op Sint Eustatius is kwaliteit van de uitvoering van de 
civiele taken matig.  
 
De inspectie vindt het van belang dat onderzoek van de Voogdijraad naar de situatie van kinderen 
en hun gezinsomgeving zorgvuldig en tijdig wordt uitgevoerd. Kinderen en ouders moeten 
betrokken worden bij het onderzoek en er moet goed worden afgestemd met bij de kinderen en 
hun ouders betrokken instanties.  
De inspectie constateert dat de Voogdijraad hiervoor de basis heeft gelegd in het ‘Kwaliteitskader 
van de Voogdijraad Caribisch Nederland voor de eilanden Bonaire, Sint Eustatius en Saba’ waarin 
de werkprocessen en de daarbij behorende kwaliteitseisen zijn opgenomen. Het Kwaliteitskader is 
bekend bij de medewerkers en leidend voor de wijze waarop het onderzoek uitgevoerd moet 
worden. De inspectie ziet echter ook dat nog niet volledig volgens het Kwaliteitskader gewerkt 
wordt en dat dit (deels) komt door een gebrek aan sturing hierop.  
De inspectie merkt op dat de normtijden die in het Kwaliteitskader staan voor 
beschermingsonderzoeken en onderzoeken naar gezag en omgang beduidend korter zijn dan de 
doorlooptijden in de praktijk.  
 
Een tweede constatering betreft de veiligheid van het kind. Tijdens het onderzoek is de 
Voogdijraad hiervoor verantwoordelijk. Het structureel en systematisch inschatten van de 
veiligheid van het kind behoeft verbetering. Daarnaast moet ook tijdens het onderzoek het zicht op 
de veiligheid beter georganiseerd worden. Dit kan door zelf regelmatig het kind en gezin te zien 
en/of door hier expliciete afspraken over te maken met partijen die hier ook zicht op kunnen 
houden (zoals school, de politie etc).  
Ook vraagt de inspectie aandacht voor de situatie op Sint Eustatius, met name op het gebied van 
de samenwerking met relevante ketenpartners. De samenwerking tussen Voogdijraad en diverse 
3
ketenpartners verloopt zowel op casus- als op managementniveau al langere tijd stroef. De 
slechte communicatie tussen de Voogdijraad en het CJG en het ontbreken van duidelijke 
samenwerkingsafspraken, leidt tot vertraging in het in behandeling nemen en uitvoeren van 
onderzoeken en is niet in het belang van kinderen.  
Tot slot vindt de inspectie de situatie van de Voogdijraad op Saba zorgelijk. In april 2016 werd 
duidelijk dat de net aangestelde raadsonderzoeker weer is vertrokken en er sprake is van een 
vacature. Hoewel de werkzaamheden worden waargenomen door raadsonderzoekers van Bonaire 
en Sint Eustatius, staat hierdoor de samenwerking met ketenpartners onder druk en loopt de 
invoering van het Kwaliteitskader op Saba vertraging op. 
 
                                                 
3
 Kwaliteit van de jeugdzorg in Caribisch Nederland, Inspectie Jeugdzorg, maart 2013 en De Kwaliteit van de 
zorg door Jeugdzorg en Gezinsvoogdij Caribisch Nederland, Inspectie Jeugdzorg, februari 2016. 
17 | Inspectie Jeugdzorg 

 
Bijlage 1 - Toetsingskader Voogdijraad Caribisch 
Nederland 
1. UITVOERING onderzoek Kwaliteitskader Voogdijraad 
Onderzocht wordt wat kinderen nodig hebben om zich 
onbedreigd te kunnen ontwikkelen. 
1.1 Professionals doen onderzoek van voldoende kwaliteit. 
Verwachtingen inspectie: Als professionele standaard heeft de 
Voogdijraad geformuleerd:  
 Professionals werken volgens professionele standaarden. 
 
 Professionals verrichten het onderzoek tijdig 
Zorgvuldigheid 
 Professionals nemen kernbeslissingen in multidisciplinair 
Werken conform beschreven procedures en 
verband. 
gebruik makend van methodieken. Er is 
 Professionals bewaken continuïteit van de hulp 
multidisciplinair overleg en overleg met 
 
externe professionals).  
Multidisciplinaire werkwijze, de definitieve 
besluitvorming c.q. het advies is een product 
van de multi-inzetbaarheid van het team.  
 
Nauwkeurig  
Genomen besluiten zijn deugdelijk 
gemotiveerd met duidelijke 
procesbeschrijving 
Starten dan wel uitbreiden van onderzoek is 
goed onderbouwd 
Zaken worden geregistreerd in het 
registratiesysteem van de Voogdijraad. 
Transparante onderzoekstermijnen, bij 
afwijking wordt cliënt tijdig geïnformeerd. 
(De doorlooptijden staan genoemd in de 
diverse protocollen: KB 75 dagen, gezag en 
omgang 73 dagen, tijdelijke voogdij 105 
dagen) 
 
In het rapport worden de feiten, analyse en 
beoordeling van de aangetroffen problematiek 
beschreven op grond waarvan de 
besluitvorming heeft plaats gehad.  
1.2 Professionals betrekken kinderen en ouders bij het onderzoek. 
Verwachtingen: Zorgvuldigheid 
 Professionals informeren ouders en kinderen over de opzet en Wederkerige en pro-actieve 
het doel van het onderzoek informatievoorziening in het contact naar en 
 Professionals bieden ouder(s) en kind(eren) duidelijkheid van ouder(s) en kinder(en) 
 
over de uitvoering van het onderzoek 
Onderzoeker biedt kind(eren)en hun ouder(s) 
 Professionals bejegenen kinderen en hun ouders met respect 
duidelijkheid over de aanleiding voor, het doel 
en nemen hen serieus 
en de uitvoering van het onderzoek 
 
Voorgenomen advies/besluit wordt met 
ouder(s) en kind(eren) besproken en zij 
krijgen inzage in het rapport.  
 
Cliëntgericht  
Het kind staat centraal. Klantvriendelijkheid 
en klantgericht 
 
Inzet tolk 
19 | Inspectie Jeugdzorg 

 
 De Voogdijraad zorgt voor waarheidsgetrouwe persoonsgegevens. 
verslaglegging. Inzage: feitelijke onjuistheden worden 
gewijzigd, cq verwijderd. 
 De Voogdijraad reageert adequaat op een inzage-, 
 
afschrift-, of wijzigingsverzoek van kinderen en/of hun 
Niet oordelen over omstandigheden cliënten: 
ouders. 
feitelijk zijn. 
 
4. ORGANISATIE  Kwaliteitskader Voogdijraad 
De Voogdijraad voorziet in de voorwaarden om verantwoord 
onderzoek te doen. 
4.1 De Voogdijraad voert systematisch kwaliteitsmanagement uit. 
Verwachtingen: De Voogdijraad heeft een visie vastgelegd in 
 De Voogdijraad heeft een visie op hoe hij goed onderzoek het Kwaliteitskader 
uitvoert. 
 De Voogdijraad verzamelt systematisch informatie over de 
kwaliteit van de taakuitvoering 
 De Voogdijraad brengt op basis van de verzamelde 
informatie veranderingen aan om de kwaliteit van de 
werkzaamheden te verbeteren 
4.2 De Voogdijraad zet gekwalificeerde professionals in  
Verwachtingen: Onpartijdige/niet vooringenomen houding en 
 De Voogdijraad zet professionals in die aantoonbaar zijn werkwijze(bij familie/vrienden/buren/ 
geschoold voor de functie die zij uitoefenen. kennissen, zaak overdragen) 
 De Voogdijraad biedt medewerkers de mogelijkheid kennis  
en vaardigheden actueel te houden. Gedragscodes voor de raadsmedewerker 
 De Voogdijraad heeft richtlijnen en procedures vastgesteld 
voor het handelen van de professionals.  
4.3 De Voogdijraad handelt conform de wet om zijn doelen te bereiken. 
Verwachtingen: De Voogdijraad hanteert normen Wet 
 De Voogdijraad beschikt over actuele VOG’s van Bescherming Persoonsgegevens. 
medewerkers die contact hebben met kinderen of hun  
ouders. De Voogdijraad hanteert bewaartermijnen.  
 De Voogdijraad handelt volgens een meldcode huiselijk 
geweld en kindermishandeling. 
 De Voogdijraad hanteert de wettelijke bewaartermijn voor 
dossiers. 
4.4 De Voogdijraad voert zijn taken in samenhang met andere ketenpartners uit. 
 Verwachtingen: Onderzoeker houdt open communicatie met 
 
de keten, collegiale opstelling naar de keten. 
 De Voogdijraad heeft samenwerkingsafspraken met haar 
De Voogdijraad onderhoudt contacten met de 
ketenpartners vastgelegd. 
keten (integriteit en privacy garanderen door 
 De Voogdijraad stelt haar professionals in staat samen te 
transparant te zijn, per zaak afwegen in 
werken met ketenpartners. 
hoeverre 100% inzage nodig is)  
Wees duidelijk: positioneren in de relatie op 
de kaders die de medewerker van de 
Voogdijraad heeft 
 
 
 
21 | Inspectie Jeugdzorg 

 
Bijlage 3  In het rapport gebruikte afkortingen  
ACTS    Registratiesysteem van de Voogdijraad Caribisch Nederland 
CJG    Centrum voor jeugd en gezin 
GVI    Gezinsvoogdijinstelling 
JGZ    Jeugdgezondheidszorg 
HBO    Hoger beroepsonderwijs 
JGCN    Jeugdzorg en gezinsvoogdij Caribisch Nederland 
MDO    Multidisciplinair overleg 
OTS    Ondertoezichtstelling 
RCN    Rijksdienst Caribisch Nederland 
VOG    Verklaring Omtrent het Gedrag 
VOTS    Voorlopige ondertoezichtstelling 
VWS    Volksgezondheid, Welzijn en Sport 
 
 
  
23 | Inspectie Jeugdzorg 

 
Wat is het landelijk toezicht jeugd?  
Het landelijk toezicht jeugd bestaat uit de Inspectie Jeugdzorg (IJZ), de Inspectie voor de 
Gezondheidszorg (IGZ) en de Inspectie Veiligheid en Justitie (IVenJ).  
 
Wat zegt de wet over het landelijk toezicht jeugd?  
De Jeugdwet geeft de inspecties die het landelijk toezicht jeugd vormen de volgende taken:  
 onderzoek doen naar de kwaliteit in algemene zin van de jeugdhulp, de gecertificeerde 
instellingen voor jeugdbescherming en jeugdreclassering, de certificerende instelling, het 
adviespunt huiselijk geweld en kindermishandeling, de Raad voor de Kinderbescherming en de 
justitiële jeugdinrichtingen;  
 toezicht houden op de naleving van de kwaliteitseisen die in de wet staan;  
 voorstellen doen voor verbetering.  
 
Het toezicht gebeurt uit eigener beweging of op verzoek van de minister van Volksgezondheid, 
Welzijn en Sport en/of de minister van Veiligheid en Justitie. Het landelijk toezicht houdt bij de 
vervulling van haar taak rekening met de behoeften van gemeenten.  
 
Wat is toezicht?  
Toezicht houden betekent dat de inspecties informatie verzamelen over de kwaliteit van de 
instellingen die onder de Jeugdwet vallen, zich een onafhankelijk oordeel vormen en zo nodig 
ingrijpen. Daarbij kijken zij of het beleid voor deze instellingen in de praktijk goed werkt. De 
rapporten zijn in principe openbaar. De openbaar gemaakte rapporten staan op de website van de 
inspecties. 
 
Wat wil het landelijk toezicht jeugd bereiken?  
Het landelijk toezicht jeugd wil met haar onderzoeken bijdragen aan:  
 het behouden en bevorderen van de kwaliteit van de jeugdhulp en de instellingen voor 
jeugdbescherming en jeugdreclassering en de andere instellingen in het jeugddomein;  
 het versterken van de positie van jeugdigen en hun ouders of verzorgers (de cliënten);  
 de uitvoerbaarheid en handhaafbaarheid van het beleid.  
 
Waarop houdt zij toezicht?  
Er zijn vijf verschillende wetten en regelingen met toezichttaken en bevoegdheden voor de 
inspecties die het landelijk toezicht jeugd vormen:  
 Jeugdwet;  
 Beginselenwet justitiële jeugdinrichtingen;  
 Wet opneming buitenlandse kinderen ter adoptie;  
 Wet Centraal Orgaan opvang Asielzoekers;  
 Subsidieregeling opvang kinderen van ouders met een trekkend/varend bestaan.  
 
Op grond van die wetten en al dan niet in samenwerking met andere inspecties wordt er toezicht 
gehouden op de volgende organisaties:  
 de jeugdhulpaanbieders (jeugdzorg, jeugd-GGZ en jeugd-LVB); 
 de certificerende instelling voor jeugdbescherming en jeugdreclassering; 
 de instellingen voor jeugdbescherming en jeugdreclassering;  
 Veilig Thuis: het advies- en meldpunt huiselijk geweld en kindermishandeling;  
 de justitiële jeugdinrichtingen;  
 de vergunninghouders voor interlandelijke adoptie;  
 de opvangvoorzieningen voor (alleenstaande) minderjarige vreemdelingen;  
 de Raad voor de Kinderbescherming; 
 Halt;  
 de schippersinternaten.  
 
  
25 | Inspectie Jeugdzorg 

