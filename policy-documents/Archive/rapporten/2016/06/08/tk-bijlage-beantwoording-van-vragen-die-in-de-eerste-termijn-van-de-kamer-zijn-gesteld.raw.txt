BEANTWOORDING VAN VRAGEN DIE IN DE EERSTE TERMIJN VAN DE KAMER ZIJN GESTELD 
 
 
Algemeen 
 
De heer Marcouch vraagt wat er anno nu eigenlijk tegen een dubbele nationaliteit is. 
Het beperken van meervoudige nationaliteit na de naturalisatie of de optie is een van de 
doelstellingen die ten grondslag lagen aan de Rijkswet op het Nederlanderschap in 1985 en ook 
aan de eerdere Wet op het Nederlanderschap van 1892. De wenselijkheid van dit streven wordt 
internationaal erkend in het Verdrag betreffende beperking van gevallen van meervoudige 
nationaliteit en betreffende militaire verplichtingen in geval van meervoudige nationaliteit (Trb. 
1964, nr. 4). Het ontstaan van meervoudige nationaliteit door afstamming is algemeen 
geaccepteerd. 
Na een naturalisatie of een optie wordt gestreefd naar één effectieve nationaliteit, zodat zowel 
voor het individu als voor de staat helder is welke rechten en verplichtingen over en weer gelden.  
 
De heer Kuzu vraagt naar de ontstaansgeschiedenis van dit voorstel. 
Het wetsvoorstel is ontwikkeld als uitwerking van de afspraak in het regeerakkoord van het 
huidige kabinet om de algemene naturalisatietermijn te verlengen van vijf naar zeven jaar.  
 
Verlenging naturalisatietermijn van vijf naar zeven jaar 
 
Nut, noodzaak en onderbouwing 
 
Diverse leden vragen wat de reden van dit wetsvoorstel is.. 
De wens tot naturalisatie komt in veel gevallen voort uit de wens om zich voor langere tijd (of voor 
altijd) in Nederland of een van de andere landen in het Koninkrijk te vestigen en te participeren in 
de desbetreffende samenleving als volwaardig staatsburger. Het participeren en integreren is een 
geleidelijk proces. Het voorstel beoogt te bevorderen dat straks mensen die naturaliseren in 
hogere mate deelnemen aan de Nederlandse samenleving en langere tijd de gelegenheid hebben 
gehad een diepere band heeft met onze meest fundamentele normen en waarden op te bouwen. 
Ik vind deze daadwerkelijke en duurzame band met Nederland een noodzakelijke voorwaarde voor 
de verkrijging van het Nederlanderschap. Onze samenleving kent vele vormen waarop men er deel 
van uit kan maken. Ook zonder naturalisatie kan men goed in onze samenleving meedoen. Het 
Nederlanderschap is zeer waardevol en de hoogste vorm waarin men deel kan uitmaken van onze 
samenleving. De voorwaarden waaronder men dit kan verkrijgen brengen dit mede tot uiting.   
Een termijn van zeven jaar doet meer recht aan de gedachte dat een sterkere band en een langere 
periode van verblijf en toelating vooraf dient te gaan aan de verlening van het Nederlanderschap. 
Daarom is een verlenging in het regeerakkoord afgesproken. In Europa neemt Nederland daarmee 
zeker geen uitzonderingspositie in. 
 
Mevrouw Gesthuizen vraag of het alleen maar een gevoel is dat er na vijf jaar nog geen 
substantiële binding is met Nederland. 
Nee, dat is niet alleen een gevoel. De factor tijd heeft een positieve invloed op participatie en 
integratie. De mate van substantiële binding na vijf of zeven jaar verschilt per individu. Een  
termijn van zeven jaar zal enerzijds zorgen dat meer mensen op het moment van naturalisering 
een substantiële binding met Nederland hebben en anderzijds dat de binding in brede zin 
substantiëler is dan na vijf jaar.  
 
Mevrouw Voortman vraagt waarom er niets is gedaan met de negatieve oordelen van de ACVZ, 
Raad van State en VNG op het nut en de noodzaak. 
Uiteraard heb ik de adviezen die zijn gegeven op het voorstel van Rijkswet goed bestudeerd. 
Desalniettemin heeft het mijn oordeel niet veranderd dat een termijn van zeven jaar meer recht 
doet aan het tot stand komen van een reële en duurzame band met ons Koninkrijk. Ook 
uitzonderingen op de algemene naturalisatietermijn worden slechts gehandhaafd als ze echt nodig 
1 
 

Ik vind een daadwerkelijke en duurzame band met Nederland een noodzakelijke voorwaarde voor 
de verkrijging van het Nederlanderschap. De voorwaarden waaronder men dit kan verkrijgen 
brengen dit mede tot uiting.  Een termijn van zeven jaar doet meer recht aan de gedachte dat een 
sterkere band en een langere periode van verblijf en toelating vooraf dient te gaan aan de 
verlening van het Nederlanderschap.  
 
De heer Sjoerdsma vraagt hoe de naturalisatietermijn van zeven jaar te rijmen valt met het 
uitgangspunt van het regeerakkoord dat integratie moet worden bevorderd. 
Het verkrijgen van de Nederlandse nationaliteit is naar mijn oordeel niet een noodzakelijkheid voor 
integratie of participatie in de Nederlandse samenleving. Ik zie het eerder omgekeerd: de 
verkrijging van het Nederlanderschap is juist een sluitstuk van volwaardig deelnemen aan de 
Nederlandse samenleving of een van de andere samenlevingen in het Koninkrijk. 
 
Mevrouw Gesthuizen vraagt wat naar de mening van de regering volwaardig participeren inhoudt. 
Onze samenleving functioneert beter als iedereen die zich hier vestigt, meedoet en de 
basisprincipes van de Nederlandse samenleving respecteert. De maatschappij biedt veel 
mogelijkheden en voorzieningen die van grote waarde zijn voor individuele burgers, maar 
verwacht daar ook iets voor terug. Het is belangrijk dat iedereen een bijdrage levert aan de 
samenleving en zelfredzaam is. Uiteindelijk zal het volwaardig participeren van individu tot 
individu verschillen en ook de termijn waarop dit wordt bereikt zal van individu tot individu 
verschillen. De wetgeving moet echter voldoende eenduidig zijn, hierom wordt deze verlenging 
voorgesteld om het volwaardig participeren voordat het Nederlanderschap wordt verkregen, beter 
te borgen. 
 
De heer Van der Staaij pleit voor een flexibele naturalisatietermijn in die zin dat wie snel is 
ingeburgerd eerder kan naturaliseren en degene die langer over de inburgering doet, een langere 
naturalisatietermijn. 
Het wetsvoorstel kiest voor een naturalisatietermijn die twee jaar na de maximale 
inburgeringstermijn ligt, omdat voor veel inburgeraars die na vijf jaar klaar zijn met het 
inburgeringstraject de feitelijke integratie in de Nederlandse samenleving nog niet is voltooid.. 
Werken met gedifferentieerde termijnen schept onduidelijkheid en creëert hogere 
uitvoeringslasten. Ik zie geen noodzaak weer met dit alternatief aan de gang te gaan. 
 
Vluchtelingen 
 
Mevrouw Gesthuizen vraagt waarom vluchtelingen nog twee jaar langer moeten wachten om 
Nederlander te kunnen worden, terwijl deze mensen er juist zo graag bij willen horen. 
Ik vind het van groot belang dat iemand die Nederlander wil worden een reële en daadwerkelijke 
band met Nederland heeft. De verlenging van de naturalisatietermijn van vijf naar zeven jaar 
draagt hieraan bij. Het zou zeer ongewenst zijn als een grote groep naturalisatieverzoekers gezien 
de doelstelling van het wetsvoorstel wordt uitgezonderd van de verlenging. Ik zie ook niet in 
waarom een vluchteling eerder klaar zou zijn voor naturalisatie dan een vreemdeling die geen 
vluchteling is. 
Een dergelijk onderscheid acht ik ook niet gerechtvaardigd of noodzakelijk vanuit de internationale 
regels zoals die van het Europees Verdrag inzake Nationaliteit en het VN Vluchtelingenverdrag. 
Deze schrijven voor dat verdragsluitende partijen zich inspannen om naturalisatie van erkende 
vluchtelingen te vergemakkelijken. Nederland voldoet hier momenteel aan en blijft hieraan 
voldoen. Vluchtelingen worden in de verkrijging van het Nederlanderschap op diverse manieren 
gefaciliteerd: 
 De leges die betaald moeten worden in het kader van de naturalisatieaanvraag zijn lager. 
 De lening voor het behalen van het inburgeringsdiploma kan worden kwijtgescholden 
indien men binnen de gestelde termijn slaagt. 
Mevrouw Voortman vraagt of dit wetsvoorstel niet in strijd is met artikel 34 van het 
Vluchtelingenverdrag. 
3 
 

Mevrouw Gesthuizen vraagt of er straks twaalf- tot zestienjarigen zijn die niet mee mogen 
naturaliseren met hun ouders omdat er een onderzoek tegen hen liep en die vervolgens dus zes 
jaar moeten wachten voordat zij zelfstandig een verzoek tot naturalisatie kunnen indienen. 
De strafmaat (vaak laag vanwege het jeugdstrafrecht) en de daarna geldende rehabilitatietermijn 
van vier jaar bepalen in dit geval op welke leeftijd de dan net meerderjarig geworden vreemdeling 
zijn naturalisatieverzoek kan indienen. 
 
De heer Azmani vraagt of ik een reactie kan geven op de uitbreiding van de openbareordetoetsing 
naar 12- tot 16-jarigen, in relatie tot het straf- en vreemdelingenrecht. 
De leeftijd van twaalf jaar is een grens die op velerlei terreinen van wetgeving een betekenisvolle 
grens is: in het vreemdelingenrecht geldt dit ook als de leeftijd waarop openbareordefeiten kunnen 
worden tegengeworpen en in het strafrecht geldt dit als ondergrens voor de strafbaarheid van een 
dader. Het is mijn ogen dan ook logisch om in het nationaliteitsrecht bij deze grens aan te sluiten. 
 
De heer Sjoerdsma vraagt hoe het wetsvoorstel zich verhoudt tot het belang van het kind, zoals 
artikel 3 en artikel 40 van het Kinderrechtenverdrag. 
Artikel 40 van het Kinderrechtenverdrag ziet op het jeugdstrafrecht. Dat is niet aan de orde in 
deze wet, die slechts ziet op de verkrijging en verlening van het Nederlanderschap. Op grond van 
artikel 3 van het Kinderrechtenverdrag is het belang van het kind een eerste overweging. Dit is 
een algemene bepaling, die in nationale wetgeving geconcretiseerd zal moeten worden. Het belang 
van het kind staat er niet in absolute zin aan in de weg om naturalisatie of bevestiging van optie te 
onthouden vanwege openbareordefeiten. Het belang van bescherming van de openbare orde 
weegt in dat geval zwaarder dan het belang van het kind om het Nederlanderschap te verkrijgen. 
 
De heer De Graaf vraagt naar mijn reactie op de stelling dat het Nederlanderschap nooit aan een 
misdadiger moet worden verleend, behalve wanneer het misdrijf is verjaard. 
In het huidige openbareordebeleid bij naturalisatie geldt een termijn van vier jaar, na het uitzitten 
van de straf, als rehabilitatietermijn. Hiermee komt tot uitdrukking dat het onthouden van het 
Nederlanderschap wegens openbareordebezwaren een ordemaatregel is, en geen aanvullende 
straf. Wanneer vier jaren zijn verstreken na de straf, kan betrokkene geacht worden niet langer 
een bedreiging van de openbare orde te zijn. Het is bezwaarlijk om naturalisatie levenslang te 
onthouden na een misdrijf. Daarbij moet bedacht worden dat hier uitsluitend gaat om de gevallen 
waarin het verblijfsrecht niet reeds is beëindigd op grond van het openbareordebeleid als bedoeld 
in de Vreemdelingenwet 2000. 
 
Nederlanders in het buitenland 
 
De heer Sjoerdsma vraagt of dit wetsvoorstel het voor Nederlanders in het buitenland en hun 
partners niet moeilijker maakt om de Nederlandse nationaliteit te krijgen of soms te herkrijgen. 
Het wetsvoorstel beoogt te bevorderen dat straks in meer gevallen de naturalisatieverzoeker bij 
zijn naturalisatie iemand is die deelneemt aan de Nederlandse samenleving. Ik vind deze 
daadwerkelijke en duurzame band met Nederland een belangrijke voorwaarde voor de verkrijging 
van het Nederlanderschap. Om te naturaliseren verzwaren wij voor binnen het Koninkrijk 
woonachtigen de algemene naturalisatietermijn. Dat doen we met het oog op deelname aan de 
Nederlandse samenleving. Het komt vreemd over dat om die reden enerzijds meer wordt gevraagd 
van in Nederland woonachtigen, terwijl personen niet binnen het Koninkrijk wonen net zo goed 
Nederlander kunnen worden.  Niet kan worden ontkend dat in het buitenland personen zullen zijn, 
die door dit wetsvoorstel niet langer voor het Nederlanderschap in aanmerking zullen komen. Dit 
geldt bijvoorbeeld voor de niet-Nederlander die langer drie jaar is gehuwd met een Nederlander, 
zolang het echtpaar in het buitenland woonachtig is. 
 
De heer Sjoerdsma vraagt of ik bereid ben het advies van de Nationale Ombudsman op te volgen. 
De Nationale Ombudsman heeft een onderzoek uitgebracht over verlies van het Nederlanderschap 
bij Nederlanders in het buitenland. Het onderzoek is uitgebracht aan de Minister van Binnenlandse 
5 
 

Gehuwden vanuit het buitenland eerst 3 jaar in Nederland wonen 
- In 2014: 161 aanvragen  
- In 2015: 119 aanvragen  
 
Naturalisatie in geval van huwelijk alleen na drie jaar verblijf in Nederland 
 
De heer Azmani vraagt waarom voor verblijf van partners van Nederlanders niet gekozen voor 
aansluiting bij de termijn voor verlening van de verblijfsvergunning voor onbepaalde tijd. Ook de 
heer De Graaf vroeg hiernaar. 
De internationaalrechtelijke normen (zoals het Europees Verdrag inzake Nationaliteit) verplichten 
ertoe dat de naturalisatie van echtgenoten van onderdanen wordt vergemakkelijkt. Voor 
samenwonenden geldt nu een verblijfseis van drie jaar. Met gehuwden en geregistreerde partners 
sluit ik hierbij aan. 
 
8. Caribische landen 
 
De heer Sulvaran vraagt hoeveel personen op Curaçao die zijn genaturaliseerd, naar Nederland 
zijn gekomen vanaf de introductie van de dubbele taaltoets in 2011. 
Bekend is dat 6% van de naturalisatieverzoeken in de periode 2007-2011 was ingediend vanuit 
Caribisch Nederland, Aruba, Curaçao of Sint Maarten. Dat zijn circa 1.500 verzoeken per jaar. Een 
deel daarvan is afkomstig vanuit Curaçao. Hoeveel van deze mensen zich daarna gevestigd 
hebben in Nederland, is op korte  termijn niet te achterhalen. Dat blijft sowieso een schatting 
omdat de  immigratiecijfers van het CBS niet één-op-één gekoppeld zijn aan genaturaliseerden. 
 
De heer Sulvaran vraagt wat het slagingspercentage van de Nederlandse taaltoets op Curaçao is. 
Het aantal personen dat in Curaçao is geslaagd voor de naturalisatietoets is in de periode 2011 tot 
en met 2014 is 99. Het is niet bekend welk percentage dit is. 
 
Mevrouw De Sousa-Croes vraagt naar het doel van de dubbele taaleis. 
Doel van de taalbeheersing van het Nederlands als voorwaarde voor naturalisatie op de Caribische 
eilanden is geweest om iedereen de binnen het Koninkrijk gemeenschappelijke taal, de taal die ons 
allen samenbindt, te laten beheersen. Het betreft hier dus een ander aspect dan de loutere 
integratie in de samenleving waarin de naturalisatieverzoeker woonachtig is. 
 
De heer Bikker vraag of de kosten voor taalverwerving (circa 1500 euro) niet te hoog zijn.  
Het is niet verplicht om door middel van een cursus de Nederlandse taal te leren. Het is in de 
samenlevingen van de Caribische landen wel een meer voor de hand liggende manier om 
Nederlands te leren dan in de Nederlandse samenleving. Maar ook daar is het niet de enige 
mogelijkheid om Nederlands te leren. Ik wijs in dat verband op internetcursussen en op de 
mogelijkheden die de Nederlandse Taalunie biedt in het buitenland. Bijvoorbeeld in Aruba kunnen 
Certificaten van de Nederlandse Taalunie worden gehaald. Deze Certificaten geven vrijstelling van 
de Nederlandse taal van de naturalisatietoets in de Cariben. 
Ook in Nederland moet de naturalisatieverzoeker op eigen kosten cursussen volgen om Nederlands 
te leren. Alleen vreemdelingen die onder de Wet inburgering vallen, kunnen zonder zelf daarvoor 
kosten te maken het inburgeringsdiploma halen. 
 
De heer Bikker merkt op dat België ook meertalig is en daar wordt wel de keuze geboden bij 
naturalisatie tussen Frans en Vlaams. Waarom zoiets niet in het Koninkrijk? 
Een daadwerkelijke en duurzame band betekent ook dat men in ieder geval het Nederlands dient 
te beheersen. Het Nederlands is weliswaar niet de enige taal binnen het Koninkrijk, maar wel de 
gemeenschappelijke taal. België heeft drie officiële talen (Frans, Vlaams, Duits), maar geen 
gemeenschappelijke taal. 
Met de verkrijging van het Nederlanderschap kan betrokkene zich zonder aan verdere 
taalvereisten te voldoen vestigen in Nederland. Het is dan ook wenselijk om het vereiste van 
beheersing van de Nederlandse taal te handhaven. 
7 
 

maar sneller de Nederlandse nationaliteit moet worden verleend. Verlening is pas aan de orde als 
sprake is van een daadwerkelijke en duurzame band met Nederland. 
 
9 
 

