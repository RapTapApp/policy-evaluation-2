 
  
 
 
 
  
 
“Uitbreiding neonatale hielprikscreening 
met alfa- en bèta-thalassemie” 
 
 
 
 
 
 
 
 
 
 
 
 
 
 
 
Eugènie Dekkers (Programma coördinator), RIVM-CvB 
Herma Vermeulen (Projectleider), RIVM-CvB 
 
 
Contact: 
Eugenie Dekkers 
RIVM-CvB 
eugenie.dekkers@rivm.nl 
 
 
 
 
Dit onderzoek werd verricht in opdracht van VWS, in het kader van de 
uitbreiding neonatale hielprikscreening. 
 

Samenvatting: invoeringsadvies 
Een snelle invoer van de screening op alfa-thalassemie en bèta-thalassemie per 1 januari 
2017 is haalbaar. Uit evaluatieonderzoek blijkt dat het voor beide aandoeningen mogelijk 
is te screenen met een testmethode met een voldoende positief voorspellende waarde. 
Deze uitbreiding heeft draagvlak bij de Programmacommissie neonatale 
hielprikscreening, landelijk adviesorgaan van het RIVM-Centrum voor 
Bevolkingsonderzoek en de Adviescommissie neonatale hielprikscreening 
Hemoglobinopathieën (ANHS-HbP) van de Nederlandse Vereniging voor 
Kindergeneeskunde (NVK)). De betrokken professionals in Caribisch Nederland zijn apart 
geïnformeerd. 
Ter voorbereiding van de uitbreiding dienen aanpassingen te worden gedaan ten een 
aanzien van de wet- en regelgeving, de software van het laboratoriumsysteem, de 
indicatorenset, de uitslagbrieven en de communicatie-en voorlichtingsmaterialen. Het is 
mogelijk deze wijzigingen voor 1 januari 2017 door te voeren.  
 
 
 
 
Notitie “Uitbreiding neonatale hielprikscreening met alfa-en bèta-thalassemie”,   
november 2016 Page 3 
 

De Programmacommissie kan zich vinden in de adviezen van de ANHS-en. De screening 
op OCTN2 zal daarom meegenomen worden in de uitvoeringstoets uitbreiding neonatale 
hielprikscreening, uitgave 2017.  
 
Inrichting van de uitvoeringstoets naar de uitbreiding van de hielprikscreening 
1.4 
Om de toevoeging van alfa- en bèta-thalassemie aan het hielprikpakket conform de 
wens van de Minister versneld in te voeren, is ervoor gekozen de implementatie van 
deze aandoeningen in deze aparte specifieke hierop gerichte notitie te beschrijven. Deze 
notitie zal als bijlage toegevoegd worden aan de uitvoeringstoets uitbreiding neonatale 
hielprikscreening. 
 
Leeswijzer 
1.5 
Deze notitie gaat in op de huidige situatie en beschrijft vervolgens de onderdelen welke 
aangepast moeten worden om alfa- en bèta-thalassemie toe te voegen aan het primaire 
pakket van de screening. In de volgende hoofdstukken wordt ingegaan op de onderdelen 
primair proces, organisatie, taken en verantwoordelijkheden, kwaliteitsbeleid, 
informatiehuishouding en communicatie en voorlichting. Vervolgens wordt ingegaan op 
de implementatie en de kosten. De notitie eindigt met een invoeringsadvies aan VWS. 
 
  
Notitie “Uitbreiding neonatale hielprikscreening met alfa-en bèta-thalassemie”,   
november 2016 Page 5 
 

 
 
Box 1: Alfa- en bèta-thalassemie 
 
Alfa-thalassemie wordt veroorzaakt door sterk verminderde aanmaak van de alfa-
globulineketens van het hemoglobine, wat leidt tot matig-ernstige, hemolytische anemie. 
 
Bèta-thalassemie  wordt veroorzaakt door een verminderde of ontbrekende aanmaak 
van de bèta-globineketens van het hemoglobine, met een chronische ernstige 
hemolytische anemie als gevolg. 
 
 
Een afwijkende uitslag op sikkelcelziekte, alfa-thalassemie of bèta-thalassemie wordt 
gerapporteerd aan de huisarts en de ouders. Het kind wordt verwezen naar een 
gespecialiseerde kinderarts-hematoloog in een academisch centrum voor bevestiging van 
de diagnose en voor eventuele behandeling.  
 
Box 2: HPLC screeningsmethode voor de detectie van erfelijke aandoeningen 
van het hemoglobine  
 
De bloedspots op de hielprikkaart worden in de screeningslaboratoria geanalyseerd met 
behulp van de HPLC (High Performance Liquid Chromatography) techniek. Hierbij 
worden de verschillende vormen van hemoglobine van elkaar gescheiden. De normale 
vormen zijn de foetale vorm (HbF) en de adulte vorm (HbA). 
Afwijkende vormen worden kwalitatief en kwantitatief gescheiden in zogenaamde 
pieken. Bepaalde piekpatronen (“FAST-piek”) duiden op de aanwezigheid van een 
ernstige hemoglobinopathie, namelijk sikkelcelziekte, bèta-thalassemie en alfa-
thalassemie.  
 
Tevens worden bij de screening dragerschap van sikkelcelziekte (HbS) en van enkele 
andere sikkelcelziekte gerelateerde mutaties (zoals HbC, HbE, HbD) herkend. Alleen 
dragerschap HbS wordt gerapporteerd aan de ouders en de huisarts. 
Dragerschap van bèta-thalassemie wordt niet gedetecteerd met de HPLC 
screeningsmethode. Ook dragers van milde vormen van alfa-thalassemie kunnen niet 
gedetecteerd worden.  
 
Alfa-thalassemie en bèta thalassemie vormen nevenbevindingen bij de screening op 
sikkelcelziekte. 
 
 
 
 
 
 
  
Notitie “Uitbreiding neonatale hielprikscreening met alfa-en bèta-thalassemie”,   
november 2016 Page 7 
 

Organisatie, taken en verantwoordelijkheden 
4 
De neonatale hielprikscreening is onderdeel van het Nationaal Programma 
bevolkingsonderzoek. Vanuit dit perspectief is het programma ingericht, georganiseerd 
en zijn taken en verantwoordelijkheden beschreven.  
 
De toevoeging van alfa- en bèta-thalassemie betekent dat de ANHS-HbP vanaf 1 januari 
2017 verantwoordelijk is voor de diagnostiek en behandeling voor drie aandoeningen als 
doelziekte van de hielprikscreening, namelijk sikkelcelziekte, alfa-thalassemie en bèta-
thalassemie. De voorzitter van de ANHS zal over deze aandoeningen rapporteren in de 
programmacommissie. De ANHS heeft in de loop van 2016 haar naam al aangepast van 
ANHS-SIKK (sikkelcelziekte) naar ANHS-HbP (hemoglobinopathieën). 
 
Voor het overige vinden er geen wijzigingen plaats in de organisatie, taken en 
verantwoordelijkheden binnen het screeningsprogramma als gevolg van de uitbreiding 
met alfa- en bèta-thalassemie.  
 
Wet- en regelgeving 
4.1 
Aangaande wet- en regelgeving is voor de toevoeging van alfa- en bèta-thalassemie een 
wijziging van de Wet Zorgaanspraken BES (zie box 3) en het tijdelijke besluit 4a onder 
de Wet Publieke Gezondheid (Wpg) nodig.  
 
Per 1 januari 2016 wordt ook op de BES eilanden (Bonaire, Sint Eustatius en Saba) de 
hielprik aangeboden. Per 1 januari 2018 wordt de neonatale hielprikscreening 
opgenomen in de Wet Publieke Gezondheid. Het jaar 2017 is dus een overgangsjaar 
waarin de neonatale hielprikscreening is opgenomen in het tijdelijke artikel 4a van de 
Wpg.  
 
Ten behoeve van de toevoeging van alfa- en bèta-thalassemie aan het bestaande 
hielprikpakket dient de Wpg te worden aangepast: de twee aandoeningen dienen 
opgenomen te worden in de beschrijving van de inhoud van het hielprikpakket in bijlage 
2 van de Regeling vaststelling rijksvaccinatieprogramma en onderzoek bij pasgeborenen 
naar ernstige zeldzame ziekten (o.b.v. artikel 4a Wpg en vervalt per 1-1-2018).  
 
De benodigde procedures voor het doorvoeren van wijzigingen aangaande de wet- en 
regelgeving Wet Zorgaanspraken BES en Wpg zijn al in gang gezet.  
 
Notitie “Uitbreiding neonatale hielprikscreening met alfa-en bèta-thalassemie”,   
november 2016 Page 9 
 

Kwaliteitsbeleid 
5 
Een bevolkingsonderzoek dat de overheid aanbiedt moet van hoge kwaliteit, goed 
bereikbaar (toegankelijk) en betaalbaar zijn. Een goed kwaliteitsbeleid is nodig om dit te 
garanderen. Voor de toevoeging van alfa- en bèta- thalassemie als doelziekte in het 
screeningspakket is daarom gekeken naar de kwaliteit van de testmethode, de  
aansluiting op de zorg en de verwijstermijnen,  de behandeling, het draaiboek en de 
deskundigheidsbevordering van professionals.   
 
Kwaliteit van de testmethode 
5.1 
Op basis van de huidige ervaringen met de testprocedure voor screening op alfa- en 
bèta-thalassemie is in 2016 evaluatieonderzoek verricht naar de afkapgrenzen wat 
betreft fout-positiviteit en fout–negativiteit. Deze evaluatie is door het 
referentielaboratorium RIVM-IDS uitgevoerd in samenwerking met de ANHS-HbP en 
TNO.  
  
De uitkomsten van de evaluatieonderzoeken zijn als volgt.  
De bèta-thalassemie zal ongewijzigd blijven omdat er geen signalen zijn dat er kinderen 
gemist worden, ondanks het lage aantal verwijzingen. Voor de alfa-thalassemie zal de 
afkapgrens van de FAST Piek van 16% naar 18% gaan om de specificiteit te verbeteren. 
Er is besloten om deze wijziging kortcyclisch te monitoren. Het ‘afkapgrenzendocument’ 
(protocol) moet hierop worden aangepast. 
 
De uitkomsten van de evaluatie wijzen uit dat het voor beide aandoeningen mogelijk is 
deze in te voeren als doelziekte in het screeningspakket met een acceptabele 
testmethode: voldoende sensitiviteit en specificiteit.  
 
Aansluiting op de zorg  
5.2 
Op basis van  een afwijkende laboratoriumuitslag voor alfa- of bèta-thalassemie vindt 
verwijzing plaats via de medisch adviseur van RIVM-DVP. De medisch adviseurs 
beschikken over een lijst met academische centra en kinderarts-hematologen waarnaar 
kan worden verwezen. De medisch adviseur informeert de huisarts telefonisch en per 
brief en stuurt informatiemateriaal over de desbetreffende aandoening ter ondersteuning 
van het gesprek met de ouders.  
Bij een afwijkende uitslag alfa- of bèta-thalassemie wordt alvast contact opgenomen met 
een academisch centrum voor het reserveren van een afspraak zodat tijdige verwijzing 
kan plaatsvinden. De huisarts neemt contact op met de ouders en spreekt af naar welk 
centrum de ouders worden verwezen. De huisarts geeft dit door aan de medisch 
adviseur die een definitieve afspraak maakt in het centrum. De medisch adviseur zet de 
4
uitslaggegevens klaar in NEORAH voor de behandelend kinderarts. De ouders ontvangen 
van RIVM-DVP een brief met het bericht dat een afwijkende uitslag is gevonden bij de 
hielprikscreening.  
Wanneer een kind met een afwijkende hielprikuitslag voor het eerst is gezien door een 
kinderarts, registreert de kinderarts de definitieve diagnose en overige relevante 
informatie in NEORAH. 
 
Verwijstermijnen alfa– en bèta-thalassemie 
5.3 
Voor alfa- en bèta-thalassemie kunnen dezelfde verwijstermijnen aangehouden worden 
als voor sikkelcelziekte, namelijk: binnen drie weken.  
Voor bèta-thalassemie geldt net als voor sikkelcelziekte dat aangedane kinderen meestal 
e e
vanaf de 2 of 3 levensmaand ernstige bloedarmoede ontwikkelen.  
 
4
 Het digitale informatiesysteem onder verantwoordelijkheid van de NVK en het RIVM/CvB. 
Notitie “Uitbreiding neonatale hielprikscreening met alfa-en bèta-thalassemie”,   
november 2016 Page 11 
 

Monitoren en evalueren  
6 
Jaarlijkse monitor over het programma 
6.1 
Het RIVM-CvB is verantwoordelijk voor de landelijke monitoring van het 
bevolkingsonderzoek en de aansluiting op de zorg. Het CvB gebruikt de landelijke 
monitoring om de kwaliteit van het bevolkingsonderzoek te bewaken, knelpunten (in de 
keten) te signalering, bij te kunnen sturen, maar ook te verantwoorden naar VWS, 
inspectie, publiek en andere partners. Het CvB geeft jaarlijks opdracht tot het opstellen 
van een onafhankelijk monitor rapport.  
De monitorende partij ontvangt voor de jaarlijkse monitor neonatale hielprikscreening 
een geanonimiseerd bestand met de gegevens van de hielprikscreening en de definitieve 
diagnose gesteld door de kinderarts. 
 
Landelijke indicatorenset 
6.2 
5
Voor de huidige neonatale hielprikscreening is een set aan indicatoren opgesteld. In de 
huidige indicatorenset zijn alle ziekte specifieke indicatoren gedefinieerd, exclusief de 
nevenbevindingen. Dit betekent dat de indicatorenset uitgebreid moet worden met 
indicatoren alfa- en bèta-thalassemie. In 2018 wordt de monitor rapportage over 2017 
gepubliceerd. De indicatoren set zal daarom in de loop van 2017 worden aangepast. 
 
De registratie van kinderen met een fout-negatieve uitslag uit de hielprikscreening vindt 
plaats door het Nederlands Signalerings Centrum Kindergeneeskunde (NSCK) van de 
NVK. De registratie over alfa- en bèta-thalassemie wordt aan de NSCK toegevoegd.  
 
Lange termijn-follow-up 
6.3 
Onder de verantwoordelijkheid van de NVK wordt gewerkt aan NEORAH fase 2. Het gaat 
hier om de registratie per aandoening van de indicatoren ten behoeve van een lange 
termijn-follow-up (LTFU) van het kind. 
Op dit moment is een dergelijke LTFU-set ontwikkeld voor sikkelcelziekte en AGS 
(adrenogenitaal syndroom).  
De ANHS-HbP zal in 2016 een voorstel doen voor de LTFU voor bèta-thalassemie. De 
ANHS- HbP vindt het vooralsnog niet geïndiceerd om een LTFU te ontwikkelen voor alfa-
thalassemie. 
 
 
  
 
5
 Een uitgebreide beschrijving van de indicatorenset is opgenomen in het draaiboek neonatale 
hielprikscreening.. 
Notitie “Uitbreiding neonatale hielprikscreening met alfa-en bèta-thalassemie”,   
november 2016 Page 13 
 

De uitbreiding van de screening met alfa- en bèta-thalassemie betekent een aanpassing 
van de uitslagpatronen in Neonat. De laboratorium uitslagen van deze kinderen worden 
in de huidige screening ook al geregistreerd in Praeventis en indien er sprake is van een 
afwijkende uitslag wordt deze informatie ook opgenomen in NEORAH. 
Er zijn al standaard uitslagbrieven in geval van een afwijkende uitslag voor alfa- en bèta-
thalassemie (als nevenbevinding) opgenomen in Praeventis. In deze brieven moeten 
tekstuele aangepassingen plaatsvinden. Verder zijn er dus geen aanpassingen nodig in 
de registratiesystemen voor de uitbreiding met alfa- en bèta-thalassemie. 
 
  
Notitie “Uitbreiding neonatale hielprikscreening met alfa-en bèta-thalassemie”,   
november 2016 Page 15 
 

Implementatie  
9 
Alle benodigde implementatie activiteiten voor de uitbreiding van de hielprikscreening 
met alfa- en bèta-thalassemie zijn al opgestart confom de tabel in bijlage 12.3 
Alle noodzakelijke activiteiten zijn tijdig afgerond voor de start van de uitbreiding 
screening met de beide aandoeningen per 1 januari 2017.  
Ten behoeve van monitoring en evaluatie van de screening op de beide aandoeningen 
zal in 2017 de landelijke indicatorenset aangepast worden. Monitoring van de beide 
aandoeningen zal opgenomen worden in de rapportages over 2017, welke in 2018 
worden opgesteld. 
 
  
Notitie “Uitbreiding neonatale hielprikscreening met alfa-en bèta-thalassemie”,   
november 2016 Page 17 
 

Invoeringsadvies alfa- en bèta-thalassemie  
11 
Een snelle invoer van de screening op alfa-thalassemie en bèta-thalassemie per 1 januari 
2017 is haalbaar.  
Uit evaluatieonderzoek blijkt dat het voor beide aandoeningen mogelijk is te screenen 
met een testmethode met een voldoende positief voorspellende waarde.  
Deze uitbreiding heeft draagvlak zowel bij de programmacommissie neonatale 
hielprikscreening (PNHS), de Adviescommissie neonatale hielprikscreening 
Hemoglobinopathieën (ANHS-HbP) als de betrokken professionals in Caribisch Nederland. 
 
Aanpassingen dienen te worden gedaan ten een aanzien van de wet-en regelgeving, de 
software van het laboratoriumsysteem, de indicatorenset, de uitslagbrieven en de 
communicatie-en voorlichtingsmaterialen. Het is mogelijk deze wijzigingen voor 1 januari 
2017 door te voeren.  
 
In bijlage 3 is inzichtelijk gemaakt welke aanpassingen in 2016 en 2017 nodig zijn in ten 
behoeve van de uitbreiding van de hielprik met alfa- en bèta-thalassemie. 
  
Notitie “Uitbreiding neonatale hielprikscreening met alfa-en bèta-thalassemie”,   
november 2016 Page 19 
 

Bijlage 2 
12.2 
Beschikbare materialen en producten in de hielprik en voorgestelde aanpassingen 
 
 
 
Materiaal Doelgroep Aanpassing 
Folder ‘Zwanger!’ Ouders Nee 
Screeningen bij pasgeborenen Ouders Ja 
CN screeningen bij pasgeborenen Ouders Ja 
CN folder laag geletterden Ouders Ja 
Folder dragerschap sikkelcelziekte Ouders Nee 
Informatieblad extra onderzoek Ouders Nee 
Informatieblad alfa-thalassemie  Ouders Ja  
Informatieblad bèta- thalassemie Ouders Ja 
Informatiefilm  Ouders Ja 
Checklist voorlichtingsgesprek  Verloskundig Ja 
zorgverleners 
Checklist uitvoering hielprikscreening Screeners Ja  
Spiekboekje Verloskundig Ja  
zorgverleners 
Checklist afwijkende uitslag  huisarts Nee 
Instructiefilm  Screeners Ja 
Informatiefilm aandoeningen Verloskundig Ja 
zorgverleners 
Draaiboek Alle betrokken professionals Ja 
Protocol Afkapwaarden Laboratoria Ja 
Websites  Publiek  Ja 
Professionals  
E-learning module Screeners Ja 
Uitslagbrieven bij een afwijkende uitslag Ouders en huisarts  
 
 
  
Notitie “Uitbreiding neonatale hielprikscreening met alfa-en bèta-thalassemie”,   
november 2016 Page 21 
 

 
 

