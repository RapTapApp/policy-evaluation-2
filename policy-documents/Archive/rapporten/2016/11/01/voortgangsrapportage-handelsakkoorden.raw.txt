Bijlage 1: Voortgangsrapportage handelsakkoorden 
Deze bijlage bevat EU-handelsakkoorden die nog niet in werking zijn getreden en waarbij de 
betrokken partijen al wel de intentie hebben kenbaar gemaakt om een handelsakkoord te verkennen. 
Deze rapportage wordt ieder kwartaal aan de Kamer toegezonden om op deze wijze een breed 
overzicht te geven van alle ontwikkelingen op het gebied van handelsakkoorden.  
A. Multilaterale handelsakkoorden 
Overeenkomst inzake handelsfacilitatie (Trade Facilitation Agreement (TFA)): 
Tijdens de negende Ministeriële Conferentie van de Wereldhandelsorganisatie (WTO) in 2013 op Bali, 
Indonesië, bereikten WTO-leden een akkoord over de harmonisering, stroomlijning en 
vereenvoudiging van douane- en grensprocedures (handelsfacilitatie). Het akkoord treedt in werking 
wanneer twee derde van alle WTO-leden het akkoord heeft geratificeerd. De teller staat per oktober 
2016 op 94 WTO-leden, zo’n 85% van de benodigde ratificaties. De verwachting is dat het akkoord 
uiterlijk tijdens de volgende Ministeriële Conferentie van de WTO in 2017 in werking zal treden. De EU 
heeft het akkoord in oktober 2015 geratificeerd. Voor Caribisch Nederland is een afzonderlijke 
procedure gestart: stilzwijgende goedkeuring voor Caribisch Nederland werd op 9 oktober jl. door de 
Tweede en Eerste Kamer verleend. Binnenkort zal de ratificatie voor Caribisch Nederland plaatsvinden.  
B. Plurilaterale handelsakkoorden 
Milieugoederenakkoord (Environmental Goods Agreement (EGA)):  
Sinds juli 2014 onderhandelen zeventien partijen, waaronder de EU, over een Milieugoederenakkoord. 
Dit beoogde akkoord richt zicht op de vrijmaking van de handel in goederen die bijdragen aan milieu- 
en klimaatdoelstellingen. Hiertoe onderhandelen deelnemende partijen over een lijst van ‘groene 
goederen’. Eveneens wordt getracht de aan deze producten gekoppelde diensten op termijn te 
liberaliseren. De Europese Commissie onderhandelt op basis van het mandaat vastgesteld door de 
Raad in 2014. Inmiddels hebben zeventien onderhandelingsrondes plaatsgevonden en zijn mogelijke 
hoofdlijnen (landing zones) geïdentificeerd. De ambitie is om de onderhandelingen dit jaar af te 
ronden.  
Uitbreiding van het akkoord inzake handel in informatietechnologieproducten (Information Technology 
Agreement (ITA-II)): 
Het ITA-akkoord is gesloten tussen 29 WTO-leden tijdens de WTO-ministeriële bijeenkomst van 
Singapore in 1996. Sindsdien is het aantal deelnemers gegroeid tot 82. Zij zijn gecommitteerd aan de 
volledige afschaffing van tarieven voor de producten die onder het akkoord vallen. In december 2015 
is door een groot aantal deelnemers besloten tot uitbreiding van het akkoord. Uiteindelijk hebben 59 
WTO-leden zich gebonden aan de gefaseerde afschaffing van importtarieven op 201 IT-producten. Het 
Europese ratificatiesproces is doorlopen en de eerste tariefverlaging is per 1 juli 2016 in werking 
getreden.  
 
Verdrag over de handel in diensten (Trade in Services Agreement (TiSA)):  
Het Trade in Services Agreement (TiSA) is een plurilateraal handelsakkoord over de handel in diensten 
waarover de Europese Unie momenteel met 22 WTO-leden onderhandelt, op basis van een mandaat 
1
van de Raad uit maart 2013. Naar verwachting zal het akkoord onder meer afspraken bevatten over 
internationale e-commerce, datastromen, telecommunicatie, transport, kennismigratie en betere 
regelgeving. De onderhandelingen zijn in 2012 van start gegaan. Van 19 tot en met 25 september jl. 
e
heeft in Genève de 20 onderhandelingsronde plaatsgevonden. De Europese Commissie heeft het  
                                               
1
 http://data.consilium.europa.eu/doc/document/ST-6891-2013-ADD-1-DCL-1/en/pdf 
1 
 

Egypte (Deep and Comprehensive Free Trade Agreement (DCFTA)): 
In 2004 trad een associatieakkoord tussen EU en Egypte in werking. Dit heeft vrijhandel van goederen 
bewerkstelligd door de afschaffing van invoerrechten voor industriële producten en omvatte diverse 
concessies voor landbouwproducten. In 2010 trad additioneel een akkoord in werking voor landbouw 
en visserij. In 2011 kreeg de Europese Commissie een mandaat om te onderhandelen over verbreding 
en verdieping van het akkoord, met afspraken over onder meer handel in diensten en investeringen. 
Een dialoog daarover is gestart in juni 2013, maar er is nog geen zicht op opening van de 
onderhandelingen. 
 
Marokko (Deep and Comprehensive Free Trade Agreement (DCFTA)): 
Het associatieakkoord tussen de EU en Marokko is in werking getreden in maart 2000. Het akkoord 
heeft geleid tot de geleidelijke afbouw van invoerrechten voor industriële producten en liberalisatie 
voor landbouw- en visserijproducten. In 2011 kreeg de Europese Commissie een mandaat om te 
onderhandelen over verbreding en verdieping van het akkoord, met afspraken over onder meer handel 
in diensten en investeringen. De onderhandelingen daarover zijn in april 2013 van start gegaan. Sinds 
de vierde ronde in april 2014 liggen de onderhandelingen stil. Marokko wenste meer tijd voor interne 
afstemming. In oktober 2012 trad een akkoord in werking op het gebied van landbouw en visserij.  
 
Tunesië (Deep and Comprehensive Free Trade Agreement (DCFTA)): 
Het associatieakkoord tussen de EU en Tunesië is in 1998 in werking getreden. In 2008 waren de 
douanerechten voor industrieproducten volledig afgeschaft. In 2011 kreeg de Europese Commissie een 
mandaat om te onderhandelen over verbreding en verdieping van het akkoord, met afspraken over 
onder meer handel in diensten en investeringen. Een eerste volledige onderhandelingsronde vond 
plaats in april 2016. De volgende ronde vindt waarschijnlijk plaats in januari 2017. 
 
C.2 Azië: 
ASEAN (Association of Southeast Asian Nations): 
In 2007 zijn de onderhandelingen begonnen tussen de EU en de Association of Southeast Asian 
3
Nations (ASEAN) om tot een regionaal handelsakkoord te komen. De basis hiervoor is het ASEAN-
mandaat uit 2007. Na zeven onderhandelingsrondes hebben de EU-lidstaten in 2009 besloten om 
verder te gaan op de weg van bilaterale handelsakkoorden met ASEAN-landen. Deze 
handelsakkoorden kunnen als bouwstenen dienen om later alsnog tot een regionaal handelsakkoord te 
komen. 
 
China (EU-China Investment Agreement): 
Sinds november 2013 is de Europese Commissie, op basis van een mandaat uit oktober 2013, met 
China in onderhandeling over een investeringsakkoord. Het doel is om een hoogwaardig kwalitatief 
akkoord te sluiten waarbij het gaat om het verzekeren van markttoegang van investeringen en 
transparantie, duurzaamheidsafspraken te maken en het beschermen van investeringen met een 
nieuw investeringsbeschermingsmechanisme volgens de nieuwe EU-benadering. De 26 bestaande 
bilaterale investeringsbeschermingsovereenkomsten tussen de EU-lidstaten en China zullen 
e
uiteindelijk vervangen worden door dit diepgaand EU-investeringsakkoord. De 13 
onderhandelingsronde vond in september 2016 plaats. 
 
De Filipijnen (EU-Philippines Free Trade Agreement): 
In december 2015 zijn de onderhandelingen over een handelsakkoord tussen EU en de Filipijnen 
aangekondigd. De Raad heeft eind 2015 ingestemd met een Voorzitterschapsnotitie voor de start van 
de onderhandelingen. Deze notitie vormt een aanvulling op het mandaat van de Raad aan de  
 
 
                                               
3
 Brunei Darussalam, Cambodja, Indonesië, Laos, Maleisië, Myanmar/Birma, de Filipijnen, Singapore, Thailand en 
Vietnam. 
3 
 

Maleisië (Malaysia-EU FTA (MEUFTA)):  
De onderhandelingen over het handelsakkoord tussen de EU en Maleisië zijn in oktober 2010 
begonnen. Het ASEAN-mandaat uit 2007 lag hieraan ten grondslag. De zevende, en tot nu toe laatste 
ronde, vond plaats in april 2012. De Europese Commissie heeft aangegeven dat er meer ambitie 
verwacht wordt van Maleisië om de onderhandelingen tot een goed einde te kunnen brengen. 
 
Myanmar (EU-Myanmar Investment Protection Agreement): 
In maart 2014 heeft de Raad een mandaat aan de Europese Commissie verleend en zijn de 
onderhandelingen tussen de EU en Myanmar over een investeringsbeschermingsakkoord begonnen. 
Het is het enige potentiële EU-investeringsakkoord met een minst ontwikkeld land. Het doel van de 
bilaterale investeringsovereenkomst met de EU is om investeringen te bevorderen ten behoeve van de 
sociaaleconomische ontwikkeling van Myanmar. In september 2015 vond de derde 
onderhandelingsronde plaats in Yangon. 
 
Singapore (European Union-Singapore Free Trade Agreement (EUSFTA)): 
Onderhandelingen tussen de EU en Singapore zijn begin 2010 gestart, nadat besloten was de 
regionale onderhandelingen tussen EU en ASEAN voorlopig stil te leggen. De basis van de 
onderhandelingen ligt dan ook in het ASEAN-mandaat uit 2007. De onderhandelingen voor een 
handelsakkoord zijn in oktober 2014 afgerond. In juli 2015 heeft de Europese Commissie een 
adviesverzoek ingediend bij het Hof van Justitie van de Europese Unie over het karakter (EU-only of 
gemengd) van het handelsakkoord tussen de EU en Singapore. Deze advieszaak loopt nog. 
 
Syrië (Euro-Mediterranean Agreement Establishing an Association): 
De bilaterale relatie is geregeld in een Samenwerkingsovereenkomst uit 1977, die in 1978 in werking 
trad. Onderhandelingen over een associatieakkoord zijn afgerond in 2004, maar ondertekening is 
uitgebleven als gevolg van de interne politieke situatie in Syrië. Tevens heeft de EU besloten 
handelsrestricties in te stellen. 
 
Thailand (EU-Thailand Free Trade Agreement):  
In februari 2013 heeft de Raad de start van de onderhandelingen tussen de EU en Thailand 
aangekondigd. Het ASEAN-mandaat uit 2007 vormt hiervoor de basis. De vierde 
onderhandelingsronde vond plaats van 8 tot 10 april 2014. Gezien de militaire coup in mei 2014, zijn 
er op dit moment geen nieuwe onderhandelingsrondes gepland. 
 
Vietnam (EU-Vietnam Free Trade Agreement):  
In juni 2012 zijn de onderhandelingen tussen de EU en Vietnam gestart. Eind 2015 zijn de 
onderhandelingen over het EU-Vietnam handelsakkoord formeel afgerond. Op 1 februari 2016 zijn de 
teksten gepubliceerd. Na het handelsakkoord met Singapore, is dit akkoord het tweede in de regio op 
basis van het ASEAN-mandaat uit 2007. Op dit moment vindt de juridische revisie plaats waarna het 
akkoord wordt vertaald. In 2017 zal waarschijnlijk de goedkeuringsprocedure van start gaan. 
 
C.3 Europa: 
Andorra, Monaco en San Marino (één of meerdere Associatieakkoorden):  
De huidige relatie tussen de EU en de drie micro-staten Andorra, Monaco en San Marino is gebaseerd 
op een groot aantal afzonderlijke akkoorden. Sinds 8 maart 2015 wordt er onderhandeld om deze 
afzonderlijke akkoorden te integreren in één associatieakkoord. De Raad heeft hiervoor in december 
2014 het mandaat verleend. Het doel is een significante verlaging van de handelsbarrières voor 
ondernemers uit Andorra, Monaco en San Marino, vergelijkbaar met de markttoegang voor EER-staten 
Noorwegen, IJsland en Liechtenstein. 
 
  
5 
 

Rusland (verdieping van het Partnership and Cooperation Agreement (PCA)): 
De huidige relatie tussen de EU en Rusland is gebaseerd op een Partnership and Cooperation 
Agreement uit 1994, dat in 1997 in werking is getreden. In 2008 zijn onderhandelingen begonnen 
over modernisering en uitbreiding van het PCA op basis van een mandaat van de Raad uit 2008. Vanaf 
2010 wordt er vooral over handel en investeringen onderhandeld. In januari 2014 meldden Russische 
onderhandelaars dat zij een nieuw mandaat hadden. In maart 2014 heeft de Raad besloten om de 
onderhandelingen te schorsen. De reden hiervoor was de annexatie van de Krim door Rusland en het 
conflict in Oost-Oekraïne.  
Turkije (modernisering EU-Turkije douane-unie): 
De douane-unie van Turkije met de EU bestaat sinds 1995. Een uitbreiding en modernisering van de 
douane-unie zou verdere voordelen kunnen bieden. Zo beslaat de bestaande douane-unie alle 
industriële goederen, maar laat het sectoren als de landbouw en dienstensector buiten beschouwing. 
De Europese Commissie voert een effectbeoordeling uit die naar verwachting dit najaar uitkomt. Op 
basis hiervan kan de Raad tot een mandaat komen waarmee de Europese Commissie de 
daadwerkelijke onderhandelingen kan starten. Hiervan zal op zijn vroegst pas in 2017 sprake van 
kunnen zijn.  
 
C.4 Noord-Amerika: 
Canada (Comprehensive Economic and Trade Agreement (CETA)): 
In 2009 zijn onderhandelingen tussen de Europese Commissie en Canada over een handelsakkoord 
gestart. Het mandaat voor de onderhandelingen is in 2009 vastgesteld en in 2011 aangepast om 
onderhandelingen over investeringsbescherming mogelijk te maken. In 2014 is een 
onderhandelingsovereenkomst bereikt tussen beide partijen, waarna de juridische revisie plaats heeft 
gevonden. Tegelijkertijd is in overeenstemming met Canada het investeringshoofdstuk – met name de 
bepalingen op het gebied van investeringsbescherming – in lijn gebracht met de nieuwe EU-standaard 
op dit gebied. Op 6 juli 2016 heeft de Europese Commissie een eerste voorstel gedaan voor een 
Raadsbesluit voor ondertekening, voorlopige toepassing en sluiting van het akkoord, waar de Raad op 
28 oktober mee in heeft gestemd. CETA is vervolgens op 30 oktober 2016 ondertekend tijdens een 
EU-Canada Top. De volgende stap is goedkeuring door het Europees Parlement. Tegelijkertijd zullen 
de goedkeuringsprocessen in de EU-lidstaten worden opgestart. CETA treedt pas volledig in werking 
na goedkeuring door alle nationale parlementen.  
 
Centraal Amerika (EU-Central America Free Trade Agreement): 
De EU en de Midden-Amerikaanse regio (Guatemala, Costa Rica, El Salvador, Honduras, Nicaragua en 
Panama) zijn een associatieakkoord, inclusief een Deep and Comprehensive Free Trade Agreement 
overeengekomen dat in juni 2012 is ondertekend. Doel ervan is om de economische groei, de 
democratie en de politieke stabiliteit in Midden-Amerika te ondersteunen. De handelspijler van het 
associatieakkoord wordt sinds augustus 2013 voorlopig toegepast met Honduras, Nicaragua en 
Panama, sinds oktober 2013 met Costa Rica en El Salvador, en sinds december 2013 met Guatemala. 
Nederland heeft het akkoord in 2014 geratificeerd. 
 
Economisch Partnerschap met de landen in de Cariben (CARIFORUM-EU EPA): 
Op basis van een mandaat uit 2002 zijn in hetzelfde jaar de onderhandelingen gestart met landen in 
Afrika, de Cariben en de Stille Oceaan (ACS-landen) over een Economisch Partnerschapsakkoord 
(EPA). De landen zijn verdeeld in zeven regio’s, waarvan er vijf in Afrika liggen, één in de Cariben en 
één in de Stille Oceaan. In 2008 zijn de onderhandelingen over de Cariforum-EU EPA afgerond, 
waarna de goedkeuringsprocedures zijn gestart. De EPA wordt sinds 2008 voorlopig toegepast en 
Nederland heeft dit akkoord geratificeerd (Trb. 2009, 18).  
 
 
 
7 
 

C.6 Zuid-Amerika: 
Chili (modernisering Associatieakkoord): 
Het associatieakkoord tussen de EU en Chili kwam in 2002 tot stand en is in 2005 in werking 
getreden. De EU en Chili besloten in 2013 de mogelijkheden te verkennen om het handelsgedeelte 
van het bestaande associatieakkoord te moderniseren. Om de toegevoegde waarde, de omvang en de 
ambitie te verkennen werd in 2014 een gezamenlijke werkgroep opgericht. De Europese Commissie 
heeft stakeholders gedurende afgelopen zomer geconsulteerd. Waarschijnlijk zal de Europese 
Commissie in de eerste helft van 2017 met een voorstel voor een mandaat komen. 
 
Colombia en Peru (EU-Colombia/Peru Free Trade Agreement): 
De onderhandelingen tussen de EU en de Andesgemeenschap (Bolivia, Colombia, Ecuador en Peru) 
over een associatieovereenkomst zijn in juni 2007 van start gegaan op basis van een mandaat uit 
april 2007. Deze onderhandelingen zijn in juni 2008 stilgelegd. In januari 2009 werden, op basis van 
een nieuw mandaat, onderhandelingen over een meerpartijenovereenkomst hervat met Colombia, 
Ecuador en Peru. Na vier ronden schorste Ecuador zijn deelname aan de besprekingen. Deze werden 
met Colombia en Peru in mei 2010 succesvol afgesloten. Voorlopige toepassing geldt met Peru per 
maart 2013 en met Colombia per augustus 2013. 
 
Ecuador (aansluiting bij EU-Colombia/Peru Free Trade Agreement): 
De EU heeft in 2014, op verzoek van Ecuador, onderhandelingen met het land gevoerd over 
aansluiting bij het EU-Colombia/Peru handelsakkoord uit 2012. Deze onderhandelingen zijn in 2014 
afgerond. Het in het kader van het handelsakkoord tussen de EU en Colombia en Peru opgerichte 
Handelscomité heeft het toetredingsprotocol van Ecuador op 8 februari 2016 goedgekeurd. Vervolgens 
heeft de Europese Commissie op 4 april 2016 voorstellen aan de Raad gedaan tot ondertekening en 
voorlopige toepassing van het toetredingsprotocol en tot sluiting van het protocol. De planning is dat 
de RBZ Handel op 11 november 2016 de twee besluiten als A-punt zal vaststellen en na afloop van de 
Raad zal ondertekenen. Na de Raad zal ook het Europees Parlement moeten goedkeuren en 
ondertekenen voordat het toetredingsprotocol voorlopig toegepast kan worden. De inzet is om de 
voorlopige toepassing op 1 januari 2017 in te laten gaan omdat vanaf die datum de huidige 
handelspreferenties die de EU aan Ecuador toegekend heeft, zullen stoppen. 
 
Mercosur (Comprehensive Free Trade Agreement als onderdeel van Association Agreement): 
In 1995 zijn de EU en Mercosur gestart met onderhandelingen over een associatieakkoord met als 
onderdeel daarvan een handelsakkoord. In 2004 werden de onderhandelingen stilgelegd en in 2010 
zijn deze hervat. Sindsdien hebben negen onderhandelingsrondes plaatsgevonden, waarvan de laatste 
in 2012. In oktober 2015 deelde Mercosur dat zij intern een akkoord had bereikt over een aanbod aan 
de EU. Op 11 mei 2016 hebben de EU en Mercosur markttoegangsaanbiedingen uitgewisseld. De 
eerste volledige onderhandelingsronde sinds 2012 is op 10 tot en met 14 oktober gehouden. De 
volgende onderhandelingsronde vinden waarschijnlijk plaats in Buenos Aires in maart 2017. Binnen 
Mercosur zijn enkel Argentinië, Brazilië, Paraguay en Uruguay betrokken, Venezuela vooralsnog niet. 
 
 
9 
 

