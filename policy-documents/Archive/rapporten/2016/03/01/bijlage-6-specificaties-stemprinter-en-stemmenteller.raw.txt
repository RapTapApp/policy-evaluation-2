 
 
 
Specificaties stemprinter en stemmenteller 
 
 
 
 
 
 
 
 
 
 
 
 
 
 
 
 
 
 
 
 
Deskundigengroep Elektronisch stemmen en tellen in het stemlokaal 
Maart 2016

 
 
Dit document bevat een aantal bijlagen, te weten:  
 
 
 
• Protection Profile stemprinter 
 
• Protection Profile stemmenteller 
 
• Methode bepalen effectiviteit van maatregelen tegen compromitterende straling  
(Ballot printer – performance of eavesdropping protection – radio-frequency emissions) 
 
• Richtlijnen voorkomen van compromitterende straling  
(Ballot printer – protection against eavesdropping attacks – guidance for system designers) 
 
• Verwijdermethoden  
 
• Voorbeeld specificatie voor gebruikersinterface voor stemprinter 
 
• Locaties stemlokalen in Nederland 
 
• Verkiezingskalenders van verkiezingen in Nederland 
 
2 
 

besluit en bij die hertelling de papieren stembiljetten elektronisch worden geteld zal de bediening 
van de stemmenteller plaatsvinden door andere daartoe aangewezen personen.     
 
De stemmenteller moet het mogelijk maken om de stembiljetten nauwkeurig te tellen. Verder moet 
het tellen met de stemmenteller sneller zijn dan het handmatig tellen van de (huidige) papieren 
stembiljetten.  
 
Bij de stemmenteller wordt aan het principe dat het papier leidend is, invulling gegeven door een 
handmatige steekproefcontrole uit te voeren op de juiste verwerking van de elektronisch getelde 
stembiljetten. Als de uitkomst van deze controle daar aanleiding toe geeft moeten de stembiljetten 
alsnog handmatig worden geteld.  
 
 
3. Verkiezingen in Nederland  
 
Hieronder worden de verkiezingen vermeld waarvoor de stemprinter en stemmenteller gebruikt 
zullen kunnen worden als wordt besloten die systemen in te voeren, te weten: 
 
• Verkiezing van de gemeenteraden  
Deze verkiezing vindt 1 keer per 4 jaar plaats. 
• Verkiezing van de leden van Provinciale Staten  
Deze verkiezing vindt 1 keer per 4 jaar plaats. 
• De verkiezing van de Eilandsraden van Bonaire, Sint Eustatius en Saba 
Deze verkiezing vindt alleen in deze drie openbare lichamen plaats 1 keer in de 4 jaar.  
Deze verkiezing vindt op dezelfde dag plaats als de verkiezing van de Provinciale Staten in de 
gemeenten. In de openbare lichamen wordt de verkiezing van de Provinciale Staten niet 
gehouden.   
• De verkiezing van de besturen van de waterschappen 
Deze verkiezing vindt 1 keer per 4 jaar plaats op dezelfde dag als de verkiezing van de leden 
van Provinciale Staten. De verkiezing vindt niet plaats in de openbare lichamen Bonaire, Sint 
Eustatius en Saba. 
• De verkiezing van de leden van het Europees Parlement 
Deze verkiezing vindt 1 keer in de 5 jaar plaats.  
• De verkiezing van de leden van de Tweede Kamer 
Deze verkiezing vindt in beginsel 1 keer in de 4 jaar plaats. Echter indien het kabinet valt kan 
er tussentijds een verkiezing van de Tweede Kamer plaatsvinden. Ter illustratie hebben in de 
periode 2000 tot en met 2014 5 verkiezingen van de leden van de Tweede Kamer 
plaatsgevonden, te weten in 2002, 2003, 2006, 2010 en 2012.  
• Landelijke raadgevende referenda 
De wet raadgevend referendum maakt het mogelijk dat er landelijke raadgevende referenda 
worden gehouden. Of en zo ja, hoeveel raadgevende referenda plaats vinden en wanneer is 
onvoorspelbaar. Het is mogelijk dat er meerdere raadgevende referenda tegelijk plaatsvinden. 
Het is ook mogelijk dat er raadgevende referenda plaatsvinden in combinatie met de 
verkiezingen die op basis van de Kieswet plaatsvinden. Het is ook mogelijk dat tegelijk met een 
of meer raadgevende referenda ook een of meer locale referenda plaatsvinden.  
• Locale verkiezingen 
Gemeenten kunnen besluiten locale verkiezingen te houden voor bijvoorbeeld 
gebiedscommissies. In de praktijk worden die verkiezingen veelal gehouden op de dag dat de 
verkiezingen gehouden worden voor de gemeenteraden. 
4 
 

 
De eventuele invoering van een stemprinter en stemmenteller dient bij voorkeur geen (nieuwe) 
belemmeringen op te werpen voor het aanwijzingen van stemlokalen door de gemeenten. 
Bijgevoegd bij dit document is een beeld van de locaties waar in Nederland stemlokalen worden 
gevestigd.  
 
 
4. Begrippenlijst 
 
Alertering 
Melding van een beveiligingsprobleem in standaard programmatuur of apparatuur. 
 
Apparatuur  
Geheel van fysieke onderdelen die een stemprinter of stemmenteller vormen.  
 
Blanco stem 
Een door een kiezer uitgebrachte stem waarbij op het stembiljet bewust geen stemkeuze wordt 
gemaakt. 
 
Calamiteit 
Een gebeurtenis die ernstige gevolgen kan hebben voor de ontwikkeling, de productie, het 
onderhoud, de ondersteuning van het gebruik en het gebruik zelf van de stemprinters en 
stemmentellers.  
 
Common criteria (CC) 
De Common Criteria vormen een instrument voor het evalueren en beoordelen van de 
informatiebeveiliging van IT-producten en -systemen door een combinatie van de beoordeling van 
het betreffende product, de documentatie van het systeem en testen in de praktijk. 
 
Configureren 
Het wijzigen van instellingen op de stemprinter of een stemmenteller, zoals verkiezingsgegevens. 
 
Documentatie 
Alle documenten die worden opgesteld voor het ontwikkelen, produceren, onderhouden, 
verbeteren, testen, distribueren van de stemprinters, stemmentellers en elektronische tokens.  
 
Elektronische token 
Het middel in de vorm van een smartcard dat wordt gebruikt om een stemprinter of een 
stemmenteller te kunnen gebruiken.  
 
Foutsituaties 
Situaties die niet bij de goede werking van de stemprinter en stemmenteller horen. 
 
Fysieke knoppen 
Toetsen waarmee een stemprinter door een keizer kan worden bediend om een stemkeuze te 
maken, zonder gebruik te maken van het aanraakscherm. 
 
Functionaliteit 
De mogelijkheden die een gebruiker heeft met een stemprinter of een stemmenteller. 
6 
 

de uitwisselbaarheid tussen verschillende informatiesystemen. Open standaarden vergroten de 
keuzevrijheid en beperken daarmee de afhankelijkheden van leveranciers. 
 
Optical Character Recognition (OCR) 
Uit een afbeelding door middel van patroonherkenning de tekens uit de afbeelding herkennen en 
opslaan. 
 
Overheid 
Organisatie of instantie die een overheidstaak uitvoert in het kader van de organisatie en de 
uitvoering van verkiezingen. 
 
Public Key Infrastructure (PKI) 
Het geheel van apparatuur, programmatuur en procedures waarmee uitgifte en beheer van 
certificaten wordt gerealiseerd zodat betrouwbare elektronische communicatie mogelijk is. 
 
Protection profile 
In een Protection Profile (PP) wordt een set implementatie-onafhankelijk beveiligingsvereisten en 
doelstellingen voor een bepaald type IT-producten of -systemen gedefinieerd. 
 
Referendum 
Een volksraadpleging of referendum is het voorleggen van een vraag met betrekking tot wetgeving 
aan de kiesgerechtigden in een land of een bepaald gebied. Dit voorleggen gebeurt door een 
bepaalde overheid (al of niet in opdracht van de desbetreffende bevolking). Net als bij verkiezingen 
komen de kiesgerechtigden naar het stembureau of stemmen op afstand en maken hun keuze met 
betrekking tot de vraag. In Nederland kunnen landelijke raadgevende referenda en lokale 
gemeentelijke referenda worden gehouden. 
 
Referendumvraag 
De vraag die bij een referendum op het stembiljet staat. De kiezer kan voor, tegen of blanco 
stemmen. 
 
Robuust 
De eigenschap dat een product onafhankelijk van externe omstandigheden of factoren naar 
behoren blijft functioneren.  
 
Stembiljet 
Papier waar de keuze van één kiezer voor één verkiezing op wordt of is weergegeven.  
 
Stembureau 
Het stembureau is het orgaan dat in een stemlokaal toezicht houdt op het verloop van de 
verkiezing, de uitgebrachte stemmen telt en een proces-verbaal opmaakt waarin verantwoording 
wordt afgelegd over het verloop van de verkiezing en de uitkomst van de bij het stembureau 
uitgebrachte stemmen.  
 
Stembureaunummer 
Het nummer dat de gemeente aan een stembureau toekent. 
 
Stemlokaal 
De fysieke locatie waar een stembureau zitting houdt en waar voor een verkiezing een stem kan 
worden uitgebracht. Binnen één gemeente kan de kiezer bij het de verkiezingen zelf bepalen waar 
8 
 

 
5. Specificaties 
 
Hieronder zijn de specificaties weergegeven voor de stemprinter en stemmenteller. De specificaties 
omvatten ook de elektronische tokens die nodig zijn om een stemprinter of stemmenteller te 
kunnen activeren en gebruiken.  
 
Achtereenvolgens zijn de specificaties opgesteld over: 
• Transparantie ten aanzien van stemprinter en stemmenteller 
• Documentatie over stemprinter en stemmenteller 
• Functionaliteit en bediening algemeen 
• Functionaliteit en bediening stemprinter 
• Functionaliteit en bediening stemmenteller 
• Stembiljet dat door stemprinter wordt geprint 
• Apparatuur 
• Standaarden en normen 
• Prestaties 
• Beveiliging - Common Criteria 
• Beveiliging - compromitterende straling 
• Beleid ten aanzien van beveiliging 
• Ontwikkeling en doorvoeren van wijzigingen van de stemprinter, de stemmenteller en 
elektronisch tokens 
• Fysieke distributie, onderhoud en ondersteuning 
 
 
Transparantie ten aanzien van stemprinter en stemmenteller   
 
Richting de overheid wordt volledige openheid betracht en wordt op geen enkele wijze informatie 
afgeschermd.  
 
De stemprinter en stemmenteller zijn zonder beperkingen te gebruiken. Licenties van gebruikte 
standaardcomponenten mogen bijvoorbeeld niet leiden tot beperkingen bij het gebruik en de inzet 
van stemprinters en stemmentellers. 
 
Uitgangspunten , ontwerpkeuzen etc. die worden gehanteerd cq gemaakt in het kader van de 
ontwikkeling, de productie, het beheer en de ondersteuning van het gebruik van de stemprinters, 
stemmentellers en elektronische tokens worden gedocumenteerd. Dit geldt ook in het geval het 
gaat om toepassing van standaarden. Te maken keuzen worden altijd aan de overheid voorgelegd.  
 
Alles (w.o. ontwerpen, documentatie, de broncode van programmatuur, de ontwikkelomgeving, 
specificaties van apparatuur, werkinstructies, registraties, etc.) wat zal worden ontwikkeld/ 
opgesteld/ aangepast/ bijgehouden moet worden, dan wel zal gaan worden ingezet is voor de 
overheid (dan wel voor partijen die namens de overheid opereren) volledig toegankelijk en kan 
door de overheid openbaar worden gemaakt.  
 
De overheid kan op elk moment onderzoeken, testen, audits, reviews, broncode-analyses, contra-
expertises, etc. laten uitvoeren onder andere om de goede werking van de programmatuur en de 
apparatuur vast te stellen. De uitkomsten daarvan kunnen zonder restricties door de overheid 
openbaar worden gemaakt.  
 
10 
 

Eén stemprinter of één stemmenteller moet door 1 persoon binnen 5 minuten opgesteld en 
afgebouwd kunnen worden. Dit is inclusief de tijd die nodig is om de stemprinter of stemmenteller 
uit de verpakking te halen en weer in te pakken.  
 
Om tijdens de stemming blanco stembiljettenpapier, papier voor de stemmenteller (voor het 
telresultaat) en andere verbruiksartikelen te vervangen zijn geen hulpmiddelen nodig. 
 
Voor meldingen van stemprinter en stemmenteller geldt: 
• Statusmeldingen dienen visueel te worden weergegeven.  
• Foutmeldingen moeten worden geformuleerd in begrijpelijke processtappen zodat de gebruiker 
weet wat er moet gebeuren.  
• Uit de melding moet eenduidig blijken of een probleem door een handeling van het stembureau 
is te verhelpen danwel dat een helpdesk moet worden ingeschakeld.  
• De urgentie moet eenduidig uit de melding blijken, bijvoorbeeld door kleuren te gebruiken.  
 
De stemprinter en stemmenteller beschikken over de volgende beheer- en 
onderhoudfunctionaliteit: 
• Uitlezen en na gebruik weer teruggeven van een elektronische token waarna stemprinter en 
stemmenteller kunnen worden geconfigureerd. 
• Configureren van een stemprinter/stemmenteller met de gegevens voor een of meerdere 
verkiezingen. De configuratie kan alleen plaatsvinden als de stemprinter/stemmenteller de 
vereiste versie van de programmatuur heeft die in de verkiezingsgegevens is vemeld. 
• Koppelen door ambtenaren van de gemeente van de elektronische tokens aan de 
stemprinter/stemmenteller.  
• Instellen door ambtenaren van de gemeente voor welke verkiezing(en) de stemprinter kan 
worden gebruikt en voor welke verkiezingen de stembiljetten door de stemmenteller kunnen 
worden geteld. 
• Instellen door ambtenaren van de gemeente per verkiezing welke elektronische tokens worden 
gebruikt om de stemprinter voor de betreffende verkiezing te activeren.  
• Invoeren door ambtenaren van de gemeente van het nummer van het stemlokaal waar een 
stemprinter/stemmenteller zal worden gebruikt (wordt geprint op stembiljet). 
• Het wissen (deconfigureren) van de log en verkiezingsgegevens. Verwijdering dient pas plaats 
te vinden nadat de uitslag van de verkiezing onherroepelijk is geworden.  
• Voorzien van een stemprinter/stemmenteller van updates van programmatuur en instellingen. 
 
De stemprinter en stemmenteller beschikken over de volgende verantwoordings- en 
controlefunctionaliteit: 
• De stemprinter/stemmenteller houdt een log bij met alle gebeurtenissen en gegevens die zijn 
verwerkt, waaronder de handelingen die met de stemprinter/stemmenteller zijn uitgevoerd, de 
verwerking die heeft plaatsgevonden, de foutsituaties die zijn opgetreden en de beveiliging 
gerelateerde gebeurtenissen, met uitzondering van de gebeurtenissen en gegevens waaruit een 
stemkeuze is te herleiden. 
• De log van de stemprinter/stemmenteller kan worden gekopieerd om te analyseren. 
• De programmatuur, instellingen in de programmatuur en verkiezingsgegevens kunnen van de 
stemprinter/stemmenteller worden gekopieerd om te analyseren. 
12 
 

anders dan de kiezer niet kan zien welke stemkeuze door de kiezer wordt/is gemaakt. Dit moet 
zodanig uitgevoerd worden dat ook als de stemprinters naast elkaar worden geplaatst het niet 
mogelijk is mee te kijken met wat een kiezer op de stemprinter doet. 
• Mogelijkheid voor stembureauleden om de elektronische tokens waarmee een stemprinter voor 
een kiezer wordt geactiveerd uit de stemprinter te halen om de elektronische tokens opnieuw 
voor activering te gebruiken.  
• De stemprinter kan een voorraad van minimaal 500 te beprinten stembiljetten bevatten. 
 
Ter verduidelijking van de hiervoor beschreven functionaliteiten is hieronder uitgeschreven hoe de 
kiezer met de stemprinter een keuze zou kunnen maken.  
• De stemprinter kent de volgende vier wijzen van bedienen: 
1. Aanraakschermmodus: de kiezer kan door het scherm aan te raken de geboden keuzes 
maken cq bevestigen. Dit is voor een kiezer de standaard wijze van bedienen. 
2. Aanraakschermmodus met audio-ondersteuning: de kiezer krijgt via de koptelefoon 
voorgelezen hoe hij de stemprinter kan bedienen en welke opties er mogelijk zijn. Door 
vervolgens het scherm aan te raken kan de kiezer de geboden keuzes maken cq 
bevestigen. 
3. Scherm met fysieke knoppen modus: de kiezer bedient de stemprinter met de fysieke 
knoppen. De keuzes en terugkoppeling worden aangeboden via het scherm.  
4. Audio-interactiemodus: de kiezer bedient de stemprinter alleen met fysieke knoppen en via 
een koptelefoon uitgesproken teksten. Via de koptelefoon wordt een instructie gegeven 
over de keuzes die een kiezer kan maken en hoe de kiezer door de keuzen moet lopen en 
een keuze kan bevestigen.  
• De kiezer krijgt na het invoeren van het elektronisch token voor de activering te zien/te horen 
voor welke verkiezing een stemkeuze gemaakt kan worden. 
• Voor een lijstverkiezing moet een kiezer eerst een partij selecteren en vervolgens van die partij 
een kandidaat. In plaats van een partij te selecteren kan de kiezer ook een keuze maken voor 
een blanco stem. Op het aanraakscherm worden kandidaten van een partij per 20 
weergegeven, met opties om indien van toepassing de volgende en/of vorige 20 weer te 
geven. 
• Voor een referendum krijgt de kiezer de referendumvraag te zien/horen en moet deze een 
keuze maken uit de opties voor, tegen of blanco. 
• Alvorens een stembiljet te printen moet de stemkeuze eerst nog worden bevestigd. 
• De kiezer heeft totdat een stemkeuze is bevestigd de optie om een stap terug te gaan. 
• Na printen van het stembiljet moet de kiezer die niet werkt in de audio-interactiemodus  
aangeven of het geprinte stembiljet juist is of onjuist. Geeft de kiezer aan dat het stembiljet 
onjuist is, dan krijgt de kiezer de melding om zich met het geprinte stembiljet dan wel de 
geprinte stembiljetten te melden bij het stembureau. 
• Geeft de kiezer aan dat het stembiljet juist is dan wordt aan de kiezer gevraagd of hij nog een 
andere keuze mag maken. Dat laatste is alleen het geval als op 1 dag meer dan 1 verkiezing 
wordt gehouden of als de kiezer nog volmachtstemmen kan uitbrengen. Geeft de kiezer aan 
niet nog een keuze te willen maken, dan krijgt de kiezer het verzoek het geprinte stembiljet 
dan wel de geprinte stembiljetten in de stembus te doen. 
14 
 

• De stemmenteller mag niets aan gescande stembiljetten veranderen, met uitzondering van het 
op getelde stembiljetten afdrukken van een volgnummer. 
• Geeft melding (visueel en auditief) als invoerlade leeg is en bijgevuld kan worden.  
• Geeft melding (visueel en auditief) als invoerlade te veel stembiljetten bevat.  
• Geeft melding (visueel en auditief) als een stapel getelde stembiljetten uit de uitvoerlade voor 
getelde stembiljetten gehaald kan worden. 
• Geeft melding (visueel en auditief) als de uitvoerbak voor niet getelde stembiljetten vol is en 
geleegd moet worden. 
• De bediener van de stemmenteller moet kunnen invoeren dat er geen stembiljetten van een 
stembus meer te scannen zijn. 
• Bij lijstverkiezing: Bepalen van het aantal stembiljetten, van het aantal stemmen per partij, 
van het aantal stemmen per kandidaat en blanco stemmen.  
• Bij Referendum: Bepalen van het aantal stembiljetten, van het aantal stemmen voor, tegen en 
blanco.  
• Opslaan telresultaat. 
• Kopiëren van het telresultaat in eml-formaat (election markup language) naar een extern 
opslag medium. 
• Afdrukken van het telresultaat met als bijlage van elke geteld stembiljet het toegekende 
volgnummer en de herkende stemkeuze. 
• Opnieuw afdrukken van een (eerder) telresultaat, inclusief bijlage met daarop van elke geteld 
stembiljet het volgnummer en de herkende stemkeuze. 
• Detecteren en melding geven (visueel en auditief) dat papier voor printen telresultaat op is en 
bijgevuld moet worden. 
• Detecteren en melding geven over problemen en/of foutsituaties. 
• Bij stroomuitval de programmatuur, waaronder het besturingssysteem, afsluiten en daarna 
stemmenteller uitzetten. 
 
Voor de invoer van de stemmenteller geldt: 
• De stemmenteller kan stembiljetten verwerken die gevouwen zijn geweest en handmatig zijn 
opengevouwen.  
• Stembiljetten moeten stapelsgewijs ingevoerd kunnen worden. Een stapel kan minimaal 1 en 
maximaal 500 stembiljetten bevatten.  
• De stemmenteller heeft een visuele markering voor de maximale invoercapaciteit.  
• De stemmenteller heeft een fysieke beperking die er voor zorgt dat er niet meer stembiljetten 
ingevoerd kunnen worden dan de maximale invoercapaciteit.  
• De stembiljetten in een stapel stembiljetten die in de stemmenteller wordt ingevoerd mogen 
ten opzichte van elkaar iets verschoven zijn. Een stapel in de stemmenteller in te voeren 
stembiljetten hoeft enkel zoveel als mogelijk is door schudden en aanslaan op een vlakke tafel 
aaneengesloten op elkaar te liggen.   
• De stemmenteller dient een invoerlade te hebben met een vormgeving en geleiding die helpt 
bij het aaneengesloten op elkaar liggen van de stembiljetten.  
• De stembiljetten worden met de voorkant naar onder in de uitvoerbakken gedeponeerd.   
 
Voor de uitvoer van de stemmenteller geldt: 
• De stemmenteller dient minimaal 2 uitvoerbakken te hebben, 1 voor de stembiljetten die door 
de stemmenteller zijn geteld en 1 voor stembiljetten die ongeteld zijn doorgevoerd.  
• De uitvoerbakken hebben een kleurcodering. Groen voor de uitvoerbak met de getelde 
stembiljetten en rood voor de bak met de stembiljetten die ongeteld zijn doorgevoerd.  
• De uitvoerbak bak met de stembiljetten die ongeteld zijn doorgevoerd moet deels transparant 
zijn. 
16 
 

 
• De telstrook dient bij een referendumverkiezing voor elk geteld stembiljet de volgende 
informatie te bevatten: 
• Het aan het stembiljet toekende volgnummer; 
• Voor, tegen of blanco. 
 
Voor meldingen van de stemmenteller geldt: 
• De stemmenteller heeft een display voor meldingen aan de gebruiker. 
• De stemmenteller dient “zorgen” over het functioneren van de stemmenteller bij de gebruiker 
weg te nemen door tijdens het elektronisch telproces stapsgewijs positieve feedback te geven 
over de voortgang. 
• Detecteert de stemmenteller een storing dan wordt het telproces gepauzeerd en de status via 
een display gemeld aan de gebruiker.  
 
Stembiljet dat door stemprinter wordt geprint 
 
Het stembiljet dat door de stemprinter wordt geprint heeft een door de overheid te bepalen 
formaat. Uitgegaan kan worden van A4 of een kleiner standaardformaat.  
 
Het stembiljet heeft een echtheidskenmerk. Voor het echtheidskenmerk van een stembiljet kan 
worden uitgegaan van een hologramfolie met bedrukking of een perforatie. Het echtheidskenmerk 
mag de werking van een stemprinter en stemmenteller niet negatief beïnvloeden. Het 
echtheidskenmerk moet visueel door een mens zonder hulpmiddelen te controleren zijn. De vorm 
van de hologramfolie (en/of de bedrukking) danwel de vorm van de perforatie verschilt per 
verkiezing en wordt door de overheid bepaald.  
 
Het onbedrukte papier waarop de keuze van de kiezer wordt geprint is voorgevouwen. 
 
Apparatuur 
 
De stemprinter en stemmenteller moeten, in verband met eventueel gebruik bij verkiezingen in 
Caribisch Nederland, kunnen functioneren bij verschillende klimatologische (waaronder tropische) 
omstandigheden, verschillende voltages (minimaal 110V en maximaal 240V) en netfrequenties 
(minimaal 50Hz en maximaal 60Hz). De apparatuur moet kunnen functioneren bij 
omgevingstemperaturen tussen de 10 en 35˚C en een relatieve vochtigheid tussen de 10 en 85% 
(niet condenserend). 
 
De stemprinter en stemmenteller moeten opgeslagen kunnen worden bij omgevingstemperaturen 
tussen de 5 en 45˚C en een relatieve vochtigheid tussen de 10 en 85% (niet condenserend).  
 
Iedere stemprinter, stemmenteller en elektronische token is voorzien van een uniek zichtbaar 
nummer.  
 
De stemprinter en stemmenteller worden geleverd met een afsluitbare (transport-)behuizing 
waarin de stemprinter en stemmenteller in diens onderdelen vervoerd en opgeslagen kan worden. 
 
In gebruik produceert een stemprinter en stemmenteller op 1 meter afstand niet meer dan 42dBa 
aan geluid, exclusief het geluid dat de stemprinter of stemmenteller produceert voor auditieve 
meldingen en tijdens printen. 
18 
 

De werking van de stemprinter en stemmenteller wordt niet beïnvloed door de aanwezigheid in de 
directe omgeving van andere apparatuur, zoals Smartphones en draadloze smartcards. 
 
De stemprinter en stemmenteller moeten schoon te maken zijn met schoonmaakmiddelen die 
gangbaar, d.w.z. veelvoorkomend, en vrij verkrijgbaar zijn.  
 
De stemprinter en stemmenteller moeten onderhoudsarm zijn, dat wil zeggen dat het onderhoud 
alleen bestaat uit schoonmaken en het vervangen van verbruiksmaterialen (zoals inktcardtridges 
en papier). 
 
De stemprinter en stemmenteller moeten gedurende 8 jaar gebruikt kunnen worden voor  
gemiddeld 10 (al dan niet gelijktijdige) verkiezingen per jaar.  
 
De stemprinter kan minimaal 100.000 stemprints maken. 
 
De stemmenteller kan minimaal 600.000 keer een stembiljet scannen, tellen en voorzien van een 
volgnummer. 
 
De stemmenteller kan minimaal 200 keer een telstrook printen van een minimaal 100 pagina’s. 
 
In de 8 jaar van gebruik moeten de stemprinters en stemmentellers met gebreken/ defecten/ 
storingen gerepareerd of vervangen te kunnen worden. Om dit te realiseren dient een afdoende 
voorraad identieke reserve onderdelen voorhanden te zijn. Dat is nodig omdat zowel de Common 
Criteria certificering (voor stemprinter en stemmenteller) als SDIP 27/1 level A certificering (voor 
stemprinter) uitgaan van samenstelling uit identieke onderdelen als de geëvalueerde versies. 
Bovendien wil de overheid geen verschillende versies hebben van de apparatuur van de 
stemprinters en stemmentellers om te voorkomen dat bij wijzigingen in programmatuur meerdere 
configuraties moeten worden getest.  
 
Beveiliging - Common Criteria 
 
Algemeen 
 
De stemprinter en stemmenteller moeten Common Criteria gecertificeerd worden conform de 
hiertoe opgestelde Protection Profiles, die bij dit document zijn bijgevoegd. De Protection Profiles 
gaan uit van een bescherming tegen de meest geavanceerde aanvaller die de Common Criteria 
onderkent, een zogenaamde “High Attack Potential”.  
 
Volgens de Common Criteria vinden voor de certificering testen en controles door het evaluerend 
laboratorium alleen plaats op prototypes. Door fouten of wijzigingen in het productieproces (bewust 
of onbewust) is niet uit te sluiten dat uitgeleverde exemplaren niet identiek zijn aan de 
beoordeelde prototypes. Om dat risico uit te sluiten is in de Protection Profiles een maatregel 
opgenomen dat een evaluerend laboratorium voor elk geproduceerd exemplaar vaststelt dat deze 
identiek is aan het geëvalueerde exemplaar.   
 
De Common Crriteria certificering van volledige systemen is nog geen gemeengoed. Het aantal 
leveranciers dat ervaring heeft met Common Criteria certificeringen is daarom relatief gering.  
Ervaring met Common Criteria certificering op een niveau van EAL 4 of hoger wordt noodzakellijk 
geacht voor een succesvolle ontwikkeling van de stemprinter en stemmenteller.  
 
20 
 

Voor evaluatie van stemprinter/stemmenteller geldt dat (tussen haakjes is een verwijzing 
opgenomen naar deel 3 van de Common Criteria):  
• De gebruikersdocumentatie van stemprinter den stemmenteller alle functionaliteit van een 
stemprinter/stemmenteller moet omvatten en duidelijk moet maken hoe de 
stemprinter/stemmenteller op een veilige manier gebruikt moet worden (AGE_OPE.1). 
• Beschreven is op welke wijze de stemprinter en stemmenteller op een veilige wijze wordt 
klaargemaakt voor gebruik (AGD_PRE.1). 
• Uit beveiligingsdocumentatie moet blijken dat de beveiligingsmaatregelen voor het ontwerpen 
en ontwikkelen van de stemprinter/stemmenteller afdoende bescherming bieden waardoor de 
integriteit van de stemprinter/stemmenteller is gewaarborgd (ALC_DVS.2). 
• Alle beveiliging gerelateerde functionaliteit moet zijn getest door degene die de stemprinter en 
stemmenteller heeft ontwikkeld (ATE_DPT.1, ATE_FUN.1). 
• Door de evaluator wordt een broncode-analyse uitgevoerd. Hiervoor moet de broncode van alle 
onderdelen van een stemprinter en stemmenteller voor de evaluator beschikbaar zijn, zowel 
maatwerk programmatuur, standaard programmatuur, firmware, als de hardware diagrammen 
die gebruikt worden om de hardware te maken. Bij de selectie van componenten voor de 
stemprinter en stemmenteller moet dus zeker gesteld worden dat van alle onderdelen de 
broncode en de hardware diagrammen beschikbaar zijn (ADV_IMP.1).  
 
Onderdeel van de evaluatie zijn ook testen die door de evaluator worden uitgevoerd:  
• De evaluator test de beveiliginggerelateerde functionaliteit (ATE_IND.2); 
• De evaluator voert een methodische kwetsbaarheidsanalyse uit op de stemprinter/ 
stemmenteller waarbij alle beschikbare documentatie in ogenschouw wordt genomen. Op basis 
van het resultaat van deze kwestbaarheidsanalyse voert de evaluator penetratietesten uit om 
vast te stellen dat de stemprinter/stemmenteller bestand is tegen aanvallen met een hoog 
aanvalsniveau (AVA_VAN.5). 
 
Beveiliging - compromitterende straling 
 
De stemprinter moet een certificering hebben tegen de NATO-norm SDIP-27/1 Level A. 
 
Omdat de NATO-norm SDIP-27/1 geheim is, moet een leverancier die gecertificeerd is om te 
werken met deze norm betrokken worden bij het maken van het ontwerp, de selectie van 
componenten, de assemblage en testen van stemprinters. Medewerkers van andere leveranciers 
die betrokken zijn bij de ontwikkeling van stemprinters, maar die niet voor het werken met de 
NATO-norm SDIP-27/1 zijn gecertificeerd, mogen geen kennis nemen van deze norm en van 
daaraan gerelateerde aspecten, zoals het uitvoeren van stralingsmetingen en het inzien van 
meetuitkomsten. 
 
De te maken stemkeuzes zijn relatief beperkt. Bij een referendum zijn dat er maar 3 en bij een 
lijstverkiezing een tiental lijsten en bij elke lijst enkele tientallen kandidaten. Daarbij kan een 
afluisteraar maar geïnteresseerd zijn in 1 gegeven, heeft een kiezer een bepaalde stemkeuze 
gemaakt of juist niet. Het moet niet mogelijk zijn uit de aan- of juist afwezigheid van een 
karakteristiek stralingsbeeld het al dan niet maken een bepaalde stemkeuze door een kiezer te 
achterhalen. Dat aspect moet in de SDIP-27/1 Level A certificering in de definitie van te meten 
mogelijke compromitterende straling (zogenaamde RED signals) worden meegenomen. Bij het 
bepalen wat een succesvolle afluisterpoging is, moet de bij dit document gevoegde uitwerking 
worden gevolgd. 
 
22 
 

 
• van elke calamiteit c.q. incident de wijze van afhandeling wordt geregistreerd; 
• van elke calamiteit c.q. incident de historie wordt bewaard. 
 
Periodiek, bijvoorbeeld elke maand, moet aan de overheid worden gerapporteerd over alerteringen 
van ICT gerelateerde dreigingen die zijn geïnventariseerd en over het onderzoek dat naar 
aanleiding daarvan is uitgevoerd in het geval analyse heeft uitgewezen dat een alertering relevant 
is voor de stemprinter, stemmenteller, elektronische tokens en/of voor de systemen en netwerken 
die worden gebruikt voor het ontwikkelen, onderhouden en ondersteunen daarvan. Daarvoor wordt 
gebruik gemaakt van alerteringsdiensten waarmee ICT gerelateerde dreigingen geïdentificeerd en 
aangekondigd worden. Daarbij wordt ook nagegaan welke updates of vervanging van de 
standaardprogrammatuur op stemprinters en stemmenteller noodzakelijk zijn (zoals updates van 
het operating system en beveiligingssystemen). Op basis van de uitkomsten van het beoordelen 
van de dreigingen en risico’s worden voorstellen gedaan voor de verbetering van de stemprinter, 
stemmenteller, elektronische tokens en de daaraan gerelateerde ICT-systemen om nieuwe 
geïdentificeerde dreigingen te kunnen weerstaan. De overheid besluit op deze voorstellen. 
 
Gewaarborgd is dat alleen daartoe geautoriseerde medewerkers toegang hebben tot de apparatuur 
en wijzigingen kunnen doorvoeren in programmatuur, documentatie en andere informatie die 
betrekking heeft op het ontwikkelen, onderhouden en ondersteuning van stemprinters, 
stemmentellers en elektronische tokens. 
 
Op locaties die worden gebruikt voor ontwikkelen, onderhoud en ondersteuning van stemprinters, 
stemmentellers en elektronische tokens zijn maatregelen genomen om het risico te minimaliseren 
van brand, explosies, rook, stof, trillingen, chemische reacties, wateroverlast, langdurige 
stroomuitval, interferentie via de elektriciteitsvoorziening, blikseminslag, elektromagnetische 
straling en aanslagen. Hieronder vallen in ieder geval de volgende maatregelen: 
• Ruimten met apparatuur, programmatuur, documentatie, registraties en andere gegevens die 
worden gebruikt voor het ontwikkelen, onderhoud en ondersteuning van stemprinters, 
stemmentellers en elektronische tokens zijn voorzien van een door de brandweer 
goedgekeurde brandmeld- en een brandblusinstallatie;  
• Ruimten met stemprinters, stemmentellers, onderdelen daarvan en elektronische tokens zijn 
voorzien van maatregelen om waterschade te voorkomen; 
• Bij stroomuitval dient in ieder geval de toegangscontrole en de alarminstallatie van de locaties 
die worden gebruikt voor het ontwikkelen, onderhoud en ondersteuning van stemprinters, 
stemmentellers en elektronische tokens onverkort te blijven functioneren. 
 
Toegangscontrole van eigen personeel of ingehuurde medewerkers tot locaties die worden gebruikt 
voor ontwikkelen, onderhoud en ondersteuning van stemprinters, stemmentellers en elektronische 
tokens vindt plaats met minimaal een persoonlijke toegangskaart die voorzien is van een foto van 
de medewerker. Van de uitgegeven en ingehouden toegangskaarten wordt een registratie 
bijgehouden. 
 
Toegangscontrole van bezoekers tot locaties die worden gebruikt voor ontwikkelen, onderhoud en 
ondersteuning van stemprinters, stemmentellers en elektronische tokens vindt plaats met minimaal 
een toegangskaart die zichtbaar gedragen moet worden en waaruit blijkt dat sprake is van een 
bezoeker.  
• Bezoekers moeten altijd vergezeld zijn door eigen personeel.  
• Iedere bezoeker identificeert zich met een geldig legitimatiebewijs. 
24 
 

Af te stoten apparatuur en media met gegevens of programmatuur moeten voor het afstoten zijn 
gewist, d.w.z. alle gegevens en programmatuur moeten onherstelbaar zijn verwijderd. Er mag uit 
niets blijken dat de apparatuur en media ooit ingezet zijn geweest ten behoeve van verkiezingen. 
De methode van wissen moet ter goedkeuring aan de overheid worden voorgelegd.  
 
Elektronische tokens dienen bewaard te worden in een kluis met inbraakbestendigheid volgens EN 
1143-1 klasse 1 en een brandwerendheid volgens EN 1047-1 S 120 DIS. 
 
Voor het uitgeven van sleutels en certificaten (voor ondermeer elektronische tokens) wordt gebruik 
gemaakt van een PKI waarvoor geldt: 
• De PKI moet voldoen aan ETSI TS-02042 niveau NCP+. 
• Het voldoen aan ETSI TS-102042 niveau NCP+ moet zijn vastgesteld door een daartoe 
geaccrediteerde externe auditor. Met de overheid wordt afgestemd door welke auditor de audit 
wordt uitgevoerd. 
• Cryptografische sleutels worden gegenereerd volgens ETSI TS 102 176-1, v 2.0.0 (2007-11). 
• Voor het genereren van sleutels en het opslaan van sleutels die gebruikt worden voor het 
uitgeven van certificaten moet gebruik gemaakt worden van een Hardware Security Module 
(HSM) die voldoet aan 1 van onderstaande normen: 
• FIPS PUB 140-1 niveau 3 of hoger; 
• FIPS PUB 140-2 niveau 3 of hoger; 
• BSI-PP-0004-2002T Protection Profile – Secure Signature Creation Device Type 1, Version 
1.05; 
• BSI-PP-0005-2002T Protection Profile – Secure Signature Creation Device Type 2, Version 
1.04; 
• BSI-PP-0006-2002T Protection Profile – Secure Signature Creation Device Type 3, Version 
1.05; 
• BSI-PP-0036-2008: Cryptographic Modules Security Level “Enhanced” Version 1.01. 
• De gebruikte cryptografische algoritmen, handtekening algoritmen en de lengte van sleutels 
worden afgestemd met de overheid. De gebruikte algoritmen moeten gepubliceerd en daarmee 
voor iedereen toegankelijk zijn. 
 
Ontwikkeling en doorvoeren van wijzigingen van de stemprinter, de stemmenteller en elektronisch 
tokens 
 
Voor het ontwikkelen en het onderhouden van de stemprinters en stemmentellers moet een 
ontwikkelomgeving beschikbaar zijn. De ontwikkelomgeving bevat alle apparatuur en 
programmatuur die nodig is om de programmatuur van stemprinters en stemmentellers te kunnen 
aanpassen.  
 
Voor het doorvoeren van wijzigingen in apparatuur en programmatuur (van welke aard ook) van de 
stemprinters en stemmentellers is vooraf schriftelijke toestemming nodig van de overheid. 
 
Uitsluitend na instemming van de overheid worden updates op stemprinters en stemmentellers 
verspreid naar gemeenten. 
 
De ontwikkeling en verbetering van programmatuur moeten voldoen aan de volgende 
programmeerrichtlijnen: 
• Er wordt defensief programmeren toepast. Door defensief programmeren wordt geborgd dat 
alle voorkomende gebeurtenissen op een voorspelbare wijze worden verwerkt dan wel tot een 
26 
 

Regressietesten, functionele testen, systeemtesten, stresstesten en beveiligingstesten, waaronder 
penetratietesten, maken in ieder geval onderdeel uit van de testen. 
 
Fysieke distributie,  onderhoud en ondersteuning 
 
De stemprinters, stemmentellers, bijbehorende elektronische tokens en documentatie worden 
gedistribueerd naar gemeenten en openbare lichamen van Bonaire, Saba en Sint Eustatius. Tot en 
met afleveren op de locatie moeten pakketten te traceren zijn.  
 
Na elke verkiezing worden alle gemeenten en openbare lichamen bezocht en wordt een revisie 
uitgevoerd om vast te stellen of stemprinters en stemmentellers geschikt zijn om gebruikt te 
worden voor een volgende verkiezing. Verbruiksmaterialen die niet bij een volgende verkiezing 
gebruikt kunnen worden, worden uit de stemprinter/stemmenteller gehaald. Indien nodig wordt de 
apparatuur schoongemaakt, wordt aan een stemmenteller een reparatie uitgevoerd of wordt indien 
reparatie van een stemmenteller ter plekke niet mogelijk is (bij een stemprinter is dat uit oogpunt 
van compromitterende straling altijd het geval) een apparaat omgeruild voor een vervangend 
exemplaar en wordt dit vervangen exemplaar geconfigureerd zodat de gemeente deze met de 
aldaar beschikbare elektronische tokens in gebruik kan nemen. Na de revisie worden de log en 
verkiezingsgegevens van de stemprinters en stemmentellers verwijderd. 
 
Verbruiksmaterialen voor stemprinters en stemmentellers moeten gedurende 8 jaar geleverd 
kunnen worden. 
 
In een registratie wordt per gemeente en openbare lichamen de contactgegevens bijgehouden, 
welke stemprinters en stemmentellers en elektronische tokens er staan, naar onderweg zijn of 
retour komen en de unieke identificatie van de betreffende stemprinters, stemmentellers en 
elektronische tokens. 
 
 
28 
 

