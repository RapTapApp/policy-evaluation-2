Bestrijding van inheemse 
muggen in Nederland 
Mogelijkheden en uitdagingen
RIVM Rapport 2016-0004 
M.A.H. Braks│C.J. Stroo

 
 
 
 
Bestrijding van inheemse muggen in 
Nederland 
Mogelijkheden en uitdagingen 
RIVM Rapport 2016-0004 
M.A.H. Braks │C.J. Stroo 

RIVM Rapport 2016-0004 
Publiekssamenvatting 
Bestrijding van inheemse muggen in Nederland 
Mogelijkheden en uitdagingen 
 
Wereldwijd vormen muggen die ziekteverwekkers overbrengen, zoals de 
malariaparasiet, het denguevirus en het West-Nijl-virus, een groot 
probleem. In Nederland is dat nog niet aan de orde. Wel komen er 
soorten voor die onder bepaalde omstandigheden in staat zijn 
ziekteverwekkers over te dragen. Vanwege uitbraken in andere 
Europese landen wil Nederland goed voorbereid zijn.  
 
Het RIVM heeft daarom in samenwerking met het Centrum Monitoring 
Vectoren beschreven welke situaties risicovol kunnen zijn en hoe de 
muggen dan het beste kunnen worden bestreden. In enkele scenario’s is 
uitgewerkt wat de bestrijding inhoudt en hoe en door wie die moet 
worden geregeld. Op basis van dit document gaan de overheid, 
belangenorganisaties en het publiek met elkaar in gesprek hoe situaties 
het beste kunnen worden aangepakt en wie waarvoor verantwoordelijk is. 
 
Muggen zijn nodig voor de overdracht van specifieke ziekteverwekkers. 
Voor een effectieve bestrijding is het nodig te ‘snappen’ welke factoren 
eraan bijdragen dat ziekteverwekkers via muggen op mensen en dieren 
worden overgedragen. Ten eerste moet duidelijk zijn welke mug welke 
ziekten kan overdragen. Ten tweede moet de desbetreffende mug in 
redelijk grote aantallen in Nederland aanwezig zijn. Ten derde moeten 
ze een ziekteverwekker ergens kunnen oppikken, bijvoorbeeld bij 
iemand die de ziekte doormaakt of een dier dat het bij zich draagt, om 
het daarna over te kunnen dragen.  
 
Er is dus niet per definitie sprake van een risico als bepaalde muggen 
die een exotische ziekte kunnen overdragen in Nederland zijn. Een 
ziekteverwekker die via muggen overdraagbaar is, kan in Nederland 
worden geïntroduceerd via bijvoorbeeld reizigers of dieren. In dat geval 
is het belangrijk te weten hoe het aantal muggen dat de ziekte kan 
verspreiden, kan worden beperkt. Daarnaast blijft het belangrijk dat 
mensen en dieren zichzelf tegen muggenbeten kunnen beschermen. 
 
Kernwoorden: inheemse muggen, muggenbestrijding, muggen-
overdraagbare infectieziekten,  scenario’s 
  
Pagina 3 van 77 

RIVM Rapport 2016-0004 
Synopsis 
The control of native mosquitoes in the Netherlands 
Possibilities and challenges  
 
Globally mosquitoes that transmit pathogens, such as malaria parasites, 
dengue virus and West Nile virus, are a major problem. In the 
Netherlands this is not yet an issue. However, some Dutch species are 
capable of transmitting pathogens under certain circumstances. 
Considering the recent outbreaks in other European countries, the 
Netherlands wants to be well prepared. 
 
RIVM, in collaboration with the Centre for Monitoring of Vectors, has 
described which situations can be hazardous and in which ways the 
mosquitoes should best be controlled. For several scenarios mosquito 
control measures are described in more detail and how and by whom 
they should be regulated. This document will form the basis for 
communication between the government, stakeholders and the public to 
discuss how situations should be addressed and who is responsible. 
 
Mosquitoes are essential for the transmission of specific pathogens. For 
effective control, it is necessary to 'understand' what factors cause/help 
ensure that pathogens are transmitted by mosquitoes to humans and 
animals. Firstly, it should be clear which mosquito species (only a few) 
transmits which pathogen to humans. Second, such mosquito species 
must be present in rather large numbers in the Netherlands. Thirdly, 
this species need to pick up a pathogen, for example from a person who 
is experiencing the disease or an animal that carries it, in order to 
transmit it.  
 
The mere fact that a native mosquito species is capable of transmitting 
an exotic pathogen does not pose a risk per se. A pathogen that is 
transmitted via mosquitoes can be introduced in the Netherlands, for 
example, via travelers or animals. In that case it is important to know 
how the population of mosquitoes, which can spread the pathogen, can 
be controlled. In addition, it remains important that people and animals 
can protect themselves against mosquito bites. 
 
Keywords: native mosquitoes, mosquito control, mosquito-borne 
infectious diseases, scenarios 
  
Pagina 5 van 77 

RIVM Rapport 2016-0004 
Inhoudsopgave 
 
Samenvatting—9 
1  Aanleiding—11 
2  Probleemschets—13 
2.1  Prioritering muggenoverdraagbare ziekten—14 
2.1.1  Pathogenen—14 
2.1.2  Inheemse muggen—17 
2.1.3  Prioritering—18 
2.2  Muggenmonitoring en bestrijding—18 
3  Preparedness and Response—21 
3.1  Signalering van muggen en ziekte—21 
3.1.1  Monitoring van muggen—22 
3.1.2  Signalering infectieziekten—23 
3.2  (Entomologische) risicobeoordeling—24 
4  Interventie—27 
4.1  Geïntegreerde vectorbeheersing—27 
4.2  Muggenbestrijding—29 
4.2.1  Bestrijding met behulp van fysische maatregelen—29 
4.2.2  Bestrijding met behulp van biociden—31 
4.2.3  Strijdigheid met andere doelen en praktische beperkingen—32 
4.3  Vermindering blootstelling—32 
4.3.1  Persoonlijke beschermingsmaatregelen—33 
4.3.2  Overige preventieve maatregelen—34 
5  Scenario’s—35 
5.1  Vivax-malaria—35 
5.1.1  Achtergrond—35 
5.1.2  Respons—36 
5.1.3  Uitdagingen—37 
5.2  West-Nijlkoorts—39 
5.2.1  Achtergrond—39 
5.2.2  Respons—40 
5.2.3  Uitdagingen—41 
5.3  Riftdalkoorts—45 
5.3.1  Achtergrond—45 
5.3.2  Respons—46 
5.3.3  Uitdagingen—48 
5.4  Tularemie—49 
5.4.1  Achtergrond—49 
5.4.2  Respons—50 
5.4.3  Uitdagingen—51 
5.5  Overlast—53 
5.5.1  Achtergrond—53 
5.5.2  Loodgrijze malariamug—54 
5.5.3  Uitdagingen—54 
6  Conclusie en aanbevelingen—55 
Pagina 7 van 77 

RIVM Rapport 2016-0004 
Samenvatting 
De muggen die op dit moment in Nederland vóórkomen spelen nog geen 
rol van betekenis in de verspreiding van infectieziekten onder mens of 
dier. Echter, wereldwijde en regionale ontwikkelingen kunnen deze 
situatie drastisch en snel veranderen. Verschillende landen in Europa 
hebben de afgelopen jaren al te maken gehad met uitbraken van ziekten 
die door inheemse muggen werden overgebracht. In een dergelijke 
situatie is het wenselijk om de inheemse muggenpopulatie te beheren 
als onderdeel van de infectieziektebestrijdingsstrategie. Het huidige 
infectieziektebestrijdingsbeleid van Nederland heeft in deze context als 
voornaamste onderdelen: de vroegtijdige signalering van ziekten die 
door muggen worden overgedragen op mens en dier, het verzamelen 
van gegevens over het verspreidingspatroon van muggen en het (indien 
nodig) uitroeien van exotische invasieve muggen. Deze nota gaat in op 
de mogelijkheden en uitdagingen om het huidige bestrijdingsbeleid uit 
te breiden met het beheren van inheemse muggenpopulaties.  
 
Binnen de muggenbestrijding blijkt de aanpak van inheemse muggen in 
belangrijke mate te verschillen met die van exotische invasieve 
muggen: 
 Bestrijding van inheemse muggen heeft het karakter van 
populatiebeheersing in plaats van uitroeiing en heeft slechts een 
lokaal en tijdelijk effect op muggenpopulaties.  
 Bestrijding van inheemse muggenpopulaties is meestal een 
reactieve interventie bij autochtone transmissie of ernstige 
overlast. De uitroeiing van exotische invasieve muggen in 
Nederland daarentegen is een proactieve interventie ter 
voorkoming van dengue- en chikungunyagevallen in de 
toekomst.  
 Bestrijding van inheemse muggen treft een breder 
stakeholdersveld dan de bestrijding van exotische invasieve 
muggen. Een groot aantal stakeholders bevindt zich momenteel 
nog buiten de infectieziektebestrijdingsstructuur.  
 
Aan de hand van vijf scenario’s zijn uitdagingen ten aanzien van de 
muggenbestrijding gericht op het beheren van inheemse 
muggenpopulaties geïdentificeerd, en vervolgens zijn aanbevelingen aan 
het ministerie van Volksgezondheid, Welzijn en Sport geformuleerd om 
deze uitdagingen aan te gaan: 
 
Breed stakeholdersveld 
 Bespreek huidige document met verschillende stakeholders 
tijdens een workshop; 
 Maak een stakeholdersanalyse met betrekking tot West-Nijl- en 
Riftdalkoorts. 
 
Entomologische informatie van nationale naar lokale schaal 
 Verleg de focus van muggenmonitoring van nationaal naar lokaal 
niveau waarbij voed-, rust- en broedplaatsen van muggen de 
aandacht krijgen; 
 Investeer in GIS-toepassingen voor inheemse muggenbestrijding. 
  
Pagina 9 van 77 

RIVM Rapport 2016-0004 
1 Aanleiding 
De oplevering van de nota Preventie en bestrijding van exotische 
muggen in Nederland riep vragen op over het risico van inheemse 
muggen voor de volksgezondheid, over de organisatie en uitvoering van 
de monitoring en bestrijding, en over de mate waarin Nederland 
voorbereid is op uitbraken van infectieziekten die door inheemse 
muggen worden overgedragen.  
 
Het doel van dit beleidsadvies is een overzicht te geven van de 
inhoudelijke problematiek. Vragen die worden gesteld zijn: welke kennis 
en mogelijkheden zijn voorhanden voor populatiebeheersing van 
inheemse muggen ten behoeve van het beheersen van infectieziekten 
en overlast, en welke knelpunten zijn er op dit moment nog aanwezig? 
Welke beleidsinstrumenten zijn beschikbaar en bruikbaar vanuit de 
huidige aanpak van exotische muggen, en welke moeten nieuw worden 
vormgegeven? 
 
Dit beleidsadvies heeft geen betrekking op de preventie en bestrijding 
van muggen en infectieziekten die door muggen worden overgedragen 
in Caribisch Nederland of op de problematiek van Aedes japonicus (een 
exotische mug die zich recent lokaal in Lelystad heeft gevestigd) omdat 
hierover separaat is geadviseerd. 
  
Pagina 11 van 77 

RIVM Rapport 2016-0004 
2 Probleemschets 
1
Vector-overdraagbare ziekten worden veroorzaakt door pathogenen , die 
tussen dieren en/of mensen worden overgebracht door geleedpotigen, de 
zogenaamde vectoren, zoals insecten en teken. Steekmuggen (verder in 
dit document simpelweg muggen genoemd) zijn bekende vectoren voor 
een groot aantal van deze pathogenen wereldwijd (zie Figuur 1). In 
Nederland hebben zich sinds de uitroeiing van malaria eind jaren ‘50 geen 
epidemieën meer voorgedaan van ziekten die door muggen worden 
2
overgedragen. Er komen hier echter wel muggensoorten voor die in 
potentie pathogenen kunnen overgedragen. Wereldwijd zijn er talrijke 
voorbeelden van uitbraken die volgden op de introductie van een 
pathogeen in een inheemse vectorpopulatie (zie Bijlage 1; Braks et al., 
2013). Door de globalisering is de kans op introductie van pathogenen 
groter geworden. Deze komen immers veelal binnen via vervoer van 
elders geïnfecteerde mensen of dieren. Daarnaast is er door planning en 
uitvoering van herinrichtingsprojecten sprake van vernatting van 
gebieden, wat vaak leidt tot nieuwe broedplaatsen voor muggen. 
Regelmatig stellen omwonenden vragen over mogelijke overlast van 
muggen, maar ook over mogelijke verspreiding van voor Nederland 
nieuwe ziekten voor mens en dier (Verdonschot en Besse-Lototskaya, 
2012). Het is daarom van belang om voorbereid te zijn op deze vragen en 
op een dergelijk incident of uitbraak/epidemie. Een goede voorbereiding 
bestaat uit het identificeren van de mogelijke dreigingen, de ontwikkeling 
van vroege signalering en het inventariseren van de mogelijke 
interventies.  
 
Een belangrijk deel van deze voorbereidingen dient gericht te zijn op de 
vector. Om deze reden heeft het ministerie van Ministerie van 
Volksgezondheid, Welzijn en Sport (VWS) het Rijks Instituut voor 
Volksgezondheid en Milieu (RIVM) gevraagd om samen met het Centrum 
Monitoring Vectoren (CMV) een beleidsadvies te schrijven waarbij 
3
specifiek aandacht wordt geschonken aan de entomologische aspecten 
van de voorbereidingen. Daarbij zullen we ons focussen op inheemse 
muggen waarvan we nu inschatten dat die mogelijk humane pathogenen 
kunnen overgedragen. Dreigingen van vector-overdraagbare 
pathogenen voor de veterinaire gezondheid (Hubalek et al., 2014) 
worden in deze nota niet specifiek behandeld. Hoewel we proberen te 
anticiperen, moeten we er rekening mee houden dat er ook dreigingen 
kunnen ontstaan die niet te voorzien zijn. 
 
 
1
Pathogeen is synoniem voor ziekteverwekker 
2
De laatste decennia hebben zich wel uitbraken van knutten-overdraagbare veterinaire ziekten voorgedaan in 
Nederland, zoals Blauwtong en Schmallenberg. Knutten behoren tot de familie der Ceratopogonidae en muggen 
tot de familie der Culicidae. 
3
Entomologisch betekent ‘betrekking hebbende op insecten’. 
Pagina 13 van 77 

RIVM Rapport 2016-0004 
muggen-overdraagbare pathogenen in ogenschouw neemt, staan de 
ziekten met de grootste wereldwijde ziektelast, namelijk malaria en 
dengue, niet in de EmZoo-lijst (zie Tabel 1); het zijn namelijk geen 
zoönosen. 
 
Tabel 1. Volksgezondheidsgerelateerde kenmerken van de belangrijkste 
muggen-overdraagbare ziekten in de wereld (Braks et al., 2013). 
Ziekte Aantal Patho- Muggen- Infectieuze Zoönose Vaccin 
ziektevallen geen geslacht periode 
per jaar 
Malaria 451 miljoen Plasmodium Anopheles Tot 1 jaar -- - 
Dengue 96 miljoen Flavivirus Aedes 3–5 dagen - - 
Gele koorts 200,000 Flavivirus Aedes 3–5 dagen √ √ 
Japanse 67,900 Flavivirus Culex dead end √ √ 
encefalitis host 
*
Westnijlkoorts 20, 000 Flavivirus Culex dead end √ -  
host 
Chikungunya Epidemisch Alphavirus Aedes 6–7 dagen - - 
 
Riftdalkoorts Epidemisch Phlebovirus Culex/Aedes kort - - 
Note: * Veterinaire vaccins beschikbaar voor paarden. 
 
Tabel 2a. Risicobeoordelingskader van muggen-overdraagbare infecties voor 
Nederland (NL) (Braks et al., 2011). 
Context Humane gevallen die Pathogeen circuleert in Competente 
infectie hebben dieren of wordt regelmatig muggenvector* is 
opgelopen in NL geïntroduceerd in NL inheems in NL 
1a √ (elk jaar) √ √ 
1b √ (niet elk jaar) √ √ 
2 - √ √ 
3 - - √ 
4 - √ - 
5 - - - 
*Voor de gebruikte definitie van ‘competente muggenvector’ zie 3.2 
 
Tabel 2b. Risicomanagementkader van muggenoverdraagbare infecties voor 
Nederland (NL) (aangepast van Braks et al., 2011). 
Context Risicomanagement opties 
Reduceer ziektelast, door uitvoeren van preventie en bestrijdingsactiviteiten 
1a, b 
Bepaal risico van autochtone transmissie 
2 
Ontwikkel vroegsignalering van de introductie van pathogenen 
3 
Bereid interventieplannen voor 
Monitor introductie  en voorkom de vestiging van exotische muggen 
4 
Monitor introductie  van pathogenen en exotische muggen 
5 
 
 
 
Pagina 15 van 77 

RIVM Rapport 2016-0004 
introductie (in aanwezigheid van de vector) voldoende zijn om een 
uitbraak te veroorzaken. Dit geldt bij een enkele introductie van een 
vector niet. Door gegevens te combineren over het vóórkomen van 
ziekte, over de introductie van ziekteverwekkers in Nederland en over 
competente vectoren, zijn vector-overdraagbare ziekten te verdelen in vijf 
verschillende contexten met verschillend dreigingsniveau voor de publieke 
gezondheid (Braks et al., 2014a). De verschillende contexten vragen om 
andere risicomanagement-activiteiten (zie Tabel 2b). 
 
2.1.2 Inheemse muggen 
Van de 35 inheemse muggensoorten is er van slechts enkele bekend of 
aannemelijk dat ze geen enkele rol spelen in de overdracht van 
infectieziekten. Een volledig literatuuroverzicht van welke ziekten de 
verschillende muggen kunnen overbrengen, ontbreekt vooralsnog. De 
vectorstatus van een muggensoort wordt bepaald op basis van 
beschikbare informatie, waarbij de vijf categorieën worden onderscheiden 
(ECDC, 2014a). Het is belangrijk te realiseren dat deze indeling van de 
vectorstatus in vijf categorieën niet dezelfde is als de indeling van vector-
overdraagbare pathogenen in vijf contexten uit Tabel 2. De vectorstatus 
van een muggensoort valt onder één van de volgende categorieën: 
 
1. Er is ergens ooit in de wereld, in het veld een pathogeen 
gedetecteerd in deze muggensoort. 
2. Competentie (lage, matige of hoge) van deze muggensoort om 
pathogenen over te brengen slechts gevonden onder 
laboratoriumomstandigheden. 
3. Pathogeen is in deze muggensoort in het veld gedetecteerd en de 
competentie ervan is bewezen (dus voldoet aan 1 en 2). 
4. Muggensoort heeft een bewezen rol in transmissie van 
pathogenen in veld, maar alleen in regio's en landen buiten 
Europa. 
5. Muggensoort heeft een bewezen rol in transmissie van 
pathogenen in veld, in regio's en landen in Europa. 
 
In deze nota beschouwen we slechts inheemse muggensoorten, die 
vallen in categorie 4 en 5 als competente vectoren. Vaak is er weinig 
bekend over de vectorstatus van zeldzamere (in verspreiding en 
dichtheid) soorten. Echter, zeldzame soorten spelen per definitie al een 
minder belangrijke rol bij uitbraken. Naast de genetische potentie om 
een pathogeen over te brengen dient een muggensoort namelijk, op zijn 
minst lokaal, in hoge dichtheden voor te komen om een uitbraak te 
kunnen veroorzaken. De vectorstatus en gegevens over het vóórkomen 
van inheemse muggen uit de Nationale Vector Surveillance van het CMV 
zijn weergegeven in Bijlage 2a en 2b. De belangrijkste informatie uit 
Bijlage 2b is samengevat in Tabel 4. Deze tabel toont de belangrijkste 
inheemse muggensoorten in Nederland, gebaseerd op de meest 
vóórkomende soorten of bepaald door het totaal aantal locaties waar de 
soort voorkomt en/of door het totaal aantal gevangen individuen van 
deze soort. 
  
Pagina 17 van 77 

RIVM Rapport 2016-0004 
Waren Autoriteit (NVWA). Er is beleid ingesteld dat gericht is op de 
preventie van vestiging van exotische muggen in Nederland door 
uitroeiing van die soorten die een potentieel hebben voor transmissie 
van menselijke pathogenen. Door de vestiging van een exotische 
muggenpopulatie te voorkomen, kan een toekomstige uitbraak worden 
afgewend. Het voorkómen van uitbraken van pathogenen die door 
inheemse muggen worden overgedragen, is echter veel lastiger.  
 
In sommige landen waar overdracht van muggen-overdraagbare 
pathogenen plaatsvindt, of terugkerende overlast, is het kosteneffectief 
om in de endemische locaties muggenpopulaties preventief op een laag 
peil te houden (USA, Duitsland, Zweden). Echter in landen waar 
inheemse muggen niet voor verspreiding van ziekte zorgen, zijn 
dergelijke gerichte preventieve maatregelen niet mogelijk. Aangezien de 
momenten en locaties van pathogeenintroducties en het risico van 
epidemieën moeilijk te voorspellen zijn (Bellini et al., 2014) zou 
preventieve bestrijding van inheemse muggen te allen tijde en in het 
gehele land moeten plaatsvinden. Dit zou zeer kostbaar zijn, aangezien 
bestrijding over het algemeen slechts een lokaal en tijdelijk effect op de 
inheemse muggenpopulaties heeft. Om deze redenen focussen we ons 
op systemen die tot doel hebben om autochtone pathogeentransmissie 
vroeg te detecteren, om risico’s samen met stakeholders te kunnen 
beoordelen en om interventies te ontwikkelen. 
 
Dus waar bestrijding van exotische muggen, zoals de tijgermug, in 
Nederland een adequate en proactieve interventie is om knokkelkoorts- 
en chikungunya-gevallen in de toekomst te voorkomen, is de beheersing 
van inheemse muggen meestal een reactieve interventie in het geval 
(van een signaal dat) autochtone transmissie van pathogenen of 
ernstige overlast plaatsvindt. Door het reactieve karakter is de tijdsdruk 
op het moment van het ingrijpen ten behoeve van de interruptie van 
pathogeen-overdracht vaak hoog. In deze nota komen de noodzakelijke 
aanvullingen in de reguliere structuur van infectieziektebestrijding en 
aanpassingen van de huidige procedures ten opzichte van de bestrijding 
van exotische muggen ten behoeve van de bestrijding van inheemse 
muggen aan de orde, zodat ook in die gevallen zo snel mogelijk kan 
worden gehandeld. 
  
Pagina 19 van 77 

RIVM Rapport 2016-0004 
3 Preparedness and Response 
Het Centrum Infectieziektebestrijding van het RIVM (RIVM-CIb) 
coördineert de infectieziektebestrijding in Nederland. In opdracht van 
het ministerie van VWS heeft het RIVM-CIb de regierol opgepakt voor de 
preventie en bestrijding van de ziekten die door muggen worden 
overdragen. Concreet betekent dit dat het RIVM het centrale 
aanspreekpunt is voor andere partijen die met dit onderwerp te maken 
hebben. Hieronder wordt toegelicht hoe de regierol van het RIVM voor 
de preventie van muggenoverdraagbare ziekten en eventuele 
beheersing van inheemse muggen is ingericht.  
 
3.1 Signalering van muggen en ziekte 
Voor de signalering van muggen en infectieziekten die door muggen 
worden overgedragen hanteert het RIVM-CIb grotendeels de reguliere 
signaleringsstructuur die ook voor andere infectieziekten geldt, maar 
omdat informatie en kennis over het vóórkomen van muggen en de 
bestrijding hiervan noodzakelijk is, werkt het RIVM-CIb nauw samen 
met het Centrum Monitoring Vectoren van de NVWA. 
 
Signalen die betrekking hebben op muggen of op muggenoverdraagbare 
ziekte kunnen afkomstig zijn van verschillende bronnen. De 
Gemeentelijke Gezondheidsdiensten (GGD’en) kunnen zich bij het RIVM-
CIb melden indien zij een muggenoverdraagbare ziekte vermoeden of 
hebben vastgesteld. Indien de muggensurveillance van het Centrum 
Monitoring Vectoren een vondst oplevert van een exotische mug, meldt 
het CMV dit aan het RIVM-CIb. In de Nationale Vector Survey-
steekmuggen van het CMV worden gegevens verzameld over welke 
soorten muggen in wat voor type gebied voorkomen, wanneer, grofweg in 
welke aantallen. Dit zijn cruciale epidemiologische basisgegevens voor 
risicoschattingen van muggenoverdraagbare ziekten. Het doel van deze 
survey is om voor drie biotooptypen (urbaan, ruraal-agrarisch, en natuur) 
de muggensoortsamenstelling te bepalen. Deze gegevens worden 
meegenomen in risicoanalyses van muggenoverdraagbare ziekten die van 
belang zijn voor volksgezondheid en diergezondheid. Daarnaast is het 
mogelijk dat buurlanden zich bij het RIVM-CIb melden indien zich 
bijvoorbeeld problemen voordoen in de grensstreek. Tot slot is het RIVM-
CIb het aanspreekpunt voor internationale organisaties als het ECDC en 
de WHO (zowel WHO headquarters als WHO regional office for Europe).  
 
Afhankelijk van de aard en de urgentie van het signaal wordt het signaal 
besproken in een of meerdere van de overlegvormen van de 
signalerings- en bestrijdingsstructuur, namelijk het signaleringsoverleg 
(SO), het responsteam (RT) of het Outbreak Management Team (OMT). 
Het signaleringsoverleg of het signaleringsoverleg zoönosen (SO-Z) 
waaraan ook veterinaire deskundigen deelnemen, vindt maandelijks 
plaats en kent een vaste samenstelling. Het RT en het OMT zijn 
onderdeel van de bestrijdingsstructuur en komen alleen bijeen als daar 
aanleiding voor is in de zin van noodzakelijk advies over interventies in 
bijzondere situaties die buiten de reguliere richtlijnen vallen en waarbij 
een multidisciplinaire aanpak vereist is. De samenstelling van het OMT is 
Pagina 21 van 77 

RIVM Rapport 2016-0004 
a      b 
 
Figuur 2. Voorbeeld van een verspreidingsbeeld (a) en model (b) van een 
muggensoort, Culex pipiens. Legende: de kleur van groen tot oranje geeft 
toenemende waarschijnlijkheid van aantreffen van deze muggensoort aan. 
 
De verschillende muggensoorten hebben een verschillende larvale 
ecologie, ze verschillen dus qua habitat waarin ze zich ontwikkelen. Ook 
zijn er grote verschillen in de dichtheden (aantallen muggen per locatie) 
waarmee muggen voorkomen en in de perioden waarin de grootste 
aantallen optreden. Deze aspecten bepalen voor de relevante soorten 
gezamenlijk dus waar, wanneer en hoe lang maatregelen voor 
populatiebeheersing zinvol zijn. 
 
Het CMV volgt, via samenwerking met buitenlandse collega’s, ook de 
ontwikkelingen in de ons omringende landen qua veranderingen in de 
steekmuggenfauna en het optreden van plagen. Deze patronen stoppen 
immers niet bij de grens. 
 
3.1.2 Signalering infectieziekten 
Signalering infectieziekten bij mensen 
De surveillance van muggenoverdraagbare aandoeningen bij mensen is 
gelijk aan de surveillancesystematiek van overige infectieziekten. Indien 
een meldingsplichtige ziekte wordt vastgesteld, zoals gele koorts, West-
Nijlkoorts en malaria (dengue en chikungunya zijn in 2014 
meldingsplichtig geworden voor Caribisch Nederland, maar niet voor 
Europees Nederland), geeft de behandelaar of het laboratorium de 
bevinding door aan de GGD. De GGD meldt vervolgens aan het RIVM. 
De behandelaar of het laboratorium is ook verplicht te melden indien 
een ongewoon aantal besmettingen wordt vastgesteld, ook als de 
betreffende infectieziekte op zichzelf niet meldingsplichtig is.  
 
Naast de surveillance op basis van wettelijk verplichte meldingen wordt 
het RIVM regelmatig geconsulteerd door GGD’en, huisartsen of 
specialisten indien zij bijzonderheden waarnemen. Dit zorgt ervoor dat 
het RIVM in de praktijk vaak ook op de hoogte is van ontwikkelingen die 
strikt genomen niet meldingsplichtig zijn. Tot slot ontvangt het RIVM via 
de ECDC informatie met betrekking tot de situatie in andere landen van 
de EU (Early Warning and Response System, EWRS) en de WHO. De 
Pagina 23 van 77 

RIVM Rapport 2016-0004 
wordt aanvullende deskundigheid aangetrokken, bijvoorbeeld op het 
gebied van biociden of entomologie. De reguliere werkwijze voor 
risicobeoordeling wordt hier niet verder uitgewerkt. Het uitvoeren van 
een risicobeoordeling indien exotische muggen worden aangetroffen, 
behoort tot het reguliere takenpakket van het CMV.  
 
In Bijlage 3 is een besluitvormingsschema opgenomen van signalering 
tot steekmuggenbestrijding, ingepast in de huidige signaleringsoverleg 
zoönosen (SO-Z). In vergelijking met de werkstructuur voor de 
exotische muggen zijn er meer partijen betrokken. Een ontvangen 
signaal kan aanleiding zijn om tot bestrijding over te gaan. In het 
algemeen komt een signaal via de melder binnen en wordt het 
vervolgens doorgestuurd naar een risk assessor en uiteindelijk een 
risicomanager die de regie heeft over de uitvoering en de evaluatie van 
de muggenbestrijding. 
 
Indien duidelijk is dat het een signaal van een strikt 
volksgezondheidsbelang is, dan zal de risicobeoordeling door het SO 
worden uitgevoerd. Een advies naar aanleiding van de risicobeoordeling 
zal worden uitgebracht aan VWS over de te nemen maatregelen. 
Onderdeel van het advies aan VWS is ook de beoordeling van de 
eventueel te verwachten nadelige effecten van bestrijdingsmaatregelen 
waarbij biociden worden toegepast, of van eventuele fysische 
maatregelen.  
 
Signalen met betrekking tot een verdenking van of potentie tot 
autochtone overdracht van een muggen-overdraagbaar (zoönotisch) 
pathogeen, zullen in het SO-Z worden ingebracht en beoordeeld (zie 
Figuur 4.1). Voor de beoordeling van dergelijke signalen is een aantal 
vragen geïdentificeerd door ECDC (ECDC 2014a). Het beantwoorden van 
veel van deze vragen vereist een a priori-beschikbaarheid van 
entomologische data om snel tot een risicobeoordeling te komen als zich 
een nieuw incident voordoet. Deze vragen vormen ook een belangrijk 
hulpmiddel voor het identificeren van hiaten binnen de ‘preparedness’ 
voor de komst van muggenoverdraagbare infecties in niet-endemische 
gebieden.  
 
De entomologische risicobeoordeling bestaat uit 5 stappen met elk 
verschillende vragen (ECDC 2014a, zie Bijlage 4): 
Stap 1: Bepalen van het entomologisch risico;  
Stap 2: Bepalen van optreden van het entomologisch risico in tijd en 
plaats; 
Stap 3: Beoordelen van vectorbestrijding opties; 
Stap 4: Beoordelen van entomologische drijvende krachten van 
pathogeentransmissie; 
Stap 5: Beoordelen van zoönotische en andere niet-entomologische 
drijvende krachten voor pathogeentransmissie (zie Figuur 3). 
Pagina 25 van 77 

RIVM Rapport 2016-0004 
4 Interventie 
Het RIVM-CIb adviseert het ministerie van VWS. Het advies van het 
RIVM-CIb wordt opgesteld door het responsteam of OMT indien het een 
nieuwe situatie betreft waarbij een risicobeoordeling gemaakt moet 
worden. De samenstelling van het responsteam of het OMT is dan 
afhankelijk van de aard van het signaal dat beoordeeld wordt. Als het 
een situatie betreft die zich eerder heeft voorgedaan kan het RIVM-CIb 
adviseren op basis van de al beschikbare risicobeoordeling. Het 
ministerie van VWS en/of EZ besluit over de geadviseerde maatregelen 
en geeft opdracht tot de uitvoering daarvan. 
 
Een belangrijk deel van de maatregelen zijn gericht op de vector. 
Hieronder volgt een inventarisatie van dergelijke interventies en de 
overwegingen die een rol spelen bij het selecteren van maatregelen.  
 
4.1 Geïntegreerde vectorbeheersing 
Voor de meeste infectieziekten die door muggen worden overgedragen 
is geen specifieke behandeling of specifiek vaccin beschikbaar (zie 
Tabel 1). Dat zorgt ervoor dat vectorbestrijding in veel gevallen de enige 
methode is om ziekte onder mens of dier tegen te gaan. Geïntegreerde 
vectorbeheersing of Integrated Vector Management (IVM) is een 
strategische aanpak van vectorbestrijding die door onder andere de 
WHO wordt aanbevolen. IVM wordt gedefinieerd als een rationeel 
besluitvormingsproces voor het optimale gebruik van middelen voor 
vectorbestrijding. Effectieve IVM vereist de instelling van principes, 
besluitvormingscriteria en procedures tezamen met tijdsschema’s en 
doelen. Deze principes dienen geïntegreerd te worden in het nationale 
gezondheidsbeleid en ondersteund te worden door wetgeving en 
regelgeving. Het succes van IVM hangt af van de inzet van middelen 
voor de preventie en die beheersing van vector-overdraagbare infecties 
mogelijk maken. Effectief IVM maakt handig gebruik van de ecologie en 
de biologie van de vector in kwestie om de populatie te reduceren en 
waar mogelijk te elimineren. 
 
Het concept IVM onderscheidt een aantal sleutelelementen als wetgeving, 
samenwerking tussen sectoren, een geïntegreerde aanpak en evidence-
based besluitvorming. Hoewel muggenbestrijding een logische interventie 
is bij het beheersen van een uitbraak van muggen-overdraagbare 
infecties, zijn er in de internationale literatuur weinig harde gegevens 
beschikbaar van de effectiviteit van muggenbestrijding op de 
volksgezondheid. De effectiviteit van muggenbestrijdingsmethodes wordt 
wel degelijk onderzocht en gepubliceerd, echter de grootte van de 
reductie van de muggenpopulatie is meestal de maat voor de effectiviteit 
en niet de reductie van de ziektelast. De link tussen muggenbestrijding en 
ziektelast is ook niet eenvoudig te leggen. Daar liggen verschillende 
oorzaken aan ten grondslag. Allereerst is het heel lastig om in gebieden 
met gevestigde muggenbestrijdingsprogramma’s aan te tonen dat het 
gebrek aan menselijke gevallen direct toerekenbaar is aan de 
interventies. Dit is een algemeen probleem bij het meten van effecten van 
volksgezondheidsinterventies waarbij met preventieve maatregelen de 
Pagina 27 van 77 

RIVM Rapport 2016-0004 
4.2 Muggenbestrijding 
Muggenbestrijding is grofweg gesplitst in twee onderdelen: bestrijding 
van de larven (aquatisch) en bestrijding van volwassen muggen. 
Afhankelijk van het doel van de interventie wordt het larvale en/of het 
adulte stadium van de steekmug bestreden. In de meeste 
bestrijdingsstrategieën wordt de voorkeur gegeven aan maatregelen die 
gericht zijn tegen de larven van de steekmuggen omdat de 
steekmuggenpopulaties hiermee het best beheerst worden, met lagere 
milieubelasting in vergelijking met behandelingen met adulticiden. 
 
Naar aanleiding van de uitkomst van de risicobeoordeling van 
verdenking van of potentie tot autochtone transmissie van een muggen-
overdraagbaar pathogeen, adviseert het responsteam of het OMT over 
de te nemen maatregelen. Of bestrijding noodzakelijk is, wordt bepaald 
aan de hand van de besluitvormingssystematiek die is beschreven in 
paragraaf 3.2. Als op basis hiervan bestrijding noodzakelijk wordt 
geacht, zal het responsteam een advies uitbrengen waarin tevens wordt 
aangegeven welke nadelige effecten verwacht worden van de inzet van 
biociden. 
 
4.2.1 Bestrijding met behulp van fysische maatregelen 
De muggenpopulatie kan worden beïnvloed door ingrepen in haar 
fysieke leefomgeving. Hierbij kan onderscheid worden gemaakt tussen 
de leefomgeving van de larven en de volwassen muggen. 
 
Volwassen muggen 
Volwassen muggen zijn vooral gevoelig voor wind en droogte. Open 
landschappen, bestaand uit vooral onbeschut gebied, huisvesten minder 
muggen dan een windluw landschap vol beschutte plekken. Daarbij is 
een snel opdrogende en opwarmende ondergrond onaantrekkelijker dan 
een vochtregulerende, koelere bodem. Een parkeerplaats herbergt 
bijvoorbeeld heel veel minder muggen dan het ernaast gelegen parkje 
van dezelfde omvang. 
 
Muggenlarven 
Het aquatische larvale stadium van de mug biedt betere mogelijkheden 
voor interventie. Het sturen op beschikbaarheid van water waarin 
muggen zich kunnen ontwikkelen heeft grote effecten op de 
muggenpopulatie. Daarbij is het onderscheid tussen artificiële of 
natuurlijke waterpartijen en het onderscheid tussen grotere onderling in 
verbinding staand oppervlaktewater of kleinere geïsoleerde 
waterpartijen van belang. 
 
Interventies zouden kunnen zijn: 
 het geheel verwijderen van de larvale biotoop;  
 het minder geschikt maken van de larvale biotoop; 
 inzetten of bevorderen van beschikbaarheid van predatoren. 
 
Verwijderen van artificieel voortplantingsbiotoop. Klein (maar talrijk): 
Veel muggenplagen en overlast rondom bewoning worden veroorzaakt 
door de bewoners zelf. Een aanzienlijk gedeelte van in de stad 
aanwezige huissteekmuggen plant zich vermoedelijk voort in verstopte 
regengoten, open regentonnen, volgelopen dekzeilen van boten, 
Pagina 29 van 77 

RIVM Rapport 2016-0004 
Stromend water, zoals in beken, bevat in Nederland doorgaans geen of 
minstens heel veel minder steekmuggen dan stilstaand water. Het 
onderscheid neemt echter bij zeer lage stroomsnelheden van 
bijvoorbeeld vaarten, wel af.  
 
Voor planvormers, inrichters en terreinbeheerders die betrokken zijn bij 
voorbereiding, uitvoering of begeleiding van projecten waarbij 
vernatting aan de orde is, is door onderzoeksinstituut Alterra in opdracht 
van het ministerie van Economische Zaken een leidraad ontwikkeld om 
overlast van muggen (en knutten) vast te stellen of te voorspellen en 
advies te geven over te nemen maatregelen (Verdonschot en Besse-
Lototskaya, 2012). 
 
4.2.2 Bestrijding met behulp van biociden 
Voordat biociden kunnen worden toegepast voor de bestrijding van 
steekmuggen, wordt eerst een risicobeoordeling opgesteld door het 
RIVM met medewerking van het CMV en het Kenniscentrum Dierplagen, 
waarin de effectiviteit en mogelijke nadelige gevolgen van de inzet van 
biociden in een specifieke voorgestelde interventie in kaart zijn 
gebracht. Aan de hand van het advies dat hieruit volgt, geeft het 
ministerie van VWS al dan niet toestemming voor uitvoering van de 
voorgestelde maatregelen. Voor de toepassing van biociden die niet 
toegelaten zijn tot de Nederlandse markt is daarnaast vrijstelling vereist 
van het ministerie van I&M.  
Het RIVM heeft eerder geadviseerd over de te gebruiken biociden voor 
de bestrijding van muggen. Voor de bestrijding van ongewenste exoten 
in de groene ruimte werden in 2010 twee larviciden (VectoBac WG® en 
VectoMax®) geadviseerd. VectoBac WG® is gebaseerd op toxines van 
Bacillus thuringiensis israeliensis (Bti). Vectomax® maakt gebruik van 
een combinatie van toxines van Bti en van Bacillus sphaericus. Deze 
middelen worden bijvoorbeeld in Duitsland relatief grootschalig ingezet 
bij bestrijding van muggenplagen naar aanleiding van periodieke 
overstromingen langs rivieren. Er zijn ook larvicidenadulticiden die aan 
water toegevoegd kunnen worden, waardoor de oppervlaktespanning 
van het water lager wordt of waardoor het wateroppervlak zich afsluit, 
zodat de larven geen adem kunnen halen en sterven. Een deel van deze 
middelen worden beschouwd als fysische maatregelen (zie 5.2.1) en valt 
ook buiten de biocidewetgeving.  
In aanvulling op de larvicide behandelingen, is in 2010 ook het gebruik 
van een adulticide (Aqua-K-Othrine®, met deltamethrine als werkzame 
stof) aanbevolen. Dit zijn middelen die in andere Europese landen ook 
met dit doel gebruikt worden. Op dit ogenblik zijn deze middelen voor 
steekmuggenbestrijding echter niet toegelaten tot de Nederlandse markt. 
In eerdere situaties waarbij de inzet van biociden noodzakelijk was, is 
ontheffing verleend door het ministerie van Infrastructuur en Milieu na 
advies van het College voor de toelating van gewasbeschermingsmiddelen 
en biociden (Ctgb). Het doorlopen van deze procedure levert vertraging 
op in de bestrijding. Idealiter worden de benodigde bestrijdingsmiddelen 
toegelaten tot de Nederlandse markt. Het ministerie van VWS is in 
gesprek met producenten van bestrijdingsmiddelen over een 
toelatingsaanvraag. Het Ctbg vervult een centrale rol met het oog op de 
te leveren informatie en de specifieke gebruikersvoorschriften en andere 
voorwaarden die bij toelating worden gesteld. 
Pagina 31 van 77 

RIVM Rapport 2016-0004 
4.3.1 Persoonlijke beschermingsmaatregelen 
Bij het nemen van persoonlijke beschermingsmaatregelen tegen 
muggenbeten is het raadzaam om de activiteitsperiode van de 
muggensoort in acht te nemen. De belangrijkste muggenvectoren 
behoren tot drie geslachten, Aedes, Culex en Anopheles (zie Bijlage 2a). 
In het algemeen bijten Aedes-muggen overdag, Culex-muggen 
gedurende de schemering (’s ochtends en ’s avonds) en Anopheles-
muggen tijdens de nacht.  
 
De volgende persoonlijke beschermingsmaatregelen kunnen worden 
genomen: 
 dragen van zoveel mogelijk bedekkende kleding: lange mouwen 
en broekspijpen, sokken, dichte schoenen; 
 toepassen van insectenwerende producten (repellents) op 
onbedekte lichaamsdelen; 
 gebruik van insectenwerende producten op of geïmpregneerd in 
kleding (langwerkende pyrethroïden); 
 gebruik van een muskietennet (klamboe) met een maaswijdte 
van minder dan 1,5 mm. 
 
Bij gebruik van insectenwerende producten dient de gebruiksaanwijzing 
van de fabrikant in acht genomen te worden en de dosering niet 
overschreden te worden. Dit laatste is met name belangrijk bij zwangere 
vrouwen en jonge kinderen. Aangezien geen enkel insectenwerend middel 
100% bescherming biedt, is het nemen van additionele praktische 
preventieve maatregelen raadzaam. Daarnaast wordt er in de handel een 
breed scala van middelen aangeboden waarvan de werkzaamheid nooit 
middels betrouwbaar wetenschappelijk onderzoek is aangetoond. Te 
denken valt in dezen aan vitamine B (specifiek B1 Thiamine), knoflook, 
wierook, en ultrasonische gadgets. De mate waarin een muggenbult na 
een beet klachten veroorzaakt, verschilt enorm tussen mensen en dat kan 
bij minder gevoeligen de illusie wekken dat ze niet gestoken worden. 
 
Tabel 6: Chemische en plantaardige  insectenwerende producten in gebruik 
tegen muggen 
Toepassing Werkzame stoffen 
Huid Chemische producten (overzicht Rehman et al. 2014)  
-DEET (N,N-diethyl-m-toluamide) ,  
-Icaridin, ook wel Picaridine, Bayrepel, en KBR 3023, genaamd  
Plantaardige producten (overzicht Lupi et al. 2013) 
 5
Kleding/ klamboe pyrethroïde-derivaten 
Ruimtes pyrethroïde-derivaten 
  
 
5
 Pyrethroide-derivaten zijn synthetische chemische componenten vergelijkbaar met het natuurlijke chemische 
component pyrethrines geproduceerd door bloemen van de plantengeslacht Chrysanthemum (Chrysanthemum 
cinerariaefolium and C. coccineum). De meeste pyrethroide-derivaten, zoals permethrine en deltamethrine, 
hebben naast insectendodende eigenschappen bij contact met insecten, ook een afstotende werking op insecten 
op afstand. 
Pagina 33 van 77 

RIVM Rapport 2016-0004 
5 Scenario’s 
In dit hoofdstuk schenken we aandacht aan de entomologische aspecten 
van de voorbereidingen voor de meest dreigende scenario’s, namelijk 
incidenten met betrekking autochtone transmissie van vivax-malaria, 
West-Nijlkoorts, Riftdalkoorts en tularemie. We schetsen de achtergrond 
van het scenario, de verwachte respons ten aanzien van IVM. Daarnaast 
behandelen we de overlast van de Anopheles plumbeus, ook wel de 
loodgrijze malariamug genaamd. 
 
5.1 Vivax-malaria 
5.1.1 Achtergrond 
Vivax-malaria is een infectieziekte die uitsluitend bij mensen voorkomt en 
die wordt overgebracht door muggen van het genus Anopheles. Het is 
derhalve geen zoönose (zie Tabel 7, Figuur 3). Malaria kwam in het 
verleden op veel locaties in West-Europa op vrij uitgebreide schaal voor. 
In Nederland deed malaria, veroorzaakt door Plasmodium vivax, zich 
voornamelijk voor in de kustgebieden en werd deze ziekte medio 20ste 
eeuw middels een gerichte campagne uitgeroeid. De verantwoordelijke 
vector was de inheemse malariamug Anopheles atroparvus, een soort 
binnen het complex An. maculipennis s.l. De Anopheles atroparvus broedt 
bij voorkeur in brakke wateren. Deze muggensoort voedt zich met bloed 
van verschillende zoogdieren, waaronder die van de mens (zoöfiel) en 
slechts incidenteel van vogels. De soort is echter niet competent om 
P. falciparum, verwekker van de meer ernstige vorm van malaria, over te 
brengen. In Nederland werd malaria uiteindelijk uitgeroeid door intensief 
gebruik van malariamedicijnen, voornamelijk door kinderen, en door het 
onderbreken van transmissie tussen mensen met gerichte bestrijding van 
muggen binnenshuis met DDT in de laatste endemische foci van de 
ziekte. Het toenemend gebruik van insecticiden tegen vliegen en het 
gebruik van meststoffen en fosfaten in het milieu door boeren reduceerde 
echter ook de muggenpopulatie buitenshuis. Daarnaast heeft het afsluiten 
van de Zuiderzee voor verzoeting gezorgd en veel bijgedragen aan de 
afname van An. atroparvus. Dit samen met de gelijktijdige modernisering 
van de veehouderij verlaagde de humane blootstelling aan deze zoöfiele 
muggen, waarmee de transmissiecyclus effectief werd onderbroken en 
malaria in Nederland uiteindelijk werd uitgeroeid (Verhave, 2000). De 
vectorpopulatie echter is nooit geheel uitgeroeid.  
 
Ondanks de regelmatige import van gevallen lijkt de kans dat malaria 
terugkeert verwaarloosbaar, omdat de vector-capaciteit zeer laag is. Deze 
lage vectorcapaciteit in combinatie met het kleine aantal infectieuze 
malariapatiënten (import) zorgt voor (zeer) beperkte contactmomenten 
tussen (besmettelijke) mens en de inheemse malariamug. De kans op 
contact tussen mens en An. atroparvus is mede zo laag door de relatief 
grote afstand tussen leefgebied van de mug en de mens, en de lage 
dichtheden van lokale An. Atroparvus-populaties. Vijf jaar geleden is 
gerapporteerd dat het jaarlijkse aantal geïmporteerde malariagevallen is 
afgenomen, terwijl het aantal reizigers naar malaria endemische landen 
toeneemt (van Rijckevorsel et al., 2010). Slechts een klein gedeelte van 
deze importgevallen is gametocytendrager van P. vivax. Door de goede 
Pagina 35 van 77 

RIVM Rapport 2016-0004 
o Het beheersen van de mogelijk geïnfecteerde volwassen 
muggen op de locaties waar mogelijk de infectie heeft 
plaatsgevonden met behulp van adulticiden, voornamelijk 
binnenshuis; 
o Het behandelen van lokale broedplaatsen voor de vector met 
behulp van biociden is in het geval van deze vector niet 
mogelijk. 
 Stap 4: Beoordelen van entomologische drijvende krachten voor 
pathogeentransmissie. 
Indien autochtone transmissie is bevestigd, is het essentieel om 
de lokale omstandigheden van het incident te onderzoeken en 
mogelijke bevorderende factoren voor dit zeldzame fenomeen te 
vinden, zoals extreme dichtheden van vectoren. Is er in de 
omgeving recent sprake van verbrakking van landbouw of 
natuurgebied? Het is belangrijk te onderzoeken of de 
vectorcapaciteit volgens de verwachting inderdaad laag is en dat 
er slechts een incidentele overdracht heeft plaatsgevonden en 
dat de kans op een uitbraak minimaal is.  
 Stap 5: Beoordelen van zoönotische en andere niet-
entomologische drijvende krachten van belang voor 
pathogeentransmissie. 
Indien autochtone transmissie is bevestigd, is het essentieel om 
de lokale omstandigheden van het incident te onderzoeken en 
mogelijke factoren voor dit zeldzame fenomeen te vinden, zoals 
extreme dichtheden van vectoren of een uitzonderlijk grote 
instroom van gametocytendragers. 
 
5.1.3 Uitdagingen 
De vraag of malaria terug zal komen naar Nederland duikt regelmatig op 
in discussies over de effecten van klimaatsverandering, maar ook in het 
kader van gebiedsherinrichtingprojecten met vernatting (Verdonschot en 
Besse-Lototsskaya, 2012). De recente autochtone vivax-malaria-
uitbraken in Griekenland en de opkomst van lokale overlast door de 
loodgrijze malariamug hebben de aandacht voor de terugkeer van 
malaria in Nederland nog verder aangewakkerd en geven onrust bij 
overheden en burgers. Echter wanneer de feiten in acht worden 
genomen lijkt de kans dat malaria op korte termijn terugkeert in 
Nederland verwaarloosbaar (Takken et al., 1999). Het is een uitdaging 
om deze informatie op de juiste wijze te verspreiden en te laten landen. 
Een onderdeel van deze risicocommunicatie aan publiek, maar ook 
aan professionals is het onder de aandacht brengen van de 
verschillende transmissiecycli van de verschillende malariaparasieten en 
de consequenties van deze verschillen voor het risico op autochtone 
overdracht in Nederland (zie Tabel 7 en Bijlage 6). 
  
Pagina 37 van 77 

RIVM Rapport 2016-0004 
5.2 West-Nijlkoorts 
5.2.1 Achtergrond 
West-Nijlvirus (WNV), de veroorzaker van West-Nijlkoorts, wordt 
gehandhaafd in een enzoötische cyclus tussen vogels en muggen, 
voornamelijk van Culex-soorten (zie Tabel 8, Figuur 3). West-Nijlkoorts 
werd voor het eerst gediagnosticeerd bij een vrouw in Uganda in 1937. Er 
zijn sinds de jaren 1960 ook regelmatig West-Nijlkoortsgevallen gemeld 
uit verschillende Europese landen, maar de ziektelast bleef beperkt. In 
1999 maakte het westelijke halfrond voor het eerst kennis met dit virus. 
De introductie in de Verenigde Staten en de uitbraken die daarop 
volgden, toonden al aan dat dit virus zich ook in gematigde klimaten snel 
kan verspreiden (Lanciotti et al., 1999). Gelijktijdig werd Europa 
geconfronteerd met een uitzonderlijk grote uitbraak van WNV in Rusland 
(Platonov et al., 2014). De laatste 15 jaar is de incidentie van West-
Nijlkoorts in Europa sterk toegenomen (Calistri et al., 2010, Di Sabatini et 
al., 2014, ECDC 2014b). Voor 2012, 2013 en 2014 meldde het ECDC 
respectievelijk 946, 226 en 201 gevallen voor de EU en landen net buiten 
de EU. De verspreiding van de West-Nijlkoortsgevallen in Europa van 
2012-2014 is weergegeven in Figuur 5. Er zijn in Nederland de afgelopen 
jaren verschillende onderzoeksinitiatieven geweest om mogelijke WNV-
circulatie in Nederland te detecteren (Reusken et al., 2011, Rockx et al., 
2006, Koppelmans et al., 2006). Er zijn echter nog geen aanwijzingen dat 
er ooit WNV-transmissie in Nederland heeft plaatsgevonden. 
 
 
Figuur 5: De verspreiding van West-Nijlkoortsgevallen in EU en buurlanden 
2011-2015 (ECDC 2016, 
http://ecdc.europa.eu/en/healthtopics/west_nile_fever/West-Nile-fever-
maps/PublishingImages/ECDC_WNF_Affected_current_and_past_seasons.png
Pagina 39 van 77 

RIVM Rapport 2016-0004 
aanwezigheid en dichtheden van Culex pipiens pipiens, en Culex 
pipiens molestus en hybriden door middel van 
o Het plaatsen van vallen om volwassen muggen te vangen;  
o Het in kaart brengen van alle mogelijke broedplaatsen (zie 
Tabel 7) op locatie en vervolgens het bemonsteren op de 
aanwezigheid en dichtheden van larvale stadia van de 
vector; 
o Het plaatsen van ovipositievallen voor de monitoring van 
activiteit (eileg) van volwassen vrouwtjes in stedelijke 
gebieden; deze vallen zijn weinig gevoelig in waterrijke 
rurale gebieden, wegens concurrentie van andere 
broedplaatsen. 
Het RIVM zal de gevangen volwassen muggen testen op de 
aanwezigheid van virus. 
• Stap 3: Beoordelen van vectorbestrijdingopties 
Indien de aanwezigheid van de vector is bevestigd, zullen op 
basis van de lokale omstandigheden de 
bestrijdingsmogelijkheden bekeken worden voor: 
o Het bestrijden met behulp van adulticiden van mogelijk 
geïnfecteerde volwassen muggen op de locaties waar 
mogelijk de infectie heeft plaatsgevonden; 
o Het verwijderen van water in broedplaatsen in (e.g. 
kruipruimtes) en om huizen en behandelen van overige 
potentiële broedplaatsen voor de vector met behulp van 
6
biociden, waar mogelijk.  
• Stap 4: Beoordelen van entomologische drijvende krachten voor 
pathogeentransmissie 
Indien autochtone transmissie is bevestigd, is het essentieel om 
de lokale omstandigheden van het incident te onderzoeken. Het 
is belangrijk om de vector-capaciteit te bepalen door naast de 
entomologische factoren (stap 2) ook de aanwezigheid van 
reservoirs te onderzoeken/ bevestigen.  
• Stap 5: Beoordelen van zoönotische en andere niet-
entomologische drijvende krachten voor pathogeen transmissie 
Naast entomologische factoren spelen ornithologische en 
klimatologische factoren een belangrijke rol WNV-circulatie. 
Tijdens een WNV-uitbraak is het van belang om naast 
risicomanagement (muggenbestrijding en voorlichting) 
onderzoek te doen naar deze factoren ter verbetering van 
vroegsignalering en uitbraakvoorbereiding. 
 
5.2.3 Uitdagingen 
De allereerste en belangrijkste uitdaging bij muggenoverdraagbare 
zoönosen zoals West-Nijlkoorts is de vroegsignalering van autochtone 
viruscirculatie. Aangezien WNV circuleert tussen muggen en wilde 
vogels, waarbij in vogels in Europa uitbraken symptoomloos verlopen, 
levert passieve surveillance geen data op. Om virus-circulatie in het 
vroege stadium van virus-amplificatie in muggen en vogels te signaleren 
is actieve surveillance nodig. Echter, er zijn grote kosten aan verbonden 
 
6
 Op basis van deze risicobepaling zal het beleid i.s.m. stakeholders een afweging moeten maken of 
behandeling van broedplaatsen met biocides gewenst is. De huidige systematiek voor het afwegen van risico’s 
voor invasieve muggenbestrijding zal moeten worden uitgebreid naar inheemse muggenbestrijding. 
 
Pagina 41 van 77 

RIVM Rapport 2016-0004 
Tabel 8. Factsheet West-Nijlkoorts (adaptatie van European Atlas on Vector-
borne Diseases, ECDC draft) 
WESTNIJLKOORTS 
 
VOLKSGEZONDHEID PATHOGEEN TRANSMISSIE CYCLUS 
Pathogeen:  Cyclus: 
‐ West Nijlvirus (WNV), behorende tot het - Enzoötische muggen-vogel cyclus.  
geslacht Flavivirus van de familie - Experimenteel directe vogel-vogel 
Flaviviridae. Twee genetische pathogene transmissie maar rol in epidemiologie 
serotypen, lineage 1 en2. onduidelijk 
  
Kliniek:  Reservoir: 
- 80% of geïnfecteerde personen zijn ‐ Vogels, beide stand- en trekvogels. 
asymptomatisch   
- Meeste symptomatische gevallen van Infectieuze periode van reservoir: 
Westnijlkoorts hebben milde griepachtige ‐ Infectieuze periode van vogels (naar 
verschijnselen met koorts, hoofdpijn en muggen) is 1-6 dagen.  
lichaamspijntjes. ‐ Mensen en paarden kunnen geen muggen 
- Neurologische manifestaties. infecteren. 
- Letaliteit: 4-14% van neurologische  
gevallen. Transmissie naar mensen: 
 ‐ Via geïnfecteerde muggenbeet . 
Incubatieperiode:     3-14 dagen. ‐ Soms transmissie via bloedtransmissie en 
orgaantransplantatie  
‐ Zelden trans-placentaal. 
VECTOR  PREVENTIE 
Muggensoort: 
Risicopopulatie: 
In Nederland - Mensen over de 50 jaar en immuun-
- Vogelminnende Culex-soorten a.o. C. gecomprimeerde patiënten  
pipiens pipiens houden de enzoötische - Mensen die tijdens de schemering buiten 
transmissiecyclus in stand recreëren of werken 
- Zoogdierminnende Culex –soorten o.a. C.  
pipiens molestus of hybriden kunnen als Preventie  en bestrijding: 
brugvector fungeren voor de overdracht van ‐ Vermijden van muggenbeten:  
vogel naar paard en mens  ‐ Plaatsen van horren voor de ramen; 
- C. pipiens pipiens broedt in een breed ‐ Gebruik van insect-werende biociden. 
spectrum van waterbronnen van urbane ‐ Gebruik van geïmpregneerde kleding 
kleine waterpartijen tot wetlands.  ‐ Draag lange mouwen en lange broeken 
- C. pipiens molestus broedt ook vaak in ‐ Vermijd activiteiten buitenshuis in 
gebouwen (metro, kruipruimtes) schemering  
- In Nederland komen hybriden van beide ‐ Muggenbestrijding uitgevoerd door 
soorten voor. plaagdierbestrijding o.i.v. overheid. 
- Geïnfecteerde muggen zijn na het doorlopen  
van de extrinsieke incubatieperiode voor het Behandeling: 
leven infectieus. ‐ Geen specifieke antivirale therapie en 
- Schemer-actief slecht symptoombestrijding 
- Muggensoorten binnen andere geslachten ‐ Ziekthuisopname afhankelijk van ernst 
zijn positief bevonden voor WNV maar zijn ‐ Vaccins voor mensen zijn niet beschikbaar, 
ten hoogstens secondaire vectoren. voor paarden wel.  
 
Extrinsieke incubatieperiode: 7-30 dagen, 
Pagina 43 van 77 

RIVM Rapport 2016-0004 
5.3 Riftdalkoorts 
5.3.1 Achtergrond 
Riftdalkoorts (Rift Valley fever of RVF) is net als West-Nijlkoorts een 
door muggen overdraagbare virale zoönose. Het Riftdalkoortsvirus 
(RVFV) circuleert echter tussen muggen en herkauwers, en vogels 
spelen geen rol (zie Tabel 9, Figuur 3). De meeste zoogdieren, inclusief 
de mens, maar met name gedomesticeerde herkauwers zoals schapen, 
geiten en koeien, zijn gevoelig voor infecties met het virus. Hoewel 
mensen na infectie kortstondig een hoge viremie kunnen ontwikkelen, 
blijken ze geen rol van betekenis te spelen in de verspreiding van het 
virus, en kunnen ze dus worden gezien als een epidemiologische dead 
end host. Tussen herkauwers wordt RVFV primair verspreid door beten 
van geïnfecteerde muggen, voornamelijk van de muggengeslachten 
Aedes en Culex (EFSA 2013). Experimentele mechanische transmissie 
(aan poten en monddelen) van het RVFV is aangetoond in enkele andere 
bloedzuigende insecten. Deze vorm van transmissie wordt over het 
algemeen niet als een belangrijke factor beschouwd, alhoewel zij 
incidenteel wel kan bijdragen aan transmissie. Er is onderzoek gaande 
naar de Afrikaanse buffel en naar ander wild als inter-epidemisch 
reservoir van RVFV. De uitkomsten van dit onderzoek tot nu toe geven 
aan dat deze dieren hierbij een rol zouden kunnen spelen (Olive et al., 
2012). Reservoirs kenmerken zich doordat ze gedurende langere 
perioden een voortdurende of intermitterende viremie kunnen vertonen 
waarmee ze besmettelijk zijn voor de vectoren, die ‘slechts’ 
verantwoordelijk zijn voor de overdracht van ziekten. Dit virus kan 
echter ongunstige omstandigheden overbruggen in muggeneitjes van 
het Aedes-geslacht. Dit noemen men ook wel transovariële overdracht 
en deze vectoren zouden hierdoor ook als een soort reservoir kunnen 
worden beschouwd.  
 
De belangrijkste infectieroute voor mensen is via direct of indirect 
contact met besmet lichaamsvocht van geïnfecteerde dieren, vooral 
bloed. Het overgrote deel van de humane infecties is het gevolg van 
contact met bloed en organen bij het slachten, door assistentie bij 
geboorten bij vee of bij het uitvoeren van andere veterinaire 
handelingen. Dit geschiedt waarschijnlijk via huidbeschadigingen of door 
het inademen van aerosolen, die bijvoorbeeld tijdens het slachtproces of 
in een laboratorium omgeving kunnen vrijkomen. Daarnaast kunnen 
verplegend personeel en artsen in ziekenhuizen besmet raken via 
contacten met geïnfecteerde mensen. Ten slotte kan RVFV ook via 
geïnfecteerde steekmuggen op mensen worden overgedragen. Het is 
niet bewezen dat RVFV door mensen kan worden verkregen door het 
eten van vlees en dit is ook hoogst onwaarschijnlijk; direct na het 
slachten daalt de pH in het vlees sterk, waardoor het RVFV wordt 
geïnactiveerd. Ook het drinken van melk kan niet direct worden 
aangewezen als een bron van infectie. In het geval dat het virus in de 
melk aanwezig is, dan is de concentratie te laag voor een productieve 
infectie (Pépin et al., 2010).  
 
RVFV is in de EmZoo-lijst geprioriteerd als 16e op de lijst van 
zoönotische pathogenen die mogelijk in de toekomst een probleem 
zouden kunnen opleveren in Nederland. De relevantie is vergelijkbaar 
met West-Nijlkoorts. In Europa is er nog nooit een uitbraak van RVF 
Pagina 45 van 77 

RIVM Rapport 2016-0004 
basis van de lokale omstandigheden de 
bestrijdingsmogelijkheden bekeken worden voor: 
o Het beheersen met behulp van adulticides van de mogelijk 
geïnfecteerde volwassen muggen op de locaties waar mogelijk 
de infectie heeft plaatsgevonden; 
o Het verwijderen van water in broedplaatsen in en om huizen 
en behandelen van overige potentiële broedplaatsen voor de 
vector met behulp van biociden, waar mogelijk; 
o Voorlichting en publieksacties gericht op het tegengaan van 
broedplaatsen. 
 Stap 4: Beoordelen van entomologische drijvende krachten voor 
pathogeentransmissie 
Indien autochtone transmissie is bevestigd, is het essentieel om 
de lokale omstandigheden van het incident te onderzoeken. Het 
is belangrijk om de vectorcapaciteit te bepalen door naast de 
entomologische factoren (stap 2) ook de aanwezigheid van 
reservoirs te beoordelen. 
 Stap 5: Beoordelen van zoönotische en andere niet-
entomologische drijvende krachten voor pathogeentransmissie 
Naast entomologische factoren spelen veterinaire (wild en live 
stock) en klimatologische factoren een belangrijke rol RVF-
circulatie. Tijdens een RVF-uitbraak is het van belang om naast 
risicomanagement (muggenbestrijding en voorlichting) 
onderzoek te doen naar deze factoren ter verbetering van 
vroegsignalering en uitbraakvoorbereiding . 
  
Pagina 47 van 77 

RIVM Rapport 2016-0004 
 
5.3.3 Uitdagingen 
De meeste uitdagingen die gelden voor de bestrijding van inheemse 
muggen bij autochtone circulatie van WNV gelden ook voor RVFV, 
aangezien ze een muggenvector delen. Echter doordat RVFV circuleert 
tussen muggen en landbouwhuisdieren (herkauwers), kan 
vroegsignalering waarschijnlijk via passieve surveillance bij herkauwers 
plaatsvinden. Maar omdat Riftdalkoorts ook net als West-Nijlkoorts 
slechts bij een klein deel van de geïnfecteerde mensen symptomen 
geeft, welke vaak zeer aspecifiek zijn, zal hier naar verwachting geen 
sprake zijn van vroegsignalering via de humane kant. 
 
In vergelijking met West-Nijlkoorts is er een rol van de veterinaire 
sector in de interruptie van viruscirculatie. Naast 
muggenbestrijding kan transmissie bij RVFV worden vertraagd door 
veterinaire interventies als vervoersverbod, vaccinatie (indien 
beschikbaar) en vermindering van blootstelling vee aan muggen. Dit 
geldt niet voor WNV dat circuleert tussen muggen en vogels, waarbij de 
paarden (en mensen) slechts dead-end gastheer zijn en geen rol spelen 
in de circulatie en dus geen ingang zijn voor veterinaire interventie. Er 
zijn de afgelopen jaren grote vorderingen gemaakt op het gebied van de 
samenwerking ten behoeve van de volks- en veterinaire gezondheid, 
wat wordt geïllustreerd door het opstellen van een gezamenlijk 
Riftdalkoorts beleidsdraaiboek door de ministeries van EZ en VWS. Door 
de verschillende belangen bij de betrokken ministeries ligt er de 
uitdaging om deze samenwerking tijdens een daadwerkelijke 
Riftdalkoortsuitbraak te bewaken. 
 
5.4 Tularemie 
5.4.1 Achtergrond 
Tularemie is een bacteriële zoönose veroorzaakt door Francisella 
tularensis. De bacterie komt in veel landen in Europa, Azië en Noord-
Amerika wijdverbreid voor in de natuur, in een veelheid van organismen 
waaronder zoogdieren (vooral knaagdieren, hazen en konijnen), 
insecten (muggen en dazen), teken, vogels, en in vrij levende amoeben, 
en ook in brak water en modder. De bacterie kan zich maandenlang in 
de natuur handhaven, vooral in een koel en vochtig klimaat, maar is niet 
bestand tegen uitdroging. F. tularensis veroorzaakt epidemieën onder 
onder andere hazen, bevers, muskusratten en muizen. Infectie van 
mensen vindt vooral incidenteel plaats. Dit kan rechtstreeks 
plaatsvinden door besmettingsbronnen van dierlijke oorsprong, tijdens 
ontweiden van hazen of indirect via besmette uitwerpselen op hooi en 
stro, of via steken van dazen, muggen en teken, of via blootstelling aan 
besmet oppervlaktewater. Behalve incidenteel kan tularemie ook 
epidemisch voorkomen, vaak gerelateerd aan besmet oppervlaktewater. 
Besmetting van mens op mens komt niet voor. Voor de verschillende 
Europese landen waar deze zoönose endemisch is, worden verschillende 
infectiebronnen en transmissieroutes voor humane tularemie genoemd. 
De epidemiologie van tularemie is complex en varieert naar ecosysteem 
en geografische locatie (Hestvik et al., 2014). Er zijn in Europa, en ook 
in Nederland, grote hiaten in kennis over het reservoir en de rol die 
vectoren, dieren en de omgeving spelen in de transmissie. 
  
Pagina 49 van 77 

RIVM Rapport 2016-0004 
bevestigd in 11 van de 14 muggensoorten bemonsterd in Zweden 
(Thelaus et al., 2013), waaronder ook Ae. cinereus, maar 
biologische transmissie is niet aangetoond. Ae. cinereus komt in 
Nederland algemeen voor (zie Bijlage 2a).  
 Stap 2: Bepalen van het optreden van het entomologisch risico in 
tijd en plaats 
De transmissie van tularemie is seizoensafhankelijk: in de winter 
meestal een route via jacht op hazen en in de zomer betreft het 
meestal vectorgebonden transmissie. Het CMV zal op 
verschillende locaties van mogelijke autochtone transmissie 
brononderzoek doen door het bemonsteren en testen van larvale 
en adulte muggen: 
o Het plaatsen van vallen om volwassen muggen te vangen;  
o Het in kaart brengen van alle mogelijke broedplaatsen op 
locatie en vervolgens het bemonsteren op de aanwezigheid 
en dichtheden van larvale stadia van de vector. 
RIVM test de monsters, larven en volwassen muggen, op de 
aanwezigheid van F. tularensis 
 Stap 3: Beoordelen van vectorbestrijding opties 
Indien de aanwezigheid en een rol van een muggensoort als een 
mechanische vector zijn bevestigd, zullen op basis van de lokale 
omstandigheden de bestrijdingsmogelijkheden worden bekeken 
voor het behandelen van overige potentiële broedplaatsen voor 
de vector met behulp van biociden, waar mogelijk (zie ook 
paragraaf 5.2 West-Nijlkoorts). 
 Stap 4: Beoordelen van entomologische drijvende krachten voor 
pathogeentransmissie 
Indien autochtone transmissie is bevestigd, is het essentieel om 
de lokale omstandigheden van het incident te onderzoeken en te 
onderzoeken of teken en dazen een rol spelen in de transmissie. 
 Stap 5: Beoordelen van zoönotische en andere niet-
entomologische drijvende krachten voor pathogeentransmissie 
Naast mogelijke entomologische factoren (naast muggen ook 
teken, dazen) kan de aanwezigheid van lagomorfen (onder 
andere hazen), knaagdieren en besmet water een rol spelen in 
de transmissiecyclus. Tijdens een tularemie-uitbraak is het van 
belang om onderzoek te doen naar deze factoren ter verbetering 
van vroegsignalering en uitbraakvoorbereiding. 
 
5.4.3 Uitdagingen 
Zoals eerder aangegeven is de epidemiologie van tularemie complex en 
varieert deze naar ecosysteem en geografische locatie. Er zijn in Europa, 
en ook in Nederland, grote hiaten in kennis over de rol die vectoren, 
dieren en de omgeving spelen in de transmissie, waardoor adviezen 
over effectieve preventie- en bestrijdingsmaatregelen lastig zijn te 
geven. Een beslissing tot het wel of niet uitvoeren van 
muggenbestrijdingsactiviteiten als preventiemiddel tegen additionele 
casussen zonder dat is bewezen dat muggen een rol spelen in de 
transmissie, zal wel overwogen moeten worden met de input van 
verschillende stakeholders.  
  
Pagina 51 van 77 

RIVM Rapport 2016-0004 
TULAREMIE 
 
Extrinsieke incubatieperiode:  kleding; controleer op tekenbeten; 
- Bij mechanische transmissie zijn muggen verwijder teken zorgvuldig.  
direct tot 3 dagen na bijten van besmet dier  
besmettelijk  Behandeling: 
- Een biologisch transmissieroute is nog niet Tularemie wordt behandeld met antibiotica 
bewezen  
 
5.5 Overlast 
5.5.1 Achtergrond 
Door het uitvoeren van verschillende vernattingsprojecten worden meer 
(delen van) waterbergings- en natuurontwikkelingsgebieden in potentie 
geschikt voor steekmuggen. Zoals eerder is aangegeven geeft dit bij het 
publiek en de lokale politiek regelmatig vragen over mogelijke overlast 
van muggen. In 2008 heeft Alterra in opdracht van EZ (het toenmalige 
ministerie van LNV) een verkennende studie uitgevoerd naar de 
problematiek van steekmuggen en knutten bij vernattingsprojecten en 
klimaatsverandering (Verdonschot, 2009), en heeft Alterra vervolgens 
een leidraad ontwikkeld voor risicomanagement van overlast door 
steekmuggen en knutten (Verdonschot en Besse-Lototskaya, 2012). 
Deze leidraad is ontwikkeld voor planvormers, inrichters en 
terreinbeheerders, die betrokken zijn bij voorbereiding, uitvoering of 
begeleiding van projecten waarbij vernatting aan de orde is, om overlast 
van steekmuggen (en knutten) vast te stellen of te voorspellen, en om 
advies te geven over maatregelen. Het optreden van hoge aantallen 
muggen kan ongemak of overlast geven, waarbij ongemak slechts lastig 
of vervelend is, en overlast werkelijk de leefbaarheid of het 
leefbaarheidsgevoel aantast (Verdonschot en Besse-Lototskaya, 2012). 
In Tabel 3 (hoofdstuk 3) staan de belangrijkste muggensoorten die in 
Nederland overlast bezorgen, Cx pipiens, Ae. vexans en An. plumbeus. 
 
In 2013 heeft de WUR in samenwerking met het CMV de zogenaamde 
muggenradar gelanceerd, waar mensen via het internet muggenoverlast 
kunnen melden en gevonden insecten voor determinatie kunnen 
insturen. Gedurende de winter van 2013-2014 hebben grote aantallen 
mensen overlast gemeld van overwinterende steekmuggen in huis, 
voornamelijk veroorzaakt door Culex pipiens molestus (WUR, 2014). 
Eenvoudige maatregelen voor de huiseigenaren om deze overlast te 
voorkómen of verhelpen worden gegeven op de website. Deze 
maatregelen werken ook effectief tegen een andere vaak voorkomende 
overlastmug, Culiseta annulata. Deze geringde huismug wordt door 
leken regelmatig voor een tijgermug aangezien, wegens de lichte 
banden op de poten (Braks en Reuskens, 2008). Naast Cx pipiens 
molestus, is Aedes vexans een zeer beruchte muggensoort die voor 
overlast kan zorgen, vooral in overstromingsgebieden. Deze 
muggensoort is reeds genoemd in deze nota als vector binnen het 
Riftdalkoortsscenario.  
 
Daarnaast wordt de laatste jaren met enige regelmaat in agrarische 
omgeving overlast gemeld van een agressieve steekmug, Anopheles 
plumbeus oftewel de loodgrijze malariamug (zie ook 5.5.2 en 6.1).  
 
Pagina 53 van 77 

RIVM Rapport 2016-0004 
6 Conclusie en aanbevelingen 
De afgelopen periode is ervaring opgedaan met de monitoring en 
bestrijding van exotische muggensoorten. De organisaties die betrokken 
zijn bij de signalering, monitoring en bestrijding van deze exotische 
muggen en muggenoverdraagbare aandoeningen zijn nu beter op elkaar 
ingespeeld dan in 2005 het geval was, toen de tijgermug voor het eerst 
werd aangetroffen. Met de oprichting van het Centrum Monitoring 
Vectoren is naast het inzicht in het vóórkomen van exotische muggen, 
ook de monitoring van inheemse muggenpopulaties in Nederland sterk 
verbeterd. Daarmee is in Nederland een adequate structuur voorhanden 
voor de signalering en het diagnosticeren van muggen-overdraagbare 
aandoeningen bij mens en dier, en de monitoring van het vóórkomen 
van muggen.  
 
Dus waar bestrijding van de tijgermug in Nederland een adequate en 
proactieve interventie is om ziekten als knokkelkoorts- en chikungunya 
in de toekomst te voorkomen, is de beheersing van inheemse muggen 
een reactieve interventie in het geval (van een signaal dat) autochtone 
transmissie van een pathogeen of ernstige overlast plaatsvindt. Door het 
reactieve karakter is de tijdsdruk op het moment van het ingrijpen ten 
behoeve van de interruptie van pathogeen-overdracht hoog. Een goede 
voorbereiding van alle betrokken partijen is van belang. Voor bijna alle 
geïdentificeerde uitdagingen geldt dat ze opgelost kunnen worden als de 
betrokken organisaties hun verantwoordelijkheden serieus nemen en 
investeren in de nodige voorbereidingen. Hiervoor is het wel van belang 
dat het beleid investeert in organisaties met complementaire expertises 
zodat zij kunnen blijven bestaan en hun werk kunnen uitvoeren in 
samenhang.  
 
In de voorgaande hoofdstukken zijn de specifieke aspecten van de 
preparedness en preventie van muggenoverdraagbare ziekten en 
eventuele bestrijding van inheemse muggen beschreven. Ondanks de 
grote vorderingen in Nederland zijn aan de hand van scenario's toch 
verschillende uitdagingen geïdentificeerd, sommige groter dan andere. 
Deze uitdagingen, samengevat in steekwoorden, zullen we hier in 
volgorde van verschijning (dikgedrukt in hoofdstuk 6) in algemene zin 
behandelen en we zullen mogelijke oplossingen geven en vertalen in 
concrete aanbevelingen aan het ministerie van VWS. Uit de inventarisatie 
van uitdagingen, oplossingen en aanbevelingen komen verschillende 
knelpunten naar voren die niet binnen de eigen verantwoordelijkheden 
van een organisatie liggen en waarvan we aanbevelen dat ze door 
gebundelde inspanningen moeten worden aangepakt. 
 
Risicocommunicatie voor publiek en professionals over ziekte en 
muggenvectoren 
Uitdaging: Vragen en bezorgdheid met betrekking tot het risico van 
terugkeer van malaria vormen al jaren een regelmatig terugkerend 
fenomeen. Er zijn beperkte kennis en inzicht bij professionals en bij het 
algemene publiek ten aanzien van malaria, maar ook ten aanzien van de 
risico’s van inheemse muggen. 
Pagina 55 van 77 

RIVM Rapport 2016-0004 
en andere terrein-eigenaren. Het overgrote deel van de stakeholders is 
tot op heden niet betrokken bij de preparedness ten aanzien de 
beheersing van muggenoverdraagbare infecties. Het is daardoor ook 
onbekend of er draagvlak is voor eventuele interventies. 
 
Oplossing: Het betrekken van de stakeholders is noodzakelijk voor het 
maken van beleid ten aanzien de beheersing van muggen-overdraagbare 
infecties. Door de onderlinge relaties te onderzoeken kunnen de cruciale 
actoren en hun percepties inzichtelijker worden gemaakt. Zodra het 
eerste signaal opduikt, kan een op de situatie toegespitste 
netwerkanalyse worden herhaald. 
 
Aanbevelingen:  
 Bespreek het huidige document met verschillende stakeholders 
tijdens een workshop. 
 Maak een netwerkanalyse met betrekking tot West-Nijl- en 
Riftdalkoorts; voor elke ziekte twee scenario’s, met een 
ziekteverwekker in een muggenpopulatie in twee verschillende 
natuurgebieden (beschermd natuurgebied en natuurgebied met 
private eigenaar).  
 
Entomologische informatie van nationale naar lokale schaal 
Uitdaging: Door de vangsten van volwassen muggen in de Nationale 
Muggen Survey (NVS) van het CMV is er een goed overzicht op het 
aantal muggensoorten in Nederland en waar er veel of weinig van 
voorkomen in Nederland. Er is echter nog weinig ervaring opgebouwd 
om op en rondom de locatie van het incident (vermoedelijke autochtone 
overdracht) de voed-, rust- en broedplaatsen van de inheemse 
muggenvector in kwestie te identificeren en te behandelen. Daarbij is 
naast informatie van de habitat van de volwassen vectoren ook 
informatie nodig van de belangrijkste larvale habitats. Door het 
reactieve en lokale karakter van entomologisch onderzoek naar 
aanleiding van een signaal, is de tijdsdruk hoog.  
 
Oplossing: Op het moment dat de kennis ten aanzien van lokale habitat 
van muggen is verbeterd, kan door middel van Geografische Informatie 
Systemen (GIS) deze kennis eenvoudig met andere factoren in de 
overdracht van pathogenen of interventie worden gelinkt. Door het in 
kaart brengen van de lokale situatie zal het mogelijk zijn om snel en 
adequate lokale interventie te plegen bij een incident of uitbraak. Deze 
techniek is al toegepast op de bestrijding van exotische muggen maar 
niet voor inheemse muggen, waarbij meerdere informatie moet worden 
geïntegreerd. 
 
Aanbevelingen:  
 Verleg de focus van muggenmonitoring van nationaal naar lokaal 
niveau waarbij voed-, rust- en broedplaatsen van muggen de 
aandacht krijgen. 
 Investeer in GIS-toepassingen voor inheemse muggenbestrijding. 
 
Uitvoering inheemse muggenbestrijding 
Uitdaging: Nederland heeft geen recente ervaring met het beheersen 
van inheemse muggen in urbane, rurale of natuurgebieden. Ondanks het 
feit dat er veel kennis beschikbaar is, omdat vele andere landen al 
Pagina 57 van 77 

RIVM Rapport 2016-0004 
Toelatingen van biociden 
Uitdaging: Ondanks het feit dat sinds 2010 biociden ten behoeve van de 
muggenbestrijding buiten worden toegepast, is dat slechts mogelijk op 
basis van tijdelijke vrijstellingen verstrekt door het ministerie van I&M. 
De reactiesnelheid van het toepassen van mogelijk adequaat bevonden 
bestrijdingsmethodes wordt sterk verlaagd door deze tijdrovende 
aanvraagprocedure. Op korte termijn zijn er geen verbeteringen op dit 
terrein te verwachten omdat over enkele jaren de Europese regels voor 
alle landen hetzelfde zullen zijn. De biocide-producerende producenten 
voelen geen urgentie om voor die tijd voor elk land een 
registratieprocedure te starten als het over een tijdje niet meer nodig is. 
De omzet van deze producten is in Nederland zeer klein, wat registratie 
van biociden in ons land door de producent niet kosteneffectief maakt. 
 
Oplossingen: Op het moment dat het ministerie van I&M zich bewust is 
van de risico’s voor de volksgezondheid van de introductie van 
infectieziekten die door inheemse muggen kunnen worden overgebracht, 
zal men zich ook bewust zijn van de urgentie voor een snelle 
vrijstellingsprocedure.  
 
Aanbevelingen: 
 Betrekken van het ministerie van I&M in de preparedness fase 
van de inheemse muggenbestrijding (zie ook betrekken 
stakeholders). 
 Continueer de gesprekken met de producenten voor de toelating 
van de benodigde biociden. 
 
Veterinaire rol in interruptie transmissie 
Uitdaging: Verschillende muggenoverdraagbare infecties zijn zoönosen, 
waarbij het dierreservoir een (landbouw)huisdier of dieren in het wild. Er 
kunnen grote economische belangen van de veterinaire sector op het 
spel staan wanneer landbouwhuisdieren worden getroffen. Het is een 
uitdaging om oplossingen te zoeken die door verschillende sectoren 
wordt ondersteund. 
 
Oplossing: De laatste jaren zijn er grote vorderingen gemaakt op de 
samenwerking tussen de humane en veterinaire sector. Een goede 
samenwerking zal zeker nodig zijn bij de introductie van een 
muggenoverdraagbare zoönose. Naast het feit dat er economische 
belangen in acht moeten worden genomen, kan de veterinaire sector 
mogelijk ook een rol spelen in de interruptie van de virustransmissie.  
 
Aanbeveling:  
 Betrek veterinaire partijen tijdens de preparedness fase. 
  
Pagina 59 van 77 

RIVM Rapport 2016-0004 
Referenties 
Bäckman, S., Näslund, J., Forsman, M., Thelaus, J. (2015) Transmission 
of tularemia from a water source by transstadial maintenance in a 
mosquito vector. Scientific Reports 2015 Jan 22;5:7793. doi: 
10.1038/srep07793. 
Bellini, R., Zeller, H., Van Bortel, W. (2014a) A review of the vector 
management methods to prevent and control outbreaks of West 
Nile virus infection and the challenge for Europe. Parasites and 
Vectors, 2014 Jul 11;7:323. doi: 10.1186/1756-3305-7-323. 
Bellini, R., Calzolari, M., Mattivi, A., Tamba, M., Angelini, P., Bonilauri, 
P., Albieri, A., Cagarelli, R., Carrieri, M., Dottori, M., Finarelli, A.C., 
Gaibani, P., Landini, M.P., Natalini, S., Pascarelli, N., Rossini, G., 
Velati, C., Vocale, C., Bedeschi, E. (2014b) The experience of West 
Nile virus integrated surveillance system in the Emilia-Romagna 
region: five years of implementation, Italy, 2009 to 2013. 
Eurosurveilanc, Nov 6; 19(44).pii: 20953. 
Braks M., Medlock J., Hubalek, Z., Hjertqvist, M., Perrin, Y., Lancelot, R., 
Ducheyne, E., Hendrickxs, G., Stroo, A., Heyman, P., Sprong, H. 
(2014) Vector-borne disease intelligence: Strategies to deal with 
disease burden and threats. Frontiers in Public Health, section 
Epidemiology, 22 December 2014; 
doi:10.3389/fpubh.2014.00280. 
Braks, M., van Ginkel, R., Wint, W., Sedda, L. and Sprong, H. (2013) 
Climate Change and Public Health Policy: Translating the Science. 
International Journal of Environmental Research and Public Health, 
2013 Dec 19;11(1):13-29. doi: 10.3390/ijerph110100013. 
Braks, M. and Roda Husman, A.M. (2013) Dimensions of the effect of 
climate change on water transmitted infectious diseases. Air and 
Water borne diseases; 2: 109. doi:10.4172/2167-7719.1000109  
Braks, M., Van der Giessen, J., Kretzschmar, M., Van Pelt, W., Scholte, 
E.J., Reusken, C., Zeller, H., van Bortel, W. and Sprong, H. (2011) 
Towards an integrated approach in surveillance of vector-borne 
diseases in Europe. Parasites and Vectors; 4: 192. 
Braks, M.A.H., Reusken, C.B.E.M. (2008) Uw diagnose. Tijdschrift voor 
Infectieziekten 3:196 
Calistri, P., Giovannini, A., Hubalek, Z., Ionescu, A., Monaco, F., Savini, 
G., Lelli, R. (2010) Epidemiology of West Nile in Europe and in the 
Mediterranean basin. Open Virolology Journal; 4, 29-37. 
Cleton, N., Koopmans, M., Reimerink, J., Godeke, G.J., Reusken, C. 
(2012) Come fly with me: review of clinically important 
arboviruses for global travelers. Journal of Clinical Virology; 
55(3):191-203. doi: 10.1016/j.jcv.2012.07.004. Epub 2012 Jul 25. 
Di Sabatino, D., Bruno, R., Sauro, F., Danzetta, M.L., Cito, F., Iannetti, 
S., Narcisi, V., De Massis, F., Calistri, P. (2014) Epidemiology of 
West Nile Disease in Europe and in the Mediterranean Basin from 
2009 to 2013.Biomedical Research International, Epub Sep 11 
2014; 907852. 
Duijster, J. (2014) Assessment of the current Dutch vector monitoring 
strategy within the framework of West Nile virus preparedness. 
WUR MSc student report CMV/NVWA. 
Pagina 61 van 77 

RIVM Rapport 2016-0004 
in The Netherlands. Case Reports in Infectious Diseases, Epub 
2013 Sep 2.; doi: 10.1155/2013/916985.  
Medlock, J.M., Vaux, A.G.C. (2015) Impacts of the creation, expansion 
and management of English wetlands on mosquito presence and 
abundance – developing strategies for future disease mitigation. 
Parasites & Vectors, March 2015, 8:142, DOI 10.1186/s13071-
015-0751-3. 
Olive, M.M., Goodman, S.M., Reynes, J.M. (2012) The role of wild 
mammals in the maintenance of Rift Valley fever virus. Journal of 
Wildlife Diseases. 48(2):241-66. 
Platonov, A.E., Tolpin, V.A., Gridneva, K.A., Titkov, A.V., Platonova, 
O.V., Kolyasnikova, N.M., Busani, L., Rezza, G. (2014) The 
incidence of West Nile disease in Russia in relation to climatic and 
environmental factors. International Journal of Environmental 
Research on Public Health. 23;11(2):1211-32. doi: 
10.3390/ijerph110201211. 
Petersen, J.M., Mead, P.S., Schriefer, M.E. (2009) Francisella tularensis: 
an arthropod-borne pathogen. Veterinary Research 40:07, DOI: 
10.1051/vetres:2008045.  
Rehman, J.U., Ali, A., Khan, I.A. (2014) Plant based products: use and 
development as repellents against mosquitoes: A review. 
Fitoterapia. 2014 Jun;95:65-74. doi: 
10.1016/j.fitote.2014.03.002. Epub 2014 Mar 13. Review. 
Reisen, W.K. (2010). Landscape epidemiology of vector-borne diseases. 
Annual Review of Entomology; 55: p 461–483. 
Reusken, C., De Vries, A. Ceelen, E., Beeuwkes, J., Scholte, E.J. (2011) 
A study of the circulation of West Nile virus, Sindbis virus, Batai 
virus and Usutu virus in mosquitoes in a potential high risk area 
for arbovirus circulation in the Netherlands, ‘De 
Oostvaardersplassen’. European Mosquito Bulletin; 29: p. 66-81. 
Rijks, J.M., Kik, M., Koene, M.G., Engelsma, M.Y., van Tulden, P., 
Montizaan, M.G., Oomen, T., Spierenburg, M.A., IJzer, J., van der 
Giessen, J.W., Gröne, A., Roest, H.J. (2013) Tularaemia in a brown 
hare (Lepus europaeus) in 2013: first case in the Netherlands in 
60 years. Eurosurveillance, 2013 Dec 5;18(49). pii: 20655. 
RIVM (2012) Preventie en bestrijding van exotische muggen in 
Nederland (RIVM 2012). 
Rockx, B., van Asten, L., van den Wijngaard, C., Godeke, G.J., 
Goehring, L., Vennema, H., van der Avoort, H., van Pelt, W., 
Koopmans, M. (2006) Syndromic surveillance in the Netherlands 
for the early detection of West Nile virus epidemics. Vector Borne 
and Zoonotic Diseases; 6(2): p. 161-9. 
Signalerings overleg Zoonoses, 2014 Tularemie in Nederland, Eerste 
risicobeoordeling van het SOZ 18 maart 2014, 
http://www.onehealth.nl/ 
Takken, W., Geene, R., Adam, W., Jetten, T.H., van der Velden, J.A. 
(2002) Distribution and dynamics of larval populations of 
Anopheles messeae and A. atroparvus in the Delta of the Rivers 
Rhine and Meuse, The Netherlands. Ambio; 31(3):212-8.  
Takken, W., Kager, P.A. & Kaay, H.J. van der. (1999) Terugkeer van 
endemische malaria in Nederland uiterst onwaarschijnlijk. 
Nederlands Tijdschrift voor Geneeskunde 143, 836-838. 
Thelaus, J., Andersson, A., Broman, T., Bäckman, S., Granberg, M., 
Karlsson, L., Kuoppa, K., Larsson, E., Lundmark, E., Lundström, 
Pagina 63 van 77 

RIVM Rapport 2016-0004 
Bijlage 1: Muggen-overdraagbare ziekten in Europa 
(Aangepast van Braks et al., 2013) 
 
Vanaf de uitroeiing van malaria eind jaren 1950 tot enkele jaren voor de 
eeuwwisseling, werden ziekten die door muggen worden overgebracht 
niet gezien als belangrijke problemen voor de volksgezondheid in Europa. 
In deze periode kwamen slechts incidentele gevallen en zeldzame 
uitbraken van West-Nijlkoorts voor. Endemische malariagevallen deden 
zich alleen voor in zes landen van de Europese WHO-regio (Azerbeidzjan, 
Georgië, Kirgizië, Tadzjikistan, Turkije en Oezbekistan ). De ziektelast van 
de overige door muggen overgebrachte ziekten was laag. 
 
In de afgelopen decennia lijkt echter de situatie met muggen-
overdraagbare ziekten te zijn veranderd. Tussen 1996 en 1998 zijn er 
ernstige uitbraken van West-Nijlvirus in Roemenië, Rusland, Italië en 
Israël geweest. Sindsdien circuleert het West-Nijlvirus regelmatig in 
meerdere landen binnen de Europese Unie (EU), waaronder Frankrijk, 
Griekenland, Italië, Portugal, Roemenië, Servië en Spanje, en bij de 
naaste buren: Turkije, Rusland, Marokko en Israël. Griekenland heeft 
naast West-Nijlvirus tussen 2009 en 2014 ook te maken gehad met 
verschillende clusters van malaria. Gastarbeiders met een 
asymptomatische malaria-infectie hebben waarschijnlijk de lokale 
malariamuggen geïnfecteerd. In 2009 werden de eerste gevallen van 
een Usutuvirusinfecties beschreven in Italië. Daarnaast hebben er zich 
enkele uitbraken voorgedaan ten gevolge van de vestiging van exotische 
muggen in Europa: dengue in Madeira (2012), Frankrijk (2010, 2014), 
Kroatië (2010) en Chikungunya in Italië (2009) en Frankrijk (2010). 
 
Er zijn nu voor Europa negen muggen-overdraagbare virussen 
beschreven voor de mens, behorende tot drie families: Togaviridae 
(sindbis, chikungunya), Flaviviridae (West-Nijl-, dengue, usutu) en 
Bunyaviridae (batai, tahyna, hare inkoo).  
 
Het samenvallen van deze recente gebeurtenissen met aandacht voor 
klimaatverandering, heeft speculaties over causaliteit en de gevolgen voor 
de toekomst aangewakkerd. Overtuigend bewijs bestaat evenwel dat de 
niet-klimatologische processen de belangrijkste determinanten waren van 
deze uitbraken. Muggen-overdraagbare infecties zijn vaak het gevolg van 
de komst van een ziekteverwekker in een geschikte locatie. De kans op 
dergelijke introducties is toegenomen als gevolg van de recente enorme 
groei van de handel en reisbewegingen van zowel mens als dier. 
 
Klimaatverandering speelt geen belangrijke rol bij de introductie van 
ziekteverwekker, maar kan effect hebben op de geschiktheid van een 
gebied voor de overdracht van een muggenoverdraagbaar pathogeen. 
Daarnaast zijn er ook vele niet-klimaat gerelateerde veranderingen die 
kansen bieden aan nieuwe spelers in het veld, zoals de sterk 
toenemende overlast van de loodgrijze malaria mug Anopheles 
plumbeus, die uitstekend blijkt te kunnen vertoeven in verlaten 
varkensstallen en mestsilo’s. 
 
Pagina 65 van 77 

RIVM Rapport 2016-0004 
Bijlage 2b Vóórkomen van inheemse muggen (Nationale 
Vector Surveillance, CMV, 2010-2013) 
Inheemse Totaal aantal % van  Totaal aantal % van 
muggensoorten gevangen totaal  locaties totaal 
Ae. annulipes/  
1.546 4,0 50 6,4 
cantans 
 
Ae. caspius 5 0,0 2 0,3 
 
Ae. cinereus 3.222 8,3 106 13,6 
 
Ae. communis 168 0,4 23 3,0 
 
Ae. detritus 7 0,0 5 0,6 
 
Ae. dorsalis 15 0,0 6 0,8 
 
Ae. flavescens 2.454 6,3 9 1,2 
 
Ae. geniculatus 416 1,1 51 6,6 
 
Ae. leucomelas 23 0,1 5 0,6 
 
Ae. nigrinus 40 0,1 2 0,3 
 
Ae. punctor 1.168 3,0 73 9,4 
 
Ae. riparius 1 0,0 1 0,1 
 
Ae. rusticus 34 0,1 4 0,5 
 
Ae. sticticus 91 0,2 14 1,8 
 
Ae. vexans 11.096 28,7 17 2,2 
 
An. claviger 549 1,4 130 16,7 
An. maculipennis  
681 1,8 144 18,5 
s.l. 
 
An. plumbeus 2.267 5,9 100 12,9 
 
Cq. richiardii 2.547 6,6 155 19,9 
 
Cs. annulata 5.007 12,9 451 58,0 
 
Cs. fumipennis 47 0,1 6 0,8 
 
Cs. morsitans 7 0,0 3 0,4 
 
Cs. subochrea 1 0,0 1 0,1 
 
Cx. modestus 0 0,0 2 0,3 
Cx. pipiens/  
7.025 18,2 455 58,5 
torrentium 
 
Cx. territans 3 0,0 3 0,4 
* Muggensoorten die meer dan 5% (rood) en 10% (bold rood) van de totaal aantal gevangen muggen 
uitmaken. 
~ Muggensoorten die op meer dan 10% (rood) en 50% (bold rood) van het totaal aantal locaties gevonden 
 
zijn. 
Pagina 67 van 77 

RIVM Rapport 2016-0004 
Bijlage 4 Entomologische risicobeoordeling 
De Entomologische risicobeoordeling na verdenking van, of potentie tot, 
autochtone overdracht van een muggen-overdraagbaar (zoönotisch) 
pathogeen, bestaat uit 5 stappen met elk verschillende vragen: 
Stap 1: Bepalen van het entomologisch risico  
Stap 2: Bepalen van het spatio-temporele optreden van het 
entomologisch risico 
Stap 3: Beoordelen van vectorbestrijding opties 
Stap 4: Beoordelen van entomologische drijvende krachten voor 
pathogeentransmissie 
Stap 5: Beoordelen van zoönotische en andere niet-entomologische 
drijvende krachten voor pathogeen transmissie. 
 
Stap 1: Bepalen van het entomologisch risico 
De eerste taak binnen een risicobeoordeling van een verdenking van 
autochtone overdracht van een muggenoverdraagbaar zoönotisch 
pathogeen (v1) is het bepalen of de overdracht van de ziekteverwekker 
in kwestie door inheemse muggensoorten elders daadwerkelijk gebeurt 
(v2). Volgens de WHO (1975) wordt vectorcompetentie gedefinieerd als 
“the ability of hematophagous arthropods to become infected with an 
arbovirus after ingestion of an infective blood meal and to transmit the 
virus subsequently while feeding on a vertebrate host”. 
De vectorcompetentie wordt bepaald door intrinsieke genetische factoren 
die per muggensoort en zelfs binnen één soort kunnen verschillen. Bij het 
inschatten van de vectorstatus wordt onderscheid gemaakt tussen 
laboratoriumstudies en veldstudies (zie 3.1.2). Experimentele data geven 
goede informatie over de potentiële vectorcompetentie van een 
muggensoort, echter: om vast te stellen of een soort werkelijk een rol 
speelt in de transmissie zijn velddata essentieel. De vectorstatus is 
bekend van een aantal inheemse muggen-pathogeen combinaties (zie 
Bijlage 1). Het CMV heeft goede gegevens over de aanwezigheid en 
verspreiding van muggensoorten in Nederland (v3).  
 
v1. Wat zijn de aanwijzingen voor verdenking van of potentie tot 
autochtone overdracht van een muggenoverdraagbaar zoönotisch 
pathogeen? 
Het signaal van circulerende pathogenen kan uit verschillende bronnen 
worden opgepikt (zie Bijlage 1, Braks et al., 2014). Het humane circuit 
is op het moment een van de meest waarschijnlijke ontdekkingsroutes 
via passieve surveillance, maar tevens de minst wenselijke. 
Vroegsignalering in wilde dieren-populaties of in vectoren is het andere 
eind van het spectrum en kan slechts met actieve surveillance worden 
opgepikt. 
 
v2. Welke inheemse muggensoort(en) kan/kunnen als vector betrokken 
zijn? Is de vectorcompetentie van de muggensoort bekend? 
Hiervoor is nodig dat een goed gestructureerd overzicht beschikbaar is 
van vectorcompetentie per vector voor elk pathogeen (Ibanez in prep). 
Competent zijn van een soort voor een pathogeen is een 
randvoorwaarde om daadwerkelijk aan transmissie te kunnen bijdragen. 
Pagina 69 van 77 

RIVM Rapport 2016-0004 
moeten worden verricht naar de gastheervoorkeur, bijvoorbeeld door 
bloedmaaltijden van gevangen muggen te analyseren. 
 
v5. Wat is hun verspreiding, populatiedynamiek, en door welke factoren 
worden die beïnvloed? 
Het CMV heeft vier jaar lang gegevens over verspreidingspatronen 
verzameld, waaruit ook activiteiten patronen over de seizoenen kunnen 
worden afgeleid. Daarnaast kan spatio-temporele modellering antwoord 
geven op vragen over klimaatsinvloeden en activiteit. Tot nu toe zijn 
dergelijke modelstudies echter vooral uitgevoerd om vestigingskansen 
van exoten in te schatten.  
 
v6. Wat is de dichtheid van de belangrijkste vectorsoorten? 
Dichtheden van muggensoorten kunnen met de huidige beschikbare 
inventarisatiegegevens niet direct worden bepaald, maar moeten 
worden geschat op basis van het landelijke verspreidingspatroon, de 
seizoensdynamiek, gegevens over de ecologie en in de literatuur 
genoemde sturende factoren. Goede directe dichtheidsmetingen zijn 
weinig voorhanden en ook moeilijk extrapoleerbaar. Het voorspellen van 
dichtheden van steekmuggen in een bepaalde regio zou eens met een 
testcase moeten worden uitgewerkt, om zo te kunnen beoordelen welke 
informatie onvoldoende aanwezig is. 
 
Stap 3: Bepalen van de opties voor vectorbestrijding 
Na bepaling van de spatio-temporele aspecten van het signaal, volgt de 
volgende fase van een gedefinieerde risicobeoordeling, waarin de opties 
voor vectorbestrijding of strategieën worden geïdentificeerd om 
blootstelling van mens en dier aan vectoren te verlagen. Dit vereist 
specifieke informatie over de (aquatische) habitats van de vermoedelijke 
vectoren, bijvoorbeeld landelijk/stedelijk, zoetwater/kust, permanent/ 
tijdelijk. Dit zal leiden tot opties voor muggenbestrijding, zoals toepassing 
van biociden en/of milieubeheer. Aandacht zal worden gegeven aan 
mogelijke verspreiding van belangrijke habitats rondom bewoning 
(stedelijke gebieden) en aan vliegbereik van de specifieke soorten. 
 
V7. Wat zijn de (aquatische) habitats van de belangrijkste vectoren? 
Waar zijn deze gelokaliseerd? 
Inzicht in waar de muggen zich bevinden is van cruciaal belang voor 
elke mogelijke ingreep. Naast de volwassen muggen geldt dit in het 
bijzonder ook voor de muggenlarven. In relatie tot landinrichting en 
plaagvorming is in Nederland kennis aanwezig waarmee situaties 
kunnen worden ingeschat. Voor stedelijke gebieden (en voor andere 
veranderingen dan landinrichtingsprojecten) is dit veel minder goed in 
kaart gebracht.  
Uit de literatuur is veel bekend over de larvale ecologie, zeker voor de 
belangrijkste soorten. Wat nog ontbreekt is de mogelijkheid om vanuit 
in GIS aanwezige terrein/waterkarakteristieken een bruikbare 
doorvertaling te maken die kan worden ingezet in het kader van risico-
inschattingen. Nederland is gezegend met allerhande digitaal 
beschikbare informatie over watertypen & kwaliteit, bodemgesteldheid 
en ook vegetatie. Daaruit is veel af te leiden over potenties voor 
muggen, maar de doorvertaling behoeft nog veel aandacht. 
 
Pagina 71 van 77 

RIVM Rapport 2016-0004 
Stap 4: Beoordelen van entomologische drijvende krachten voor 
pathogeentransmissie 
De mate waarin vectoren op een bepaald tijdstip en plaats pathogenen 
kunnen overdragen, wordt uitgedrukt in de vectorcapaciteit. Deze is niet 
alleen afhankelijk van vectorcompetentie, maar ook van een groot 
aantal externe factoren, zoals het aantal bloedmaaltijden, het aantal 
muggen, de levensduur van de muggen (die sterk wordt beïnvloed door 
omgevingsfactoren) en ook door het aantal infectieuze en nog gevoelige 
gastheren.  
 
v11. Is de buitentemperatuur hoog genoeg voor de ontwikkeling van de 
pathogenen in inheemse vectoren?  
De tijd tussen de opname van een pathogeen door de mug en het weer 
doorgeven aan een volgende gastheer wordt extrinsieke 
incubatieperiode (EIP) genoemd. De lengte van deze periode is sterk 
temperatuurafhankelijk; in warme zomers is de EIP korter en gaat de 
transmissie sneller. De optimale temperatuur verschilt per pathogeen-
vectorcombinatie. 
 
v12. Wanneer zal de periode van pathogeenoverdracht eindigen? 
Bij een te lage vectorcapaciteit zal de periode van pathogeenoverdracht 
eindigen. Dit kan bijvoorbeeld komen door een te lage temperatuur voor 
virusreplicatie in de vector of doordat de vectoren niet meer actief zijn, 
of doordat de aantallen vectoren of reservoirs te laag zijn. Een uitbraak 
dooft uit wanneer het aantal nieuwe gevallen per geïnfecteerde minder 
dan 1 is. 
 
v13. Hebben we de vectorsoorten getest op aanwezigheid van 
ziekteverwekkers? 
Voor de detectie van specifieke virussen in specifieke (exotische) 
muggen zijn protocollen voorhanden. Dit geldt zeker niet voor alle 
mogelijk te verwachten combinaties. Het screenen van pathogenen in 
vectorsoorten moet zorgvuldig worden opgezet, omdat ook in gebieden 
met volop transmissie vaak lage infectiegraden worden aangetroffen. De 
wenselijke te testen combinaties vergen een goede analyse van nut, 
haalbaarheid en noodzaak. Voor de meest waarschijnlijke 
uitbraakscenario’s kan worden bepaald op welke wijze dit efficiënt kan 
worden ingezet in het kader van vroegsignalering. Daarnaast kan 
virusdetectie tijdens een uitbraak nodig zijn om de identiteit van de 
lokale vector te bepalen (of te bevestigen). 
Risicobeoordelingen van opkomende infecties worden grotendeels 
bepaald door de risico's van ziekteverwekkers. Echter, het opsporen van 
ziekteverwekkers in vectoren vereist grote aantallen, aangezien de 
percentages geïnfecteerde individuen zelfs in een endemisch gebied erg 
laag zijn (Engler et al., 2013). Verder wijst de detectie van een 
ziekteverwekker in een vector niet per se vectorcompetentie (kan het 
virus opgenomen hebben maar misschien niet in staat het door te 
geven) aan, en dus zijn insectarium- en laboratoriumonderzoek vaak 
nodig. Tenslotte geeft afwezigheid van ziekteverwekkers in verzamelde 
vectoren geen garantie dat er geen besmette vectoren zijn in de 
populatie. 
 
Pagina 73 van 77 

RIVM Rapport 2016-0004 
Bijlage 5 Verschillen tussen bestrijding exotische en inheemse muggen 
 
Categorie  Preventie vestiging exotische muggen  Interruptie pathogeentransmissie  Preventie /reductie muggenoverlast 
 
Proces       
Risico volksgezondheid*  Dengue‐, of chikungunya‐transmissie  Lokale malariatransmissie  Geen (Muggenbeten) 
Dirofilaria spp.  Uitbraken West‐Nijlkoorts, Riftdalkoorts, 
Risico diergezondheid*   Dirofilaria spp.  Uitbraken West‐Nijlkoorts, Riftdalkoorts,  Geen (Muggenbeten)
Virale paardenencefalitis  
Respons t.a.v. risico  Pro‐actief  Reactief  Proactief en reactief 
Preventiefase Beperking introductie Niet van toepassing  Risico‐evaluatie bij gebiedsinrichting
Observatiefase (Signaal)  Vondst invasieve mug  Indicatie autochtone transmissie  Melding van overlast  
• Humane infectie 
• Veterinaire infectie 
• Entomologische infectie 
Interventiefase  Eradicatie lokale muggenpopulaties  Beheren muggenpopulatie   Beheren muggenpopulatie  
  Verminderen blootstelling  Verminderen blootstelling 
Schaal Nationaal, maar met bestrijdingsactiviteiten op  Regionaal/ lokaal  Lokaal
zeer beperkte schaal 
Complexiteit   Simpel  Complex en onzeker  Simpel 
Aantal stakeholders  Enkele  Velen  Enkele 
Effectiviteit Goed Matig  Tijdelijk goed
Uitvoering       
Doelorganisme  Invasieve muggen Inheemse muggen  Inheemse muggen
Fysische bestrijding  Reductie broedplaatsen  Reductie broedplaatsen  Reductie broedplaatsen 
• overkappen bandenopslag  • verwijderen peri‐urbane  • verwijderen peri‐urbane 
• tegengaan overige broedplekken  broedplaatsen  broedplaatsen 
  • verlagen geschiktheid  • verlagen geschiktheid broedplaatsen 
  broedplaatsen in natuur  in natuur  
Gebruik larvicides  In Lucky Bamboo in kassen  In peri‐urbane broedplaatsen   In peri‐urbane broedplaatsen 
In banden en omgeving Terughoudend in broedplaatsen in natuur Terughoudend in broedplaatsen in natuur
Gebruik adulticides  In import‐ruimte (preventief)  Terughoudend peri‐urbaan gebied  Terughoudend peri‐urbaan gebied 
  200 m om vondst  Nooit in natuurgebieden  Nooit in natuurgebieden 
Verminderen blootstelling  Niet van toepassing  Persoonlijke bescherming  Persoonlijke bescherming 
Reduceer artificiële broedplaatsen in peri‐ Reduceer artificiële broedplaatsen in peri‐
urbane locaties  urbane locaties 
* Belangrijkste voorbeelden 
Pagina 75 van 77 

RIVM Rapport 2016-0004 
 
Pagina 77 van 77 

