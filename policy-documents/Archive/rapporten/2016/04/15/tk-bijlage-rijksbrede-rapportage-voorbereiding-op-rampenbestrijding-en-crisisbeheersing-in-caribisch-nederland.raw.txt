Rijksbrede rapportage voorbereiding op rampenbestrijding en 
crisisbeheersing in Caribisch Nederland 
 
Caribisch Nederland wordt gevormd door de eilanden Bonaire, Sint Eustatius en Saba. Deze 
eilanden zijn sinds 10 oktober 2010 Openbare Lichamen en als zodanig bestuurlijk vergelijkbaar 
met de Europese Nederlandse gemeenten. De eilanden hebben respectievelijk 17.500, 3.900 en 
2.000 inwoners. Voor de drie Openbaar Lichamen is een groot aantal wetten en regelingen 
opgesteld waaronder de Veiligheidswet BES. De Veiligheidswet BES is qua inhoud vergelijkbaar 
met de Wet veiligheidsregio’s zoals die in Europees Nederland geldt en stelt onder andere regels 
op het gebied van de voorbereiding op rampen en crisis. Caribisch Nederland kent geen 
gemeenschappelijke regeling conform de Europees Nederlandse veiligheidsregio’s. 
 
Aanleiding 
De inspecties van de ministeries van Veiligheid en Justitie (IVenJ), Volksgezondheid, Welzijn en Sport 
(IGZ), Infrastructuur en Milieu (ILT) en Sociale Zaken en Werkgelegenheid (ISZW) hebben hun eigen 
verantwoordelijkheden en bevoegdheden in Caribisch Nederland met betrekking tot het toezicht dat 
voortvloeit uit onder andere de Veiligheidswet BES. De Inspectie VenJ heeft tot taak om te toetsen 
op de wijze waarop de betrokkenen in Caribisch Nederland uitvoering geven aan de taken met 
betrekking tot de brandweerzorg en de rampenbestrijding en crisisbeheersing (art. 71, lid 1a). Voor 
wat betreft deze toetsing is de Inspectie VenJ belast met de afstemming met de andere genoemde 
inspecties (art.71, lid 1 onder b). 
In artikel 74 lid 4 staat opgenomen dat de Minister van Veiligheid en Justitie jaarlijks in een
 
multidisciplinair rapport verslag uit brengt aan de Staten Generaal van de werkzaamheden van de 
Inspecties bij de eerder genoemde toetsing. Om invulling te kunnen geven aan de rijksbrede 
rapportage is op initiatief van IVenJ de ”Inspectietafel BES” opgericht. Aan de Inspectietafel nemen 
bovengenoemde inspecties deel. Hoewel Agentschap Telecom geen verantwoordelijkheden of 
bevoegdheden kent met betrekking tot het toezicht dat voortvloeit uit de Veiligheidswet BES, is het 
Agentschap toegetreden tot de inspectietafel vanuit het belang van goede telecommunicatie. 
Rijkswaterstaat (onderdeel van IenM) is geen inspectiedienst maar neemt ook deel aan de 
inspectietafel omdat zij een aantal verantwoordelijkheden en bevoegdheden heeft op het gebied van 
de voorbereiding en uitvoering van rampenbestrijding en crisisbeheersing op zee. 
Defensie maakt geen deel uit van de Inspectietafel BES maar zal vanwege de inspanningen die zij in 
Caribisch Nederland verricht op het gebied van de voorbereiding op rampen en crises wel in deze 
rapportage worden opgenomen. 
 
 
Toezichtgebied inspectie / dienst 
Agentschap Telecom 
Zowel de uitvoering (verlening concessies en machtigingen) als het toezicht op de telecom- 
toepassingen vanuit de Wet op de Telecommunicatievoorzieningen BES liggen bij het Agentschap 
Telecom. Goede telecommunicatie is een belangrijk onderdeel bij rampenbestrijding of een 
crisissituatie. 
 
 
Rijkswaterstaat (RWS) 
Voor maritieme onderwerpen geldt de Wet maritiem beheer BES. De wet regelt wie beheerder is van 
1 2 
de EEZ , van de TZ en soms ook van de havens en binnenwateren. Uit deze wet maritiem beheer BES 
komt voort dat RWS een organisatie voor het bestrijden van maritieme incidenten in Caribisch 
Nederland heeft opgezet en door het beschikbaar stellen van materieel en het geven van trainingen 
 
 
1 
EEZ = Exclusieve Economische Zone ( van 12 tot maximaal 200 mijl uit de kust) 
2 
TZ = Territoriale zone (tot 12 mijl uit de kust) 
1
 
 

verantwoordelijk. In Europees Nederland is daarvoor de GHOR (geneeskundige 
hulpverleningsorganisatie in de regio) in werking. Vanwege de kleinschaligheid is een echte GHOR in 
Caribisch Nederland niet haalbaar. De Inspectie voor de Gezondheidszorg toetst, tijdens haar 
reguliere bezoeken, de hulpverleners op de eilanden op hun betrokkenheid met en deelname aan 
een steeds geactualiseerd ZIROP (ziekenhuis rampen opvangplan). Hiermee is op de kleine eilanden 
het belangrijkste deel van de geneeskundige opvang van rampen verzekerd. 
 
 
Inspectie Sociale Zaken en Werkgelegenheid 
De lokale Arbeidsinspectie, onderdeel van de SZW-unit RCN, alsmede de directie Major Hazard 
Control (directie MHC) van Inspectie SZW zijn aangewezen als toezichthouder op de arbeidsveiligheid 
op grond van de Arbeidsveiligheidswet BES. De directie MHC houdt specifiek toezicht op de majeure 
risicobedrijven welke grote hoeveelheden gevaarlijke stoffen in de inrichting bezigen. 
De inspecties bij de majeure risicobedrijven worden afgestemd en in gezamenlijkheid uitgevoerd, 
met ILT, RWS en de veiligheidsregio Rotterdam-Rijnmond. 
 
 
Inspectie Veiligheid en Justitie 
In de Veiligheidswet BES is opgenomen dat de Inspectie Veiligheid en Justitie (IVenJ) toezicht houdt 
op de wijze waarop zowel het brandweerkorps als het bestuursorgaan van het openbaar lichaam 
uitvoering geven aan de taken met betrekking tot de brandweerzorg, de rampenbestrijding en de 
crisisbeheersing. 
Tevens is IVenJ, met het oog op de uitoefening van de bevoegdheden van de Raad voor de 
rechtshandhaving, bedoeld in artikel 18, tweede lid, van de Rijkswet Raad voor de rechtshandhaving, 
belast met het toezicht op de effectiviteit, de kwaliteit van de taakuitvoering en het beheer van de 
politie en de opleiding van de politie. Tot op heden hebben geen toezichtsactiviteiten 
plaatsgevonden op de politietaak op het gebied van rampenbestrijding en crisisbeheersing binnen dit 
domein. 
Voor zover het toezicht betrekking heeft op de geneeskundige hulpverlening bij de 
rampenbestrijding en crisisbeheersing voert IVenJ deze uit in overeenstemming met de Inspectie 
voor de Gezondheidszorg. 
 
 
Rapportage 
Deze rapportage is een overzicht van de activiteiten van de gezamenlijke inspecties in Caribisch 
Nederland die gerelateerd kunnen worden aan de voorbereiding op de rampenbestrijding en 
crisisbeheersing en is een aanvulling op de reguliere werkzaamheden van de afzonderlijke inspecties. 
Het gaat hierbij om de inspecties deelnemend aan de Inspectietafel BES. 
 
 
Dit is de eerste rapportage, omdat de eilandbesturen vanaf de ontmanteling van de Nederlandse 
Antillen op 10 oktober 2010, tevens de datum van inwerking treden van de Veiligheidswet BES, druk 
zijn geweest met het implementeren van onder andere deze wet. 
Zoals in de aanleiding is aangegeven is op initiatief van IVenJ samen met de andere inspecties de 
“Inspectietafel BES” opgezet. Uit de overleggen van deze Inspectietafel is gebleken dat naast toetsing 
op het gebied van voorbereiding op rampenbestrijding en crisisbeheersing veel meer activiteiten die 
hiermee een raakvlak hebben, door meerdere diensten en inspecties hebben plaatsgevonden. 
Daarom hebben de gezamenlijke inspecties besloten u breder te informeren dan alleen over het 
toetsen van de voorbereiding op de rampenbestrijding en crisisbeheersing. 
 
 
Periode 2011-2014 
In de periode van 2011 tot heden heeft er één toetsing plaatsgevonden van de voorbereiding op de 
rampenbestrijding en crisisbeheersing. Daarnaast hebben alle inspecties activiteiten uitgevoerd die 
een directe relatie hebben met de voorbereiding op de rampenbestrijding en crisisbeheersing. 
3
 
 

management en operationeel niveau in de basis trainingen verzorgd voor het afhandelen van 
incidenten in Caribisch Nederland. Ditzelfde geldt voor het lokale personeel. 
 
Om het kennisniveau op een hoger peil te brengen zijn door ILT op de eilanden workshops gegeven 
over de nieuwe wet- en regelgeving (luchtvaartwet BES). Ook is ILT in 2009 middels workshops gestart 
met kennisoverdracht en het verhogen van de awareness van het vervoer van gevaarlijke stoffen in 
Caribisch Nederland. Ruim 80 lokale medewerkers in dienst bij de politie, brandweer, douane, weg- 
en zeevervoerders, luchthaven, zeehaven, het ziekenhuis, laboratoria enzovoorts hebben de workshops 
bijgewoond. In 2011 zijn aanvullend 32 personen internationaal gecertificeerd op de ICAO- TI (vervoer 
in de lucht), IMDG-code (vervoer over zee) en het ADR (vervoer over de weg). 
 
 
In de periode 2014-2015 heeft IenM opleidingen verzorgd voor AFISO’s (Aerodrome flight 
information service officers) in Caribisch Nederland zodat voldaan is gestelde wetgeving over het 
hebben van een licentie voor de uitvoering van deze werkzaamheden. 
 
Onderzoeken en/of inspecties 
In 2014 heeft IVenJ een onderzoek uitgevoerd naar de voorbereiding op de rampenbestrijding en 
crisisbeheersing in Caribisch Nederland. Hierover is per eiland gerapporteerd in de “nulmetingen 
organisatie rampenbestrijding”. Deze rapportages zijn op 4 februari 2015 aan de Tweede Kamer 
gezonden. In deze rapportages wordt geconcludeerd dat de rampbestrijdingsorganisatie van de 
eilanden mede door de beperkte hulpverleningscapaciteit in beperkte mate voorbereid zijn op het 
bestrijden van rampen of crises en in hoge mate afhankelijk zijn van bijstand en zelfredzaamheid. 
 
 
Bij de risicovolle bedrijven op Bonaire (Bopec, Curoil Hato en Curoil Airport) en op Sint Eustatius 
(Nustar) zijn door ILT, RWS en ISZW (aangevuld met specialisten van de veiligheidsregio Rotterdam- 
Rijnmond) in 2014 per inrichting twee gezamenlijke inspecties uitgevoerd in de periode april/mei en 
oktober/november. 
Hiervan zijn inspectierapporten opgesteld. Bij alle bedrijven is door de afzonderlijke instanties 
handhaving opgestart. De opvolging daarvan wordt gemonitord door herinspecties en periodieke 
conference calls met genoemde bedrijven. 
 
 
Op de luchtvaartterreinen en luchtvaartnavigatiedienstverleners zijn in 2012 nulmetingen 
uitgevoerd. Jaarlijks vinden audits en inspecties op voortgang plaats. 
Het luchtvaartterrein op Bonaire beschikt sinds 2014 over een werkend veiligheidssysteem en is 
daarop gecertificeerd. De luchtvaartterreinen op Sint Eustatius en Saba worden opgelijnd om te 
beschikken over een werkend veiligheidssysteem. Daarnaast zijn met de luchtvaartnavigatie- 
dienstverleners afspraken gemaakt om tevens een veiligheidsmanagementsysteem in te richten. 
Hierop vinden audits en inspecties plaats. 
 
 
Periode 2015 
 
Planvorming 
Met ingang van januari 2015 wordt de gezamenlijke oefenkalender onderhouden en in onderlinge 
afstemming nader geoptimaliseerd . Daarnaast wordt gewerkt aan de totstandkoming van een 
meerjarige oefenkalender. 
 
 
Opleidingen, Trainingen en oefeningen 
In 2015 is tijdens de Caribisch Nederland-week door het ministerie van VenJ voor gezaghebbers en 
eilandsecretarissen een oefening (‘table top’) georganiseerd; Aan de hand van een realistisch 
scenario is de kennis op het gebied van rampenbestrijding bij de aanwezige bestuurders uit Caribisch 
Nederland hierbij vergroot. 
5
 
 

