 
 
 
 
 
 
 
 
 
 
 
 
 
 
Strafrechtelijk beslag op de BES eilanden 
 
Inspectieonderzoek van de Raad voor de rechtshandhaving 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1 
 

Inhoudsopgave 
 
Inhoudsopgave........................................................................................ 
 
Lijst met gebruikte afkortingen................................................................... 
 
Voorwoord.............................................................................................. 
Samenvatting.......................................................................................... 
Conclusies .............................................................................................. 
Aanbevelingen......................................................................................... 
 
1. Inleiding..................................................................................... 
1.1. Aanleiding................................................................................... 
1.2.  Doel en probleemstelling............................................................... 
1.3. Onderzoeksaanpak....................................................................... 
1.4. Leeswijzer................................................................................... 
 
2. Bevindingen................................................................................ 
2.1. Uitvoeringstrategie....................................................................... 
2.2. Randvoorwaarden........................................................................ 
2.3. Feitelijke uitvoering...................................................................... 
3. Conclusies ten aanzien van de centrale vraag en de deelvragen.......... 
 
4. Aanbevelingen............................................................................. 
 
3 
 

Voorwoord 
Voorwoord 
 
Opsporingsinstanties  nemen regelmatig goederen in beslag, zoals (vals) geld, drugs, wapens en auto’s. 
Met name de eerste drie kunnen als risicovolle goederen worden bestempeld. Extra zorgvuldigheid is 
hierbij dan ook geboden. Alle goederen dienen op juiste wijze geregistreerd en beheerd te worden. De 
registratie en het beheer dienen zodanig ingericht te zijn, dat de inbeslaggenomen goederen geen schade 
meer kunnen aanrichten aan de samenleving. Verder is het van belang dat inbeslaggenomen goederen 
op de juiste wijze worden bewaard en in voorkomend geval vernietigd, als daartoe door de rechter wordt 
besloten. Omdat zorgvuldigheid bij de uitvoering van dit proces raakt aan de integriteit van de betrokken 
organisaties en medewerkers, vindt de Raad het van belang dat duidelijk is wat er van hen wordt 
verwacht. De Raad is iedereen die heeft meegewerkt aan dit onderzoek zeer erkentelijk voor de 
openhartige medewerking en het verleende inzicht.  
 
Namens de Raad voor de rechtshandhaving, 
Mr. F.E. Richards, voorzitter 
Mr. G.H.E. Camelia 
Mr. T.L.P. Bot 
5 
 

1. Inleiding 
De Raad voor de Rechtshandhaving (hierna: de Raad) is belast met de algemene inspectie van de 
organisaties van de justitiële keten op Curaçao, Sint Maarten en de BES-eilanden (Bonaire, Sint Eustatius 
en Saba). Het toezicht van de Raad is er op gericht om in de praktijk te toetsen of datgene wat is 
afgesproken ook daadwerkelijk wordt uitgevoerd. De Raad kijkt daarbij naar de effectiviteit, de kwaliteit 
van de taakuitoefening en het beheer.  
De Raad heeft in zijn jaarplan voor 2014 vastgelegd welke onderwerpen dit jaar aan de orde komen. Eén 
van deze onderwerpen is het ‘Beheer van in beslag genomen goederen’. Om de onderzoek drukte voor 
de betrokken organisaties te beperken, heeft de Raad besloten dit onderzoek eerst in 2015 uit te voeren.  
Op basis van wet- en regelgeving kan de overheid goederen in beslag nemen. Dit beslag moet een doel 
dienen. Doelen van strafrechtelijk beslag kunnen zijn: waarheidsvinding, wederrechtelijk verkregen 
voordeel aantonen, verbeurd verklaring of onttrekking aan het verkeer. Het bevoegd gezag neemt in de 
loop van het proces een eindbeslissing over wat er moet gebeuren met de in beslag genomen goederen. 
Dit kan resulteren in teruggave, verbeurdverklaring of vernietiging. Totdat deze beslissing is uitgevoerd, 
worden de in beslag genomen goederen bewaard door de overheid. De overheid is daarmee, “als een 
goed huisvader”, verantwoordelijk voor de door haar in beslag genomen goederen, vanaf het moment 
dat zij het goed onder zich krijgt (feitelijke in beslagname) tot en met het moment dat de eindbeslissing 
is uitgevoerd. 
1.1 Aanleiding 
Eind 2012 waren het Openbaar Ministerie (OM) en het Korps Politie Caribisch Nederland (KPCN) tot de 
conclusie gekomen dat er op de BES eilanden geen goede procedures rondom het beheer van 
strafrechtelijk in beslag genomen goederen waren. Ook de praktische uitvoering van het proces van in 
beslagneming liet te wensen over. De verantwoordelijke partijen hadden daardoor onvoldoende zicht op 
in beslag genomen goederen.  
 
Om die reden is begin 2013 op aangeven van de Hoofdofficier van Justitie een werkgroep ingericht met 
als doel het beslagproces te optimaliseren (de ‘werkgroep Beslaghuis’). Op 15 april 2014 is de leiding van 
de justitiële keten (Gerecht in eerste aanleg, Openbaar Ministerie en het Korps Politie Caribisch 
Nederland akkoord gegaan met de voorstellen van deze werkgroep. Sindsdien zijn de betrokken partijen 
bezig aan die voorstellen in de praktijk uitvoering te geven. In dit kader zijn stappen genomen om de 
voornoemde problemen aan te pakken, waaronder een beschrijving van procedures, het creëren van 
randvoorwaarden en implementatie hiervan. 
 
Omdat sindsdien reeds twee jaar zijn verlopen, acht de Raad het opportuun om nu een onderzoek te 
verrichten naar de stand van zaken van de inrichting en uitvoering van het proces van inbeslagneming op 
BES-eilanden. 
7 
 

 
 
 
Goederen 
Aansluitend op de werkgroep Beslaghuis beperkt dit onderzoek zich tot de typen in beslag genomen 
goederen die de meeste risico’s met zich mee brengen. Dit betreft de volgende categorieën: 
• verdovende middelen;  
• vuurwapens; 
• voertuigen; 
• geld; 
• waardevolle papieren, goud, vreemde valuta, kunstvoorwerpen. 
 
Tijdens het onderzoek is gebleken dat er nauwelijks informatie is over inbeslagname van waardevolle 
1
papieren, geld, vreemde valuta en kunstvoorwerpen. 
 
Actoren 
Er zijn verschillende overheidsorganisaties die vanuit hun eigen rol zijn betrokken bij het proces van 
inbeslagname op de BES eilanden. In dit onderzoek beperkt de Raad zich tot de ketenpartners die 
goederen in beslag nemen en afhandelen op het grondgebied van de BES eilanden. Dit betreft 
onderstaande organisaties: 
 KPCN, waaronder de Basispolitiezorg (BPZ) en de afdeling opsporing; 
 de Koninklijke Marechaussee (KMar); 
 OM; 
 griffie. 
 
Focus  
De Raad doet geen onderzoek naar de rechtmatigheid van de beslissingen die zijn genomen in het 
ketenproces inbeslagneming. Ook de inhoudelijke kwaliteit van de documentatie, zoals het proces-
verbaal, de Kennisgeving van Inbeslagneming enz., blijft buiten scope van dit onderzoek. 
1.3 Onderzoeksaanpak en methode 
 
a. Literatuurstudie 
De Raad heeft met het oog op de opstelling van het referentiekader (zie hieronder) kennis genomen van 
relevante literatuur. Dit betrof vooral wet- en regelgeving. Daarnaast is kennis genomen van onderzoek 
dat op dit terrein reeds eerder is verricht. Ook zijn generieke documenten betreffende het functioneren 
van de strafrechtelijke keten op BES bestudeerd. 
 
b. Referentiekader 
Voor de beoordeling van de onderzoeksvragen heeft de Raad de volgende kaders gebruikt: 
 
                                                
1
 Deze goederen kwamen niet voor op de lijst van inbeslaggenomen voorwerpen en 
een enkele keer in een procesdossier. De geïnterviewden waren nooit betrokken  bij 
inbeslagname van deze goederen. 
9 
 

 
g. Analyse 
Alle informatie is geanalyseerd aan de hand van het referentiekader. De resultaten van de analyse zijn 
vastgelegd in bevindingen. 
 
h. Validatie  
In het kader van hoor en wederhoor zijn alle interviewverslagen voorgelegd aan de geïnterviewde 
functionarissen. Hun opmerkingen zijn verwerkt. De bevindingen van het onderzoek zijn voorgelegd aan 
inhoudelijk deskundige functionarissen van de betrokken organisaties voor een check op de feiten. 
 
i. Rapportage 
De onderzoeksbevindingen, bezien in het licht van het referentiekader, dragen gezamenlijk bij aan een 
beeld van de aanpak van inbeslagneming. De bevindingen, conclusies en inzichten die dit heeft 
opgeleverd zijn weergegeven in dit rapport.  
 
1.4 Leeswijzer 
Hoofdstuk 2 geeft de bevindingen van het onderzoek weer.  
In paragraaf 2.1 beschrijft de Raad in hoeverre de uitvoeringsstrategie voldoet aan wet- en regelgeving. 
In paragraaf 2.2 beschrijft de Raad in hoeverre is voldaan aan de voorwaarden die nodig zijn om 
inbeslaggenomen voorwerpen zorgvuldig af te handelen. 
In paragraaf 2.3 beschrijft de Raad of de uitvoering van het proces van inbeslagname in overstemming is 
met de procesbeschrijvingen. 
In hoofdstuk 3 komen de conclusies en aanbevelingen aan de orde. 
11 
 

 2. Bevindingen 
 
 2.1 Uitvoeringsstrategie 
 
Het stafrechtelijk beslag op Bonaire, Sint Eustatius en Saba is wettelijk geregeld in de artikelen 141, tweede 
3
lid en 143 van het Wetboek van Strafvordering. Daarnaast zijn de voorwaarden betreffende bewaring van 
4
inbeslaggenomen voorwerpen vastgelegd in het Besluit bewaring inbeslaggenomen voorwerpen BES. In 
deze paragraaf geeft de Raad weer in hoeverre de ketenpartners deze wettelijke regelingen hebben 
uitgewerkt in hun documenten. 
 
De Raad constateert dat de uitvoeringsstrategie is beschreven in een aantal documenten, waaronder 
5
concrete procesbeschrijvingen en instructies. Zo zijn in de startnotitie ‘Beslaghuis’ de belangrijkste 
uitgangspunten betreffende inbeslagname vastgelegd: een gezamenlijke verantwoordelijkheid van de 
ketenpartners (politie, OM, griffie) en een pragmatische benadering (simpel en uitvoerbaar). 
 
Bovendien worden in de betreffende notitie taken, verantwoordelijkheden en specifieke aandachtspunten 
van en voor de ketenpartners beschreven. Tevens bevat deze notitie een procedurebeschrijving voor de 
griffie en een vernietigingsprocedure. Op deze manier hebben de ketenpartners de wettelijke bepalingen 
uitgewerkt in concrete processtappen. Daarnaast geeft het betreffende document opdracht aan het KPCN 
om de handelwijze van de politie uit te werken in concrete procesbeschrijvingen met betrekking tot 
inbeslagname van een aantal specifieke goederen: verdovende middelen, wapens, voertuigen, geld, goud, 
sieraden en vreemde valuta.  
 
De Raad constateert dat zowel het KPCN als de KMar dit proces hebben vertaald in concrete schema’s en 
beschrijvingen, waarbij alle processtappen uitgewerkt in overeenstemming met bepalingen uit het besluit. 
Tevens beschikken ze over aparte procesbeschrijvingen voor de bovengenoemde goederen.  
2.2 Randvoorwaarden 
 
In deze paragraaf beschrijft de Raad welke maatregelen de partners hebben getroffen ten behoeve van de 
uitvoering van de bovengenoemde wet- en regelgeving en eigen uitvoeringsbeleid. 
 Bewaarlocaties 
 
a) KPCN 
Er is een bewaarruimte ingericht op het politiebureau in Kralendijk. Deze ruimte is afgesloten en alleen 
medewerkers met een specifieke autorisatie kunnen met behulp van een toegangspas naar binnen. Er wordt 
automatisch geregistreerd wie en wanneer in deze ruimte is geweest. Bovendien wordt deze ruimte bewaakt 
door middel van videocamera’s. Medewerkers van het KPCN (zowel van de afdeling opsporing als de BPZ) 
gebruiken deze ruimte voor opslag van de meeste inbeslaggenomen goederen met uitzondering van 
                                                
3
 Staatsblad …. 
4
 Staatsblad 2010, 557. 
5
 Zie documentenlijst als bijlage I. 
13 
 

dat deze ruimte is aangewezen, maar voor andere doelen wordt gebruikt, namelijk als archiefruimte ten 
behoeve van het Hof. Er is volgens de griffie geen noodzaak om deze ruimte leeg te maken: tot nu toe 
hebben KPCN en de KMar geen inbeslaggenomen voorwerpen aangeboden bij de griffie, zoals wetgeving  en 
procedures dit voorschrijven. Er bestaat dan ook geen register van inbeslaggenomen voorwerpen, dat door 
de griffie wordt bijgehouden . 
Met het OM is afgesproken dat goederen die niet naar de zitting hoeven meegenomen te worden door het 
KPCN en de KMar worden bewaard. 
 
d) OM 
Het OM heeft geen (wettelijke) taken in dit kader. De bewaarlocatie voor voertuigen wordt door het OM ten 
behoeve van KPCN gehuurd. (Zie boven bij KPCN). 
 
Organisatie/Opleiding 
a) KPCN 
De Raad constateert dat medewerkers van het KPCN en de KMar goed bekend zijn met de 
procesbeschrijvingen en instructies betreffende het registreren, beheren en vernietigen van 
inbeslaggenomen goederen. Deze instructies zijn per email verstuurd naar de betrokken medewerkers. 
Bovendien hebben de medewerkers actief voorlichting gekregen over de toepassing van de 
procesbeschrijvingen. Daarnaast zijn ze gepubliceerd op het Intranet. Op het bureau liggen hardcopy’s 
hiervan. Dit geldt zowel voor Bonaire als voor Saba en Sint Eustatius.  
 
Het belang van een goede afhandeling van in beslag genomen voorwerpen wordt daarnaast telkens tijdens 
de briefing onder de aandacht van medewerkers gebracht. 
 
Er zijn functionarissen aangewezen die specifieke taken hebben gekregen in het proces van inbeslagname. 
De projectleider IBG houdt onder andere een lijst van goederen bij die in beslag zijn genomen door 
medewerkers van de BPZ . Een medewerker van de afdeling opsporing beheert een lijst van de door 
medewerkers opsporing inbeslaggenomen goederen. Daarnaast is een beheerder van de bewaarlocatie voor 
inbeslaggenomen voertuigen aangesteld. Hij is verantwoordelijk voor de opslag, bewaring en uitvoering van 
rechterlijke uitspraken inzake inbeslaggenomen voertuigen.  
 
b) De KMar 
Medewerkers van de KMar leren tijdens de basisopleiding hoe ze dienen te handelen in het kader van het 
proces van inbeslagname. Vervolgens wordt ervaring met het toepassen van het proces opgedaan in de 
praktijk. De procesbeschrijvingen zijn digitaal  beschikbaar. Nieuwe collega’s worden hierover geïnformeerd. 
Ervaren collega’s coachen en instrueren de nieuwe collega’s. 
 
Er zijn twee beheerders aangewezen, die verantwoordelijk zijn voor de opslag en de bewaring van in 
beslaggenomen goederen.  
 
 
 
15 
 

nog geen gebruik van Actpol. (Naar verwachting wordt Actpol op korte termijn ingevoerd. De betrokken 
medewerkers volgen ten tijde van het onderzoek de opleiding.)  
 
De inbeslaggenomen voorwerpen worden opgeslagen in een bewaarruimte op het politiebureau. Indien 
inbeslaggenomen goederen worden overgedragen aan medewerkers van de FO worden er altijd foto’s van 
de betreffende voorwerpen gemaakt. Verdovende middelen worden altijd gewogen door twee personen en 
getest. Ten behoeve van de bewijsvoering worden monsters van de verdovende middelen verzonden naar 
het Nederlands Forensisch Instituut (NFI) voor een volledig onderzoek. Wapens worden ter plekke globaal 
8
onderzocht en daarna in alle gevallen verzonden naar het NFI. 
 
Inbeslaggenomen verdovende middelen, wapens en geld worden overgedragen aan de chef van dienst. De 
chef van dienst slaat deze voorwerpen op in een hiervoor bestemde kluis (zie 2.2). Bij afwezigheid van een 
chef van dienst worden deze voorwerpen bewaard in een afgesloten la bij de wachtcommandant.  
 
Inbeslaggenomen voertuigen worden ook meegenomen naar het politiebureau. Daar worden ze onderzocht 
door medewerkers FO en vervolgens overgebracht naar de speciale bewaarlocatie (loods, zie 2.2) en aldaar 
opgeslagen door de beheerder van deze locatie. Hij houdt ook een lijst met inbeslaggenomen voertuigen bij. 
Tijdens het onderzoek was de betreffende locatie vol met voertuigen. Recent is een parketsecretaris 
aangetreden die namens het OM zorg moet dragen voor de uitvoering van definitieve besluiten over het 
beslag. De betrokken  parketsecretaris is nog niet aan deze taak toegekomen.  
Op Saba en Sint Eustatius worden wapens en verdovende middelen overgedragen aan de plaatselijke 
politiechef. Deze slaat de voorwerpen op in een kluis. Monsters van verdovende middelen afkomstig van 
Saba en Sint Eustatius worden naar Bonaire gestuurd. , Omdat deze worden doorgevoerd via het 
grondgebied van andere landen, namelijk Sint Maarten en Curaçao, is het hiervoor nodig om een 
rechtshulpverzoek in te dienen. 
 
De kwaliteit van de aan het OM overgedragen stukken, die opgemaakt worden op Bonaire, is in het 
algemeen van voldoende niveau. Kwaliteit van stukken die zijn opgemaakt op Saba en Sint Eustatius zijn vaak 
van mindere kwaliteit, aldus de  gebiedsofficier. Dat komt omdat een groot deel van de medewerkers tijdelijk 
worden geplaatst en veelal weinig recherchevaardigheden hebben. 
 
Na een schouw van bewaarlocaties constateert de Raad dat de voorwerpen die daar opgeslagen zijn, zo 
9
nodig verpakt en voorzien zijn van een (daaraan gehechte) kopie van de KVI . Uit interviews en dossiers blijkt 
dat de vereiste handelingen in het kader van inbeslagname tegelijkertijd worden uitgevoerd door twee 
opsporingsambtenaren. 
 
b) KMAR 
De medewerkers van de KMar nemen voornamelijk op de luchthaven van Bonaire voorwerpen in beslag. 
Naast de voorwerpen die in beslag worden genomen door eigen medewerkers, handelt de KMar ook de door 
10
medewerkers van de douane inbeslaggenomen voorwerpen af.  
                                                
8
 Indien dit een inbeslagname in het kader van strafrechtelijk onderzoek betreft.  
9
 Een KVI bevat alle wettelijk verplichte informatie over inbeslagname. 
10
 Dit geldt ook voor de Kustwacht. 
17 
 

Vernietiging van inbeslaggenomen voertuigen wordt uitgevoerd door een particulier bedrijf in aanwezigheid 
van chef van dienst en beheerder van de bewaarlocatie. Een medewerker FO maakt foto’s of video-opnames 
van de vernietiging. 
 
Wapens worden naar het NFI gestuurd en na onderzoek vernietigd. Wapens komen na onderzoek dan ook  
niet terug bij KPCN.  
 
b) KMar 
De vernietiging vindt plaats door het KPCN, zoals bovenbeschreven.  
 
c) Griffie 
De griffie speelt geen rol bij de vernietiging van inbeslaggenomen voorwerpen.  
 
d) OM 
Voor de vernietiging van verdovende middelen controleert de officier van justitie of de parketsecretaris 
samen met een medewerker van het KPCN (of de KMar) de verdovende middelen aan de hand van de 
hiervoor samengestelde lijst. Het OM is bevoegd om feitelijke steekproeven te nemen van de te vernietigen 
verdovende middelen. In de praktijk maakt het OM geen gebruik van deze bevoegdheid. De verbranding , 
door medewerkers van KPCN, vindt altijd plaats in aanwezigheid van een officier van justitie of 
parketsecretaris.   
 
3. Conclusies en aanbevelingen  
 
a) Conclusies. 
 Uit het onderzoek blijkt dat ketenpartners veel hebben geïnvesteerd in het inrichten van het proces van 
inbeslagname en grote stappen hebben gezet sinds de start van het project Beslaghuis. De wettelijke 
bepalingen zijn in voldoende mate vertaald naar procesbeschrijvingen en uitvoeringsregels.  
 
Het KPCN, de KMar en het OM hebben maatregelen genomen ten behoeve van de deugdelijke uitvoering van 
het proces van inbeslagname. Er zijn bewaarlocaties ingericht die in voldoende mate worden bewaakt en 
beveiligd. Medewerkers zijn bekend met de instructies en handelen in overeenstemming daarmee. De 
organisatiestructuur voor de uitvoering van het proces is aangepast. Er zijn specifieke taken aan bepaalde 
functionarissen toegekend betreffende het proces van inbeslagname.  
 
De griffie voert zijn taken echter  grotendeels niet uit zoals deze zijn vastgelegd in de wet- en regelgeving. Dit 
leidt tot de situatie dat er een instantie ontbreekt die regie houdt in het hele proces, zoals de wetgever dit 
heeft bedoeld.  
 
Desondanks kan worden geconcludeerd dat dit gebrek niet tot ernstige tekortkomingenmankementen in de 
uitvoering van het proces van inbeslagname op BES eilanden heeft geleid. Dit komt doordat andere 
ketenpartners de meeste taken van de griffie hebben overgenomen. Ze hebben bewaarlocaties ingericht, 
beheren deze locaties, houden (eigen) overzichten van opgeslagen goederen en inventariseren deze ten 
behoeve van de uitvoering van rechterlijke uitspraken. 
19 
 

KPCN. 
 Zorg voor één integraal overzicht van alle door de medewerkers van het korps inbeslaggenomen 
goederen. Benoem één beheerder van dit overzicht en de bewaarlocaties en koppel deze taak aan een 
functie in de vaste formatie omwille van de borging. 
 
KMar.  
 Vermijdt zo veel mogelijk tijdelijke opslag (buiten beveiligde opslaglocaties) van risicovolle voorwerpen. 
Daar waar dit niet mogelijk is, zorg ervoor dat dat alleen hiervoor aangewezen functionaris toegang heeft 
tot deze voorwerpen. 
 
OM.  
 Controleer steekproefsgewijs partijen van te vernietigen verdovende middelen. 
  
 
 
21 
 

