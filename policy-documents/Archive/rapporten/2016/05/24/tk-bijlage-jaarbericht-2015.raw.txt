Jaarbericht 2015
Jaarbericht 2015
1

Jaarbericht 2015
1 Inleiding
Het jaar 2015 is een turbulent jaar geweest voor het ministerie van Veiligheid en Justitie. Zij werd 
geconfronteerd met een zeer hoge instroom van asielzoekers, waarvoor (nood)opvang is 
gerealiseerd. Daarnaast kreeg het ministerie kritiek op het functioneren: de Commissie Oosting 
en de onderzoekscommissie Hoekstra zien tekortkomingen in onder andere de informatievoor -
ziening en -uitwisseling op verschillende niveaus. Het ministerie is een veranderprogramma 
gestart om te groeien naar een open en transparante organisatie die resultaat levert in een 
veranderende samenleving. Daarbij is een systeem van ‘checks and balances’ tussen beleid, 
uitvoering en toezicht, ieder vanuit hun eigen specifieke rol en verantwoordelijkheid, belangrijk. 
Hiermee versterken de betrokken organisaties niet alleen het lerend vermogen van de eigen 
organisatie, maar ook van de keten.
De Inspectie levert als toezichthouder op het terrein van veiligheid en justitie een bijdrage aan de 
kwaliteitsverbetering van de taakuitvoering. De Inspectie is in de huidige opzet opgericht in 2012. 
In de jaren daarna heeft de Inspectie zich sterk ontwikkeld. Eén van de aspecten hiervan is de 
verbreding van het toezichtveld naar terreinen waar een aantal jaren geleden inspectiewerk 
noodzakelijk was, maar nog niet werd uitgevoerd. Ook merkt de Inspectie dat de rol van het 
toezicht binnen de (beleidscyclus van) het departement zich ontwikkelt. Hierdoor wordt zij vaker 
gevraagd door de bewindslieden om onderzoek uit te voeren naar incidenten. De Inspectie heeft 
de ambitie om de komende jaren te groeien naar een ministerie-breed signalerende functie van 
risico’s en good practices in de taakuitvoering. Hiermee geeft de Inspectie meer invulling aan 
haar reflectieve functie in lijn met het rapport ‘Toezien op publieke belangen’ van de 
Wetenschappelijke Raad voor Regeringsbeleid.
Het toezicht van de Inspectie is selectief en gericht op de grootste risico’s. Vanuit dit uitgangs -
punt heeft de Inspectie in 2015 vier thema’s in het bijzonder betrokken in haar toezicht: 
• Bezuinigingen en reorganisaties
• Informatie (en specifiek de medische informatie uitwisseling)
• Samenwerking
• Lerend vermogen
De eerste drie thema’s staan benoemd in het werkprogramma. Lerend vermogen is aanvullend 
als risico naar voren gekomen. 
3

Jaarbericht 2015
2 Hoofdlijnen toezicht
2.1 Nationale Veiligheid
De taak van de Inspectie binnen het toezichtgebied Nationale Veiligheid richt zich op de activitei -
ten van de veiligheidsregio’s voor de rampenbestrijding en crisisbeheersing, het functioneren 
van de afzonderlijke hulpverleningsdiensten en de beveiliging van burgerluchtvaart. Naast deze 
klassieke risico’s wordt de samenleving geconfronteerd met nieuwe vormen van risico’s, dreigingen 
en crises, waaronder terrorisme en cybersecurity. De Inspectie betrekt deze nieuwe onderwerpen 
ook in haar toezicht. 
Dit hoofdstuk beschrijft de hoofdlijnen van het toezicht in 2015, hierbij worden de meldkamers 
en het brandweerduiken uitgelicht.
De Inspectie heeft de volgende onderzoeken uitgevoerd (de rapporten van afgeronde onderzoeken 
zijn via de hyperlinks direct in te zien): 
• Brand in Houten
• Duikongeval Koedijk 4 augustus 2014
• Gasstoring Velsen-Noord
• Gebruik van beveiligingsadviezen van het Nationaal Cyber Security Centrum
• Inspectiebericht rampenbestrijding en crisisbeheersing
• Meer aandacht nodig voor veiligheid en gezondheidsbescherming bij publieksevenementen
• Kwetsbaarheden en mogelijkheden binnen de crisisorganisatie op regionale luchthavens
• Meldkamers 
• Monitor toepassing Wet Bibob
• Verbetertrajecten C2000, stand van zaken 2015
Ondergenoemde onderzoeken zijn nog niet afgerond, deze lopen door in 2016:
•  De rol van Regionale Informatie- en Expertisecentra in de bestuurlijke en geïntegreerde aanpak 
van ondermijnende criminaliteit
• Kwaliteit brandweerzorg
• Stroomstoring Diemen
• Voorbereiding van de Staat van de rampenbestrijding 2016 
5

Jaarbericht 2015
Ondergenoemde onderzoeken zijn nog niet afgerond, deze lopen door in 2016:
• Betrouwbaarheid cijfers High Impact Crime
• Politieonderwijsverslag 2016
• Vijfde voortgangsonderzoek vorming nationale politie
Reorganisatie
De kwaliteit van de taakuitvoering door de politie staat onder grote druk. De personele  
reorganisatie kost tijd en leidt tot onzekerheid bij medewerkers. Tegelijkertijd verwacht de 
samenleving dat de politie bouwt aan een nieuw korps waarbij het reguliere politiewerk  
onverminderd doorgaat. De Inspectie, maar ook de Commissie van Toezicht op het Beheer 
Politie en de Review Board Aanvalsprogramma ICT politie, hebben zorgen geuit over de te grote 
ambitie met een knellende planning van de reorganisatie. De minister heeft in reactie hierop 
het tempo van de vorming van de nationale politie bijgesteld.
Parate kennis
De politie beschikt over bevoegdheden die diep kunnen ingrijpen in de persoonlijke levenssfeer 
van burgers. Politieambtenaren hebben daarom voldoende kennis en vaardigheid in het 
toepassen hiervan nodig. De Inspectie ziet echter dat het kennisniveau van politieambtenaren 
lager is dan verondersteld mag worden. Ook ziet de Inspectie kwetsbaarheden in het lerend 
vermogen van de politie. Het ontbreken van borging van kennis en kunde loopt als een rode 
2
draad door de eerdere rapporten van de Inspectie over de politie . 
2.3 Sanctietoepassing
De Inspectie houdt toezicht op de uitvoering van straffen en maatregelen. Hierbij spelen 
verschillende organisaties een rol, zoals gevangenissen, forensisch psychiatrische centra en 
reclasseringsinstellingen. Dit hoofdstuk beschrijft de hoofdlijnen van het toezicht in 2015, 
hierbij worden het gevangeniswezen, de reclassering en de menswaardige bejegening uitgelicht. 
De Inspectie heeft de volgende onderzoeken uitgevoerd (de rapporten van afgeronde onderzoeken 
zijn via de hyperlinks direct in te zien):
• Contrabande in forensisch psychiatrische centra
• Doorlichting Halt Cluster Zuid
• Doorlichting Reclassering Bouman GGZ
• Doorlichting Reclasseringsorganisaties Rotterdam
• Penitentiaire inrichting Vught naar aanleiding van berichten in de media
• Tussentijds toezicht bij drie reclasseringsorganisaties Limburg
• Verlofpraktijk Van der Hoevenkliniek
• Impleme ntatie Masterplan DJI 2013-2018, risico’s voor het gevangeniswezen
Ondergenoemd onderzoek is nog niet afgerond, deze loopt door in 2016: 
• Leeuwarden GGZ-patiënt
2 
Onder andere de rapporten Parate kennis bevoegdheden politie en Betrouwbaarheid van een aantal belangrijke 
cijfers van de politie.
7

Jaarbericht 2015
2.4 Jeugd
Op 1 januari 2015 is met het ingaan van de nieuwe Jeugdwet het toezichtdomein van de Inspectie 
verder uitgebreid. Gemeenten staan vanaf 2015 voor de belangrijke opgave om voor gezinnen 
met complexe problematiek de zorg en ondersteuning die nodig is te regelen. De Inspectie richt 
zich primair op de uitvoering van strafrechtelijke beslissingen ten aanzien van jeugdigen, dus op 
de taken van Halt, de Raad van de Kinderbescherming, de justitiële jeugdinrichtingen en de 
(gecertificeerde) instellingen voor jeugdreclassering. Vanuit het maatschappelijk belang richt het 
toezicht zich ook op de bredere jeugdketen. De Inspectie VenJ werkt bij het toezicht nauw samen 
met andere inspecties (de Inspecties Jeugdzorg en de Inspectie Gezondheidszorg of binnen het 
3
samenwerkingsverband ‘Samenwerkend Toezicht Jeugd/Sociaal Domein’) . 
Dit hoofdstuk beschrijft de hoofdlijnen van het toezicht in 2015, hierbij worden calamiteiten en 
justitiële jeugdinrichtingen uitgelicht. 
De Inspectie heeft de volgende onderzoeken uitgevoerd (de rapporten van afgeronde onderzoeken 
zijn via de hyperlinks direct in te zien):
• Calamiteiten Amsterdam
• Calamiteit Overijssel
• Doorlichting justitiële jeugdinrichting het Keerpunt
• Doorlichting justitiële jeugdinrichting Lelystad
• Gezinnen met Geringe Sociale Redzaamheid- casuïstiek Groningen
• Meldcode voor huiselijk geweld en kindermishandeling
• Tussentijds toezicht justitiële jeugdinrichting Amsterbaken
• Verscherpt toezicht Bureau Jeugdzorg Noord-Brabant
Ondergenoemde onderzoeken zijn nog niet afgerond, deze lopen door in 2016: 
• Calamiteit jeugdige Heerlen
• Calamiteit jeugdige Hoogeveen
• Calamiteit jeugdige Rotterdam
• Calamiteit casus Zoetermeer
• Doorlichting justitiële jeugdinrichting de Hunnerberg
• Perspectief en participatie van jongeren na residentieel verblijf
• Vroegtijdig signaleren van onveiligheid bij toegang tot zorg en ondersteuning
Calamiteiten
Eén van de activiteiten in het kader van de Jeugdwet is het onderzoeken van calamiteiten.  
De Inspectie VenJ heeft hiervoor samen met de Inspectie Jeugdzorg en de Inspectie voor de 
Gezondheidszorg in 2015 een gezamenlijk meldpunt en een werkprocedure ingericht. Het is  
op basis van het uitgevoerde toezicht nog te vroeg om een verband te leggen tussen de stelsel-
wijziging en de gevolgen voor de jeugdzorg. Wel blijkt dat problemen in gezinnen nog steeds 
onvoldoende in samenhang worden aangepakt mede door complexiteit in de samenwerking 
tussen hulpverleners. Hulpverleners stellen geen gezamenlijk plan op, de regie in hulpverlening 
wordt onvoldoende genomen en de informatie-uitwisseling tussen hulpverleners is beperkt.
3 
De vijf inspecties in dit samenwerkingsverband zijn: de Inspectie voor de Gezondheidszorg, de Inspectie van  
het Onderwijs, de Inspectie Jeugdzorg, de Inspectie Veiligheid en Justitie en de Inspectie Sociale Zaken en 
Werkgelegenheid.
9

Jaarbericht 2015
2.6 Toezichttaken Caribisch Nederland
De Inspectie VenJ is op grond van de Veiligheidswet Bonaire, Sint Eustatius en Saba verantwoor -
delijk voor het toezicht op de rampenbestrijding en de crisisbeheersing in Caribisch Nederland 
(Bonaire, Saba en Sint Eustatius). In 2014 heeft de Inspectie VenJ in dit kader een nulmeting 
4
uitgevoerd, die in 2015 is gepubliceerd .
Daarnaast voert de Raad voor de Rechtshandhaving op Curaçao, Sint Maarten en Caribisch 
Nederland toezicht uit op de rechtshandhaving. De Raad maakt voor zijn toezichtstaken in 
Caribisch Nederland gebruik van de inzet en expertise van de Inspectie VenJ. In 2015 heeft  
de Inspectie vanuit deze rol zes onderzoeken uitgevoerd. Deze onderzoeken worden nader 
toegelicht in het Jaarverslag van de Raad voor de Rechtshandhaving.
4 
Link naar rapporten Nulmetingen organisatie rampenbestrijding Bonaire, Sint Eustatius en Saba.
11

Jaarbericht 2015
Wijzigingen ten opzichte van het werkprogramma
In 2015 heeft de Inspectie aanzienlijk meer incidentonderzoeken uitgevoerd dan in voorgaande 
jaren. Zij heeft daarvoor capaciteit vrijgemaakt door herprioritering van het werkprogramma, 
grotendeels door onderzoeken later te starten in 2015. Een deel van de onderzoeken voert de 
Inspectie in 2016 uit. 
De Inspectie als lerende organisatie
Niet alleen de uitvoeringsorganisaties zijn lerende organisaties, dit geldt ook voor de Inspectie. 
Zo bekijkt de Inspectie continue op basis van eerdere ervaringen hoe zij het grootste effect kan 
bereiken met haar toezicht en welke werkwijze daar het beste bij past, zoals een rapport, brief of 
alleen een gesprek. 
Ook werkt de Inspectie veelvuldig samen met andere toezichthouders en professionaliseert zij 
haar toezicht, onder andere door het verbeteren van de interne peer review van plannen van 
aanpak en de rapporten. 
13

