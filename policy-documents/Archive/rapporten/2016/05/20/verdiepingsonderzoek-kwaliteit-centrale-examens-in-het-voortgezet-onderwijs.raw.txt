 
Verdiepingsonderzoek kwaliteit 
centrale examens in het voortgezet 
onderwijs 
Deel 1: Onderzoek naar de wijze waarop het College 
voor Toetsen en Examens omgaat met gestelde 
vragen en ingebrachte klachten 
  

 
Managementsamenvatting 
Ingegeven door de aanbevelingen uit de evaluatie naar het functioneren van het College 
voor Toetsen en Examens (verder te noemen als CvTE) door Ecorys in 2013 en de motie 
Jadnanansing van 3 juli 2014 heeft het CvTE in afstemming met de Onderwijsinspectie 
gevraagd om een onafhankelijk onderzoek naar de kwaliteit van de centrale examens in 
het voortgezet onderwijs (vo). Dit onderzoek bestaat uit twee delen: het eerste deel gaat 
over de wijze waarop het CvTE omgaat met binnengekomen vragen en klachten en het 
tweede deel over de inhoudsvaliditeit, normering en equivalering van de centrale 
examens in het voortgezet onderwijs. 
Het onderhavige rapport beschrijft het eerste deel van het onderzoek: de dienstverlening 
van het CvTE met betrekking tot binnengekomen vragen en klachten. 
 
1. Inleiding en achtergrond van het onderzoek 
Het CvTE krijgt via verschillende wegen vragen, opmerkingen en klachten over de 
centrale examens binnen. Onder meer via het Examenloket, een samenwerkingsverband 
tussen het ministerie van OCW, de Inspectie van het Onderwijs en DUO (Dienst 
1
Uitvoering Onderwijs) dat in 2014 is opgericht . Daarnaast komen er ook vragen binnen 
via de contactformulieren op de websites van het CvTE en Examenblad.nl. Ook kan het 
voorkomen dat er rechtstreeks een vraag gesteld wordt aan de Toets- en Examenlijn door 
op eerdere correspondentie met het CvTE te reageren. 
Personen die ontevreden zijn over de dienstverlening van (een medewerker van) het 
2
CvTE hebben de mogelijkheid om over deze behandeling een klacht in te dienen . Deze 
formele klachtenprocedure is met name gericht op klachten over het handelen van het 
CvTE en daarna de gang naar de Nationale Ombudsman. Beroep is niet mogelijk. De Awb, 
art. 8.4 lid 3 sluit dat als volgt uit: “inhoudende een beoordeling van het kennen of 
kunnen van een kandidaat of leerling die ter zake is geëxamineerd of op enigerlei andere 
wijze is getoetst, dan wel inhoudende de vaststelling van opgaven, beoordelingsnormen 
of nadere regels voor die examinering of toetsing”. 
In dit rapport wordt de term ‘klacht’ enkel gebruikt wanneer het klachten betreft die via 
deze klachtenprocedure van het CvTE zijn ingediend. Naar andere kritische vragen en 
opmerkingen wordt verwezen met de termen ‘vraag’ of ‘opmerking’, omdat deze niet 
vallen binnen de definitie ‘klacht’. 
 
Tot slot komt het ook voor dat vragen en opmerkingen over examens in het vo zowel via 
raadpleging als direct en zonder raadpleging van het Examenloket of het CvTE bij de 
Tweede Kamer terechtkomen, al dan niet via de media. Deze vragen en opmerkingen 
komen via deze route terecht bij de Staatssecretaris van OCW en via het ministerie van 
OCW ook bij het CvTE. 
 
2. Onderzoeksvragen 
Voor de beantwoording van de hoofdvraag van het onderzoek: “Hoe gaat het CvTE om 
met gestelde vragen en ingebrachte klachten?” zijn vier deelvragen geformuleerd: 
                                                
1 Zie www.examenloket.nl 
2 Zie https://www.hetcvte.nl/item/klachtprocedure_cvte 
Managementsamenvatting I 

 
Tabel 3.1: Vijf rubrieken met meest gestelde vragen: selectie van onderzoeksdossiers periode 
   1-3-2015 tot 1-9-2015 
 Rubriek Totaal #  # # 
vragen vragen onderzoeks- onderzoeks- 
>= 3 keer dossiers  dossiers  
beantwoord 1 à 2 keer >= 3 keer 
antwoord beantwoord 
1 Vo\cs(p)e\afname\inhoudelijke 729 22 5 5 
opmerkingen 
2 Vo 193 5 3  
3 Vo\leerlingen met een beperking 139 4 3 2 
4 Vo\leerlingen met een 74 1   
beperking\visuele beperking 
5 Vo\rekentoets 64 1 1 1 
 Totaal 1199 33 12 8 
 
In de periode van 1 maart 2015 tot 1 september 2015 zijn er 2243 unieke vragen gesteld 
aan de Toets- en Examenlijn. De meeste vragen worden gesteld rond tijdvak 1 en 2 van 
3
de examenperiode vo. Tijdens de examenperiode geldt de beperking dat door de Toets- 
en Examenlijn maximaal drie keer wordt gereageerd op een terugkerende vraag. 
Daar waar de Toets- en Examenlijn meer dan drie keer op een terugkerende vraag 
antwoord geeft, betreft het een vraag buiten de examenperiode en betreft het 
4
voornamelijk vragen over leerlingen met een beperking in vo . 
 
Uit de vijf rubrieken waar de meest gestelde vragen onder vallen, zijn twintig dossiers 
geselecteerd voor beantwoording van deelvraag 1 van het onderzoek (zie Tabel 3.1). 
 
Elf van de twintig benaderde vragenstellers hebben de enquête, waarin zij hun 
tevredenheid over verschillende aspecten van de vraagafhandeling hebben uitgedrukt op 
een 5-puntsschaal, ingevuld. De resultaten staan in Figuur 3.1. 
 
Algemene tevredenheid (N=11)
Snelheid – e-mail (N=8)
Snelheid – telefonisch (N=3)
Klantvriendelijkheid (N=10)
% (zeer) ontevreden
Taalgebruik (N=10)
% neutraal
Informatievoorziening (N=10)
% (zeer) tevreden
Inhoud van reacties (N=10)
Uiteindelijk antwoord (N=10)
Beëindiging en discussie (N=6)
0 20 40 60 80 100
 
Figuur 3.1: Resultaten enquête vragenstellers 
                                                
3 In dit onderzoek wordt voor de examenperiode 1 maart 2015 tot 1 juli 2015 aangehouden. 
4 Zie art. 55 Examenbesluit vo 
Managementsamenvatting III 

 
In Figuur 3.2 staat een schematische weergave van de klachtendossiers, route en 
afhandeling van de ingediende klachten. 
 
2 klachten over de 
• route: na drie reacties van Toets en Examenlijn van CvTE de klacht ingediend
kwaliteit van het 
• werkwijze CvTE:  1) stuurt ontvangstbevestinging, 2) houdt (telefonische) 
hoorzitting en 3) handelt formeel af met officiële brief
examen Economie
1 klacht over het 
• route: rechtstreeks de klacht ingediend
verpakkingsmateriaal • werkwijze CvTE: 1) stuurt ontvangstbevestinging, 2) houdt telefonische 
hoorzitting en 3) handelt informeel af met gespreksverslag
van examens
1 klacht over het 
• route: rechtstreeks de klacht ingediend
uitstel examen Frans 
• werkwijze CvTE: 1) stuurt ontvangstbevestinging, 2) houdt telefonische 
2013 als gevolg van 
hoorzitting en 3) handelt informeel af met gespreksverslag
fraude
Figuur 3.2: Schematische weergave klachtendossiers, route en afhandeling klacht 
 
Alle ingediende klachten zijn volgens de opgestelde klachtenprocedure behandeld en 
afgehandeld door het CvTE. 
 
Over het geheel genomen zijn de indieners van klachten tevreden over de formele 
procedure (zoals de wijze van het indienen en het afhandelen van de klachten), de 
snelheid van reageren op de ingediende klachten door CvTE en de vindplaats van het 
klachtenformulier. Ook is men tevreden over de snelheid waarmee het CvTE de klacht 
behandelt en de uiteindelijke beslissing geeft. 
De indieners van klachten geven aan dat het taalgebruik en de toon in de correspondentie 
zakelijk, correct en formeel is, vooral gericht op gevolgde procedures en in mindere mate 
of niet op de inhoudelijke kant van de klacht. De aanleiding voor het indienen van de 
klacht over de inhoud van het examen was voor een deel van de klagers dat er in de 
correspondentie met de Toets- en Examenlijn van het CvTE te weinig is ingegaan op de 
inhoudelijke kant van de vragen en opmerkingen. 
 
Deelvraag 3 Publieke casussen 
Er zijn zes publieke casussen bestudeerd en bij vijf personen zijn telefonische interviews 
afgenomen. Daarnaast zijn (telefonische) interviews afgenomen met medewerkers van 
het CvTE. 
In Figuur 3.3 staat een schematische weergave van de aard van de zes in het onderzoek 
betrokken dossiers en de routes die gekozen zijn door de betrokken personen. 
Managementsamenvatting V 

 
Beweegredenen voor contact Tweede Kamer en/of media 
In Tabel 3.2 staan de beweegredenen van de verschillende personen in de casussen om 
naar de politiek en/of media te stappen. 
 
Tabel 3.2: Beweegreden om naar politiek en/of media te gaan en aantal casussen 
Beweegreden om naar politiek en/of media te gaan Aantal casussen 
Onvoldoende erkennen van vermeende fouten in examenopgaven en/of 2 
correctievoorschriften 
Onmogelijkheid beroep instellen tegen besluit over inhoud examens of 2 
uitslag examen 
Vermeende geringe kwaliteit van een examen 1 
Vermeend ongelijk speelveld 1 
 
4. Beantwoording onderzoeksvragen 
Hoofdvraag: 
Hoe gaat het CvTE om met gestelde vragen en ingebrachte klachten? 
 
Uit de beantwoording van de deelvragen kan geconcludeerd worden dat het CvTE 
gestelde vragen en ingebrachte klachten op een adequate wijze afhandelt. Hij hanteert 
hierbij de formele procedures voor het beantwoorden van vragen en klachten. Het volgen 
van deze formele regels, waarin voornamelijk ingegaan wordt op gevolgde procedures en 
minder op de inhoud van de gestelde vraag of klacht, levert bij aantal 
vragenstellers/klachtindieners onvrede op. Soms leidt dit tot het indienen van een klacht 
of zij zoeken de Tweede Kamer en/of media op voor reacties op hun vraag of aandacht 
voor de kwestie. 
Het CvTE werkt op een professionele manier en hanteert in zijn communicatie-uitingen 
een formele toon. De werkdruk is het hoogst in de examenperiode: er komen tussen 
examenafname en examenuitslag veel inhoudelijke vragen over examenopgaven en 
correctievoorschriften binnen over de afgenomen examens. Het CvTE reageert in deze 
drukke periode op alle gestelde vragen en ingediende klachten. Alle inhoudelijke vragen 
en opmerkingen over examens worden door het CvTE meegenomen in de 
vaststellingsvergadering ten behoeve van de normering. 
 
Deelvraag 1: 
Heeft het CvTE de vragen, die via de Toets- en Examenlijn binnenkomen en met 
inachtneming van de beperkte tijd waarbinnen de vragen behandeld moeten worden, naar 
redelijkheid en billijkheid afgehandeld? 
 
Uit bestudering van de dossiers, de interviews met betrokken medewerkers en de 
uitkomsten van de afgenomen enquête kan geconcludeerd worden dat het CvTE de 
binnengekomen vragen naar alle redelijkheid en billijkheid afhandelt.  
• De opgestelde procedure van het CvTE wordt door de verschillende medewerkers 
gevolgd. 
• De vragenstellers zijn redelijk tevreden over de dienstverlening van de Toets- en 
Examenlijn van het CvTE. 
• De vragenstellers zijn minder tevreden over de inhoudelijke beantwoording van de 
vragen en, bij diegenen waarbij dat van toepassing is, de beëindiging van de 
mailwisseling (na drie reacties). 
Managementsamenvatting VII 

 
professioneel. De overige twee bevraagde personen zijn ontevreden over de afhandeling 
van vragen door het CvTE, vanwege het niet erkennen van vermeende fouten en de in 
hun ogen starre toon of houding die het CvTE zou aannemen. Over de inhoudelijke 
afhandeling van de dossiers zijn niet al deze personen even tevreden. Hoewel zij begrip 
hebben voor de kaders waarbinnen het CvTE werkt (tijdsdruk bij beantwoorden van 
vragen bijvoorbeeld), delen zij de visie van de (inhoudelijke deskundigen van) het CvTE 
niet. 
 
Welke vragen en/of klachten zijn eerst bij de Toets- en Examenlijn van het CvTE en/of 
klachtenprocedure van het CvTE terecht gekomen en vervolgens in de Tweede Kamer of 
media? Welke vragen en/of klachten zijn direct zonder tussenkomst van de Toets- en 
Examenlijn van het CvTE in de Tweede Kamer of media terecht gekomen?  
 
Vijf van de zes onderzochte casussen zijn eerst bij het CvTE behandeld. Drie van deze 
casussen zijn uiteindelijk ook bij de Tweede Kamer of de media terecht gekomen. Bij twee 
van deze vijf casussen hebben de betrokken personen er bewust voor gekozen om 
uiteindelijk niet naar de Tweede Kamer of de media te gaan. Eén casus is zonder 
raadpleging van het CvTE rechtstreeks bij de media terechtgekomen.  
 
Wat is de reden waarom degenen die de vragen en/of klachten aan de orde stelden voor 
deze route hebben gekozen? 
 
De genoemde beweegredenen om contact te zoeken met de Tweede Kamer en/of media 
zijn: 
• het niet of onvoldoende erkennen van vermeende fouten in de examenopgaven en/of 
correctievoorschriften over de examens door het CvTE (twee dossiers); 
• de onmogelijkheid om beroep of bezwaar in te dienen tegen een besluit van het CvTE 
(twee dossiers); 
• de vermeende geringe kwaliteit van het examen (één dossier); 
• een vermeend ongelijk speelveld bij gebruik van digitaal schrijfgerei (één dossier). 
 
Deelvraag 4 gaat over aanbevelingen en wordt in de volgende paragraaf ‘Discussie en 
aanbevelingen’ beantwoord. 
 
5. Discussie en aanbevelingen 
Het voorliggende onderzoek levert een aantal bevindingen over de dienstverlening van 
het CvTE op. Gezien de beperkte steekproef onder vragenstellers en indieners van 
klachten is het niet mogelijk om generalisaties naar de hele populatie vragenstellers te 
maken. 
Wel zijn er zoals in hoofdstuk 4 besproken duidelijke indicaties dat er een spanningsveld 
is tussen datgene waar het CvTE volgens regels en wetgeving op in kan gaan en datgene 
wat vragenstellers beantwoord willen hebben. Het CvTE gaat in vooral op procedures en 
vragenstellers hebben veelal behoefte aan een inhoudelijke uitwisseling. Daar waar een 
vragensteller geen bevredigend antwoord heeft ontvangen, is (vaak) geen ruimte voor 
nadere discussie. De werkwijze van het CvTE, waarbij meer nadruk ligt op procedures en 
minder op inhoudelijke uitwisselingen, kan eraan bijdragen dat een deel van de 
vragenstellers uit onvrede een klacht indient of zich wendt tot de politiek en media om zo 
Managementsamenvatting IX 

 
kan worden moet nader worden verkend. In gesprekken die indieners van klachten en 
publieke casussen met het CvTE voeren, kunnen zij reeds hun ideeën kenbaar maken 
over de wijze waarop externe onafhankelijke deskundigen betrokken kunnen worden 
in het proces. Echter, wellicht blijkt het praktisch niet uitvoerbaar om bij de directe 
beantwoording van vragen externen te betrekken. Mogelijk kunnen externe 
deskundigen een rol spelen bij een periodieke evaluatie van klachten en vragen. Om 
te voorkomen dat er sprake kan zijn van ongelijke behandeling van examenvakken, 
dient wel een heldere en transparante procedure te worden opgesteld die voor elk 
examenvak geldend is. Ook zou meer transparantie over het proces van het 
inschakelen van deskundigen bij inhoudelijke vragen een bijdrage kunnen leveren aan 
een meer positieve beeldvorming. 
3 Communicatie 
Voor de directe communicatie met vragenstellers is naast de formele afhandeling ook 
structureel aandacht nodig voor het communicatieproces zelf. In dit onderzoek is de 
mate waarin de organisatie aandacht besteedt aan de wijze van communiceren met 
vragenstellers meegenomen. Gezien de emotie rondom individuele casuïstiek van een 
deel van de vragenstellers is het aan te bevelen te onderzoeken welke 
verbetermogelijkheden er op het terrein van communicatie door de medewerkers van 
de Toets- en Examenlijn zijn. Men kan hierbij denken aan bijvoorbeeld 
deskundigheidsbevordering gericht op communicatie met veeleisende vragenstellers, 
aandacht voor een meer of minder formele toon in de schriftelijke communicatie en 
een periodiek tevredenheidsonderzoek onder vragenstellers en indieners van 
klachten. Dit om bij te dragen aan het vergroten van de mate van tevredenheid van 
personen die de Toets- en Examenlijn benaderen en het voorkomen van steeds 
terugkerende vragenstellers. 
Daarnaast verdient het aanbeveling om in de publieke communicatie over de 
afhandeling van vragen, opmerkingen en klachten ook expliciet aandacht te besteden 
aan de onmogelijkheid van in beroep gaan en de betrokkenheid van onafhankelijke 
derden. Verder is het van belang dat zichtbaar is welke leerpunten er worden 
getrokken uit gestelde vragen, klachten en evaluaties daarvan.  
 
Proportionele inspanning in behandeling van vragen 
Gezien de emoties rondom en belang van examinering is 100% tevredenheid van klanten 
over vragenafhandeling geen realistische doelstelling. De kans blijft bestaan dat vragen 
en opmerkingen over inhoudelijke kwesties onder de aandacht blijven komen via de 
Tweede Kamer en/of de media. Daarnaast moet in acht worden genomen dat de 
antwoorden van het CvTE het karakter hebben van een beslissing. Het komt voor dat 
vragenstellers die het niet eens zijn met die beslissing, nog meerdere malen reageren op 
het antwoord van de Toets- en Examenlijn. Het CvTE geeft tijdens examenperiode 
maximaal drie keer een reactie op een terugkerende vraag; dit komt voor bij 2,5% van 
de vragen. Het is te verwachten dat onder deze 2,5% van de vragenstellers die drie of 
meer keren reageren, relatief meer ontevreden vragenstellers zijn dan onder de 97,5% 
die slechts een- of tweemaal reageren. 
Ook dient men rekening te houden met het aantal mogelijke vragen dat gesteld kan 
worden in de examenperiode. In de onderzochte examenperiode kan over circa 29.000 
9
opgaven en correctievoorschriften door iedere docent een vraag gesteld worden. In de 
                                                
9 Uitgaande dat er ca. 725 examens voor vmbo-tl/vmbo-gl/vmbo-kb/vmbo-bb/havo/vwo met elk gemiddeld 40 
 vragen voor drie periodes samen. 
Managementsamenvatting XI 

 
Inhoudsopgave 
1 Inleiding en vraagstelling .............................................................................. 3 
1.1 Achtergrond ........................................................................................... 3 
1.2 Kaders van het onderzoek ....................................................................... 5 
2 Onderzoeksvragen ......................................................................................... 7 
3 Methode van onderzoek ................................................................................. 9 
4 Resultaten ................................................................................................... 13 
4.1 Deelvraag 1: Heeft het CvTE de vragen, die via de Toets- en Examenlijn 
binnenkomen en met in achtneming de beperkte tijd waarbinnen de vragen 
behandeld moeten worden, naar redelijkheid en billijkheid afgehandeld? ..... 13 
4.2 Deelvraag 2: Wat is de aard en inhoud van de ingediende klachten via de 
klachtenprocedure? Zijn de in het Ecorys rapport genoemde klachten uit 2013 
ingediend over de dienstverlening van het CvTE of over de behandeling door 
een medewerker van het CvTE? .............................................................. 18 
4.3 Deelvraag 3: Wat is de aard, inhoud en afhandeling van de ingediende vragen 
en/of klachten die via de Tweede Kamer of media aan de orde zijn gesteld? 22 
5 Conclusie ..................................................................................................... 27 
5.1 Hoofdvraag .......................................................................................... 27 
5.2 Deelvraag 1 ......................................................................................... 27 
5.3 Deelvraag 2 ......................................................................................... 28 
5.4 Deelvraag 3 ......................................................................................... 28 
6 Discussie en Aanbevelingen ......................................................................... 31 
6.1 Deelvraag 4 ......................................................................................... 31 
6.2 Algemene aanbevelingen ....................................................................... 31 
7 Geraadpleegde literatuur ............................................................................. 35 
Bijlage 1 Brochure werkwijze Toets- en Examenlijn .......................................... 37 
Bijlage 2 Vragenlijst dienstverlening CvTE ........................................................ 43 
Bijlage 3a Aantal vragen Toets- en Examenlijn vo ............................................. 45 
Bijlage 3b Aantal vragen Toets- en Examenlijn overig (niet vo) ........................ 47 
 
  
 1 

 
1 Inleiding en vraagstelling 
Vanwege het toezicht op het College voor Toetsen en Examens (CvTE) voert de Inspectie 
van het Onderwijs jaarlijks een risicoanalyse uit op het functioneren van het CvTE. De 
Inspectie raadpleegt bronnen zoals het jaarverslag CvTE, meldingen over het functioneren 
van het CvTE en berichten over de centrale examens om vast te stellen of het CvTE zijn 
wettelijke taken naar behoren heeft volbracht en wettelijke voorschriften heeft nageleefd. 
Als de risicoanalyse daar aanleiding toe geeft kan de Inspectie besluiten om een 
diepgaander onderzoek te verrichten (Toezichtkader College voor Examens, 8 juli 2010). 
Dat onderzoek wordt op maat ingericht, maar zal in ieder geval een beoordeling van 
afzonderlijke indicatoren uit (eventueel een deel van) het waarderingskader omvatten en 
kan tevens een toetsing van de kwaliteit van de examens in het vo inhouden. De inspectie 
zal in haar rapportage dan de beoordeling van de standaarden en indicatoren opnemen.  
1
Ecorys heeft in zijn evaluatie van het College voor Toetsen en Examens gesteld dat het 
aantal klachten over de centrale examens gering is (2014). Naast formele klagers zijn er 
echter vraagstellers die niet tevreden zijn met de inhoudelijke beantwoording van vragen 
die ze tijdens de examenperiode van de CvTE Toets- en Examenlijn kregen. Tevens waren 
er berichten (ingezonden brieven, blogs, brieven) aan de politiek gericht. In de zomer van 
2014 diende Kamerlid mevrouw Jadnanansing een motie in die opriep tot onderzoek naar 
de validiteit van centrale examens. 
Deze signalen heeft de inspectie daarom met het CvTE besproken. Namens inspectie en 
CvTE hebben Monique Vogelzang, inspecteur-generaal, en Pieter Hendrikse, voorzitter 
van het CvTE, afgesproken met het CvTE dat het CvTE het voortouw neemt bij een 
onderzoek naar deze signalen. 
1.1 Achtergrond 
Het CvTE krijgt via verschillende wegen vragen, opmerkingen en klachten over de 
centrale examens binnen, onder meer via het Examenloket, een samenwerkingsverband 
tussen het ministerie van OCW, de Inspectie van het Onderwijs en DUO (Dienst 
2
Uitvoering Onderwijs) dat in 2014 is opgericht . Het Examenloket is de algemene ingang 
voor vragen over examens (en de rekentoets) in het voortgezet onderwijs. Het 
Examenloket stuurt specifieke, inhoudelijke vragen, klachten en opmerkingen over 
examens door naar de Toets- en Examenlijn van het CvTE (zie paragraaf 1.1.1). 
Daarnaast komen er ook vragen binnen via de contactformulieren op de websites van het 
CvTE en examenblad.nl. Ook kan het voorkomen dat er rechtstreeks een vraag gesteld 
wordt aan de Toets- en Examenlijn door op eerdere correspondentie met het CvTE te 
reageren. 
 
Personen die ontevreden zijn over de dienstverlening van (een medewerker van) het 
CvTE hebben de mogelijkheid om over deze behandeling een klacht in te dienen. Het 
CvTE hanteert hiervoor een formele klachtenprocedure (zie paragraaf 1.1.2). 
In dit rapport wordt de term ‘klacht’ enkel gebruikt wanneer het klachten betreft die via 
deze klachtenprocedure van het CvTE zijn ingediend. Naar andere kritische vragen en 
opmerkingen wordt verwezen met de termen ‘vraag’ of ‘opmerking’. 
 
                                                
1 Evaluatie College voor Examens, Rotterdam 30 september 2014 
2 Zie www.examenloket.nl 
Verdiepingsonderzoek kwaliteit centrale examens in het voortgezet onderwijs 3 

 
geëxamineerd of op enigerlei andere wijze is getoetst, dan wel inhoudende de vaststelling 
van opgaven, beoordelingsnormen of nadere regels voor die examinering of toetsing”. 
 
De in het Ecorys rapport vermelde klachten uit 2013 zijn formele klachten, zoals deze 
3
conform de klachtenprocedure bij het CvTE zijn ingediend en afgehandeld. In 2014 en 
2015 zijn geen klachten ingediend. Alleen klachten die via de klachtenprocedure worden 
ingediend worden beschouwd als klachten. In dit rapport wordt de term klacht enkel 
gebruikt wanneer het klachten betreft die via deze klachtenprocedure van het CvTE zijn 
ingediend. Naar andere kritische vragen en opmerkingen wordt verwezen met de termen 
‘vraag’ of ‘opmerking’. 
1.1.3 Discussieruimte voor docenten en de berichten aan de politiek 
De vragen vanuit het onderwijsveld komen niet uitsluitend via het Examenloket binnen bij 
het CvTE. Het komt ook voor dat vragen zowel via raadpleging als direct en zonder 
raadpleging van het Examenloket bij de Tweede Kamer terechtkomen, al dan niet via de 
media. Deze vragen belanden via deze route bij de Staatssecretaris van OCW en via het 
ministerie van OCW ook bij het CvTE. 
 
Tijdens de examenperiode kijken docenten het gemaakte werk van leerlingen na met 
behulp van een correctievoorschrift. Vaak betrekken docenten bij hun correctie ook de 
uitkomsten van de examenbesprekingen, georganiseerd door de vakverenigingen. Het 
correctievoorschrift kent een algemeen deel waarin staat vermeld wat een docent kan 
doen wanneer hij denkt een vermeende onjuistheid in het correctievoorschrift aan te 
treffen. Het CvTE heeft de correctievoorschriften bij regeling vastgesteld. Het 
correctievoorschrift is een zogeheten algemeen verbindend voorschrift dat valt onder wet- 
en regelgeving die van overheidswege wordt verstrekt. De corrector mag dus niet 
afwijken van het correctievoorschrift. Als de corrector van mening is dat het 
correctievoorschrift een onvolkomenheid bevat neemt hij contact op met het 
Examenloket, dat de vraag vervolgens doorstuurt naar de Toets- en Examenlijn van het 
CvTE. Sommige vraagstellers blijven bij hun mening, ook na beantwoording door de 
Toets- en Examenlijn. Hierbij gaat het vrijwel altijd om vakinhoudelijke verschillen van 
inzicht. 
1.2 Kaders van het onderzoek 
Het verdiepend onderzoek zal bestaan uit twee delen. Deel 1 van het verdiepend 
onderzoek heeft uitsluitend betrekking op de gevolgde werkwijze, de uitvoering van de 
procedures en de ervaring die vragenstellers en klagers hebben met het CvTE.  
Deel 2 van het verdiepend onderzoek heeft betrekking op de inhoudsvaliditeit van 
centrale examens. 
Het voorliggende rapport heeft uitsluitend betrekking op deel 1 van het onderzoek. Dit 
deel van het onderzoek is inventariserend en beschrijvend van aard. Op basis van de 
resultaten kunnen alleen indicaties gedaan worden: het is niet mogelijk om generalisaties 
naar de hele populatie vragenstellers te maken en/of algemene uitspraken over de 
kwaliteitsaspecten van de centrale examens te doen. 
 
                                                
3 In het jaarverslag 2014 van CvTE staat vermeld dat er vier klachten zijn ingediend. Geen van de vier klachten 
 zijn klachten volgens de definitie ‘klacht’ zoals het CvTE deze hanteert. 
Verdiepingsonderzoek kwaliteit centrale examens in het voortgezet onderwijs 5 

 
2 Onderzoeksvragen 
De hoofdvraag van dit onderzoek luidt als volgt: 
 
Hoe gaat het CvTE om met gestelde vragen en ingebrachte klachten? 
 
Voor de beantwoording van deze hoofdvraag zijn de volgende deelvragen geformuleerd: 
1 Heeft het CvTE de vragen, die via de Toets- en Examenlijn binnenkomen en met 
inachtneming van de beperkte tijd waarbinnen de vragen behandeld moeten worden, 
naar redelijkheid en billijkheid afgehandeld? 
2 Wat is de aard, inhoud en afhandeling van de ingediende klachten via de 
klachtenprocedure? 
Zijn de in het Ecorys rapport genoemde klachten uit 2013 ingediend over de 
dienstverlening van het CvTE of over de behandeling door een medewerker van het 
CvTE? 
3 Wat is de aard, inhoud en afhandeling van de ingediende vragen en/of klachten die 
via de Tweede Kamer of media aan de orde zijn gesteld? Welke vragen en/of klachten 
zijn eerst bij de Toets- en Examenlijn van het CvTE en/of klachtenprocedure van het 
CvTE terecht gekomen en vervolgens in de Tweede Kamer of media? Welke vragen 
en/of klachten zijn direct zonder tussenkomst van de Toets- en Examenlijn van het 
CvTE in de Tweede Kamer of media terecht gekomen? Wat is de reden dat degenen 
die de vragen en/of klachten aan de orde stelden voor deze route hebben gekozen? 
4 Welke aanbevelingen zijn op basis van de resultaten van dit onderzoek te formuleren 
om de inhoudsvaliditeit, normering en equivalering van centrale examens in het 
voortgezet onderwijs in het tweede onderzoeksdeel nader te onderzoeken? 
 
De opbrengsten van deelvraag 4 vormen als inventarisatie input voor de onderzoeksopzet 
van deel 2 van het onderzoek, betreffende de inhoudsvaliditeit, normering en equivalering 
van de centrale examens in het voortgezet onderwijs. 
  
Verdiepingsonderzoek kwaliteit centrale examens in het voortgezet onderwijs 7 

 
3 Methode van onderzoek 
Voor de beantwoording van de hoofdvraag en de deelvragen is de volgende 
onderzoeksopzet gehanteerd. 
 
Deelvraag 1: Heeft het CvTE de vragen, die via de Toets- en Examenlijn 
binnenkomen en met in achtneming de beperkte tijd waarbinnen de vragen 
behandeld moeten worden, naar redelijkheid en billijkheid afgehandeld? 
Voor beantwoording van deze deelvraag zijn de volgende activiteiten uitgevoerd: 
a Om een steekproef van twintig dossiers te kunnen trekken heeft het CvTE het 
onderzoeksteam een overzicht verstrekt van de aantallen vragen en bijbehorend 
aantal antwoorden die zijn gesteld aan de Toets- en Examenlijn van een periode van 
6 maanden (1 maart 2015 tot 1 september 2015). Het gaat, gezien de aard van het 
onderzoek (namelijk kwalitatieve beschrijving) om een beperkte steekproef. De 
resultaten zijn hierdoor dan ook meer indicatief voor dan algemeen geldend. 
b Via een gestratificeerde steekproef zijn willekeurig twintig dossiers van vragenstellers 
geselecteerd en vervolgens bestudeerd: acht dossiers van vragenstellers die drie keer 
of meer een terugkerende vraag hebben ingediend en daarop antwoord hebben 
gekregen en twaalf dossiers van vragenstellers die een of twee keer een vraag 
hebben ingediend en daarop antwoord hebben gekregen. 
c Het CvTE heeft vervolgens de e-mailadressen behorende tot deze twintig dossiers aan 
het onderzoeksteam verschaft.  
d Via e-mail zijn de betreffende vragenstellers benaderd voor het invullen van een 
online enquête over de inhoud van de vraag en de afhandeling door CvTE (zie bijlage 
4
2) . De respondenten hebben de online enquête anoniem ingevuld en hebben indien 
gewenst een telefoonnummer achtergelaten om alsnog benaderd te worden door het 
5
onderzoeksteam voor een telefonisch interview . Zij hebben hun tevredenheid op een 
5-puntsschaal uitgedrukt. Daarnaast is de respondenten de mogelijkheid geboden een 
toelichting te geven op het gegeven oordeel. 
De enquête heeft drie weken open heeft gestaan en er zijn meerdere reminders voor 
deelname verstuurd. In totaal hebben elf van de twintig benaderde vragenstellers 
(een respons van 55%) de enquête ingevuld. 
e Aan de hand van een gespreksleidraad zijn interviews afgenomen met de betrokken 
medewerkers van het CvTE over de inhoudelijke aspecten van de vragen en 
opmerkingen en de wijze van vragenafhandeling door het CvTE. 
f De twintig dossiers zijn door het onderzoeksteam onderzocht op snelheid van 
reageren, het volgen van de procedure, taalgebruik, aard van de vraag, inhoudelijke 
beantwoording van de vraag, klantvriendelijkheid en indien van toepassing 
consistentie in reacties en wijze van beëindiging correspondentie. 
 
                                                
4 Dit wijkt af van de oorspronkelijk voorgestelde werkwijze om de vragenstellers eerst te laten benaderen door 
 het CvTE met het verzoek tot medewerking en vervolgens door het onderzoeksteam te laten benaderen voor 
 het inplannen en afnemen van een interview. Van het merendeel van de vragenstellers was geen 
 telefoonnummer beschikbaar, omdat zij de vragen immers per e-mail hebben ingestuurd aan en ook per e-
 mail beantwoord hebben gekregen van de Toets- en Examenlijn. 
5 Op een respondent na heeft geen van de respondenten zijn/haar telefoonnummer achtergelaten. De 
 betreffende respondent die zijn telefoonnummer heeft achtergelaten is ook in het kader van deelvraag 2 
 geïnterviewd. Een tweede interview is niet met de betreffende persoon afgenomen. 
Verdiepingsonderzoek kwaliteit centrale examens in het voortgezet onderwijs 9 

 
c Er zijn telefonische interviews afgenomen met de betrokken personen, aan de hand 
van een gespreksleidraad met daarop thema’s als de inhoud van de vraag of 
opmerking, de afhandeling ervan door het CvTE en de beweegredenen om de 
betreffende vraag of kritische opmerking voor te leggen aan de Tweede Kamer of in 
8
de media. Een thema van het interview betreft de inhoudsvaliditeit : heeft de 
inhoudsvaliditeit van het examen een rol gespeeld bij het stellen van de vraag aan de 
Tweede Kamer of in de media? 
d Aan de hand een gespreksleidraad zijn interviews afgenomen met de betrokken 
medewerkers van het CvTE over de inhoudelijke aspecten van de vragen en 
opmerkingen en de wijze van vragenafhandeling door het CvTE. 
  
                                                
8 Inhoudsvaliditeit gaat over in hoeverre het concept dat je wilt meten daadwerkelijk wordt gemeten. Het gaat 
 om de vraag of de test, i.c. examen een representatieve afspiegeling is van het kennisdomein van het te 
 onderzoeken concept. 
Verdiepingsonderzoek kwaliteit centrale examens in het voortgezet onderwijs 11 

 
4 Resultaten 
In dit hoofdstuk worden de resultaten van de deelvragen 1 tot en met 3 beschreven. Elke 
deelvraag wordt in een aparte paragraaf behandeld. De vierde deelvraag, die betrekking 
heeft op aanbevelingen voor deel 2 van het verdiepende onderzoek, wordt in hoofdstuk 5 
Conclusie, behandeld. Het antwoord op deze deelvraag is gebaseerd op de resultaten en 
conclusies van de deelvragen 1 tot en met 3. 
In paragraaf 4.1 wordt beschreven hoe het CvTE de vragen die via de Toets- en 
Examenlijn binnenkomen afhandelt. Vervolgens wordt in paragraaf 4.2 beschreven wat de 
aard van de ingediende klachten uit 2013 is geweest en hoe het CvTE deze klachten heeft 
afgehandeld. In paragraaf 4.3 wordt ingegaan op de ingediende vragen en opmerkingen 
die via de Tweede Kamer of media aan de orde zijn gesteld. 
4.1 Deelvraag 1: Heeft het CvTE de vragen, die via de Toets- en Examenlijn 
binnenkomen en met in achtneming de beperkte tijd waarbinnen de vragen 
behandeld moeten worden, naar redelijkheid en billijkheid afgehandeld? 
In de periode van 1 maart 2015 tot 1 september 2015 zijn er 2243 unieke vragen gesteld 
(zie Tabel 4.1). De meeste vragen worden gesteld rond tijdvak 1 en 2 van de 
9
examenperiode vo. De meeste vragen (97,5%) zijn met een tot twee keer 
beantwoording afgehandeld. Op een zeer klein deel van vragen (2,5%) is drie keer (of 
meer) gereageerd door de Toets- en Examenlijn. Tijdens de examenperiode geldt de 
beperking dat door de Toets- en Examenlijn maximaal drie keer wordt gereageerd op een 
terugkerende vraag. 
Daar waar de Toets- en Examenlijn meer dan drie keer op een terugkerende vraag 
antwoord geeft, betreft het een vraag buiten de examenperiode en betreft het 
10
voornamelijk vragen over leerlingen met een beperking (in vo) . 
 
Tabel 4.1: Aantal vragen die aan de Toets- en Examenlijn zijn gesteld in periode 1 maart 2015 tot 
   1 september 2015 
Aantal unieke vragen Aantal keren beantwoord 
1874 1 
314 2 
41 3 
8 4 
3 5 
1 6 
1 7 
1 8 
2243 Totaal 
 
                                                
9 In dit onderzoek wordt voor de examenperiode 1 maart 2015 tot 1 juli 2015 aangehouden. 
10 Zie art. 55 Examenbesluit vo 
Verdiepingsonderzoek kwaliteit centrale examens in het voortgezet onderwijs 13 

 
4.1.1 Werkwijze CvTE 
Voor de beantwoording van vragen die via Toets- en Examenlijn gesteld worden werkt het 
CvTE volgens een voorgeschreven procedure die voor elke belanghebbende toegankelijk 
is (zie bijlage 1). In de interviews met medewerkers van het CvTE is nagegaan hoe men 
de procedure hanteert en in de praktijk met de binnengekomen vragen en opmerkingen 
omgaat.  
 
Alle inhoudelijke vragen over examenopgaven en/of correctievoorschriften die bij de 
Toets- en Examenlijn binnenkomen, worden voorzien van zogenaamde metadatering door 
de medewerker van de Toets- en Examenlijn. Vragen van meer algemene aard worden 
met een standaardantwoord direct beantwoord door de medewerker van de Toets- en 
Examenlijn. De overige vragen worden doorgezet naar de verantwoordelijke medewerker 
van het betreffende cluster of de betreffende sector. Dit zijn bijvoorbeeld (inhoudelijke) 
vragen over vmbo, havo/vwo of leerlingen met beperkingen. De betreffende medewerker 
beantwoordt onder verantwoordelijkheid van zijn/haar clustermanager/sectormanager de 
vraag en de betreffende medewerker fungeert als contactpersoon voor de vragensteller. 
In voorkomende gevallen neemt de clustermanager/sectormanager het contact met de 
vragensteller over. Ook komt het regelmatig voor dat de medewerker van de Toets- en 
Examenlijn een vraag voorlegt aan een inhoudelijk deskundige. Dit kan de voorzitter van 
de vaststellingscommissie en/of betrokken toetsdeskundige zijn. De inhoudelijk 
deskundige mailt zijn/haar reactie vervolgens naar de Toets- en Examenlijn en de 
medewerker van de Toets- en Examenlijn geeft het antwoord van de inhoudelijk 
deskundige dan door aan de vragensteller. Op elke vraag die binnenkomt wordt 
gereageerd, ongeacht of deze al eerder is gesteld door bijvoorbeeld een collega-docent 
van de vragensteller. Het CvTE streeft ernaar alle vragen zo snel mogelijk te 
beantwoorden. In de examentijd tracht hij binnen enkele werkdagen te reageren. Tijdens 
de examenperiode wordt maximaal drie keer op één terugkerende vraag gereageerd, om 
zo elke vraag te kunnen beantwoorden binnen korte tijd (tussen examenafname en 
examenuitslag). Ook gelet op de hoeveelheid tijd die de Toets- en Examenlijn kan 
besteden aan elke vraag en de grote hoeveelheid vragen die binnenkomen gedurende de 
examentijd. Als de klant in een derde mail een nieuwe andere vraag stelt, dan wordt deze 
vraag beschouwd als een nieuwe vraag waarop maximaal drie reacties van het CvTE 
kunnen volgen. 
4.1.2 Dossiers 
De twintig geselecteerde dossiers (zie Tabel 4.2 voor een overzicht van de dossiers en 
bijbehorende rubrieken) zijn onderzocht op de volgende aspecten: reactiesnelheid, volgen 
van de procedure, taalgebruik, aard van de vraag, inhoudelijke beantwoording van de 
vraag, klantvriendelijkheid, indien van toepassing: consistentie in reacties en wijze van 
beëindiging correspondentie. 
 
Tien van de twintig dossiers vallen onder de rubriek inhoudelijke opmerkingen centraal 
examen vo. Van deze tien dossiers betreft het zes keer een opmerking over een 
vermeende inhoudelijke fout in een examenopgave of correctievoorschrift. Daarnaast zijn 
er ook vragen gesteld over de inhoud van het examen en de syllabus, een onduidelijk 
correctievoorschrift en een te lang examen. De vijf dossiers binnen de rubriek ‘leerlingen 
met een beperking’ hebben betrekking op verzoeken of mogelijkheden voor aangepast 
en/of gespreid examineren en een vraag over het afleggen van het aangepaste 
rekenexamen 2ER/3ER. De andere vijf dossiers bestaan uit algemene vragen over 
Verdiepingsonderzoek kwaliteit centrale examens in het voortgezet onderwijs 15 

 
afhandeling. Veel vragenstellers geven in hun mails niet expliciet aan of zij tevreden of 
ontevreden zijn met het ontvangen antwoord. Twee vragenstellers benoemen expliciet 
tevreden te zijn in hun mail aan het CvTE, terwijl één vragensteller in zijn/haar 
correspondentie expliciet benoemt dat hij ontevreden is met het uiteindelijk gegeven 
antwoord.  
Het komt tweemaal voor dat de mailwisseling tussen CvTE en vragensteller vanuit CvTE 
beëindigd wordt, omdat er geen nieuwe informatie wordt gegeven. Het CvTE doet dit door 
te benoemen dat met de gegeven reactie de vraag afgehandeld is, of dat de discussie 
hiermee beëindigd wordt. Bij één van de bestudeerde dossiers verwijst het CvTE hiervoor 
11
ook naar de disclaimer . Bij de andere dossiers eindigt de correspondentie na het laatst 
gegeven antwoord van het CvTE. Indien van toepassing is door het CvTE aangegeven dat 
de opmerkingen van de vragenstellers doorgegeven worden aan de examenontwikkelaars 
of dat de opmerkingen meegenomen worden bij de normeringsvergadering.  
4.1.3 Enquête 
De online enquête is uitgezet onder de vragenstellers van de twintig geselecteerde 
dossiers met als doel het vormen van een beeld van de ervaring en mening over de 
afhandeling van hun vraag door de medewerkers van de Toets- en Examenlijn van het 
CvTE. In totaal hebben elf van de twintig benaderde vragenstellers (een respons van 
55%) de enquête ingevuld. 
De resultaten van deze enquête staan in Figuur 4.1. 
 
Algemene tevredenheid (N=11)
Snelheid – e-mail (N=8)
Snelheid – telefonisch (N=3)
Klantvriendelijkheid (N=10)
% (zeer) ontevreden
Taalgebruik (N=10)
% neutraal
Informatievoorziening (N=10)
% (zeer) tevreden
Inhoud van reacties (N=10)
Uiteindelijk antwoord (N=10)
Beëindiging en discussie (N=6)
0 20 40 60 80 100
 
Figuur 4.1: Resultaten enquête vragenstellers  
 
In de enquête zijn verschillende aspecten van de vraagafhandeling aan bod gekomen. Een 
ruime meerderheid van de respondenten is (zeer) tevreden over de snelheid van 
reageren, de klantvriendelijkheid, het taalgebruik en de informatievoorziening van de 
Toets- en Examenlijn. De respondenten die aangegeven hebben (zeer) ontevreden te zijn, 
hebben een toelichting gegeven. Eén respondent geeft aan zeer ontevreden te zijn over 
de snelheid van reageren, omdat hij een half jaar heeft moeten wachten op het 
uiteindelijke antwoord op de vraag. In de gevallen waar men ontevreden is over de 
                                                
11 Disclaimer: het CvTE beperkt zich in zijn contacten met vraagstellers tot maximaal drie keer een reactie. Deze 
 noodzakelijke beperking vloeit voort uit de taakstelling van het bureau en de beperkt beschikbare tijd 
 gedurende landelijke toets- en examencampagnes. 
Verdiepingsonderzoek kwaliteit centrale examens in het voortgezet onderwijs 17 

 
ontvangstbevestiging te sturen met daarin vermeld hoe de procedure gaat verlopen, zoals 
de termijn waarop een antwoord van CvTE verwacht kan worden, de mogelijkheid tot 
horen en wederhoren. In de klachtenprocedure van het CvTE zijn deze aspecten ook 
verwerkt en terug te vinden. 
De verantwoordelijke bij het CvTE beoordeelt vervolgens of de ingediende klacht 
inderdaad een klacht is over de dienstverlening van CVTE of over de behandeling door 
een medewerker van het CvTE. Als het een klacht is conform hetgeen in de 
klachtenprocedure staat beschreven, dan stelt het CvTE een onderzoek in. Indien het 
geen klacht betreft, rapporteert de medewerker dit ook aan de klachtindiener. 
Ingeval het een klacht over de behandeling door een medewerker van CvTE betreft, zal 
deze klacht in geen geval worden behandeld door degene die bij de gedraging waarop de 
klacht betrekking heeft (artikel 9:7, eerste lid: Awb). 
 
Uit de bestudering van de vier dossiers blijkt dat de verantwoordelijke medewerker van 
het CvTE voor de klachtenafhandeling in alle vier de gevallen heeft gehandeld volgens de 
opgestelde klachtenprocedure. Er is een ontvangstbevestiging gestuurd, er is contact 
opgenomen met de klachtindiener en de klacht is in behandeling genomen en 
afgehandeld binnen de aangegeven termijn.  
In alle gevallen heeft een (telefonisch) gesprek plaatsgevonden tussen klachtindiener en 
het CvTE. De twee klachten die gaan over de inhoud van het examen zijn formeel 
afgehandeld met een officiële brief vanuit het CvTE en de andere twee zijn informeel met 
de klagers afgehandeld, namelijk door de klachtindiener het verslag van het gevoerde 
telefoongesprek ter bevestiging toe te sturen. 
4.2.2 Dossiers 
Van de vier dossiers gaan er twee over de inhoud van de examens (namelijk het examen 
Economie vwo 2013). Deze klachten gaan over de kwaliteit van examenopgaven en 
inhoudelijke incorrectheid van een aantal opgaven in het examen Economie vwo. 
Een derde klacht betreft de slechte kwaliteit van het verpakkingsmateriaal waarin de 
examens zijn verpakt. Het vierde dossier betreft een ouder met een klacht over het uitstel 
van het examen Frans vwo. In Figuur 4.2 staat een schematische weergave van de 
klachtendossiers, route en afhandeling van de ingediende klachten. 
2 klachten over de 
• route: na drie reacties van Toets en Examenlijn van CvTE de klacht ingediend
kwaliteit van het • werkwijze CvTE:  1) stuurt ontvangstbevestinging, 2) houdt (telefonische) 
hoorzitting en 3) handelt formeel af met officiële brief
examen Economie
1 klacht over het 
• route: rechtstreeks de klacht ingediend
verpakkingsmateriaal • werkwijze CvTE: 1) stuurt ontvangstbevestinging, 2) houdt telefonische 
hoorzitting en 3) handelt informeel af met gespreksverslag
van examens
1 klacht over het 
• route: rechtstreeks de klacht ingediend
uitstel examen Frans 
• werkwijze CvTE: 1) stuurt ontvangstbevestinging, 2) houdt telefonische 
2013 als gevolg van 
hoorzitting en 3) handelt informeel af met gespreksverslag
fraude
Figuur 4.2: Schematische weergave klachtendossiers, route en afhandeling ingediende klacht 
 
Per dossier wordt een beknopte beschrijving gegeven van aard en inhoud. 
Verdiepingsonderzoek kwaliteit centrale examens in het voortgezet onderwijs 19 

 
Drie van de vier klachtindieners hebben aangegeven tevreden te zijn over de formele 
procedure. De wijze van het indienen en het afhandelen van de klachten, de snelheid van 
beantwoorden door CvTE, de vindplaats van het klachtenformulier e.d. worden als goed 
bevonden. Een klachtindiener geeft aan dat het indienen van klachten via deze route 
tijdrovend is en dat dit efficiënter kan via de digitale route. Bovendien werpt dit mogelijk 
een drempel op om een klacht in te dienen. 
 
Over de snelheid waarmee het CvTE de klacht behandelt en de uiteindelijke beslissing 
geeft zijn alle klachtindieners tevreden.  
 
Over de inhoud van de van de uiteindelijke beslissing is geen van de vier klachtindieners 
tevreden. Zij geven aan dat het CvTE niet inhoudelijk op hun klacht is ingegaan, maar dat 
het CvTE met name is ingegaan op de verantwoording van de CvTE gevolgde procedures 
in plaats van inhoudelijk op de klacht in te gaan. 
In twee gevallen is men van mening dat er onvoldoende naar aangedragen argumenten is 
gekeken door het CvTE bij afhandeling van de klacht. In deze twee gevallen geeft men 
bovendien aan twijfels te hebben bij de wijze waarop naar de inhoud van vragen aan de 
Toets- en Examenlijn gekeken wordt. De klachtindieners hebben vragen over de 
inhoudelijk deskundigen die zijn geraadpleegd bij de afhandeling van hun vragen door de 
Toets- en Examenlijn. Zij hebben graag een mogelijkheid gezien om met de betreffende 
inhoudelijk deskundige in discussie te gaan over de gestelde vragen en opmerkingen met 
betrekking tot inhoud van de examens.  
Twee van de klachtindieners hebben aangegeven dat ze niet op de hoogte waren dat het 
CvTE de regel heeft ingevoerd om tijdens de examenperiode na drie keer reactie te 
hebben gegeven op een terugkerende vraag de mailwisseling te beëindigen.  
 
Drie van de vier klachtindieners hebben aangegeven dat de onmogelijkheid om in beroep 
te gaan tegen een besluit van het CvTE aanleiding is om een klacht in te dienen. 
 
Alle klachtindieners geven aan dat het taalgebruik en toon in de correspondentie tijdens 
de klachtbehandeling correct en formeel is, maar vooral gericht op gevolgde procedures 
zonder inhoudelijk op de klacht in te gaan. 
 
De klachtindieners hebben voor de behandeling van de klacht allemaal te maken gehad 
met een contactpersoon van het CvTE. Twee klachtindieners hebben tijdens het contact 
met de Toets- en Examenlijn, voorafgaand aan het indienen van de klacht, te maken 
gehad met verschillende medewerkers van het CvTE. Een klachtindiener is van mening 
dat de medewerkers van het CvTE onderling voldoende op hoogte zijn van zijn dossier. 
Een andere klachtindiener is van mening dat de medewerkers weliswaar op de hoogte 
zijn, maar dat zij onvoldoende deskundig zijn om de vragen en opmerkingen inhoudelijk 
voldoende af te handelen. 
 
Twee klachtindieners (dossier 3 en 4) hebben tot slot aangegeven dat zij geen negatieve 
gevolgen hebben ondervonden en om deze reden geen vervolgstappen hebben 
ondernomen. De een heeft geen problemen meer ondervonden en bij de ander is de 
examenkandidaat geslaagd. 
Verdiepingsonderzoek kwaliteit centrale examens in het voortgezet onderwijs 21 

 
De betreffende docenten hebben in januari 2016 de petitie, ‘Verbeter de afhandeling van 
klachten over de centrale eindexamens’ gepubliceerd en verstuurd naar de staatsecretaris 
van onderwijs. Enerzijds is de petitie gericht op het betrekken van oordelen van externe 
onafhankelijke inhoudelijke deskundigen bij de beantwoording van inhoudelijke vragen 
over een examen. Anderzijds is de petitie gericht op het mogelijk maken van een 
adequate beroepsmogelijkheid indien er inhoudelijke klachten zijn over examenopgaven 
dan wel correctievoorschriften. Naar aanleiding van de petitie heeft in maart 2016 een 
gesprek plaatsgevonden tussen de betrokken docenten, een afgevaardigde van het 
ministerie van OCW en het CvTE.  
 
Dossier 3: Artikelen in de media over het vwo examen Nederlands 
Dit dossier betreft de publicaties in de media van een hoogleraar Nederlands naar 
aanleiding van het examen Nederlands vwo in 2013. De hoogleraar heeft het examen 
Nederlands bestudeerd uit vakinhoudelijke interesse, met als doel er over te publiceren in 
de media zonder vooraf een positieve of negatieve insteek gekozen te hebben. Deze 
hoogleraar is van mening dat de kwaliteit van het examen onvoldoende is en heeft om 
deze reden een maatschappelijke discussie in gang willen zetten. De column die deze 
hoogleraar hierover heeft gepubliceerd heeft veel reacties opgeroepen, onder meer van 
docenten. Naar aanleiding van zijn publicaties is de hoogleraar vervolgens met Tweede 
Kamerleden en met de vaksectie Nederlands van de vereniging Levende Talen in gesprek 
gegaan over het examen Nederlands. Verder heeft er een bijeenkomst plaatsgevonden 
met een aantal hoogleraren Nederlands, waaronder de betreffende hoogleraar, en het 
CvTE. Voor de hoogleraar in kwestie is het doel van zijn activiteiten, het verbeteren van 
het examen Nederlands. 
 
Dossier 4: Fout in examenvraag heeft geleid tot zakken voor examen 
Dit dossier betreft de vragen die zijn gesteld door een ouder waarvan de dochter het vwo 
examen Natuurkunde heeft gemaakt in 2013. De ouder is van mening dat zijn dochter is 
gedupeerd door de beslissing van het CvTE om een vraag uit het examen te verwijderen 
in combinatie met de vastgestelde normering (N-term). De examenkandidaat in kwestie 
zou volgens de ouder zijn geslaagd wanneer de vraag niet was geschrapt. De ouder heeft 
in de periode na de uitslag van de examens van het eerste tijdvak contact gezocht met 
het CvTE via examenblad.nl, omdat hij van mening is dat zijn dochter als individu door de 
generieke maatregelen is gedupeerd. Daartegen wilde hij beroep of bezwaar aantekenen, 
wat niet mogelijk is gebleken, wat het CvTE in een uitgebreid mailbericht en vervolgens 
nog via telefonisch contact heeft toegelicht aan de ouder. Het CvTE heeft de ouder in 
kwestie verwezen naar de mogelijkheid tot het indienen van een burgerbrief. Nadat zijn 
dochter alsnog geslaagd is voor het herexamen heeft de ouder geen verdere actie meer 
ondernomen. 
 
Dossier 5: Kritische vraag over examenopgave en correctievoorschrift examen Economie 
Dit dossier betreft de vraag van een docent economie over het examen Economie vmbo 
e
GT in het 2 tijdvak van 2014, welke via examenblad.nl terecht is gekomen bij de Toets- 
en Examenlijn van het CvTE. De vraag van de docent gaat over een opgave en het 
correctievoorschrift, waarvan hij van mening is dat deze onjuist is geformuleerd.  
Verdiepingsonderzoek kwaliteit centrale examens in het voortgezet onderwijs 23 

 
 
4 casussen over de kwaliteit 
• 2 casussen (ingebracht door docenten) : route CvTE  Tweede Kamer / media
• 1 casus (ingebracht door docent) : route CvTE  niet naar Tweede Kamer / media
van examens (opgaven en 
• 1 casus (ingebracht door hoogleraar): route media  CvTE
correctievoorschriften) 
1 casus over de uitslag van • Ingebracht door een ouder van examenkandidaat
• Route CvTE  niet naar Tweede Kamer / media
een examen
1 casus over digitaal • Ingebracht door docent
• Route CvTE  Tweede Kamer / media
schrijfgerei bij het examen
Figuur 4.3: Schematische weergave publieke dossiers en gekozen routes 
4.3.3 Beweegredenen om naar politiek of media te gaan 
In Tabel 4.3 staat een overzicht van de verschillende beweegredenen van betrokken 
personen om contact te zoeken met de Tweede Kamer en/of media. 
 
Bij twee van de zes dossiers was de beweegreden van de betrokken personen om contact 
te zoeken met de Tweede Kamer het niet of onvoldoende erkennen van vermeende fouten 
in de examenopgaven en/of correctievoorschriften over de examens door het CvTE. Bij 
twee andere dossiers was de aanleiding voor het zoeken van contact met de Tweede 
Kamer de onmogelijkheid om beroep of bezwaar in te dienen tegen een besluit van het 
CvTE. Bij een van de zes dossiers dossier was de vermeende geringe kwaliteit van het 
examen de directe aanleiding om stappen te zetten richting Tweede Kamer of media. Bij 
een van de zes dossiers was het vermeend ongelijk speelveld bij gebruik van de computer 
reden om stappen te zetten richting onder meer de Tweede Kamer. 
 
Tabel 4.3: Beweegreden om naar politiek en/of media te gaan en aantal casussen 
Beweegreden om naar politiek en/of media te gaan Aantal casussen 
Onvoldoende erkennen van vermeende fouten in examenopgaven en/of 2 
correctievoorschriften 
Onmogelijkheid beroep instellen tegen besluit over inhoud examens of 2 
uitslag examen 
Vermeende geringe kwaliteit van een examen 1 
Vermeend ongelijk speelveld 1 
4.3.4 Dienstverlening CvTE 
Over het geheel genomen is men tevreden over de snelheid van reageren op gestelde 
vragen en opmerkingen door het CvTE. Drie van de vijf bevraagde personen zijn tevreden 
over manier zij te woord zijn gestaan door medewerkers van het CvTE. De overige twee 
bevraagde personen zijn ontevreden over de manier waarop zij door de medewerkers van 
het CvTE te woord zijn gestaan. Deze ontevredenheid komt voort uit het feit dat zij van 
mening zijn dat het CvTE vermeende fouten in het examen niet wil erkennen en blijft 
vasthouden aan zijn gegeven antwoorden. Bovendien geven deze twee bevraagde 
Verdiepingsonderzoek kwaliteit centrale examens in het voortgezet onderwijs 25 

 
5 Conclusie 
In dit hoofdstuk worden de hoofdvraag en de deelvragen 1 tot en met 3 beantwoord. In 
hoofdstuk 6 wordt nader ingegaan op deelvraag 4 van het onderzoek. 
5.1 Hoofdvraag 
Hoe gaat het CvTE om met gestelde vragen en ingebrachte klachten? 
 
Uit de beantwoording van de deelvragen kan geconcludeerd worden dat het CvTE 
gestelde vragen en ingebrachte klachten op een adequate wijze afhandelt. Ze hanteert 
hierbij de formele procedures voor het beantwoorden van vragen en klachten. Het volgen 
van deze formele regels, waarin voornamelijk ingegaan wordt op gevolgde procedures en 
minder op de inhoud van de gestelde vraag of klacht, levert bij een aantal 
vragenstellers/klachtindieners onvrede op. Soms leidt dit tot het indienen van een klacht, 
of zij zoeken de Tweede Kamer en/of media op voor reacties op hun vraag of aandacht 
voor de kwestie. 
Het CvTE werkt op een professionele manier en hanteert in zijn communicatie-uitingen 
een formele toon. De werkdruk is het hoogst in de examenperiode: er komen tussen 
examenafname en examenuitslag veel inhoudelijke vragen over examenopgaven en 
correctievoorschriften binnen over de afgenomen examens. Het CvTE reageert in deze 
drukke periode op alle gestelde vragen en ingediende klachten. Alle inhoudelijke vragen 
en opmerkingen over examens worden door het CvTE meegenomen in de 
vaststellingsvergadering ten behoeve van de normering. 
5.2 Deelvraag 1 
Heeft het CvTE de vragen, die via de Toets- en Examenlijn binnenkomen en met 
inachtneming van de beperkte tijd waarbinnen de vragen behandeld moeten worden, naar 
redelijkheid en billijkheid afgehandeld? 
 
Uit bestudering van de dossiers, de interviews met betrokken medewerkers en de 
uitkomsten van de afgenomen enquête kan geconcludeerd worden dat het CvTE de 
binnengekomen vragen naar alle redelijkheid en billijkheid afhandelt.  
• De opgestelde procedure van het CvTE wordt door de verschillende medewerkers 
gevolgd. 
• De vragenstellers zijn redelijk tevreden over de dienstverlening van de Toets- en 
Examenlijn van het CvTE. 
• De vragenstellers zijn minder tevreden over de inhoudelijke beantwoording van de 
vragen en, bij diegenen waarbij dat van toepassing is, de beëindiging van de 
mailwisseling (na drie reacties). 
 
Hierbij dient wel een kanttekening geplaatst te worden. Van de twintig onderzochte 
dossiers zijn er acht dossiers (40%) waarbij er drie keer (of meer) een terugkerende 
vraag is gesteld en een antwoord is gegeven door de Toets- en Examenlijn. In de praktijk 
betreft het slechts 2,5% van de vragenstellers, die drie keer of meer reageert. Omdat te 
verwachten valt dat degenen die drie keer (of meer) reageren vaker ontevreden zijn dan 
degenen die één of twee keer reageren en omdat de verhouding - tussen een of twee 
Verdiepingsonderzoek kwaliteit centrale examens in het voortgezet onderwijs 27 

 
vragen bijvoorbeeld), delen zij de visie van de (inhoudelijke deskundigen van) het CvTE 
niet. 
 
Welke vragen en/of klachten zijn eerst bij de Toets- en Examenlijn van het CvTE en/of 
klachtenprocedure van het CvTE terecht gekomen en vervolgens in de Tweede Kamer of 
media? Welke vragen en/of klachten zijn direct zonder tussenkomst van de Toets- en 
Examenlijn van het CvTE in de Tweede Kamer of media terecht gekomen?  
 
Vijf van de zes onderzochte casussen zijn eerst bij het CvTE behandeld. Drie van deze vijf 
casussen zijn uiteindelijk ook bij de Tweede Kamer of de media terecht gekomen. Bij twee 
van deze vijf casussen hebben de betrokken personen er bewust voor gekozen om 
uiteindelijk niet naar de Tweede Kamer of de media te gaan. Eén casus is zonder 
raadpleging van het CvTE rechtstreeks bij de media terechtgekomen.  
 
Wat is de reden dat degenen die de vragen en/of klachten aan de orde stelden voor deze 
route hebben gekozen? 
 
De genoemde beweegredenen om contact te zoeken met de Tweede Kamer en/of media 
zijn:  
• het niet of onvoldoende erkennen van vermeende fouten in de examenopgaven en/of 
correctievoorschriften over de examens door het CvTE (twee dossiers); 
• de onmogelijkheid om beroep of bezwaar in te dienen tegen een besluit van het CvTE 
(twee dossiers); 
• de vermeende geringe kwaliteit van het examen (één dossier); 
• een vermeend ongelijk speelveld bij gebruik van de digitaal schrijfgerei (één dossier). 
  
Verdiepingsonderzoek kwaliteit centrale examens in het voortgezet onderwijs 29 

 
6 Discussie en Aanbevelingen 
Het voorliggende onderzoek levert een aantal bevindingen over de dienstverlening van 
het CvTE op. Gezien de beperkte steekproef onder vragenstellers en indieners van 
klachten is het niet mogelijk om generalisaties naar de hele populatie vragenstellers te 
maken. 
Wel zijn er zoals in hoofdstuk 5 besproken duidelijke indicaties dat er een spanningsveld 
is tussen datgene waar het CvTE volgens regels en wetgeving op in kan gaan en datgene 
wat vragenstellers beantwoord willen hebben. Het CvTE gaat in vooral op procedures en 
vragenstellers hebben veelal behoefte aan een inhoudelijke uitwisseling. Daar waar een 
vragensteller geen bevredigend antwoord heeft ontvangen is (vaak) geen ruimte voor 
nadere discussie. De werkwijze van het CvTE, waarbij meer nadruk ligt op procedures en 
minder op inhoudelijke uitwisselingen, kan eraan bijdragen dat een deel van de 
vragenstellers uit onvrede een klacht indient of zich wendt tot de politiek en media om zo 
de kwestie, die vaak over de inhoudelijke van het examen gaat, onder de aandacht te 
brengen. 
 
In paragraaf 6.1 zijn de aanbevelingen als antwoord op deelvraag 4 beschreven. Een 
aantal algemene aanbevelingen en kanttekeningen over proportionele inspanning in 
behandeling van vragen is geformuleerd in paragraaf 6.2. 
6.1 Deelvraag 4 
Welke aanbevelingen zijn op basis van de resultaten van dit onderzoek te formuleren om 
de inhoudsvaliditeit, normering en equivalering van centrale examens in het voortgezet 
onderwijs in het tweede onderzoeksdeel nader te onderzoeken? 
 
Een aantal aspecten speelt een rol in het ontstaan van mogelijke ontevredenheid en 
negatieve beeldvorming. Ten eerste is dat het beeld dat het CvTE minder ingaat op de 
inhoudelijke aspecten van de ingediende vraag of klacht en ten tweede dat men geen 
12
klachten kan indienen over de inhoud van het examen en het correctievoorschrift .  
Het verdient daarom aanbeveling om een zo groot mogelijk draagvlak te creëren bij de 
verschillende stakeholders van het examen, zoals vakdeskundigen, toetsdeskundigen, 
docenten, schoolleiders, ouders en leerlingen door hen op een of andere wijze te 
betrekken in het tweede deel van het verdiepingsonderzoek naar de kwaliteit van de 
centrale examens in het voortgezet onderwijs. 
6.2 Algemene aanbevelingen 
Het grote aantal vragen dat bij de Toets- en Examenlijn binnenkomt, is een teken dat 
belanghebbenden steeds beter de weg weten te vinden voor het stellen van vragen over 
de examens. Het aantal centrale toetsen en examens dat onder regie van het CvTE valt is 
de afgelopen jaren sterk toegenomen (de centrale eindtoets PO, centrale examen Taal- en 
Rekenen mbo, DTT en rekentoetsen vo). Dit is een andere reden voor de toename van 
het aantal vragen dat bij CvTE binnenkomt. Het vermogen van de organisatie om deze 
vragen te behandelen en daarmee een belangrijk aspect van hun publieke taak te 
vervullen, is zowel procedureel als wat betreft reactiesnelheid op orde.  
                                                
12 Zie Artikel 8:4 lid 3 onder b van Awb 
Verdiepingsonderzoek kwaliteit centrale examens in het voortgezet onderwijs 31 

 
Daarnaast verdient het aanbeveling om in de publieke communicatie over de 
afhandeling van vragen, opmerkingen en klachten ook expliciet aandacht te besteden 
aan de onmogelijkheid van in beroep gaan en de betrokkenheid van onafhankelijke 
derden. Verder is het van belang dat zichtbaar is welke leerpunten er worden 
getrokken uit gestelde vragen, klachten en evaluaties daarvan. 
 
Proportionele inspanning in behandeling van vragen 
Gezien de emoties rondom en het belang van examinering is 100% tevredenheid van 
klanten over vragenafhandeling geen realistische doelstelling. De kans blijft bestaan dat 
vragen en opmerkingen over inhoudelijke kwesties onder de aandacht blijven komen via 
de Tweede Kamer en/of de media.  
Daarnaast moet in acht worden genomen dat de antwoorden van het CvTE het karakter 
hebben van een beslissing. Het komt voor dat vragenstellers die het niet eens zijn met 
die beslissing, nog meerdere malen reageren op het antwoord van de Toets- en 
Examenlijn. Het CvTE geeft tijdens examenperiode maximaal drie keer een reactie op een 
terugkerende vraag; dit komt voor bij 2,5% van de vragen. Het is te verwachten dat 
onder deze 2,5% van de vragenstellers die drie of meer keren reageren, relatief meer 
ontevreden vragenstellers zijn dan onder de 97,5% die slechts een- of tweemaal 
reageren. 
Ook dient men rekening te houden met het aantal mogelijke vragen dat gesteld kan 
worden in de examenperiode. In de onderzochte examenperiode kan over circa 29.000 
13
opgaven en correctievoorschriften door iedere docent een vraag gesteld worden. In de 
examenperiode zijn 2243 unieke vragen gesteld; dit betekent dat het aantal opgaven en 
correctievoorschriften waarover een vraag gesteld of opmerking gemaakt is, beperkt is.  
Gezien de beperkte tijd tussen examenafname en –uitslag en de grote hoeveelheid 
examenopgaven, is het ook de vraag welke ruimte het CvTE heeft om inhoudelijke 
discussies van een relatief kleine groep ontevreden vragenstellers over een beperkt aantal 
examenopgaven en/of correctievoorschriften aan te gaan. De aanbevelingen gericht op 
een meer inhoudelijke reactie op vragen en het betrekken van onafhankelijke externen 
kunnen wel bijdragen aan een positievere beeldvorming over het CvTE en een grotere 
mate van tevredenheid van vragenstellers. 
Het CvTE kan in afstemming met stakeholders tot een balans komen tussen invulling 
geven aan de aanbevelingen uit dit onderzoek en proportionele inspanning (tijd, middelen 
en mensen) om vragenstellers en indieners van klachten naar tevredenheid te 
behandelen. 
  
                                                
13 Uitgaande dat er ca. 725 examens voor vmbo-tl/vmbo-gl/vmbo-kb/vmbo-bb/havo/vwo met elk gemiddeld 40 
 vragen voor drie periodes samen. 
Verdiepingsonderzoek kwaliteit centrale examens in het voortgezet onderwijs 33 

 
7 Geraadpleegde literatuur 
Aanbiedingsbrief bij Examenmonitor voortgezet onderwijs 2015 (10 december 2015, 
Kamerstuk 31289-273). 
 
College voor Examens (2014). Jaarverslag 2013 College voor Examens. Utrecht: College 
voor Examens. 
 
College voor Toetsen en Examens (2015). Jaarverslag 2014 College voor Toetsen en 
Examens. Utrecht: College voor Toetsen en Examens. 
 
College voor Toetsen en Examens (2016). Jaarverslag 2015 College voor Toetsen en 
Examens. Utrecht: College voor Toetsen en Examens. 
 
Ministerie van Binnenlandse Zaken en Koninkrijksrelaties (1999). Intern klachtrecht. Den 
Haag. 
 
Tweede kamerstuk 33 905-7 . Motie Jadnanansing 3 juli 2014. 
 
Van Geel, S. & van der Ploeg, S. (2014). Evaluatie College voor Examens. Rotterdam: 
ECORYS Nederland B.V. 
 
Verslag AO ministerie OCW Tweede Kamer 2013-2014, 32 034, nr. 4. 
  
Verdiepingsonderzoek kwaliteit centrale examens in het voortgezet onderwijs 35 

 
Bijlage 1 Brochure werkwijze Toets- en Examenlijn 
 
  
Verdiepingsonderzoek kwaliteit centrale examens in het voortgezet onderwijs 37 

 
 
  
Verdiepingsonderzoek kwaliteit centrale examens in het voortgezet onderwijs 39 

 
  
Verdiepingsonderzoek kwaliteit centrale examens in het voortgezet onderwijs 41 

 
Bijlage 2 Vragenlijst dienstverlening CvTE 
In het afgelopen jaar heeft u een vraag gesteld aan de Toets- en Examenlijn van het 
CvTE. CINOP Advies voert een onafhankelijk onderzoek uit naar de dienstverlening van 
het CvTE. Fijn dat u wilt meewerken aan dit onderzoek! 
 
Waar gaat het onderzoek over?  
Het onderzoek gaat in op de wijze van afhandeling van vragen door de Toets- en 
Examenlijn van het CvTE. Het onderzoek gaat NIET over de dienstverlening van het 
Examenloket. Wij vragen u op alle vragen antwoord te geven. Er zijn gesloten vragen 
waar u een cijfer van 1-5 geeft en open vragen waarin we om een toelichting van uw kant 
vragen. De vragenlijst is in principe anoniem, wij vragen niet om uw persoonsgegevens. 
Wanneer u aan het eind uw telefoonnummer in wilt vullen, kunt u benaderd worden voor 
een verdere telefonische raadpleging. Uw antwoorden worden enkel benut voor 
14
verbetering van de dienstverlening van het CvTE. 
 
1 Hoe tevreden bent u in het algemeen - over de afhandeling van uw vraag door de 
Toets- en Examenlijn van het CvTE?* 
2 Heeft u uw vraag per mail of per telefoon gesteld? 
Optie mail: 
– Hoe tevreden bent u over de snelheid van reactie op uw mail(s)? 
– Hoe tevreden bent u over de snelheid van ontvangen van het uiteindelijke 
antwoord? 
Optie telefoon: 
– Hoe tevreden bent u over de telefonische bereikbaarheid van de Toets- en 
Examenlijn van het CvTE? 
– Hoe tevreden bent u over de snelheid van contact opnemen door de Toets- en 
Examenlijn van het CvTE? 
– Hoe tevreden bent u over de snelheid van ontvangen van het uiteindelijke 
antwoord? 
3 Hoe tevreden bent u over de klantvriendelijkheid van de medewerkers van de Toets- 
en Examenlijn van het CvTE? 
4 Wat vond u wel klantvriendelijk? 
5 Wat vond u minder klantvriendelijk? 
6 Hoe tevreden bent u over het taalgebruik in de correspondentie van de Toets- en 
Examenlijn van het CvTE? 
7 Hoe tevreden bent u over de informatievoorziening op de website van het CvTE over 
het stellen van vragen?  
8 Hoe tevreden bent u over de inhoud van de reactie(s) van de Toets- en Examenlijn 
van het CvTE? 
9 Hoe tevreden bent u over het uiteindelijke antwoord op uw vraag of vragen? 
10 Heeft u meer dan twee keer gereageerd op het antwoord van de Toets- en Examenlijn 
van het CvTE? 
Indien ja: 
11 Hoe tevreden bent u over het beëindigen van de discussie door de Toets- en 
Examenlijn? 
                                                
14 De vragen 4, 5, 12 en 13 betroffen open vragen. Om de tevredenheid uit te drukken is gebruikgemaakt van 
 een vijfpuntsschaal. Bij de vragen 1, 2, 3, 6, 7, 8, 9 en 11 is ook gevraagd om een toelichting (niet verplicht). 
Verdiepingsonderzoek kwaliteit centrale examens in het voortgezet onderwijs 43 

 
Bijlage 3a Aantal vragen Toets- en Examenlijn vo  
Aantal vragen Toets- en Examenlijn vo ingedeeld naar rubrieken voor  
periode 1 maart 2015 tot 1 september 2015. 
 
  Rubriek Totaal Aantal vragen 3 keer 
vragen of meer beantwoord 
1 VO\CS(P)E\Afname\Inhoudelijke opmerkingen 729 22 
2 VO 193 5 
3 VO\Leerlingen met een beperking 139 4 
4 VO\Leerlingen met een beperking\visuele 74 1 
beperking 
5 VO\Rekentoets 64 1 
6 VO\CS(P)E 53 1 
7 VO\CS(P)E\Afname\Algemene opmerkingen 47 1 
8 VO\Syllabus / Examenprogramma 45 2 
9 VO\Organisatie/logistiek 43  
10 VO\CS(P)E\Hulpmiddelen 37  
11 VO\Rekentoets \Afname\Inhoudelijke 36 1 
opmerkingen 
12 VO\CS(P)E\Rooster 27  
13 VO\Rekentoets \Normering 21  
14 VO\Leerlingen met een beperking\medische 21  
beperking 
15 VO\CS(P)E\Normering 19  
16 VO\Rekentoets \Pilot dyscalculie 19  
17 VO\CS(P)E\Afname 18 2 
18 VO\Leerlingen met een beperking\praktische 18 1 
uitvoering\CSPE 
19 VO\Wet- en regelgeving 17  
20 VO\Rekentoets \Ongeldigheidsverklaring 15  
21 VO\Rekentoets \Rooster 13  
22 VO\Rekentoets \Afname 10  
23 VO\CS(P)E\Voorbeeldexamens 9  
24 VO\Beheer persoonlijke pagina Examenblad.nl 8  
25 VO\CS(P)E\Ongeldigheidsverklaring BB/KB-flex 8  
26 VO\CS(P)E\Afname\Aanvragen CSPE 3e tijdvak 7 1 
27 VO\Rekentoets \Afname\Algemene opmerkingen 7  
28 VO\Rekentoets \Voorbeeldtoetsen 6  
29 VO\Rekentoets \Inzage 5  
30 VO\Leerlingen met een beperking\psychische 4  
beperking 
Verdiepingsonderzoek kwaliteit centrale examens in het voortgezet onderwijs 45 

 
Bijlage 3b Aantal vragen Toets- en Examenlijn 
overig (niet vo) 
Aantal vragen Toets- en Examenlijn overig (niet vo)ingedeeld naar rubrieken 
voor periode 1 maart 2015 tot 1 september 2015. 
 
  Rubriek Totaal Aantal vragen 3 keer 
vragen of meer beantwoord 
1 MBO 130 2 
2 PO 70  
3 MBO\Studenten met een beperking\visuele 45 6 
beperking 
4 DTT 43 1 
5 MBO\Organisatie/logistiek 30 1 
6 MBO\Studenten met een beperking 28 1 
7 PO\Leerlingen met ondersteuningsbehoeften 27 1 
8 MBO\Afname 27  
9 Computerexamens\Examentester 21  
10 MBO\Inzage 16  
11 CvTE-algemeen 11 1 
12 MBO\Normering 8  
13 MBO\Wet- en regelgeving 8  
14 PO\Wet- en regelgeving 8  
15 MBO\Studenten met een beperking\auditieve 7  
beperking 
16 Computerexamens\Facet 6  
17 DTT\Voorbereiding\Aanmelding 6  
18 MBO\Verzoek nieuwe variant na ongeldigverklaring 5  
19 Computerexamens 3  
20 MBO\Gebruik voorbeeldexamens voor (niet-) 3  
commerciële doeleinden 
21 MBO\Studenten met een beperking\leerproblemen 3  
22 NT2 2  
23 PO\Aanvraag deelname buitenlandse school 2  
24 PO\Afname 2  
25 DTT\Voorbereiding 1  
26 MBO\Beheer persoonlijke pagina Examenbladmbo.nl 1  
27 MBO\Studenten met een beperking\praktische 1  
uitvoering 
28 PO\Afname\Inhoudelijke opmerkingen 1  
 
Verdiepingsonderzoek kwaliteit centrale examens in het voortgezet onderwijs 47 

