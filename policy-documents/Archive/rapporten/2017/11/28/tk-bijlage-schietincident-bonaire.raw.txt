 
 
Schietincident Bonaire 
 
 
 

Schietincident Bonaire 
3.4.3 Analyse 34 
Bijlagen 
I Resultaten IBT 36 
II Bekendmaking draagwijze veiligheidsvest 37 
III Afkortingen 38 
 
 
3 

inho
Schietincident Bonaire  
udso
pgav
e 
 
Aanleiding 
Op woensdag 17 augustus 2016 krijgen twee politieambtenaren van het Korps 
Politie Caribisch Nederland (hierna: KPCN) een melding van een inbraak in een 
woning. Zij gaan ter plaatse en worden geconfronteerd met daders van een 
gewapende overval. Hierbij worden schoten gelost waarbij een politiefunctionaris 
geraakt wordt en komt te overlijden. Naar aanleiding hiervan start een 
strafrechtelijk onderzoek onder de naam DRUM. Dit resulteert in de aanhouding van 
zeven verdachten die door het Gerecht in eerste aanleg van Bonaire, Sint Eustatius 
en Saba (hierna: BES) op 7 juni 2017 zijn veroordeeld tot gevangenisstraffen, 
variërend van twaalf tot twintig jaar. De korpsleiding wilde, gelet op de ernst en de 
impact van het incident, een onderzoek laten uitvoeren. De gemandateerd 
korpsbeheerder (hierna: korpsbeheerder) van het KPCN heeft vervolgens aan de 
Inspectie Veiligheid en Justitie (hierna: Inspectie) verzocht een onderzoek in te 
stellen naar de gebeurtenissen rondom het dodelijke schietincident met als doel 
eventuele verbeterpunten te formuleren. 
Onderzoek Inspectie 
De korpsbeheerder heeft de Inspectie verzocht om in het onderzoek antwoord te 
geven op de volgende vragen: 
1. Welke communicatie heeft plaatsgevonden tussen de melder, de meldkamer en 
de eenheid die ter plaatse is gegaan vanaf het moment dat de melding bij de 
meldkamer binnen is gekomen tot het moment dat de eenheid ter plaatse was? 
2. Welke informatie was beschikbaar bij de eenheid die ter plaatse is gegaan? 
1. Heeft de beschikbare informatie invloed gehad op zaken als het dragen van 
beschermende kleding door de eenheid ter plaatse?  
2. Waren de personen in kwestie in voldoende mate getraind, geoefend en 
toegerust? 
Deze onderzoeksvragen hebben betrekking op de omstandigheden rondom het 
incident van 17 augustus 2016.  
Tweeledige onderzoeksdoelstelling 
Het onderzoek is ook gericht op de toekomst en daarmee op de verdere 
ontwikkeling van de meldkamer en de basispolitiezorg van het KPCN. De Inspectie 
kijkt daarom tevens naar de context van het incident. De onderzoeksdoelstelling is 
hiermee tweeledig. 1) Het eerste doel van het onderzoek is antwoord te geven op 
de vier vragen van de korpsbeheerder. 2) Het tweede doel is, rekening houdend met 
de context van het incident, inzichtelijk te maken of - en zo ja - welke 
verbeterpunten zijn te formuleren naar aanleiding van het dodelijk schietincident.  
5 

inho
Schietincident Bonaire  
udso
pgav
e 
 
in het hoofd is getroffen. Het dragen van een veiligheidsvest had dit niet kunnen 
voorkomen. 
 
Onderzoeksvraag 4 (opleiding en toerusting) 
De Inspectie constateert dat het slachtoffer en de collega ten tijde van het incident 
in voldoende mate waren getraind, geoefend en toegerust. Onderzoeksvraag 4 is 
daarmee beantwoord. 
 
Conclusie onderzoeksdoelstelling 1  
Het slachtoffer en de collega waren in voldoende mate getraind, geoefend en 
toegerust. Op 17 augustus 2016 was een gewapende overval voor hen, op basis van 
de voor hen beschikbare informatie, naar het oordeel van de Inspectie redelijkerwijs 
niet te verwachten. 
 
Resultaten onderzoeksdoelstelling 2 
Communicatie  
Meldingen komen in verschillende talen binnen op de meldkamer: Papiaments, 
Spaans, Engels of Nederlands. De Inspectie constateert dat de taalkennis van de 
centralisten door de executieve collega‘s over het algemeen als voldoende wordt 
ervaren en dat het taalgebruik in de praktijk niet tot misverstanden leidt tussen de 
meldkamer en de basispolitiezorg.  
 
De meldkamer behoort volgens het KPCN een sturende en coördinerende rol te 
hebben richting de eenheden van de basispolitiezorg op straat. De Inspectie 
constateert dat de meldkamer in de praktijk deze rol gedeeltelijk vervult omdat 
sommige executieve collega’s binnen de basispolitiezorg moeite hebben 
aangestuurd te worden door burgercentralisten met weinig kennis van operationeel 
politiewerk.  
 
Binnen het KPCN bestaat grote behoefte aan een ervaren executieve collega die 
24/7 aanwezig is op de meldkamer om de centralisten te coachen en te begeleiden. 
De Inspectie is van oordeel dat door kennisoverdracht van executieve medewerkers, 
de burgercentralisten op de meldkamer meer gevoel krijgen bij het executieve 
werkproces. Hierdoor kan de sturende en coördinerende rol van de meldkamer 
verder worden verstevigd.  
 
Opleiding 
Het KPCN heeft tijdens zijn korte bestaansperiode geïnvesteerd in het inhalen van 
kennisachterstand bij de medewerkers. Hierbij is de keuze gemaakt te beginnen bij 
de basispolitiezorg.  
 
De Inspectie constateert dat het KPCN samen met de Politieacademie in de 
afgelopen jaren concrete stappen heeft gezet op het gebied van Integrale 
Beroepsvaardigheden Training. Executieve medewerkers zijn gemotiveerd en 
waarderen de wijze waarop de Politieacademie hier invulling aan geeft.  
 
De Inspectie constateert op het gebied van opleiding en bijscholing vertraging in de 
ontwikkeling van de meldkamer. Dit is met het oog op de bestaansperiode van het 
KPCN van de ene kant begrijpelijk. Niet alles kan immers tegelijk. Aan de andere 
kant ligt er sinds 2012 een implementatieplan voor de meldkamer waarin onder 
meer de benodigde opleiding van centralisten aan bod komt. Daarnaast heeft het 
KPCN in onder meer het jaarverslag 2015 de verwachting uitgesproken dat er een 
projectleider zou worden aangesteld om het KPCN te ondersteunen bij de 
7 

inho
Schietincident Bonaire  
udso
pgav
e 
 
bereiken en de politie voor de burger niet overal bereikbaar is. Hierdoor kan de 
veiligheid van zowel de burger als de politieambtenaar in het gedrang komen. De 
Inspectie beschouwt dit als een risico.  
De Inspectie constateert dat het korpsbeleid ten aanzien van het dragen van 
veiligheidsvesten een - gelet op het tropische klimaat - noodzakelijke bandbreedte 
biedt. De discipline ten aanzien van het dragen van de vesten is door het incident 
toegenomen. De Inspectie is van oordeel dat de voorziene komst van nieuwe vesten 
op maat hier verder aan bijdraagt. 
Conclusie onderzoeksdoelstelling 2 
De meldkamer van het KPCN is op het gebied van opleiding, bijscholing en 
toerusting onvoldoende op orde. De Inspectie beschouwt dit als een risico voor de 
taakuitvoering van het KPCN. Zij is van oordeel dat de meldkamer op korte termijn 
verstevigd moet worden en beveelt aan dat de korpsbeheerder en de korpschef dit 
met de nodige voortvarendheid ter hand nemen.   
 
Naar het oordeel van de Inspectie valt daarbij te denken aan zaken als: 
1. Het opleiden van nieuwe centralisten door de Politieacademie, zo kort mogelijk 
na het in dienst treden en het tevens investeren in bijscholing van zittende 
centralisten door het organiseren en borgen van opfriscursussen, stages op 
andere meldkamers en stages binnen de basispolitiezorg. 
2. Het (tijdelijk) op de meldkamer aanwezig laten zijn van een executieve collega 
om door kennisoverdracht de burgercentralisten meer gevoel te laten 
ontwikkelen bij het executieve werkproces. Daarnaast kunnen de chef en de 
plaatsvervangend chef meldkamer ook een nadrukkelijke bijdrage leveren door 
met grote regelmaat - en in het bijzonder bij calamiteiten - in persoon op de 
meldkamer aanwezig te zijn. 
3. Het verbeteren of vernieuwen van de technische toe- en uitrusting van de 
meldkamer en het nemen van technische maatregelen om de verbindingen 
(portofoonverkeer en mobiele telefonie) tussen de meldkamer en de patrouilles 
te verbeteren. 
 
9 

inho
Schietincident Bonaire  
udso
pgav
e 
 
terechtzitting en het vonnis van het Gerecht in eerste aanleg (7 juni 2017) af te 
wachten. 
1.2 Onderzoeksvragen en doelstelling 
Onderzoeksvragen 
De korpsbeheerder heeft de Inspectie verzocht om in het onderzoek antwoord te 
6
geven op de volgende vragen : 
1. Welke communicatie heeft plaatsgevonden tussen de melder, de meldkamer en 
de eenheid die ter plaatse is gegaan vanaf het moment dat de melding bij de 
meldkamer binnen is gekomen tot het moment dat de eenheid ter plaatse was? 
2. Welke informatie was beschikbaar bij de eenheid die ter plaatse is gegaan? 
3. Heeft de beschikbare informatie invloed gehad op zaken als het dragen van 
beschermende kleding door de eenheid ter plaatse?  
4. Waren de personen in kwestie in voldoende mate getraind, geoefend en 
toegerust? 
 
De Inspectie heeft deze vragen overgenomen. Deze onderzoeksvragen hebben 
betrekking op de gebeurtenissen rondom het incident van 17 augustus 2016.  
Context  
Het onderzoek is ook gericht op de toekomst en daarmee op de verdere 
ontwikkeling van de meldkamer en de basispolitiezorg van het KPCN. De Inspectie 
kijkt daarom verder dan het incident en de hierbij betrokken actoren. Zij onderzoekt 
ook de context van het incident. Een schets van de ontwikkeling van het KPCN en 
het veiligheidsbeeld op Bonaire komen hierbij als eerste aan de orde. Ten tweede 
gaat de Inspectie in op de communicatie tussen de basispolitiezorg en de 
meldkamer en op de opleiding en toerusting van de meldkamer en de 
basispolitiezorg. Hiermee plaatst de Inspectie het incident in een breder perspectief 
en is zij in staat inzicht te geven in eventuele verbeterpunten voor de toekomst. 
Hiermee kan, ten behoeve van de veiligheid van de medewerkers van het KPCN, het 
risico op een soortgelijk incident verder worden verkleind. 
Doelstelling 
De onderzoeksdoelstelling is tweeledig: 
Het eerste doel van het onderzoek is te voorzien in een feitelijke weergave van de 
communicatie en informatie rondom het incident van 17 augustus 2016, de invloed 
hiervan op het dragen van beschermende kleding en de mate van getraindheid, 
geoefendheid en toerusting van het slachtoffer en de collega (onderzoeksvragen één 
tot en met vier).  
Het tweede onderzoeksdoel is, rekening houdend met de context van het incident, 
inzichtelijk te maken of - en zo ja - welke verbeterpunten zijn te formuleren naar 
aanleiding van het dodelijk schietincident.  
 
Dit onderzoek is bedoeld om lessen te trekken voor de toekomst. Het gaat niet om 
een onderzoek naar aansprakelijkheden. Kwalificaties als ‘onrechtmatig’ of ‘nalatig’ 
komen in deze rapportage dan ook niet voor. 
 
                        
6
  Brief van de korpsbeheerder aan het Hoofd van de Inspectie, 5 april 2017. 
11 

inho
Schietincident Bonaire  
udso
pgav
e 
 
1.4 Leeswijzer 
De Inspectie beantwoordt de onderzoeksvragen ten aanzien van het incident in 
hoofdstuk twee (eerste onderzoeksdoelstelling). De tweede onderzoeksdoelstelling 
komt in hoofdstuk drie aan de orde.  
 
 
13 

inho
Schietincident Bonaire  
udso
pgav
e 
 
1) We zijn getuige geweest van een telefoongesprek, er werd gezegd dat er werd 
gestolen, ze moesten alles inleveren.  
2) Stelen, waar? Op Sabadejo X?  
1) Sabadejo Shores X, ja. X. Snel, Snel, hoogstwaarschijnlijk zijn ze aan het stelen, 
ik weet niet of ze gewapend zijn, maar ze zeiden "lever alles in"; de verbinding was 
open.  
# CENTRALIST SPREEKT IETS ANDERS DAN SPAANS, het enige wat verstaanbaar is, 
9
is ‘Sabadejo X’# (Noot Inspectie: de andere taal is Papiaments.) 
1) Sabadejo Shores X.  
2) Wacht even meneer, hang de telefoon niet op.  
1) Het is spoedeisend, alstublieft.  
#CENTRALIST SPREEKT MET IEMAND ANDERS EN HERHAALT HET ADRES Sabadejo 
Shores X#  
2) Nummer X. 
1) Hallo?  
2) En met wie spreek ik? Hoe heet u?  
1) Sorry?  
2) Wat is uw naam?  
1) A. 
#CENTRALIST SPREEKT MET IEMAND ANDERS EN HERHAALT HET ADRES# 
2) A?  
1) A, dat ben ik, ik heb u gebeld. En de woning waaruit het lijkt dat er wordt 
gestolen is op Sabadejo Shores X.  
1) Ze hebben gebeld naar mijn vrouw en toen hoorden wij alles wat er gebeurde. 
Daar gebeurt iets slechts.  
2) Oké, meneer.  
1) Ze hebben de telefoon weggepakt, ze hebben de telefoon al weggenomen.  
#OP DE ACHTERGROND "vlug, vlug"#  
1) Snel alstublieft, zo snel mogelijk. 
2) Wacht even, alstublieft.  
#DE CENTRALIST SPREEKT MET IEMAND EEN ANDERE TAAL DAN SPAANS# (Noot 
Inspectie: de andere taal is Papiaments.) 
1) Maar stuur nou de patrouilleauto, snel!  
2) Die ben ik al aan het sturen. Wacht even, alstublieft. De patrouilleauto is 
onderweg.  
1) Oké, oké, ze zijn onderweg, wordt hier gezegd  
10
#DE CENTRALIST SPREEKT MET IEMAND EEN ANDERE TAAL DAN SPAANS 
 ANTWOORD HIEROP IS: "OK, OK" # (Noot Inspectie: de andere taal is 
Papiaments.) 
1) Oké, oké.  
2) Wat voor kleur is de woning?  
1) Wat?  
2) Wat voor kleur is het huis?  
1) Het is oud, typisch Antilliaans, geel, het huis van B.  
1) U zou kunnen proberen om met C te spreken, die kent ze goed. Zij helpt hen, 
met werk of zo. U zou C kunnen bellen. Zij weet welk huis het is.  
2) Oké, meneer, de patrouilleauto gaat die kant op. Oké? 
                        
9
  Volgens een proces-verbaal (onderzoek DRUM, proces-verbaalnummer 98) wordt hier het volgende door 
de centralist gezegd: ‘Uhmm…Zijn mensen nu met inbreken bij Sabadeco Shores nummer X. De 
portofoon beep gaat en centralist geeft dit als bericht’. 
10
  Volgens een proces-verbaal (onderzoek DRUM, proces-verbaalnummer 98) wordt hier het volgende door 
de centralist gezegd: ‘buren hebben zijn vrouw gebeld en zeggen dat er zijn mensen in de woning aan 
het stelen. Dus hun zien het niet’. 
15 

inho
Schietincident Bonaire  
udso
pgav
e 
 
Reconstructie 
De Inspectie werkt in de vorige twee paragrafen de communicatie tussen de melder 
en de meldkamer, en tussen de meldkamer en de patrouille uit. Op basis hiervan en 
de beschikbaar gestelde politiegegevens uit het onderzoek DRUM reconstrueert de 
Inspectie hieronder de wijze waarop de melding bij de meldkamer binnen kwam.  
In een woning, gelegen in de wijk Sabadeco shores op Bonaire, telefoneert een 
inwonende hulp in de huishouding met een vriendin. Zij voert dit gesprek vanuit 
haar kamer op de eerste etage. Zij hoort op enig moment geschreeuw elders in de 
woning. De hulp zegt tegen haar vriendin dat er beneden in de woning iets gebeurt 
en vraagt haar vriendin aan de lijn te blijven. Zij verstopt de telefoon in haar 
pyjama en laat de lijn open staan. Ze loopt naar de kamerdeur om te luisteren wat 
er gebeurt. Vervolgens komt er een onbekende man de kamer binnen. De hulp 
communiceert vervolgens niet meer met haar vriendin. De vriendin krijgt via de 
12
openstaande telefoonverbinding delen van het incident mee en waarschuwt haar 
man. Die man belt vervolgens het alarmnummer 911. 
2.1.3 Analyse 
Beantwoording onderzoeksvraag 1 
Onderzoeksvraag 1: Welke communicatie heeft plaatsgevonden tussen de melder, 
de meldkamer en de eenheid die ter plaatse is gegaan (de patrouille) vanaf het 
moment dat de melding bij de meldkamer binnen is gekomen tot het moment dat 
de eenheid ter plaatse was? 
Met bovenstaande (paragraaf 2.1.2) feitelijke weergave van de inhoudelijke 
communicatie tussen de melder, de meldkamer en de patrouille, geeft de 
Inspectie antwoord op onderzoeksvraag 1. 
 
Beantwoording onderzoeksvraag 2 
Onderzoeksvraag 2: Welke informatie was beschikbaar bij de eenheid die ter plaatse 
is gegaan? 
De meldkamer verschaft na het doorgeven van de melding geen aanvullende 
(sturings)informatie aan de patrouille. De patrouille vraagt ook niet om nadere 
informatie aan de meldkamer. 
De Inspectie constateert dat bij de patrouille geen andere informatie 
beschikbaar is dan bovenstaande (paragraaf 2.1.2) informatie die de 
meldkamer over het incident doorgeeft. Onderzoeksvraag 2 is hiermee 
beantwoord. 
 
De hulp op de plaats delict belt niet zelf als ooggetuige met de meldkamer. Zij was 
op het moment van het incident aan het telefoneren met een vriendin. De hulp 
verschaft geen informatie over het incident aan haar vriendin. Die vriendin krijgt via 
een openstaande verbinding een deel van de gebeurtenissen mee in de woning. Die 
vriendin waarschuwt haar man en die man belt vervolgens de politie.  
                        
12
  Vonnis Gerecht in eerste aanleg van Bonaire, St. Eustatius en Saba. Vindplaats: 
https://uitspraken.rechtspraak.nl/inziendocument?id=ECLI:NL:OGEABES:2017:6. 
17 

inho
Schietincident Bonaire  
udso
pgav
e 
 
Het behoeft geen betoog dat het criminaliteitsbeeld op Bonaire voor 
politiefunctionarissen van invloed is op het al dan niet preventief dragen van 
beschermende kleding. Het KPCN heeft daarom aan de Inspectie jaarcijfers 
15
beschikbaar gesteld. De Inspectie verwerkt deze cijfers hieronder in twee 
grafieken. De Inspectie beperkt zich hierbij, gelet op de aard van het incident, tot 
16
het aantal inbraken, berovingen en geweldsdoden (moord/doodslag) op Bonaire. 
300
250
200
Woninginbraken
150
Bedrijfsinbraken
Berovingen
100
50
0
2012 2013 2014 2015 2016 2017
 
Grafiek 1. Jaarcijfers KPCN in aantallen 
4,5
4
3,5
3
2,5
2
Moord/doodslag
1,5
1
0,5
0
2012 2013 2014 2015 2016 2017 tot
1-7-2017
 
Grafiek 2. Jaarcijfers KPCN in aantallen  
Uit de jaarcijfers blijkt dat het aantal door het korps geregistreerde woninginbraken 
en berovingen in de afgelopen jaren zijn gedaald. Opvallend is dat de eerste helft 
                        
15
  De Inspectie laat de cijfers van Saba en St. Eustatius voor dit onderzoek buiten beschouwing. 
16
  Het KPCN verstaat onder berovingen overvallen in woning of bedrijf en straatroven. 
19 

inho
Schietincident Bonaire  
udso
pgav
e 
 
De Inspectie merkt hierbij op dat het slachtoffer door een kogel in het hoofd is 
getroffen. Het dragen van een veiligheidsvest had dit niet kunnen voorkomen. 
2.3 Opleiding en toerusting 
2.3.1 Inleiding 
De Inspectie gaat in deze paragraaf eerst in op de vraag of het slachtoffer en de 
collega in voldoende mate getraind en geoefend waren. Dit betreft 
opleidingsaspecten. Vervolgens gaat zij in op de vraag of zij voldoende toegerust 
waren. De Inspectie geeft hiermee antwoord op onderzoeksvraag 4. 
2.3.2 Bevindingen 
Opleiding 
De politie beschikt over het geweldsmonopolie. Om geweld toe te mogen - en 
kunnen - toepassen worden politiefunctionarissen opgeleid, getraind en getoetst. De 
Politieacademie verzorgt het onderwijs voor het KPCN en voorziet sinds 2015 in het 
onderhoud en toetsing van de Integrale Beroepsvaardigheden Training (hierna: 
IBT). Met IBT trainen politiefunctionarissen hun kennis en vaardigheden die 
noodzakelijk zijn voor hun beroepsuitoefening. Docenten van de Politieacademie 
komen voor de IBT een paar keer per jaar naar Bonaire. Zij leggen de resultaten 
20
van de medewerkers van het KPCN vast. De IBT-registraties van het slachtoffer en 
de collega zijn aan de Inspectie ter beschikking gesteld (zie bijlage 1). Zowel het 
slachtoffer en de collega zijn op alle onderdelen ‘vaardig’ bevonden. 
Situatie Georiënteerd Politie Optreden 
Uit het onderzoek blijkt dat de Politieacademie in maart 2016 een driedaagse 
oefening ‘Situatie Georiënteerd Politie Optreden’ heeft verzorgd voor het KPCN. Het 
slachtoffer en de collega namen hier ook aan deel. Tijdens deze oefening is de doel-
aanpak-analyse beoefend. Deze analyse beslaat een aantal vragen die iedere agent 
zich in een gevaarsituatie moet stellen. Kort geformuleerd luiden deze vragen: Doel 
optreden? Risico/gevaar? Mag ik (bevoegd tot optreden)? Kan ik (juiste middelen en 
vaardigheden)? Hoe bereik ik het doel? Zo is bijvoorbeeld de benadering en 
aanhouding van vuurwapengevaarlijke verdachten beoefend. 
Toerusting 
De Inspectie ging in paragraaf 2.2 voor de beantwoording van onderzoeksvraag 3 al 
in op het veiligheidsvest. Daarom wordt dit hier buiten beschouwing gelaten. 
Conform het Besluit bewapening en overige uitrusting politie BES bestaat de 
bewapening van de politieambtenaar uit een korte wapenstok, pepperspray en een 
21
pistool met daarbij behorende munitie. De overige uitrusting bestaat uit 
22
handboeien en een koppelriem.  
Uit het onderzoek blijkt dat het slachtoffer en de collega op 17 augustus 2016 een 
politie-uniform dragen met koppelriem. Aan deze koppelriem zitten bevestigd een 
korte wapenstok, handboeien, pepperspray en een pistool, de Walther P5. Het 
slachtoffer en de collega beschikken tijdens de betreffende dienst ieder over een 
                        
20
  De Inspectie gaat in hoofdstuk 3 nader in op de opleiding en betrekt daarbij ook de meldkamer. 
21
  ‘BES’ staat voor Bonaire, St. Eustatius en Saba. 
22
  Artikel 2 Besluit bewapening en uitrusting politie BES. 
21 

inho
Schietincident Bonaire  
udso
pgav
e 
 
3 
 
De Inspectie heeft in hoofdstuk 2 de onderzoeksvragen met betrekking tot het 
incident beantwoord (onderzoeksdoelstelling één). In dit hoofdstuk staat de tweede 
onderzoeksdoelstelling centraal. Door de context te betrekken is de Inspectie in 
staat inzicht te geven in verbeterpunten voor de toekomst. De Inspectie beschrijft 
hiertoe eerst de ontwikkeling van het KPCN (3.1). Daarna volgen de bevindingen en 
analyse met betrekking tot de communicatie tussen de meldkamer en de 
basispolitiezorg (3.2), de opleiding (3.3) en toerusting (3.4) van de medewerkers 
binnen de basispolitiezorg en de meldkamer. 
3.1 Ontwikkeling KPCN 
 
 
Afbeelding 3. Geografische locatie Bonaire, St. Eustatius en Saba in het Caribisch gebied. 
 
Ontstaan van een nieuw korps 
Op 10 oktober 2010 kregen de eilanden Bonaire, Sint Eustatius en Saba, die 
daarvoor deel uitmaakten van het voormalige land de Nederlandse Antillen, elk de 
status van openbaar lichaam van Nederland. Sindsdien beschikken deze drie 
eilanden over een zelfstandig politiekorps, het KPCN. Het korps beschikt op alle drie 
de eilanden over huisvesting. Het hoofdbureau is gevestigd te Kralendijk, Bonaire. 
St. Eustatius en Saba liggen ongeveer 800 kilometer ten noorden van Bonaire (zie 
afbeelding hierboven). 
23 

inho
Schietincident Bonaire  
udso
pgav
e 
 
evaluaties uit 2015 na vijf jaar laten zien dat de beoogde eindsituatie nog niet is 
29
bereikt. 
Respondenten op diverse niveaus binnen het korps geven aan dat sinds 2010 heel 
veel is verbeterd binnen het korps.  
3.2 Communicatie  
De Inspectie beschrijft in deze paragraaf de bevindingen met betrekking tot de 
communicatie tussen de meldkamer en de basispolitiezorg. De volgende aspecten 
komen hierbij aan bod: de werkprocedures op en van de meldkamer, de 
30
meertaligheid en de aansturing van de basispolitiezorg door de meldkamer. 
Daarna volgt de analyse. 
3.2.1 Inleiding 
De meldkamer van het KPCN is op 12 januari 2012 in gebruik genomen. Tot die tijd 
kwamen alle telefonische meldingen binnen bij de dienstdoende wachtcommandant 
op het politiebureau. De meldkamer verzorgt de inname van meldingen, de 
‘vertaling’ naar de daarop gewenste politie-inzet en de uitgifte van meldingen aan 
de patrouilles. De meldkamer krijgt via het alarmnummer 911 of het algemene 
nummer van het KPCN meldingen binnen die kunnen leiden tot politie-inzet. Zij 
ontvangt ook meldingen die bestemd zijn voor de brandweer, de kustwacht, de 
ambulance of de Koninklijke Marechaussee. In dat geval geeft de meldkamer de 
melding door aan de desbetreffende partnerorganisatie. De meldkamer kent twee 
bedienplekken en is 24/7 bezet door minimaal twee centralisten in dienst van het 
31
KPCN.  
3.2.2 Bevindingen  
Werkprocedure meldkamer 
De werkprocedures voor de centralisten van de meldkamer zijn na de start in 2012 
32
beschreven en vastgelegd in een instructie. Deze procedures omvatten onder 
meer het proces met betrekking tot de aanname en uitgifte van meldingen en zijn 
digitaal beschikbaar voor de centralisten.  
Uit het onderzoek blijkt dat deze procedures bekend zijn bij de centralisten en soms 
onderling – tijdens rustige momenten - collegiaal beoefend worden. Eén van de 
respondenten geeft aan dat procedures “erin gedrild” worden door zijn mentrix.  
De centralist die de melding aanneemt, is meestal niet degene die de melding 
vervolgens doorgeeft aan de patrouille. Dit doet de andere centralist. De centralist 
die de melding aanneemt herhaalt – hardop pratend – wat hij of zij van de melder 
hoort zodat de andere centralist dit door kan geven aan de patrouille. Soms, 
afhankelijk van de drukte, moet één centralist zowel de melding aannemen als 
uitgeven.  
                        
29
  ‘Staat van de rechtshandhaving van de BES-eilanden 2016’, Raad voor de rechtshandhaving, mei 2017. 
30
  Bonaire kenmerkt zich door het gebruik van verschillende talen en diverse nationaliteiten. 
31
  Op peildatum 26 juli 2017 zijn er 12 centralisten werkzaam. De formatie bedraagt 15 fte. 
32
  Instructie-map centralisten meldkamer, KPCN, introductie januari 2012. 
25 

inho
Schietincident Bonaire  
udso
pgav
e 
 
aangestuurd te worden door burgercentralisten van de meldkamer. Dit is vooral van 
toepassing op de nieuwe onervaren centralisten die nog weinig kennis hebben van 
het politievak en/of nog over onvoldoende plaatselijke kennis beschikken.  
De meldkamer geeft meldingen uit aan de basispolitiezorg en de basispolitiezorg 
reageert hierop. Dit vereist goede communicatie over en weer. Uit het onderzoek 
blijkt dat medewerkers in de basispolitiezorg van mening zijn dat onervaren 
centralisten in beperkte mate doorvragen bij het aannemen van meldingen. 
Daarnaast geven zij aan dat het door de nieuwe centralisten actief voorzien van 
informatie aan de patrouille verbetering behoeft. Het doorvragen is belangrijk om 
een goed en volledig beeld te krijgen van een incident.  
Uit het onderzoek blijkt dat sinds 2015 een plaatsvervangend chef is toegevoegd 
aan de meldkamer. Deze heeft ervaring in zowel de basispolitiezorg als de opsporing 
en is drie dagdelen per week aanwezig op de meldkamer. Hierbij treedt hij op als 
coach voor de centralisten en verzorgt hij voorlichtingssessies over de rol van de 
meldkamer tijdens de briefings van de basispolitiezorg. Respondenten op 
verschillende niveaus binnen het KPCN geven aan dat 24/7 een ervaren executieve 
collega op de meldkamer aanwezig moet zijn omdat naar hun beleving alleen op 
deze manier de basispolitiezorg juist kan worden aangestuurd. Deze executieve 
collega kan de andere centralisten coachen en begeleiden. 
Uit het onderzoek blijkt dat de etherdiscipline bij de basispolitiezorg beter kan. 
Bijvoorbeeld het door de patrouille melden dat zij ergens ter plaatse is of het geven 
van nader bericht over de situatie nadat zij ter plaatse is aangekomen. Door het 
incident van 17 augustus 2016 is de alertheid tot het doorvragen bij meldingen bij 
zowel de meldkamer als de basispolitiezorg toegenomen.  
3.2.3 Analyse 
Werkprocedures 
Het KPCN heeft werkprocedures voor de centralisten van de meldkamer vastgesteld 
die digitaal beschikbaar zijn gesteld voor de centralisten.  
De Inspectie constateert dat de centralisten deze werkprocedures kennen, 
toepassen en beoefenen. 
 
Meertaligheid 
Meldingen komen in vier verschillende talen binnen op de meldkamer. 
De Inspectie constateert dat de taalkennis van de centralisten door de 
executieve collega‘s over het algemeen als voldoende wordt ervaren en dat het 
taalgebruik in de praktijk niet tot misverstanden leidt tussen de meldkamer en 
de basispolitiezorg. 
 
Aansturing en interactie 
De meldkamer behoort volgens het KPCN een sturende en coördinerende rol te 
hebben richting de eenheden van de basispolitiezorg op straat.  
27 

inho
Schietincident Bonaire  
udso
pgav
e 
 
Uitvoering 
De Politieacademie is eind 2015 gestart met een nulmeting. 2016 stond in het teken 
van diverse trainingen en toetsen op het gebied van geweldsbeheersing en 
schietvaardigheid (theorie en praktijk). De planning is er volgens de Politieacademie 
op gericht dat per 1 januari 2018 de executieve medewerkers van het KPCN voldoen 
aan alle eisen uit de RTGP.  
Uit het onderzoek blijkt dat het KPCN tevreden is over de opzet en uitkomsten van 
de IBT. Medewerkers in de basispolitiezorg zijn gemotiveerd en waarderen de wijze 
waarop de docenten van de Politieacademie, rekening houdend met de lokale 
context, invulling geven aan het trainen. Zo geeft een van de geïnterviewde chefs 
aan:  
‘Je ziet zelfs dat collega’s die niet ingepland staan voor IBT toch mee willen gaan. Ze 
zijn erg gemotiveerd. In de regio zie je dat het korps voorop loopt qua IBT-
procedures. Iedereen is zich ervan bewust dat KPCN geen korps politie Nederlandse 
Antillen meer is waar men vaak jaren niet hoefde te oefenen en waar er geen IBT 
was’. 
De procedures die de medewerkers tijdens IBT leren (bijvoorbeeld de 
Ambtsinstructie en de autoprocedure) zijn sinds enkele jaren raadpleegbaar via 
intranet van het KPCN. Uit het onderzoek blijkt dat door het incident met het 
slachtoffer de alertheid van de collega’s in de basispolitiezorg en de meldkamer is 
toegenomen. Zij zijn zich meer bewust van hun eigen veiligheid en die van de 
collega’s.  
 
3.3.3 Bevindingen meldkamer 
Opzet 
Voor burgermedewerkers van de meldkamer gelden geen wettelijke 
43
opleidingseisen.  
In het meerjarig opleidingsplan van het KPCN uit 2011 wordt beschreven dat de 
centralist van de meldkamer naast examinering voor intake en service enkele 
leeropdrachten en een vaardigheidstoets voor het bedrijfsprocessensysteem moet 
doorlopen.  
Het KPCN heeft in 2012 een implementatieplan voor de gemeenschappelijke 
44
meldkamer geschreven. Dit plan beschrijft hoe het KPCN gefaseerd kan 
doorgroeien naar een volwaardige meldkamer en benoemt hierin randvoorwaarden. 
In het plan wordt beschreven dat ten aanzien van opleiding de centralisten in 
februari 2012 (dus bij het ‘live’ gaan van de meldkamer) nog geen gerichte 
meldkamerscholing of training hebben gekregen. Als ‘gewenste situatie’ ten aanzien 
de opleiding van centralisten vermeldt het plan dat alle centralisten volwaardig 
opgeleid zijn. Daarnaast dient volgens het plan ‘een solide meerjaren opleidingsplan’ 
te waarborgen dat het kennisniveau, en de vaardigheden van de centralisten blijft 
groeien. Na afronding van de meldkameropleiding moet een structuur worden 
opgebouwd en ingevuld voor nascholing en training. Het plan geeft aan dat nadere 
uitwerking noodzakelijk is. 
                        
43
  Dat is niet uniek. Bij de nationale politie is dit ook niet het geval. 
44
  Implementatieplan gemeenschappelijke meldkamer Caribisch Nederland, maart 2012. 
29 

inho
Schietincident Bonaire  
udso
pgav
e 
 
beleefde financiële vergoeding voor het werk, een eventuele doorstroom naar de 
basispolitiezorg en uitstroom naar buiten het korps. 
3.3.4 Analyse 
Het KPCN heeft tijdens zijn korte bestaansperiode geïnvesteerd in het inhalen van 
kennisachterstand bij de medewerkers. Hierbij is de keuze gemaakt te beginnen bij 
de basispolitiezorg. 
BPZ 
De Inspectie constateert dat het KPCN samen met de politieacademie in de 
afgelopen jaren concrete stappen heeft gezet op het gebied van IBT voor de 
basispolitiezorg. 
 
Executieve medewerkers zijn gemotiveerd en waarderen de wijze waarop de 
Politieacademie hier invulling aan geeft. 
Meldkamer 
De Inspectie constateert op het gebied van opleiding en bijscholing vertraging 
in de ontwikkeling van de meldkamer. 
 
Dit is met het oog op de bestaansperiode van het KPCN van de ene kant 
begrijpelijk. Niet alles kan immers tegelijk. Aan de andere kant ligt er sinds 2012 
een implementatieplan voor de meldkamer waarin onder meer de benodigde 
opleiding van centralisten aan bod komt. Daarnaast heeft het KPCN in onder meer 
het jaarverslag 2015 de verwachting uitgesproken dat er een projectleider zou 
worden aangesteld om het KPCN te ondersteunen bij de professionalisering van de 
meldkamer. Deze projectleider is ten tijde van het onderzoek nog niet aangesteld. 
Opleiding speelt een belangrijke rol bij de ontwikkeling van deskundigheid, het 
vakmanschap en de weerbaarheid van centralisten. Door het hoog verloop op de 
meldkamer bestaat een steeds terugkerende opleidingsvraag: nieuwe centralisten 
die keer op keer door de Politieacademie opgeleid moeten worden. Dit vraagt om 
een grote mate van flexibiliteit van de Politieacademie in Europees Nederland die 
hiervoor docenten moet laten afreizen naar Bonaire. 
De Inspectie constateert dat het KPCN nieuwe centralisten te werk stelt op de 
meldkamer voordat zij door de Politieacademie zijn opgeleid. De Inspectie 
beschouwt dit als een risico. 
 
 
Idealiter zouden centralisten immers pas te werk mogen worden gesteld na het 
47
succesvol afronden van enige vorm van meldkamer- opleiding. Gelet op de 
specifieke situatie op Bonaire is dat echter niet altijd haalbaar. De Inspectie is van 
oordeel dat dit wel het streven moet zijn. Het binnen het korps opleiden van een 
                        
47
  Bij de nationale politie doorlopen centralisten na aanname een interne opleiding van 16 weken op het 
gebied van onder meer intake, gesprekstechnieken, uitgifte en regie voeren. Dit wordt afgesloten met 
een examen. Bron: Politieacademie. 
31 

inho
Schietincident Bonaire  
udso
pgav
e 
 
Portofoon en mobilofoon 
Uit het onderzoek blijkt dat het KPCN beschikt over portofoons. De portofoon is niet 
‘op de man’ verstrekt. Tot het voorjaar 2017 waren er te weinig portofoons. De 
huidige portofoons zijn verouderd en kampen daarnaast regelmatig met storingen. 
48
Verder ontbreekt het aan een spreeksleutel. De dienstauto’s van het KPCN 
beschikken niet over een mobilofoon. Alle radiocommunicatie tussen de meldkamer 
en de eenheden verloopt via de portofoon.  
Uit het onderzoek blijkt dat de korpsbeheerder ten tijde van het onderzoek heeft 
ingestemd met de aanschaf van nieuwe portofoons ‘op de man’ met spreeksleutel 
en mobilofoons in alle politievoertuigen. De korpsleiding geeft ten tijde van het 
onderzoek aan dat deze in het vierde kwartaal van 2017 geleverd worden en binnen 
het korps zullen worden uitgegeven. De uitrol zal gefaseerd plaatsvinden. De 
medewerkers in de basispolitiezorg worden hierin als eerste uitgerust met de nieuwe 
portofoon en de patrouilleauto’s worden als eerste voorzien van een mobilofoon. 
Bereikbaarheid  
Uit het onderzoek blijkt dat er op Bonaire meerdere gebieden zijn waar geen bereik 
is. Dat geldt zowel voor portofoons als de mobiele telefoons (zogenaamde black 
49
spots). Bijvoorbeeld in het Washington Slagbaai National Park en op de 
50
doorgaande weg tussen Kralendijk en Rincon. Burgers kunnen de politie niet 
overal bereiken en collega’s kunnen elkaar (in een noodsituatie) niet altijd bereiken. 
Respondenten geven aan dat dit probleem al jaren speelt en bekend is bij de diverse 
betrokken ministeries. Ten tijde van het onderzoek is het dekkingsprobleem nog 
51
niet opgelost. 
Het Wetenschappelijk Onderzoek- en Documentatiecentrum van het ministerie van 
Veiligheid en Justitie bevestigt in haar rapportage deze situatie en doet 
52
aanbevelingen om de betrouwbaarheid van het netwerk te vergroten.  
Veiligheidsvest 
In het Besluit bewapening en overige uitrusting politie BES is de uitrusting van de 
medewerkers van het KPCN geregeld. Conform dit Besluit kan de korpsbeheerder de 
53
politieambtenaar uitrusten met een veiligheidsvest. In het eerste kwartaal van 
2017 heeft de korpsleiding beleid geformuleerd ten aanzien van het dragen van het 
veiligheidsvest. Uit het onderzoek blijkt dat de korpsleiding dit beleid op 20 maart 
54
2017 via ‘een bekendmaking’ heeft gecommuniceerd met de medewerkers, onder 
                        
48
  Een spreeksleutel bevat een luidspreker en microfoon en is via een kabel aan de portofoon verbonden. 
Bij het gebruik van een spreeksleutel hoeft de agent niet telkens de portofoon te pakken wanneer hij of 
zij gaat communiceren. De spreeksleutel wordt meestal gedragen vlakbij mond en/of het oor, zodat de 
gebruiker de gezonden informatie kan horen en bovendien eenvoudig een bericht kan geven. 
49
  Het park beslaat 5643 hectare en ligt in het noordwesten van Bonaire. 
50
  Het Wetenschappelijk Onderzoek- en Documentatiecentrum (WODC) van het ministerie van Veiligheid en 
Justitie bevestigt in haar rapportage ‘Verkenning doelrealisatie communicatiemiddelen Caribisch 
Nederland’ (juli 2017) dat zowel de mobiele netwerken als het portofoonnetwerk onder reguliere 
omstandigheden dekkingsproblemen kennen. Daarnaast constateert het WODC dat het KPCN te maken 
heeft met verouderde apparatuur. Aanleiding voor het rapport zijn diverse evaluatieonderzoeken, onder 
andere van de Inspectie Veiligheid en Justitie: ‘Nulmeting organisatie rampenbestrijding Bonaire’, 
oktober 2014. 
51
  Het probleem speelt niet alleen op Bonaire, maar ook op Saba. In Europees Nederland hebben in het 
verleden ook dekkingsproblemen gespeeld met het netwerk C2000. Naar aanleiding hiervan zijn 
antennemasten bijgeplaatst. Zie onder meer het rapport ‘Verbetertrajecten C2000, stand van zaken 
2013’, Inspectie Veiligheid en Justitie. 
52
  ‘Verkenning doelrealisatie communicatiemiddelen Caribisch Nederland’, juli 2017, WODC. Zie ook noot 
48. 
53
  Artikel 2 van het Besluit bewapening en overige uitrusting politie BES. 
54
  Beslissingen van de korpsleiding worden binnen het KPCN gecommuniceerd via ‘een bekendmaking’. 
33 

inho
Schietincident Bonaire  
udso
pgav
e 
 
De Inspectie constateert dat de technische toe- en uitrusting van de 
meldkamer van het KPCN verouderd is en verbetering behoeft. 
 
Bereikbaarheid 
Ongestoorde communicatie is essentieel voor het veilig en effectief functioneren van 
de politie en daarmee voor de veiligheid van de burgers in Caribisch Nederland. 
Goede en betrouwbare verbindingen kunnen zelfs van levensbelang zijn.  
De Inspectie constateert dat Bonaire een aantal ‘black spots’ kent waar zowel 
de portofoons als de mobiele telefoons door onvoldoende dekking geen bereik 
hebben.    
 
Dit betekent dat de politie-eenheden en de meldkamer elkaar niet overal kunnen 
55
bereiken en de politie voor de burger niet overal bereikbaar is. Hierdoor kan de 
veiligheid van zowel de burger als de politiefunctionaris in het gedrang komen.  
De Inspectie beschouwt dit als een risico. 
 
Nieuwe portofoons met spreeksleutel, mobilofoons in de patrouilleauto’s en een 
betere dekking dragen bij aan een betrouwbare communicatie en daarmee aan de 
veiligheid van politiemedewerkers en de burgers in Caribisch Nederland. 
Veiligheidsvesten 
Het korpsbeleid ten aanzien van het dragen van veiligheidsvesten is bekend op de 
werkvloer. Het beleid biedt een bandbreedte ten aanzien van het dragen van de 
vesten. Zo geldt er geen algehele draagplicht. Dit hangt samen met het tropische 
klimaat. Bij temperaturen hoger dan 24 graden bestaat door het dragen van het 
56
vest namelijk kans op warmtestuwing.  
De Inspectie constateert dat het korpsbeleid binnen Caribisch Nederland ten 
aanzien van het dragen van veiligheidsvesten een - gelet op het tropische 
klimaat - noodzakelijke bandbreedte biedt. De discipline ten aanzien van het 
dragen van de vesten is door het incident is toegenomen. De Inspectie is van 
oordeel dat de voorziene komst van nieuwe vesten op maat hier verder aan 
bijdraagt. 
 
                        
55
  Het eiland Saba kent ook deze blacks spots. 
56
  Hiermee wordt bedoeld dat de temperatuur van het lichaam stijgt omdat het de warmte niet aan de 
omgeving kwijt kan. De warmte hoopt zich als het ware op in het lichaam en dit kan leiden tot een 
hitteberoerte. 
35 

inho
Schietincident Bonaire  
udso
pgav
e 
 
 
II 
 
 
 
 
37 

 
Missie Inspectie Justitie en Veiligheid  
De Inspectie Justitie en Veiligheid houdt voor de samenleving, de ondertoezichtgestelden en de politiek en bestuurlijk verantwoordelijken 
toezicht op het terrein van justitie en veiligheid  
om inzicht te geven in de kwaliteit van de taakuitvoering en de naleving van regels en normen, 
om risico’s te signaleren 
en om organisaties aan te zetten tot verbetering. 
Hiermee draagt de Inspectie bij aan een rechtvaardige en veilige samenleving. 
Dit is een uitgave van: 
Inspectie Justitie en Veiligheid  
Ministerie van Justitie en Veiligheid 
Turfmarkt 147 | 2511 DP  Den Haag 
Postbus 20301 | 2500 EH  Den Haag 
Contactformulier | www.inspectievenj.nl 
 
November 2017 
 
 
Aan deze publicatie kunnen geen rechten worden ontleend. 
Vermenigvuldigen van informatie uit deze publicatie is toegestaan, 
mits deze uitgave als bron wordt vermeld. 
 
 

