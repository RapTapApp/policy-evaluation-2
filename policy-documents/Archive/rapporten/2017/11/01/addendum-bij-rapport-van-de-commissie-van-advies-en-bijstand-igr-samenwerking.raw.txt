 
Rapport van de Commissie van Advies 
en Bijstand IGR-samenwerking 
Addendum november 2017 
Inleiding 
In haar rapport van juni 2017 heeft de Commissie het onderwerp Antimicrobiële Resistentie niet 
opgenomen, hoewel tijdens de interviews dit onderwerp wel meermalen ter sprake is gebracht. 
Reden hiervoor was dat de Commissie op dat moment van oordeel was dat dit onderwerp niet 
prioritair tot haar mandaat behoorde. Hierin is in de afgelopen periode verandering gekomen, daar 
gaat de Commissie in het verdere van deze notitie op in. Dit is de reden voor dit addendum, dat de 
Commissie als een integraal onderdeel van haar eerste rapport beschouwt.  
Redeneerlijn 
1
De WHO heeft een global action plan AMR vastgesteld in 2015 . Dit actieplan bepaalt o.a. dat alle 
WHO lidstaten de verplichting hebben om op basis daarvan een nationaal actieplan te maken voor de 
bestrijding van AMR. Nederland en het Caribisch deel van het Koninkrijk zijn als Koninkrijk lid van de 
WHO. Deze verplichting geldt daarom niet alleen Europees Nederland (inclusief Caribisch Nederland) 
maar ook de autonome landen in het Caribisch deel van het Koninkrijk. 
2
Daarnaast is AMR onderdeel van de IHR-Joint External Evaluation , de IHR-evaluatietool van de WHO. 
Nederland wil zich daar voor opgeven. Wanneer het, in overleg met de autonome landen binnen het 
Koninkrijk, zover komt moeten alle landen binnen het Koninkrijk voldoen aan de daarin gestelde 
vereisten.  
Uit gesprekken die de Commissie heeft gevoerd blijkt dat er niet veel kwantitatieve data beschikbaar 
zijn met betrekking tot de ontwikkeling van antimicrobiële resistentie op de eilanden. Uit de 
beperkte beschikbare gegevens is de indruk dat er sprake is van een gestage toename van de 
resistentie. Dit baart de Commissie zorgen, enerzijds omdat er sprake is van veel reizigersverkeer 
tussen de eilanden onderling en met Nederland en anderzijds omdat de Commissie eerder in haar 
rapport stil stond bij de problematiek rond de laboratoria en tevens constateerde dat er geen goede 
(OGZ) surveillance is. De Commissie constateert dat de bewustwording rond het belang van 
infectiepreventie en stewardship groeit. Toch concludeert zij dat aan geen van de vijf aspecten van 
the WHO global action plan (awareness, surveillance, infectiepreventie, antibiotic stewardship en 
duurzame investeringen) in voldoende mate voldaan wordt in het Caribisch deel van het Koninkrijk. 
De Commissie herhaalt in dit kader dat goede laboratoriumdiagnostiek essentieel is voor goede 
3
klinische zorg en publieke gezondheid. Het oplossen van de tekortkomingen in de huidige situatie is 
dan ook van groot belang i.r.t. de resistentieproblematiek.  
                                                 
1 
Tijdens de 68ste World Health Assembly in mei 2015; http://www.who.int/antimicrobial-resistance/global-action-plan/en/ 
2 
JEE; pagina 10 t/m 14 
3
 Rapport van de Commissie van Advies en Bijstand IGR-samenwerking, dd 1 juni 2017, pagina 10. 
 

