 
Werkprogramma 
2017 
 
Versie 1.0 
 
 
 
 
 
 

inhou
Werkprogramma 2017  
dsop
gave 
 
Veiligheid en justitie is een maatschappelijk en politiek uiterst gevoelig domein. Dat 
vraagt om alertheid van de organisaties die onder het ministerie van Veiligheid en 
Justitie vallen, zo schreef ik vorig jaar in ons werkprogramma.  
Eén van de momenten waar bij uitstek een beroep wordt gedaan op de alertheid 
van mijn Inspectie is bij incidenten. Na een incident komt vaak al snel de vraag op 
wat er precies is gebeurd. Incidentonderzoek door de Inspectie VenJ heeft dan ook 
veel maatschappelijke waarde. Bovendien is mijn ervaring dat incidentonderzoek 
veel effect heeft op het lerend vermogen en nuttige informatie geeft over het 
systeem.  
Aan de andere kant brengt incidentonderzoek ook een dilemma met zich mee. 
Incidentonderzoek betekent dat we ander gepland onderzoek moeten uitstellen. 
Toch verwacht de samenleving van een toezichthouder dat hij de risico’s in het 
toezichtveld onderzoekt als dat nodig is, ook wanneer deze geen of weinig aandacht 
krijgen vanuit de politiek of maatschappij.  
Dat vraagt om scherpe keuzes.  
De onderzoeken in dit werkprogramma voor 2017 vormen een mix van actuele 
prioriteiten en van risico’s die de Inspectie signaleert. Bij incidenten en actuele 
onderwerpen bepaalt de Inspectie opnieuw de prioriteit van de onderzoeken in dit 
werkprogramma. Daarbij staat voorop waar de Inspectie het grootste effect kan 
bereiken. 
 
J.G. Bos 
Hoofd Inspectie Veiligheid en Justitie 
3 

inhou
Werkprogramma 2017  
dsop
gave 
 
Belang van toezicht 
Waar de overheid ingrijpende beslissingen neemt, is het belang van toezicht extra 
groot. In het domein van veiligheid en justitie houdt de Inspectie Veiligheid en 
Justitie (VenJ) toezicht op de kwaliteit van de taakuitvoering met het oog op het 
maatschappelijk beoogd effect. De Inspectie geeft informatie over de uitvoering, 
geeft aan of inspanningen het beoogde effect hebben en laat zien waar dat niet het 
geval is en waarom. Daarmee zet de Inspectie de organisaties aan tot verbetering 
en zorgt ze dat politiek en bestuur de richting of uitvoering bij kunnen stellen. 
Toezicht speelt zo een nuttige en noodzakelijke feedbackrol in de cyclus van beleid, 
uitvoering en toezicht.  
Ontwikkelingen in toezicht 
 
Gegroeid en uitgebreid 
De Inspectie VenJ bestaat op 1 januari 2017 vijf jaar. Gedurende die korte 
periode is het toezichtveld in de breedte gegroeid en is het toezicht uitgebreid 
naar het hele VenJ domein. 
Verschillende ontwikkelingen van de afgelopen jaren hebben invloed op hoe de 
rijksinspecties toezicht houden. Zoals de toenemende vraag om transparantie. Dit 
sluit goed aan op hoe de Inspectie nu al werkt. Maar denk ook aan specifieke 
ontwikkelingen in toezicht als het pleidooi van de Wetenschappelijke Raad voor het 
Regeringsbeleid voor het versterken van de reflectieve en signalerende functie van 
toezicht. Of de ‘Aanwijzingen inzake rijksinspecties’ waarin de minister-president 
onder meer regels heeft vastgelegd om de eigen ruimte van een rijksinspectie te 
garanderen. Als onderdeel van het ministerie van VenJ heeft de Inspectie bovendien 
te maken met het programma ‘VenJ Verandert’ dat onder andere een betere balans 
tussen beleid, uitvoering en toezicht tot doel heeft.  
De Inspectie zet steeds meer in op risicogerichte 
inspecties, incidentonderzoek en de invulling van de 
reflectieve functie van toezicht.  
De afgelopen periode is de Inspectie gestart met het versterken van de reflectieve 
functie van het toezicht. Dat is onder andere terug te zien in het 
Politieonderwijsverslag 2016. De Inspectie heeft ook een belangrijke rol bij 
onderzoek naar incidenten. Waar dat aan de orde is, gebruikt de Inspectie de 
uitkomsten van incidentonderzoek om uitspraken te doen over het systeem of 
uitspraken die voor het hele werkveld waardevol zijn. Daarnaast levert 
incidentonderzoek informatie over risico’s in het veld. Die informatie biedt onder 
meer input voor het risicogerichte toezicht van de Inspectie. De Inspectie doet op 
die risico’s nader verdiepend onderzoek.  
Meerjarenprogramma 
De ontwikkelingen en de daarmee samenhangende verwachtingen over toezicht 
benadrukken de noodzaak om te blijven professionaliseren als toezichthouder. Om 
op de toekomst voorbereid te zijn en te blijven, bepaalt de Inspectie momenteel 
haar koers voor de komende vier jaar. De Inspectie gaat na waar ze nu staat en wat 
verder nodig is om ook de komende vier jaar haar rol goed in te kunnen vullen. De 
Inspectie neemt de resultaten hiervan op in een meerjarenprogramma.   
5 

inhou
Werkprogramma 2017  
dsop
gave 
 
onderzoeken uit haar werkprogramma opnieuw. En zal waar nodig één of 
meer geplande onderzoeken temporiseren of uitstellen. De Inspectie legt 
hierover verantwoording af in haar jaarbericht. 
Toezichtdomein  
Het toezichtveld van de Inspectie omvat in principe het hele domein van veiligheid 
en justitie. De Inspectie groepeert het domein in dit werkprogramma om praktische 
redenen in zes toezichtgebieden. In de praktijk blijken onderzoeken echter steeds 
vaker onder meer dan één toezichtgebied te vallen. Dit is in 2017 bijvoorbeeld 
zichtbaar in de onderzoeken naar de opvolging van signalen uit de 
Identificatiestraten in de asielprocedure en naar maatregelen naar aanleiding van de 
aanbevelingen van de onderzoekscommissie strafrechtelijke beslissingen Openbaar 
Ministerie (commissie Hoekstra). Steeds vaker zijn niet individuele organisaties 
maar ketens en/of netwerken verantwoordelijk voor de prestaties. Een organisatie 
kan daarbij in meerdere ketens en domeinen zitten.  
Het werkterrein van de Inspectie Veiligheid en Justitie bestaat uit zes 
toezichtgebieden: 
• Nationale veiligheid 
• Politie 
• Migratie 
• Sanctietoepassing 
• Jeugd 
• Caribisch Nederland 
 
7 

inhou
Werkprogramma 2017  
dsop
gave 
 
Inspectie richt haar toezicht op zowel de voorbereiding op fysieke dreigingen als op 
digitale en sociale dreigingen. De wijze waarop organisaties inspelen op risico’s en 
maatschappelijke ontwikkelingen is daarbij een aandachtspunt. De Inspectie geeft 
het toezicht op Nationale veiligheid steeds meer gestructureerd vorm. Er wordt 
ingezet op het periodiek opstellen van beelden over de rampenbestrijding, 
brandweer en GHOR. De focus van het toezicht komt daarbij meer te liggen op het 
toetsen van de daadwerkelijke kwaliteit en kwaliteitsontwikkeling. Daarnaast voert 
de Inspectie in 2017 een verkenning uit naar cybersecurity.  
Afbeelding 4. De Inspectie richt haar toezicht zowel op de voorbereiding op fysieke dreigingen als op 
digitale en sociale dreigingen. Foto: Wiebe Kiestra 
 
 
Onderzoeksthema’s 
In 2017 richt de Inspectie zich op de volgende onderwerpen: 
• Toezicht crisisbeheersing 
• Actieprogramma Integrale Aanpak Jihadisme 
• Inrichting repressieve brandweerzorg 
• Inrichting en taakuitvoering meldkamers 
• Kwetsbaarheden en mogelijkheden crisisorganisatie burgerluchtvaart 
• Brandweerduiken 
 
Toezicht crisisbeheersing 
De Inspectie onderzocht voor de Staat van de rampenbestrijding 2016 hoe de 
veiligheidsregio’s invulling geven aan hun taken op het terrein van de 
rampenbestrijding en crisisbeheersing. De onderlinge samenwerking tussen de 
veiligheidsregio’s en de landsgrensoverschrijdende samenwerking maakten hier 
onderdeel van uit. De aansluiting op de nationale crisisstructuur is in dit onderzoek 
buiten beschouwing gelaten. 
9 

inhou
Werkprogramma 2017  
dsop
gave 
 
De Inspectie toetst met dit onderzoek in alle veiligheidsregio’s in hoeverre de 
inrichting van de repressieve brandweerzorg voldoet aan de geldende wet- en 
regelgeving. Daarbij kijkt de Inspectie onder andere naar de vastgestelde 
tijdnormen voor de opkomsttijd van de brandweer, de toepassing van variabele 
voertuigbezetting, de beschikbaarheid van personeel, de registratie en analyse van 
gerealiseerde opkomsttijden en in hoeverre het brandweerpersoneel veilig de 
repressieve taak kan uitoefenen. 
Inrichting en taakuitvoering meldkamers  
Meldkamers vervullen een belangrijke rol bij de inzet van hulpverleningsdiensten en 
het reageren op incidenten. De Inspectie concludeerde in 2015 dat de continuïteit 
van meldkamers een punt van zorg is. Uit de Staat van de rampenbestrijding 2016 
blijkt dat de veiligheidsregio’s zich zorgen maken over de ontwikkeling van de 
Landelijke Meldkamer Organisatie en de kwaliteit van de meldkamers. In 2017 
wordt een aantal meldkamers samengevoegd. 
Vanwege de cruciale rol die de meldkamers spelen in het hulpverleningsproces van 
met name de politie, de brandweer en de ambulancezorg onderzoekt de Inspectie 
wat met de aanbevelingen uit het inspectieonderzoek naar de meldkamers uit 2015 
is gebeurd. En in hoeverre de eerder geconstateerde aandachtspunten in de nieuwe 
meldkamers zijn opgelost. Tevens biedt het de mogelijkheid om de good practices 
en aandachtspunten van de nieuwe meldkamers inzichtelijk te maken en deze mee 
te nemen in het vervolgtraject van het samenvoegen van alle meldkamers.   
Afbeelding 6. De Inspectie concludeerde in 2015 dat de continuïteit van meldkamers een punt van zorg 
is. Foto: Directie Voorlichting, Ministerie van Veiligheid en Justitie 
 
 
Kwetsbaarheden en mogelijkheden crisisorganisatie burgerluchtvaart 
De Inspectie heeft in 2015 onderzoek gedaan naar de crisisorganisatie van de 
burgerluchtvaart. De crisisorganisatie op regionale luchthavens bestaat uit een groot 
aantal publieke, private, nationale en internationale partijen. Uit het onderzoek 
11 

inhou
Werkprogramma 2017  
dsop
gave 
 
Politie 
Afbeelding 7. Foto: Paul Tolenaar 
 
 
De politie levert een belangrijke bijdrage aan het handhaven en vergroten 
van de veiligheid in Nederland. Onder gezag van de burgemeesters en het 
Openbaar Ministerie werkt zij hierbij samen met hen en met andere 
publieke en private organisaties binnen de vreemdelingen-, de veiligheids- 
en de strafrechtketen zoals de reclassering en de veiligheidsregio’s.  
Ontwikkelingen in het toezichtgebied 
Op 1 januari 2013 zijn de 25 regionale korpsen en het Korps Landelijke 
Politiediensten opgegaan in de Nationale Politie. De reorganisatie die hiermee 
gepaard gaat, wordt eind 2017 formeel afgerond. Dat betekent niet dat de 
organisatieveranderingen op die datum stoppen of geheel zijn geïmplementeerd. De 
veranderingen die tijdens de reorganisatie zijn ingezet, werken ook daarna nog door 
in de verhouding tussen de politie en haar partners en de burger. 
Begin 2017 treedt de wijziging van de Politiewet 2012 in werking waarmee de 
Politieacademie wordt ingebed in het nieuwe politiebestel. Het doel hiervan is in 
eerste instantie om een betere aansluiting te krijgen tussen praktijk en opleiding. 
Daarnaast heeft de wijziging het borgen van de kwaliteit van het politieonderwijs en 
13 

inhou
Werkprogramma 2017  
dsop
gave 
 
zaak’ en ‘Hulpofficier van justitie – vreemdelingen’ worden hierbij betrokken. De 
Inspectie rapporteert hierover aan de Politieacademie.  
 
De externe beveiligingsplannen voor Nederlandse nucleaire inrichtingen  
In een tijd van toenemende dreiging bieden toezichthouders inzicht of vitale 
onderdelen deze dreiging aan kunnen. Nederland kent zes nucleaire inrichtingen. 
Wanneer er iets gebeurt in een nucleaire inrichting kan dat ook grote gevolgen 
hebben voor de omgeving.  
Een nucleaire inrichting is zelf verantwoordelijk voor de veiligheid van de inrichting. 
De overheid is verantwoordelijk voor de externe beveiliging. De politie moet voor 
elke inrichting een plan opstellen voor de externe beveiligingsorganisatie. Dit plan 
richt zich op mogelijke dreigingen die de productie van een nucleaire inrichting 
kunnen verstoren of die een gevaar kunnen vormen voor de samenleving. Het plan 
beschrijft de maatregelen die de politie in zulke situaties treft in het kader van de 
ordehandhaving, bewaking, beveiliging en responsmanagement waaronder 
(speciale) interventie. De Inspectie is in 2016 gestart met een onderzoek naar de 
externe beveiligingsorganisatieplannen.  
Afbeelding 8. De politie moet voor elke nucleaire inrichting een plan opstellen voor de externe 
beveiligingsorganisatie. De Inspectie doet onderzoek naar de plannen. Foto: Hans Molenaar 
 
 
Implementatie en borging verbeteringen naar aanleiding van 
aanbevelingen commissie Hoekstra 
De onderzoekscommissie strafrechtelijke beslissingen Openbaar Ministerie 
(commissie Hoekstra) deed in 2015 onderzoek naar de zaak Bart van U. Dit 
onderzoek geeft het belang aan van goed werkende ketens. Naar aanleiding van dit 
onderzoek heeft het Openbaar Ministerie het ‘Verbeterprogramma Maatschappelijke 
Veiligheid’ opgesteld. Dit verbeterprogramma bevat maatregelen om de 
maatschappelijke veiligheid in relatie tot verwarde personen te waarborgen. 
15 

inhou
Werkprogramma 2017  
dsop
gave 
 
Migratie 
Afbeelding 9. Foto: Rob Acket 
 
In Nederland zijn verschillende organisaties belast met het vormgeven en 
uitvoeren van vreemdelingenbeleid. Ze werken daarbij samen in ketens en 
netwerken die bestaan uit een groot aantal organisaties, waaronder de 
Immigratie- en Naturalisatiedienst, het Centraal Orgaan opvang 
Asielzoekers, de Dienst Terugkeer en Vertrek, de politie, de Koninklijke 
Marechaussee en de Dienst Justitiële Inrichtingen.  
 
Ontwikkelingen in het toezichtgebied 
De uitvoering van het vreemdelingenbeleid is de afgelopen periode sterk beïnvloed 
door grote schommelingen in de omvang en de samenstelling van de instroom van 
asielzoekers. Dit leidt tot voortdurende onzekerheid voor de keten en vraagt veel 
aanpassingsvermogen van de betrokken organisaties.  
Het Nederlandse vreemdelingenbeleid wordt steeds meer bepaald door Europese 
afspraken. Daarnaast ontstaat bij de processen Toegang/grensbewaking en 
Terugkeer ook steeds meer Europese samenwerking in de uitvoering. Bij het proces 
Terugkeer leidt dat ook tot Europese samenwerking in het toezicht.  
17 

inhou
Werkprogramma 2017  
dsop
gave 
 
Afbeelding 10. De Inspectie onderzoekt de kwaliteit van toezicht op de erkend referent-procedure bij de 
IND. 
 
 
Toezicht op begeleide gedwongen terugkeer van vreemdelingen  
Wanneer een vreemdeling Nederland moet verlaten maar dat niet doet, kan hij 
gedwongen worden uitgezet (al dan niet in Europees verband). De Inspectie houdt 
stelselmatig toezicht op de uitvoering van dit proces.  
De afgelopen jaren bleek dat de slotfase van het terugkeerproces - het feitelijke 
vertrek vanuit Nederland naar het land van herkomst - doorgaans zonder grote 
problemen verloopt. De Inspectie heeft daarom in het afgelopen jaar bij het toezicht 
op terugkeer meer nadruk gelegd op de voorbereiding van de terugkeer. Overigens 
verliest de Inspectie daarbij het feitelijk vertrek niet uit het oog. Wel wordt – ook 
gegeven de geringe risico’s – minder capaciteit ingezet op het meevliegen op 
uitzettingsvluchten.  
De Inspectie zet die lijn in 2017 door. Daarbij onderzoekt de Inspectie ook de 
voorbereiding op vertrek bij enkele specifieke groepen ingesloten vreemdelingen. De 
Inspectie kan zo op termijn rapporteren over de uitvoering van het gehele 
terugkeerproces, van voorbereiding tot uitvoering.  
Effectiviteit van het terugkeerproces 
De Inspectie wordt bij het stelselmatige toezicht op terugkeer regelmatig 
geconfronteerd met annuleringen van geplande uitzettingsvluchten. Deze 
annuleringen brengen de geloofwaardigheid van het terugkeerproces én van het 
toelatingsbeleid in het geding. De Inspectie onderzoekt in 2017 de eventuele 
knelpunten in de terugkeerprocedure die leiden tot het annuleren van geplande 
uitzettingen of - al eerder in de procedure - tot het niet in gang zetten van 
terugkeerprocedures.  
  
19 

inhou
Werkprogramma 2017  
dsop
gave 
 
Sanctietoepassing 
Afbeelding 12. Foto: Piet Gispen 
 
Bij de uitvoering van straffen en maatregelen spelen verschillende 
organisaties een rol, zoals gevangenissen, forensisch psychiatrische centra 
en de reclassering. De Inspectie houdt toezicht de sanctietoepassing als 
onderdeel van de justitieketen. Hier vallen onder: inrichtingen van het 
gevangeniswezen, de instellingen voor forensische zorg, de 
reclasseringsorganisaties, de Regionale Instellingen voor Beschermd 
Wonen en de landelijke diensten van de Dienst Justitiële Inrichtingen.  
Ontwikkelingen in het toezichtgebied 
De ontwikkeling in detentiecapaciteit heeft de afgelopen jaren veel invloed gehad op 
de uitvoering van straffen en maatregelen. De verminderde behoefte aan 
detentiecapaciteit en tbs-plaatsen leidde tot sluiting van justitiële inrichtingen en 
herschikking van personeel en gedetineerden. In de forensische zorg is eenzelfde 
ontwikkeling te zien die leidt tot de opname van andere doelgroepen.  
De komende jaren staan de bij de sanctietoepassing betrokken organisaties voor 
een drieledige opgave: de uitdaging om de sanctiedoelstellingen te halen, 
schommelingen in de aard en omvang van justitiabelen opvangen en zorgen voor 
een optimale aansluiting van de sanctietoepassing op sociaal domein en lokaal 
21 

inhou
Werkprogramma 2017  
dsop
gave 
 
• Voorbereiding op de wet Herziening tenuitvoerlegging strafrechtelijke 
beslissingen 
• Kwaliteit van reclasseringstoezicht 
• Regime op terroristenafdelingen in het gevangeniswezen 
• Arrestantenregime 
 
Capaciteitsreductie in het gevangeniswezen 
De afgelopen jaren heeft de Inspectie nagenoeg alle bij de sanctietoepassing 
betrokken organisaties doorgelicht. Hierdoor is een breed beeld ontstaan over de 
wijze waarop de sanctietoepassing vorm krijgt. De komende periode zet de 
Inspectie meer in op risicogericht toezicht. De Inspectie stelde de afgelopen jaren 
vast dat de aanhoudende trend van capaciteitsreductie bij het gevangeniswezen een 
aantal generieke risico’s met zich meebrengt.  
In 2017 bezoekt de VenJ minimaal zes inrichtingen waarbij zij de stand van zaken 
toetst op die risico’s. De Inspectie onderzoekt dan onder andere de interne 
veiligheid. Het gaat daarbij om bijvoorbeeld de inzetbaarheid en geoefendheid van 
het interne bijstandsteam en de bedrijfshulpverleningsorganisatie, de actualiteit van 
het brandveiligheidsbeleid en de mate waarin executieve medewerkers zijn 
voorbereid op het omgaan met agressie en geweld. Hiernaast gaat ook aandacht uit 
naar de screening van justitiabelen, re-integratie en de kwalitatieve en 
kwantitatieve personeelsbezetting.  
Maatregelen invoer contrabande in forensisch psychiatrische centra 
In 2015 heeft de Inspectie onderzocht welke risico’s er zijn op de invoer van 
verboden goederen en wat de forensisch psychiatrisch centra doen om dit te 
voorkomen. De Inspectie start een vervolgonderzoek naar de genomen 
verbetermaatregelen.  
Forensisch Psychiatrische Kliniek De Woenselse Poort 
In 2016 deed de Inspectie een incidentonderzoek naar aanleiding van vermeende 
misstanden in de kliniek. Dit onderzoek leidde tot een plan van aanpak van de 
kliniek om de veiligheid en leefbaarheid te verbeteren. In 2017 onderzoekt de 
Inspectie of de verbeteracties afdoende zijn geïmplementeerd. 
Voorbereiding op de wet Herziening tenuitvoerlegging strafrechtelijke 
beslissingen 
Het Wetsvoorstel herziening tenuitvoerlegging strafrechtelijke beslissingen bepaalt 
onder andere dat de verantwoordelijkheid voor de tenuitvoerlegging van straffen 
overgaat van het Openbaar Ministerie naar de minister van VenJ. Dit betekent 
bijvoorbeeld dat het Centraal Justitieel Incassobureau dan (namens de minister) 
registreert wanneer een gedetineerde in vrijheid mag worden gesteld. Momenteel 
ligt dit wetsvoorstel voor in de Eerste Kamer; de inwerkingtreding is gepland op 1 
januari 2018.  
Organisaties als het Centraal Justitieel Incassobureau en de Dienst Justitiële 
Inrichtingen bereiden zich al geruime tijd voor op de inwerkingtreding van deze wet. 
De Inspectie toetst in 2017 of de kwaliteit van het huidige insluitingsproces nog 
voldoende is geborgd. Daarnaast kijkt zij naar de voorbereiding op de voorgenomen 
overdracht van taakuitvoering van DJI naar het Centraal Justitieel Incassobureau. 
Zij gaat onder meer na of er risico’s zijn voor een zorgvuldig verloop van het 
insluitings- en ontslagproces in justitiële inrichtingen. 
23 

inhou
Werkprogramma 2017  
dsop
gave 
 
Arrestantenregime  
In 2014 heeft het gevangeniswezen een sober arrestantenregime ingevoerd voor 
gedetineerden die zijn veroordeeld tot een celstraf van maximaal acht weken. Dit 
betekent dat een gedetineerde dan een beperkt dagprogramma heeft van 28 uur 
per week. De overige uren zit hij op cel. Arbeid wordt in deze periode niet 
aangeboden. De Dienst Justitiële Inrichtingen voert dit regime uit geconcentreerd in 
een beperkt aantal inrichtingen. De Inspectie onderzoekt in 2017 onder andere of 
het arrestantenregime in penitentiaire inrichtingen voldoet aan de geldende normen. 
Afbeelding 15. Foto: Dienst Justitiële Inrichtingen 
 
  
25 

inhou
Werkprogramma 2017  
dsop
gave 
 
Afbeelding 17. De Inspectie richt zich op ketens en netwerken waarin afzonderlijke organisaties 
opereren. Foto: Hans Molenaar 
 
 
Onderzoeksthema’s 
Het toezicht op het jeugddomein vindt zoveel mogelijk integraal plaats. Er is daarom 
intensieve samenwerking met andere toezichthouders zoals de Inspectie Jeugdzorg 
en de Inspectie Gezondheidszorg. Zo worden de verplichte meldingen van 
calamiteiten en geweld gezamenlijk beoordeeld.  
 
De thema’s die hieronder staan genoemd, zijn ook opgenomen in het 
Jaarwerkprogramma Jeugd 2017 van de gezamenlijke inspecties: 
• Kwaliteit van jeugdreclasseringstoezicht 
• Kwaliteit van samenwerking Halt 
• Toetsende taak Raad voor de Kinderbescherming op uitvoering jeugdbeschermings- 
en jeugdreclasseringsmaatregelen 
• Verzwaarde problematiek justitiële jeugdinrichtingen en jeugdreclassering 
• Opvang slachtoffers loverboys 
 
Kwaliteit van jeugdreclasseringstoezicht 
De Inspectie is eind 2016 een onderzoek gestart naar de jeugdreclassering, dat 
doorloopt in 2017. Sinds de invoering van de Jeugdwet worden medewerkers breder 
27 

inhou
Werkprogramma 2017  
dsop
gave 
 
uit. Zij moeten de RvdK hierover informeren door het aanleveren van rapportages. 
De RvdK toetst deze rapportages en houdt zicht op de uitvoering van de 
maatregelen. In 2017 onderzoekt de Inspectie de kwaliteit van de wijze waarop de 
RvdK deze toetsende taak uitvoert. Hierbij is ook de Inspectie Jeugdzorg betrokken. 
Verzwaarde problematiek justitiële jeugdinrichtingen en jeugdreclassering 
De gemiddelde leeftijd van gedetineerde jongeren stijgt. Een mogelijke verklaring 
hiervoor is de invoering van het adolescentenstrafrecht waardoor het mogelijk is 
jongvolwassenen tot 23 jaar te berechten in het jeugdstrafrecht. De problematiek 
die deze oudere jongeren met zich meedragen is veelal zwaarder dan van jongere 
gedetineerden. De vraag is in hoeverre de justitiële jeugdinrichtingen ook bij deze 
zwaardere problematiek een veilig en pedagogisch leefklimaat kunnen garanderen. 
Er zijn signalen dat er sprake is van meer agressie en geweld binnen de justitiële 
jeugdinrichtingen, zowel van jongeren naar personeel als tussen de jongeren 
onderling.  
De Inspectie Veiligheid en Justitie onderzoekt, samen met de Inspectie Jeugdzorg, 
of deze problematiek ook speelt bij de jeugdreclassering. Als dit het geval is, dan 
verbreden zij het onderzoek naar de jeugdreclassering. 
Opvang slachtoffers loverboys 
In het onderzoek van de Inspectie Jeugdzorg naar het voorkomen van seksueel 
grensoverschrijdend gedrag (2015) lag de focus onder meer op het handelen met 
betrekking tot loverboyproblematiek. Hieruit bleek dat de meeste aanbieders wel 
eens te maken hebben gehad met een jongere die (mogelijk) slachtoffer van een 
loverboy was of dreigde te worden. Het is van belang dat aanbieders alert zijn op 
(signalen van) loverboyproblematiek. De Inspectie VenJ voert in samenwerking met 
de Inspectie Jeugdzorg een onderzoek uit bij een aantal jeugdhulpaanbieders, dat 
gespecialiseerde opvang en hulp biedt aan slachtoffers van loverboys. 
 
  
29 

inhou
Werkprogramma 2017  
dsop
gave 
 
 
Eenmaal per jaar brengt de Inspectie een bezoek aan de eilanden waarbij één of 
enkele onderdelen van de taakuitvoering worden onderzocht. In 2017 onderzoekt zij 
de kwaliteit van de brandweerzorg op de BES-eilanden. Het zwaartepunt van dit 
onderzoek ligt bij de inrichting van de repressieve brandweerzorg. De Inspectie 
bekijkt de actuele stand van zaken. 
 
Toezicht gevangeniswezen Aruba 
De minister van justitie van Aruba heeft de Inspectie gevraagd om Aruba te 
ondersteunen bij de monitoring van de verbeteringen in het gevangeniswezen. Dit is 
medio 2015 besloten in het justitieel vierpartijenoverleg tussen de ministers van 
justitie van Nederland, Curaçao, St. Maarten en Aruba. Aanleiding is onder andere 
een kritisch rapport over het gevangeniswezen in Caribisch Nederland van het 
Europees Comité voor de Preventie van Foltering en Onmenselijke of Vernederende 
Behandeling of Bestraffing (CPT). 
In het voorjaar van 2016 heeft de Inspectie een verkenning uitgevoerd en zich laten 
informeren over de voorgenomen plannen. Begin 2017 voert de Inspectie een 
nulmeting uit om de daadwerkelijke doorvoering van verbeteringen te toetsen.  
Toezicht op de rechtshandhaving 
Conform de Rijkswet Raad voor de Rechtshandhaving wordt de inzet en expertise 
van de Inspectie VenJ ingezet voor de toezichttaken van de Raad in Caribisch 
Nederland. De Raad voor de Rechtshandhaving voert op Curaçao, Sint Maarten en 
Caribisch Nederland toezicht uit op de rechtshandhaving. In 2017 verricht de Raad 
de volgende onderzoeken in Caribisch Nederland: 
• Staat van de rechtshandhaving  
• Uitvoering van detentie 
• Samenwerking parketten in eerste aanleg 
• Functioneren van de meldkamer 
• Nulmeting nieuwbouw Justitiële Inrichting Caribisch Nederland 
• Buitengewone agenten van politie 
 
Deze onderzoeken worden nader toegelicht in het Jaarplan 2017 van de Raad voor 
de Rechtshandhaving. 
 
31 

inhou
Werkprogramma 2017  
dsop
gave 
 
Vakmanschap 
De medewerkers van de Inspectie moeten zijn toegerust om in denken en doen 
toezichttaken deskundig, integer en resultaatgericht vorm te geven. De Inspectie 
investeert daarom in de vakbekwaamheid. Onder andere door verplichte trainingen als 
interviewtechnieken en schrijfvaardigheid en het aanbieden van Rijksinspectiebrede 
opleidingen als de opleiding voor startende inspecteurs.  
 
Inspectiescherpte 
De Inspectie signaleert en agendeert tijdig relevante ontwikkelingen en risico’s en 
relateert deze aan maatschappelijke en/of (politiek)bestuurlijke belangen. 
Inspectiemedewerkers zijn daarom aanhoudend alert op ontwikkelingen binnen hun 
toezichtgebied. De Inspectie hanteert daarbij een model van risicogestuurd toezicht.  
De Inspectie VenJ zet haar capaciteit ook selectief en gericht in om maximaal effect 
te bereiken met haar toezicht. Ook hanteert de Inspectie verschillende 
interventiemethoden, variërend van een bestuurlijk gesprek tot handhavende 
maatregelen.  
Afbeelding 22.  
 
 
In verbinding 
Om effectief toezicht te kunnen houden, bouwt en onderhoudt de Inspectie actief 
een relatie met de (keten van) organisaties waarop zij toezicht houdt en met de 
beleidsverantwoordelijken, met respect voor ieders rol. Belangrijk is elkaar 
vroegtijdig te informeren en te betrekken bij bijvoorbeeld beleidsprocessen, 
wetgevingstrajecten en politieke ontwikkelingen.  
De Inspectie VenJ werkt ook zo veel mogelijk samen met andere toezichthouders. 
Bijvoorbeeld andere rijksinspecties (Inspectieraad en het Toezicht Sociaal 
Domein/Samenwerkend Toezicht Jeugd), maar ook toezichthouders op 
internationaal niveau (vanuit haar taak als nationaal preventiemechanisme en 
bijdragen aan een in te richten EU-pool van toezichthouders op terugkeer). 
33 

 
Missie Inspectie Veiligheid en Justitie 
De Inspectie Veiligheid en Justitie houdt voor de samenleving, de ondertoezichtgestelden en de politiek en bestuurlijk verantwoordelijken 
toezicht op het terrein van veiligheid en justitie 
om inzicht te geven in de kwaliteit van de taakuitvoering en de naleving van regels en normen, 
om risico’s te signaleren 
en om organisaties aan te zetten tot verbetering. 
Hiermee draagt de Inspectie bij aan een veilige en rechtvaardige samenleving. 
Dit is een uitgave van: 
Inspectie Veiligheid en Justitie 
Ministerie van Veiligheid en Justitie 
Turfmarkt 147 | 2511 DP  Den Haag 
Postbus 20301 | 2500 EH  Den Haag 
communicatie@inspectievenj.nl | www.inspectievenj.nl 
 
December 2016 
 
 
Aan deze publicatie kunnen geen rechten worden ontleend. 
Vermenigvuldigen van informatie uit deze publicatie is toegestaan, 
mits deze uitgave als bron wordt vermeld. 
 
 

