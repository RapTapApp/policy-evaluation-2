 
 
 
 
 
 
Toekomstbestendige oceanen 
 
 
 
 
 
 
 
 
 
 
 
 
 
 
Inhoud 
Inleiding ................................................................................................................................................................ 2 
1. De staat van de oceanen en de mariene biodiversiteit ..................................................................................... 3 
2. Gebruiksfuncties van de oceanen ..................................................................................................................... 7 
2.1 Voedselzekerheid en visserij ........................................................................................................................... 7 
2.2 Scheepvaart .................................................................................................................................................. 10 
2.3 Grondstoffenwinning .................................................................................................................................... 12 
3. Kennis en innovatie ........................................................................................................................................ 13 
4. Veiligheid ........................................................................................................................................................ 15 
5. Beleidsuitgangspunten van het Koninkrijk ...................................................................................................... 16 
 
 
  
 
1 

 
 
Voor een goede invulling van de VN Sustainable Development Goal (SDG) 14 “Life below water”, 
waaraan het Koninkrijk is gecommitteerd, is derhalve meer ambitie en een meer integrale visie en 
aanpak nodig. In juni 2017 organiseert de VN zelf een mondiale oceanenconferentie – illustratief 
voor de toegenomen internationale aandacht voor de staat van en de omgang met de oceanen. Dit is 
aanleiding om de beleidsuitgangspunten en ambities van het Koninkrijk nadrukkelijker vast te leggen 
en zichtbaar te maken. Deze notitie geeft eerst een kort overzicht van de huidige staat van de 
oceanen en de mariene biodiversiteit, gaat vervolgens in op een aantal belangrijke gebruiksfuncties 
inclusief acties en ambities met betrekking tot deze functies, de potentie van de oceanen, enkele 
veiligheidsaspecten, en sluit af met de beleidsuitgangspunten van het Koninkrijk. In algemene zin 
geldt dat het Koninkrijk een groot belang heeft bij gezonde oceanen en duurzaam gebruik ervan en 
daarom medeverantwoordelijk is om dat te realiseren, in samenwerking met belanghebbenden: het 
bedrijfsleven en het maatschappelijk middenveld. Tegelijkertijd is van belang dat maatregelen voor 
het duurzaam gebruik van de oceanen niet leiden tot disproportionele beperkingen van 
internationale handel over zee en de bijdrage daarvan aan de wereldeconomie, sociaaleconomische 
vooruitgang en bestaande  ontwikkelingsdoelen.  
 
Internationaal oceanenbeheer heeft tevens een veiligheidspolitieke dimensie. Een groeiende vraag 
naar grondstoffen wereldwijd kan leiden tot concurrentie om grondstoffen uit de oceanen en om 
toegang tot zee‐ en handelsroutes. De volle zee leent zich vanwege de beperkte toezicht‐
mogelijkheden bovendien voor illegale activiteiten als piraterij en smokkel van illegale waar, omdat 
effectieve grensbewaking op zee een uitdaging is en blijft. Gedrag op zee heeft dus geopolitieke 
aspecten en kan in potentie zelfs leiden tot conflicten. Het beschermen van en goede afspraken over 
het gebruik van het maritieme domein en over maritieme grenzen is daarom vanuit het oogpunt van 
zowel economische als fysieke veiligheid van belang. 
 
Deze tekst richt zich primair op de volle zee, omdat het gebrek aan effectief internationaal 
governance daar het meest duidelijk is. Waar relevant, met name ook voor de Caribische delen van 
het Koninkrijk, wordt een verbinding gemaakt met de aangrenzende zeeën of kustgebieden.  
 
 
 
1. 	De	staat 	van	de	oceanen 	en	de	mariene	biodiversiteit 	
 
 
Eén van de belangrijkste functies van de oceanen is het leefbaar houden van de aarde. Oceanen 
leveren zuurstof en voedsel, reinigen rivier‐ en afvalwater, nemen nu circa de helft van door mensen 
geproduceerde CO  op – de carbon sink functie – en dempen daarmee de opwarming van de aarde.5 
2
Daarnaast hebben de oceanen via temperatuur en oceaanstromingen een zeer grote invloed op het 
mondiale klimaat, op zee én op land. Maar er zijn grenzen aan wat de oceanen aan CO  en andere 
2
broeikasgassen kunnen opnemen. Zowel de opwarming als grote hoeveelheden CO  in het zeewater 
2
hebben negatieve gevolgen. De verhoogde concentratie van CO  leidt tot verzuring van het water, 
2
waardoor de gezondheid van zeedieren met een kalkskelet (vissen, koraal, schelp‐ en schaaldieren) 
snel verslechtert. Deze verzuring werkt door in aangrenzende zeeën en heeft voor gebieden die 
afhankelijk zijn van toerisme en visserij, zoals de Caribische delen van het Koninkrijk, grote gevolgen. 
De opwarming maakt dat ecologische zones veranderen. In de Noordzee is dit al zichtbaar: 
opwarming van het water leidt tot verschuiving van de biodiversiteit en visbestanden (schol en 
kabeljauw trekken noordwaarts en vanuit het zuiden doen soorten als mul, dorade en pijlinktvis hun 
intrede). De Caribische zee is door de opwarming van de zee niet langer een aantrekkelijke habitat 
                                                                 
5 Raven, J.A., Falkowski, P.G. (1999). Oceanic sinks for atmospheric co2. Plant, Cell & Environment 22 (6): 741–755. 
 
3 

 
 
De staat van de oceanen, zeeën en kwetsbare kustgebieden wereldwijd is door verschillende 
organisaties in beeld gebracht. In april 2015 brachten het Global Change Institute, de Boston 
Consulting Group en het Wereld Natuur Fonds het rapport Reviving the Ocean Economy uit.10 In juni 
2015 heeft Duitsland als voorzitter van de G7 een pleidooi gehouden naar meer en beter onderzoek 
van de effecten van de mens op de oceaan.11 De Algemene Vergadering van de VN verwelkomde in 
december 2015 het eerste integrale world ocean assessment 12, en op 27 april 2016 bracht de OECD 
een rapport uit over de economie van de oceaan in 2030.13 Het voert voor deze notitie te ver om 
uitvoerig op de analyses en oplossingsrichtingen van deze publicaties in te gaan, maar de consensus 
is helder: de oceanen verkeren in een beduidend minder goede staat dan mogelijk en gewenst, en de 
“laissez‐faire”‐ houding van de wereldgemeenschap tegenover de oceanen vormt een zeer groot 
risico voor alle mensen op aarde en de aarde zelf. De Europese Commissie concludeert ook dat het 
internationaal beheer van de oceanen verbetering behoeft in haar recentelijk gepubliceerde 
oceanenmededeling.14 
 
Het is mede hierom dat de VN  SDG 14 voor de oceanen heeft geformuleerd: het in stand houden en 
duurzaam gebruikmaken van oceanen, zeeën en mariene hulpbronnen voor duurzame 
ontwikkeling”.15 Op dit moment wordt in de VN onderhandeld over de bescherming van 
biodiversiteit in gebieden buiten de nationale rechtsmacht van kuststaten (het BBNJ proces), 
waarmee de VN zelf werkt aan een versterkt kader voor SDG 14. Het Koninkrijk zet zich bij deze 
onderhandelingen actief in voor het vastleggen van bindende afspraken over mariene 
gebiedsbescherming op volle zee, verplichte milieueffectrapportages voorafgaand aan nieuwe 
activiteiten op volle zee en voor goede internationale afspraken over de toegang tot en de verdeling 
van mariene genetische bronnen uit de volle zee. Nederland ziet voor het realiseren van de SDG 14 
ook een grote meerwaarde in goed functionerende regionale programma’s en conventies zoals de 
OSPAR Commissie voor de bescherming en duurzaam gebruik van de Noordoost Atlantische Oceaan. 
 
Regionale zeeconventies (RSC) zijn essentieel in een goede ocean governance. Het is aan de 
aangrenzende landen om daar invulling aan te geven. Deze landen kunnen met een RSC geen 
onbeperkte zeggenschap over een zeegebied claimen. Wat in een RSC vastgelegd kan worden moet 
aansluiten op de afspraken die in VN Zeerechtverdrag zijn vastgelegd. OSPAR, de regionale 
zeeconventie voor de Noordzee en de noordoostelijke Atlantische oceaan, heeft veel betekend voor 
de kwaliteit en gezondheid van dit zeegebied. De Nederlandse ervaring en kennis (en die van OSPAR 
zelf) kan voor andere regionale zeegebieden een meerwaarde betekenen. 
 
Daarnaast signaleert Nederland een duidelijke meerwaarde in de regionale samenwerking in het 
Caribische deel van het Koninkrijk. In de afgelopen 30 jaar is er sprake geweest van een 
achteruitgang van de staat van de koraalriffen aldaar. Deze achteruitgang is te wijten aan zowel de 
globale en klimatologische problematiek als aan lokale verontreiniging mede door het grote aantal 
toeristische verblijfsplekken aan de kust van de eilanden. Het beschermen van de mariene 
biodiversiteit in het Caribische deel van het Koninkrijk is een gemeenschappelijk probleem. De 
                                                                 
10 http://wwfintcampaigns.s3.amazonaws.com/ocean/media/RevivingOceanEconomy‐REPORT‐lowres.pdf.  
11 https://www.g7germany.de/Content/EN/Artikel/2015/10_en/2015‐10‐09‐g7‐wissenschaft_en.html.  
12 http://www.worldoceanassessment.org/.  
13 http://www.oecd.org/environment/the‐ocean‐economy‐in‐2030‐9789264251724‐en.htm.  
14 European Commission and High Representative of the Union for Foreign Affairs and Security Policy, Joint Communication 
to the European Parliament, the Council, the European Economic and Social Committee and the Committee of Regions. 
International ocean governance: an agenda for the future of our oceans, Brussel (10 November 2016). 
15  Hierbij ligt tevens een relatie met een aantal andere SDGs, waaronder armoedebestrijding (SDG 1), voedselzekerheid en 
duurzame landbouw (SDG 2), gezondheid (SDG 3), schoon water en sanitaire voorzieningen (SDG 6), moderne energie 
(SDG 7), groei en werkgelegenheid (SDG 8), klimaat (SDG 13), ecosystemen en biodiversiteit (SDG 15) en partnerschappen 
(SDG 17). 
 
5 

 
afnemende soorten en habitats.  
 
Ambitie 
 Terugdringen van vervuiling afkomstig van land (zwerfvuil zoals plastics) en van 
onderwatergeluid op volle zee. 
 Preventie door middel van een integrale bronaanpak, bewustwording en het sluiten van 
productketens. Dit kan door inzet van diverse beleidsinstrumenten: regelgeving, 
productenbeleid, consumentenbeleid en voorlichting en educatie.  
 Bescherming van bedreigde essentiële soorten en gebieden teneinde een gezonde een 
productieve oceaan in stand te houden. 
 Wereldwijd in kaart brengen van wetenschappelijk onderbouwde, ecologisch waardevolle 
gebieden in de oceanen (CBD‐proces). 
 Goede internationale afspraken over het behoud en duurzaam gebruik van biodiversiteit op 
volle zee onder het VN‐Zeerechtverdrag. 
 Betere samenwerking tussen partijen en belanghebbenden om een bijdrage te leveren aan de 
realisatie van SDG 14 en gerelateerde SDGs.  
 Actieve ondersteuning door Nederland van de ambities binnen OSPAR om te komen tot 
duurzaam gebruik en ecosysteem gebaseerd beheer van de Noordoost Atlantische Oceaan. 
 Meer inzicht verkrijgen in de relatie tussen de gezondheid van het ecosysteem en 
klimaatverandering. 
 Meer inzicht in de gevolgen van verzuring op de gezondheid van het ecosysteem, inclusief koraal 
in het Caribisch gedeelte van het Koninkrijk. 
 Voorkomen van disproportionele beperkingen voor de wereldwijde handel over zee en de 
bijdrage daarvan aan bestaande ontwikkelingsdoelen. 
 
 
 
2. 	Gebruiksfuncties	van	de	oceanen 	
 
 
De oceanen vervullen naast het leefbaar houden van de wereld nog een aantal andere essentiële 
functies. Deze functies zijn alleen voor de toekomst veilig te stellen als de gezondheid en 
toekomstbestendigheid van de oceanen in stand blijft.  
	
2.1	Voedselzekerheid 	en 	visserij 	
 
 
Gezonde oceanen zijn van belang voor onze leefomgeving en kunnen een rol spelen in de oplossing 
voor één van de grootste uitdagingen van de 21e eeuw: hoe 9 miljard mensen op een duurzame 
wijze te voeden in 2050? De gezondheid en productiviteit van oceanen kunnen een belangrijke rol 
spelen bij initiatieven voor het uitbannen van extreme armoede en honger. Het uitkomstdocument 
van de Rio+20 Conferentie van 2012 bevatte al het concept van de Blauwe Economie: voedsel, 
werkgelegenheid en ontwikkelingsmogelijkheden vanuit oceanen en kustgebieden, met een nadruk 
op bescherming en duurzaam beheer van mariene bronnen (zoals visbestanden) en een eerlijke en 
rechtvaardige verdeling van de opbrengsten daarvan tussen de belanghebbenden. Volgens SDG 14 
betekent dit laatste dat economische en sociale opbrengsten van gezonde en productieve zeeën en 
oceanen in voldoende mate ten goede komen aan kuststaten en de kleine eilandstaten (Small Islands 
Developing States, verder: SIDS). SDG 14 hangt dus samen met SDG 2, die gaat over het uitbannen 
van honger, het realiseren van voedselzekerheid en verbeterde voeding, en het bevorderen van 
duurzame landbouw. Hierbij is met name in ontwikkelingslanden met kustzones in potentie een 
belangrijke rol weggelegd voor duurzame aquacultuur (vissen, schaal‐ en schelpdieren en 
waterplanten). Kennis en expertise van het Koninkrijk kunnen daarbij behulpzaam zijn.  
 
7 

 
de RFMO’s en voor toepassing van de ecosysteembenadering en het principe van Maximum 
Sustainable Yield 20 in 2020 ontwikkeld. Daarnaast bevat de UNFSA tegenwoordig punten ter 
vermijding van bijvangsten van vogels (zoals albatrossen) en schildpadden, en ter bescherming van 
haaien en roggen. De FAO werkt ook aan instrumenten ter bestrijding van de IUU‐visserij, zoals het 
versterken van de vlaggenstaatverantwoordelijkheid, het nemen van markt‐ en handelsmaatregelen 
ten opzichte van derde landen, en de mogelijkheid tot beperkende maatregelen als havenstaat. 
 
Het tegengaan van IUU‐visserij is voor het Koninkrijk van groot belang. Volgens de Europese 
Commissie is minimaal 15% van de mondiale vangsten met naar schatting een waarde van 8 tot 19 
miljard euro per jaar illegaal.21 Versterking van de werking van de RFMO’s is nodig omdat de variatie 
in kracht van deze instellingen aanzienlijk is en nationale en regionale belangen doorwerken, 
waardoor een complex en gevoelig krachtenveld ontstaat. Een extra complicerende factor daarbij is 
dat sommige soortenspecifieke overeenkomsten (bijvoorbeeld tonijn) geografisch deels overlappen 
met regionale visserij‐overeenkomsten. Harmonisatie en synergie tussen de afspraken is dan van 
groot belang. 
 
In het Gemeenschappelijk EU‐visserijbeleid (GVB), waarvoor de Europese Unie exclusief bevoegd is, 
zijn ambitieuze doelstellingen geformuleerd voor de verduurzaming van het externe EU‐
visserijbeleid. Dit wordt op twee manieren gedaan: het afsluiten van duurzame visserij‐
partnerschapsovereenkomsten (Sustainable Fisheries Partnership Agreements) met derde landen, 
soms als onderdeel van handelsakkoorden, en lidmaatschap in RFMO’s. Uitgangspunt bij 
partnerschapsovereenkomsten is dat voor de wateren buiten de EU dezelfde stringente GVB‐regels 
worden gehanteerd als die binnen de EU. Onderdeel van de overeenkomsten is dat de 
vangstmogelijkheden worden bepaald op basis van: het best beschikbare wetenschappelijke advies, 
overeenkomstig de beheermaatregelen van de betreffende RFMO, en dat de vissersschepen 
geregistreerd in een EU‐lidstaat niet mogen concurreren met lokale vissersschepen en uitsluitend het 
deel van de visbestanden dat niet door lokale vissers wordt gevist tot een afgesproken maximum 
opvissen. Zo kan overbevissing worden voorkomen. 
 
In aanvulling daarop is het Koninkrijk van mening dat innovatieve visserijtechnieken en goede 
afspraken met de sector een bijdrage kunnen leveren aan duurzamere visserij, bijvoorbeeld door het 
gebruik van minder bodemberoerende technieken, het voorkomen van bijvangsten en de invoering 
van viskeurmerken zoals MSC. De Nederlandse pelagische sector (pelagische vissen zwemmen in de 
hele waterkolom, tot vlak onder het wateroppervlak) heeft recent met Greenpeace een 
Memorandum of Understanding gesloten over zijn visserij‐activiteiten in Europese en mondiale 
wateren. De EU zet zich in om de schadelijke effecten van diepzeevisserij door EU‐gevlagde 
vaartuigen in strikte regelgeving te beperken. Nederland stelt zich daarbij op het standpunt dat het 
identificatieproces door RFMO’s van kwetsbare gebieden voor bodem‐beroerende visserij moet 
worden gestimuleerd. Nederlands gevlagde schepen beoefenen geen diepzeevisserij, maar een 
Nederlands bedrijf is sinds kort eigenaar van Frans gevlagde diepzeevissersschepen. 
 
Ambitie 
 
 Strikt beheer van visbestanden. 
                                                                 
20 MSY of ‘maximaal duurzame opbrengst’: ‘de hoogste theoretische evenwichtsopbrengst die gemiddeld continue uit een 
visbestand kan worden behaald onder bestaande gemiddelde milieuomstandigheden, zonder significant effect op het 
reproductieproces’. Het is het principe dat de visserij slechts mag oogsten uit de jaarlijkse ‘rente’ of groei van een 
visbestand, bereikt door een hiervoor voldoende aantal paairijpe exemplaren.  
21 Bron: Gezamenlijke Mededeling Europese Commissie en EEAS, “Internationale oceaan governance: een agenda voor de 
toekomst van onze oceanen”, 10 november 2016. 
 
9 

 
maatregelen en het aanwijzen van speciale gebieden met strengere normen onder het Marpol‐
verdrag.22  
 
Daarnaast zijn de ILO‐verdragen met betrekking tot scheepvaart en visserij (Maritiem 
Arbeidsverdrag, 2006 en het Verdrag betreffende werk in de visserijsector) in dit verband van belang. 
Immers, deze verdragen stellen eisen met betrekking tot arbeidsvoorwaarden en 
arbeidsomstandigheden aan boord van schepen. Op die manier dragen ze bij aan het veilig varen van 
schepen, c.q. het vermijden van ongevallen met schepen op zee, waardoor incidenten, met mogelijke 
vervuiling van het mariene milieu, worden voorkomen. 
 
Het vervoer op volle zee heeft gevolgen voor het klimaat. In de IMO milieucommissie (MEPC) ligt op 
dit moment de focus op het tegengaan van klimaatverandering, en de bijdrage die de internationale 
scheepvaart daaraan moet leveren, ook al bleef de sector buiten het klimaatakkoord van Parijs. In 
2013 zijn in IMO verband efficiencynormen voor nieuwe schepen afgesproken via de Energy 
Efficiency Design Index (EEDI). Deze EEDI wordt de komende jaren in toenemende mate strenger, 
waardoor schepen in 2025 30% energiezuiniger moeten zijn. In 2016 is afgesproken dat vanaf 2019 
alle schepen uitgebreide informatie over hun brandstofgebruik moeten bijhouden en rapporteren. 
Hiermee wordt het mogelijk om gerichte klimaatmaatregelen af te spreken. Daarnaast is in 2016 in 
IMO afgesproken dat er een strategie ontwikkeld wordt voor CO ‐reductie in de zeevaart, en dat er in 
2
2018 een lijst van mogelijke korte‐, middellange‐ en lange termijn klimaatmaatregelen voor de 
scheepvaart moet komen. Ook zijn in 2016 in IMO mondiale afspraken gemaakt over het 
terugdringen van de zwaveluitstoot van schepen via een strenge mondiale zwavelnorm van 0,5% 
vanaf 2020. In de Noordzee gelden nog strengere zwavelnormen. Daarnaast is de Noordzee 
aangewezen als gebied waar vanaf 2021 een strengere norm zal gelden voor de uitstoot van 
stikstofoxide (NOx). Deze norm is ruim 70% strenger dan de oude norm. Deze besluiten zullen een 
belangrijke bijdrage leveren aan de vergroening van de zeevaartsector.  
 
Voorstellen voor een verbod op het gebruik van zware stookolie (heavy fuel oil, of HFO) als brandstof 
voor de scheepvaart in het Arctisch gebied worden door het Koninkrijk actief ondersteund (bij 
Antarctica is het gebruik van deze brandstof al verboden). Een positieve stem van de Arctische 
kuststaten in IMO is hiervoor essentieel omdat de meeste scheepvaart in deze regio plaatsvindt in 
hun wateren. In het kader van de Arctische Raad zal Nederland als waarnemer voor deze 
problematiek aandacht vragen. De strenge zwavelnorm van 0,5% wereldwijd vanaf 2020 zal het 
gebruik van HFO, ook in het Arctisch gebied, overigens al terugdringen. 
 
Onverminderde inzet door overheid en bedrijfsleven voor een veilige en milieuvriendelijke 
ontwikkeling van de scheepvaart, zowel in nationaal als in internationaal verband, is noodzakelijk. In 
het kader van Internationaal Maatschappelijk Verantwoord Ondernemen (IMVO) is door het 
bedrijfsleven een initiatief gestart om milieuschade en slechte arbeidsomstandigheden bij 
scheepssloop tegen te gaan door middel van het opstellen van een IMVO‐convenant Scheepvaart. In 
het document “De Nederlandse Maritieme Strategie 2015‐2025”23 zijn de ambities van Nederland 
vastgelegd, gericht op het behoud en de versterking van de internationale toppositie van zijn 
maritieme sector.  
 
Ambitie 
 Behouden en versterken van de toppositie van de maritieme sector van het Koninkrijk. 
                                                                 
22 Het op 2 november 1973 te Londen tot stand gekomen Internationaal Verdrag ter voorkoming van verontreiniging door 
schepen, 1973, zoals gewijzigd door het Protocol van 1978 daarbij. 
23 Kamerstuk 31 409, nr. 70. Zie ook https://www.rijksoverheid.nl/documenten/rapporten/2015/01/16/de‐nederlandse‐
maritieme‐strategie‐2015‐2025.  
 
11 

 
staten en volkeren. 
 
Het Koninkrijk is vertegenwoordigd in de Assemblee en de Raad van de Autoriteit en draagt bij aan 
de ontwikkeling van beleid en regelgeving ten aanzien van diepzeemijnbouw. De inzet van het 
Koninkrijk is om huidige en toekomstige diepzeemijnbouwactiviteiten op een verantwoorde manier 
te laten plaatsvinden waarbij het voorzorgsbeginsel, strikte voorwaarden en voortdurende 
monitoring noodzakelijk zijn om te voorkomen dat grondstofwinning de veerkracht en gezondheid 
van ecosystemen en de mariene biodiversiteit in de oceanen aantast. 
 
Het Koninkrijk heeft de volgende elementen onder de aandacht gebracht van de Autoriteit: (a) 
milieubeheersplannen, milieueffectrapportages en strategische milieueffectrapportage (dat wil 
zeggen met inbegrip van gevolgen van andere economische activiteiten); (b) aansprakelijkheid voor 
schade aan het milieu; (c) het gebruik van best available technology; (d) operationele nationale 
wetgeving als voorwaarde voor vergunningverlening voor exploratie en exploitatie; en (e) het 
toezicht op de naleving van de voorschriften. De Autoriteit heeft de voorstellen van het Koninkrijk 
voor milieubeheersplannen en aansprakelijkheid voor schade aan het milieu overgenomen voor 
verdere uitwerking in exploitatieregelingen. Verdere voorstellen zijn in voorbereiding. 
 
Het Koninkrijk heeft een sterke positie in de mondiale logistieke keten en een grote maritieme 
industrie. Daarnaast heeft het een sterke oceanografische kennisinfrastructuur (MARIN, Deltares, 
Imares, TU Delft, TNO, het Koninklijk Instituut voor Onderzoek der Zee ‐ NIOZ ‐, het Caribbean 
Netherlands Scientific Institute ‐ CSNI ‐ en het Caribbean Research and Management of Biodiversity 
Institute ‐ CARMABI) die in staat is om zelf en in samenwerking met internationale 
partnerorganisaties technische en wetenschappelijke kennis over diepzeemijnbouw verder te 
ontwikkelen en milieurisico’s in kaart te brengen. Het Nederlandse bedrijfsleven richt zich vooralsnog 
op het leveren van technologie en relevante diensten, zoals onder water snijden van rotsen en 
grond, en heeft ervaring met grootschalige operaties op zee.  
 
Diepzeemijnbouwontwikkelingen bieden economische kansen voor het Koninkrijk, maar om deze op 
een duurzame wijze vorm te geven zodat de druk op de oceanen van alle gebruiksfuncties samen 
beheersbaar blijft, moeten ook innovaties op land, vermindering van het gebruik van grondstoffen 
o.a. door hergebruik (circulaire economie) en het stimuleren van het gebruik van andere 
grondstoffen (substitutie) blijven plaatsvinden.25 
 
Ambitie 
 Het opstellen van duidelijke internationale wetgeving voor diepzeemijnbouw die bijdraagt aan 
grondstofvoorziening, bescherming van de biodiversiteit en zeebodem, en duurzame 
economische groei van (ontwikkelings)landen en SIDS. 
 Versterken van de mondiale kennispositie over diepzeemijnbouw en ecologische gevolgen 
daarvan met het oog op de bescherming van de biodiversiteit en de zeebodem. 
 Versterken van de ontwikkeling van een duurzame circulaire economie (zie Rijksbrede 
programma Circulaire Economie, 2016.26 
	
3. 	Kennis 	en	innovatie		
 
 
                                                                 
25Rijksbrede programma  Nederland circulair in 2050 , TK 32852‐33, 14‐09‐2016. 
26 Rijksbrede programma  Nederland circulair in 2050 , TK 32852‐33, 14‐09‐2016. 
 
13 

 
 Meer dialoog tussen beleidsmakers en wetenschappers om het vertaalproces van wetenschap 
naar beleid te faciliteren en de kennisvraag van beleidsmakers duidelijk te maken. 
 Goede internationale aansluiting van de diverse onderzoeksagenda’s en versnippering en 
doublures van onderzoek voorkomen door actieve deelname aan het VN‐onderzoeksplatform 
voor oceanen UNESCO‐IOC, het JPI Oceans en in de Caribbean Sea Commission van de 
Association of Caribbean States (ACS). 
 Meer participatie van wetenschappers uit ontwikkelingslanden door m.n. versterken van Open 
Access. 
 Stimulering van toegepast wetenschappelijk onderzoek en innovatie ten behoeve van duurzame 
economische groei (blauwe economie) voortkomend uit de oceanen. 
 Naast natuurwetenschappelijk onderzoek tevens onderzoek naar hoe het beheer van de volle 
zee verbeterd kan worden en wat maatschappelijke gevolgen van bepaalde maatregelen zijn. 
 Actieve deelname aan de tsunami‐waarschuwings‐infrastructuur van de VN die m.n. de 
Caribische landen van het Koninkrijk voor tsunami‐risico’s behoedt. 
 Inzet voor capaciteitsopbouw voor wetenschappelijk onderzoek op volle zee (zoals gevraagd 
door de G77), waarbij multilaterale expedities een belangrijke katalyserende rol spelen. 
 Meer inzicht in de gevolgen van verstoring door geluid, en mogelijkheden deze verstoringen te 
voorkomen. 
 Meer kennis en inzicht over de precieze werking van ecosystemen in de diepzee, de lange‐
termijn effecten van CO ‐opname door oceanen, getijdebewegingen, gevolgen van verzuring, 
2
zeespiegelstijging, veranderingen in het mariene milieu, vervuiling, de oceaanbodem, aanwezige 
grondstoffen, biodiversiteit en genetische bronnen. 
 
 
Een aparte kenniscategorie wordt gevormd door onderzoek naar onderwater cultureel erfgoed en 
internationale afspraken over hoe dat te beschermen en ermee om te gaan. Dit is een onderwerp dat 
voor het Koninkrijk met zijn rijke maritieme geschiedenis van groot belang is. De bescherming van dit 
erfgoed in wateren buiten nationale rechtsmacht is vormgegeven in enkele bepalingen in het VN‐
Zeerechtverdrag en verder uitgewerkt in het UNESCO‐verdrag ter bescherming van erfgoed onder 
water (2001). Het Koninkrijk is nog geen partij bij dit verdrag maar heeft in mei 2016 wel 
aangekondigd tot dit verdrag te willen toetreden. Het verdrag voorziet in een gedetailleerd 
samenwerkingssysteem tussen verdragspartijen, schrijft praktische regels voor hoe erfgoed 
behandeld en onderzocht moet worden, en moedigt landen aan om hun kennis van 
onderwaterarcheologie te delen met andere lidstaten. Daarnaast moeten lidstaten het erfgoed 
beschermen tegen de onbedoelde schadelijke effecten door menselijke activiteiten op zee en is de 
commerciële exploitatie van onderwatererfgoed aan banden gelegd.  
	
4. 	Veiligheid 	
 
De zeeën en oceanen worden steeds intensiever gebruikt en er komt steeds meer maritieme 
infrastructuur zoals windparken en voorzieningen voor aquacultuur. Hierdoor wordt de situatie op 
zee steeds drukker en onoverzichtelijker. Daarnaast komen gebieden op volle zee door 
technologische vooruitgang en de opwarming van de aarde steeds meer binnen bereik voor 
economische activiteiten. Dit maakt dat landen hun individuele belangen willen beschermen en 
daarmee groeit de concurrentie op zee om grondstoffen en toegang tot handelsroutes en zeeën. Dit 
kan leiden tot geschillen over  de zeggenschap over strategische zeegebieden en knooppunten. 
Disputen kunnen ertoe leiden dat staten diplomatieke en economische machtsmiddelen kracht 
bijzetten met maritieme presentie en militaire inzet.  De maritieme militaire machtsopbouw in 
Rusland en Azië baart tegen deze achtergrond zorgen. Ook worden, door gebrek aan effectieve 
governance en handhaving, de zeeën en oceanen steeds meer gebruikt voor illegale activiteiten zoals 
 
15 

 
implementatie van het Klimaatakkoord van Parijs29. Elke sector levert daaraan een substantiële 
bijdrage. Het doel daarbij is het behoud van de verschillende functies van de oceanen, ook voor 
toekomstige generaties.  
 
 Overleg en afspraken dienen te worden georganiseerd op het niveau en/of in de regio waar deze 
thuishoren. Het beheer van de volle zee en de zeebodem is een mondiale opgave en als zodanig 
een taak van de VN en VN‐organisaties (UNEP, IMO, UNESCO‐IOC, de Zeebodemautoriteit, IPCC, 
etc.). Daarbij hoort onverkorte toepassing van het VN‐Zeerechtverdrag en daarmee verbonden 
overeenkomsten. Het beheer van regionale zeegebieden is een regionale opgave (RFMO’s, ACS) 
gebaseerd op het mondiale beleid.  
 
 Meer samenwerking en coördinatie tussen de internationale (sectorale en regionale) instellingen 
die een mandaat hebben over het beheer van activiteiten op volle zee, omdat de effecten van 
activiteiten niet noodzakelijkerwijs beperkt blijven tot de bijbehorende gebruiksfunctie. Waar 
nodig voortvarend werken aan de versterking, harmonisering en uitbreiding van de juridische en 
bestuurlijke regimes voor oceanen, maar niet onnodig nieuwe instituties oprichten. 
 
 Consistente internationale regelgeving en naleving zijn van belang. Individuele landen zijn 
verantwoordelijk voor de implementatie, naleving en handhaving van de gemaakte 
internationale en/of regionale afspraken en kunnen hierop in internationale gremia of bilateraal 
worden aangesproken.  
 
 Naast regulering van het maritieme domein, is handhaving hiervan ook essentieel. Handhaving 
vindt plaats door een combinatie van diplomatieke inspanningen en inzet door de Koninklijke 
Marine en de Kustwacht. Samenwerking tussen civiele en militaire‐maritieme actoren, zowel 
nationaal als internationaal, is noodzakelijk. Effectieve informatie‐uitwisseling, coördinatie en het 
afstemmen van acties en maatregelen, zoals tussen de kustwachten en zeestrijdkrachten, 
vormen daarvoor cruciale voorwaarden. 
 
 Publieke beschikbaarheid van informatie en transparante en open besluitvormingsprocessen op 
internationaal niveau. Dit is onder meer relevant om belanghebbenden (bedrijfsleven, NGO’s, 
wetenschappers en de samenleving in brede zin) vroegtijdig te kunnen betrekken.  
 
 Het Koninkrijk zet zich bij de VN‐onderhandelingen over de bescherming van biodiversiteit in 
gebieden buiten de nationale rechtsmacht van kuststaten actief in voor het vastleggen van 
bindende afspraken over mariene gebiedsbescherming op volle zee, verplichte 
milieueffectrapportages voorafgaande aan nieuwe activiteiten op volle zee en voor goede 
internationale afspraken over de toegang tot en de verdeling van mariene genetische bronnen 
uit de volle zee.  
 
 Bescherming van de biodiversiteit in het Caribische deel van het Koninkrijk is een 
gemeenschappelijke uitdaging die in samenwerking tussen de Nederlandse departementen en de 
vier landen binnen het Koninkrijk aangepakt dient te worden. 
 
 Een economische activiteit is duurzaam wanneer deze plaatsvindt binnen de draagkracht van een 
gezond ecosysteem, ook op de lange termijn. Om die draagkracht te garanderen zijn van belang 
het hanteren van een wetenschappelijke grondslag voor besluiten over oceanenbeheer en –
gebruik, het vergaren van de noodzakelijke kennis door middel van gericht onderzoek. Algemeen 
                                                                 
29 De op 12 december 2015 te Parijs tot stand gekomen Overeenkomst van Parijs (Trb. 2016, 98 en Nederlandse vertaling 
Trb. 2016, 162) 
 
17 

