 
 
Cahier 2017-4 
De psychometrische kenmerken van de MZJ-
vragenlijst over gedigitaliseerde, cyber- en 
offlinedelicten bij jongeren 
Schaalconstructen, afnamemodi en omvangschattingen 
 
 
 
 
 
 
M.G.C.J. Beerthuizen 
N. Tollenaar 
A.M. van der Laan 
 
 
  
Wetenschappelijk Onderzoek- en Documentatiecentrum Cahier 2017-4 | 1 

 
Inhoud 
Managementsamenvatting — 5 
1 Inleiding — 7 
1.1 Doelstelling — 9 
1.1.1 Psychometrische kenmerken — 9 
1.1.2 Alternatieve afnamemodus — 9 
1.1.3 Omvangschatting — 10 
1.2 Onderzoeksvragen — 11 
1.3 Leeswijzer — 12 
2 Methode — 13 
2.1 Afnamemodi — 13 
2.1.1 CAPI/CASI — 13 
2.1.2 CAWI — 13 
2.2 Steekproef, veldwerk en respons — 13 
2.2.1 Steekproef — 13 
2.2.2 Veldwerk — 14 
2.2.3 Respons — 14 
2.2.4 Verdachten en HALT — 18 
2.3 Vragenlijst zelfgerapporteerde delinquentie — 18 
2.3.1 Cyber- en gedigitaliseerde delinquentie — 19 
3 Psychometrische kenmerken gedigitaliseerde, cyber- en 
offlinedelinquentie — 23 
3.1 Schaalstructuren — 23 
3.1.1 Verkennende factoranalyse — 24 
3.1.2 Tussentijdse samenvatting — 29 
3.1.3 Bevestigende factoranalyse — 30 
3.1.4 Conclusie factoranalyses — 31 
3.2 Sociale wenselijkheid — 32 
3.2.1 Conclusie en discussie sociale wenselijkheid — 34 
3.3 Internet en sociale media — 35 
3.3.1 Conclusie internet en sociale media — 35 
4 CAPI/CASI- versus CAWI-modus — 37 
4.1 Verschillen in rapportage delinquentie — 37 
4.2 Vergelijkbaarheid respondenten CAPI/CASI- en CAWI-modus — 39 
4.2.1 Persoons- en achtergrondkenmerken — 39 
4.2.2 Geregistreerde delinquente carrière kenmerken — 41 
4.2.3 Responskenmerken — 41 
4.3 Propensity score — 41 
4.4 Prevalentie — 42 
4.4.1 Itemniveau — 42 
4.4.2 Schaalniveau — 44 
4.4.3 Samenvatting prevalentie — 45 
4.5 Frequentie — 45 
4.5.1 Schaalniveau — 45 
4.5.2 Samenvatting frequentie — 47 
  
Wetenschappelijk Onderzoek- en Documentatiecentrum Cahier 2017-4 | 3 

 
Managementsamenvatting 
De Monitor Zelfgerapporteerde Jeugdcriminaliteit (MZJ) is een vijfjaarlijks onderzoek 
waarin Nederlandse jongeren in de leeftijd van 10 tot 23 jaar bevraagd worden over 
hun delictgedrag. Via zelfrapportage wordt daarmee aanvullende kennis verkregen 
over trends in de jeugdcriminaliteit, naast trends die via politie- en justitiegegevens 
bekend zijn. Tijdens de laatste meting zijn een aantal veranderingen doorgevoerd, 
waar de belangrijkste van is de toevoeging van nieuwe gedigitaliseerde en cyber-
delicten in de bevraging. In het huidig rapport worden de resultaten van een ver-
diepingsonderzoek naar de MZJ gepresenteerd. De drie thema’s die aan bod komen 
zijn: 
1 De psychometrische kenmerken van de vragenlijst over gedigitaliseerde, cyber- 
en offlinedelicten, welke de kern vormt van de MZJ. 
2 De gevolgen van een overstap van een CAPI/CASI-afnamemodus (d.w.z., afname 
waarbij een interviewer aanwezig is) naar een CAWI-modus (d.w.z., een internet-
afname) voor de rapportage en monitoring van zelfgerapporteerd delinquent 
gedrag. 
3 De mogelijkheden om de MZJ te gebruiken om een omvangschatting te maken 
van de door Nederlandse jeugdigen gepleegde gedigitaliseerde en cyberdelicten. 
 
Betreffende het eerste thema suggereren de resultaten dat onder zelfgerapporteer-
de jeugddelinquentie een enkele factorstructuur ligt – wat wil zeggen dat een overall 
prevalentieschaal van delinquent gedrag statistisch gezien het ‘beste’ past (d.w.z., 
het onderscheid maken tussen geen delinquent gedrag en ten minste één delict ten 
minste éénmaal gepleegd in het voorgaande jaar, waarbij er geen clustering van 
delicten optreedt). Een tweede schaalvorm, die meer complex is, maar nog steeds 
statistisch adequaat, is het onderscheid maken tussen offline- en gedigitaliseerde 
delicten samen enerzijds en cyberdelicten apart anderzijds. 
 
Verder laten de resultaten zien dat de prevalentie, frequentie en de ernst van zelf-
gerapporteerde delinquentie lager, minder frequent en minder ernstig is, wanneer 
deze bevraagd worden via het internet zonder aanwezige interviewer, controlerend 
voor mogelijke effecten van verschillen in de samenstelling van respondentgroepen. 
Een overstap van een CAPI/CASI-afnamemodus naar een CAWI-modus zou dan ook 
tot een trendbreuk leiden. 
 
De MZJ wordt niet geschikt bevonden om de omvang te schatten van de door Ne-
derlandse jeugdigen gepleegde gedigitaliseerde en cyberdelicten. Voornaamste 
tekortkoming van de MZJ is dat een deel van de onlinedelicten dermate breed 
geoperationaliseerd is, dat deze zowel bagatelfeiten als zeer ernstige misdrijven 
omvat. Zodoende is het onduidelijk wat de omvangschatting nou precies weergeeft. 
Daarnaast is het ook onduidelijk hoeveel delicten dit zijn, waar deze delicten ge-
pleegd zijn en hoe deze aantallen zich verhouden door de tijd heen. 
 
De conclusie is dat de MZJ een adequaat instrument is voor zijn oorspronkelijke 
toepassing – een zelfrapportage instrument als aanvulling op registratiecijfers – 
maar dat een overstap naar een andere modus niet zonder problemen zal gaan en 
dat de huidige MZJ niet geschikt is als instrument voor omvangschattingen van 
jeugdige cyber- en gedigitaliseerde delicten. 
Wetenschappelijk Onderzoek- en Documentatiecentrum Cahier 2017-4 | 5 

 
1 Inleiding 
Trends in criminaliteit worden op verschillende manieren gemonitord, bijvoorbeeld 
door het bestuderen van door politie of justitie geregistreerde criminaliteit. Als on-
derdeel van hun werkzaamheden houden de politie, het Openbaar Ministerie (OM) 
en de zittende magistratuur (ZM) onder andere bij hoeveel verdachten er zijn aan-
gehouden en hoeveel daders er worden vervolgd en veroordeeld. Door over de tijd 
heen deze cijfers te volgen kan men zien of de criminaliteit stijgt, daalt of juist on-
veranderd blijft. Een dergelijke methode wordt toegepast in Nederlands (en inter-
nationaal) onderzoek naar diverse criminele thema’s (bijv., veelplegers en recidive; 
Kalidien & De Heer-de Lange, 2015; Tollenaar, Beerthuizen & Van der Laan, 2016; 
Wartna, Blom & Tollenaar, 2011). 
 
Echter, het gebruik van officiële registratie is niet zonder beperkingen. Ten eerste, 
geregistreerde criminaliteit betreft louter criminaliteit die door de politie wordt 
gesignaleerd. Misdrijven waarvan geen aangifte worden gedaan, of slachtofferloze 
delicten die niet worden waargenomen door politie, vallen buiten deze operationa-
lisering. Ten tweede, niet iedereen die wordt aangehouden voor een misdrijf wordt 
daarvoor ook vervolgd. Kortom, als men alleen maar toegang heeft tot de bronnen 
van de politie, het OM of de ZM, dan valt het aandeel niet-ontdekte criminaliteit 
buiten beeld en mogelijk zo ook niet-vervolgde criminaliteit. Verder betreft geregis-
treerde criminaliteit over het algemeen meer ernstigere vormen van criminaliteit 
(Farrington et al., 2003; Weijters, Van der Laan & Kessels, 2016) en kunnen ver-
anderingen in registratieprotocollen en -praktijken trends in de geregistreerde cri-
minaliteit vertekenen (Van Ham, Bervoets & Ferwerda, 2016). Ofwel, de geregis-
treerde criminaliteit geeft geen volledig en mogelijk een vertekend beeld van de 
werkelijke criminaliteit. 
 
Specifieke criminaliteit die door bovenstaande redenen grotendeels onopgemerkt 
blijft in registratiecijfers, zijn gedigitaliseerde en cybercriminaliteit (zie box 1 voor 
een uiteenzetting van welke misdrijven wij onder deze terminologie verstaan). Een 
reden hiervoor is dat gedigitaliseerde misdrijven niet allemaal een specifiek wets-
artikel in het Wetboek van Strafrecht (Sr) hebben. Zo kan onlinebedreiging vervolgd 
worden onder het meer algemene wetsartikel voor bedreiging (285 Sr), waarin geen 
verwijzing naar een onlinecomponent staat. Verder is cybercriminaliteit moeilijk op 
te sporen en te vervolgen, waardoor de kans op registratie in vervolgings- en ver-
oordelingsbronnen minimaal is. Daarentegen zijn er bronnen die melden dat cyber-
criminaliteit zeker wel voorkomt en in grotere getalen dan politie- en justitiële 
registratie suggereren (bijv., Jardine, 2015). 
 
Box 1 Gebruikte terminologie 
Met betrekking tot cybercrime wordt vaak het onderscheid gemaakt tussen cyber-
criminaliteit en gedigitaliseerde criminaliteit. Cybercriminaliteit wordt in wetenschap-
pelijke literatuur ook wel beschreven als cybercrime in enge zin (Zebel et al., 2013) 
of cyber-dependent criminaliteit (Holt & Bossler, 2016; McGuire & Dowling, 2013) 
en heeft betrekking op criminaliteit waarbij ICT zowel doel als middel is. Onder 
cybercriminaliteit worden delicten als hacken, het versturen van virussen en het 
plegen van DDoS-aanvallen verstaan. Gedigitaliseerde criminaliteit wordt in de 
wetenschappelijke literatuur ook wel cybercrime in ruime zin (Zebel et al., 2013)  
of cyber-enabled criminaliteit genoemd (Holt & Bossler, 2016; McGuire & Dowling, 
2013) en heeft betrekking op traditionele delicten waarbij gebruik wordt gemaakt 
Wetenschappelijk Onderzoek- en Documentatiecentrum Cahier 2017-4 | 7 

 
altijd zullen leiden tot strafrechtelijke opsporing en vervolging – daarom hanteren 
wij in dit rapport vanaf dit punt de terminologie delinquentie voor deze gedragingen 
(zie ook box 1). 
1.1 Doelstelling 
In dit rapport wordt dieper ingegaan op deze zelfrapportage, waarbij een drietal 
kenmerken van de MZJ aan bod komen. 
1.1.1 Psychometrische kenmerken 
Ten eerste, hoewel de MZJ al meerdere jaren wordt gehanteerd om trends in jeugd-
delinquentie te meten, zijn de psychometrische kenmerken van deze vragenlijst nog 
1
niet uitgebreid bestudeerd. Omdat in de meest recente MZJ nieuwe delicten zijn 
toegevoegd betreffende gedigitaliseerde en cyberdelinquentie, is het wenselijk om 
te kijken hoe deze nieuwe delicten zich verhouden ten opzichte van de traditioneel 
bevraagde delicten. Namelijk, hoewel cyber-, gedigitaliseerde en offlinedelinquentie 
van elkaar onderscheiden worden door politie en OM (MinVenJ, 2014), is deze 
indeling nog niet empirisch getoetst (zie ook Rokven et al., 2017). 
 
Het onderzoeken welke indeling goed ‘past’ op hoe jongeren over hun delictgedrag 
rapporteren is van belang voor toekomstige monitorrapportage en wetenschappelijk 
onderzoek betreffende jeugddelinquentie. Relevant is, bijvoorbeeld, te weten of en 
hoe offline- en onlinedelicten samenhangen. Zo zijn er aanwijzingen dat offline- en 
gedigitaliseerde bedreigingsdelicten vaak naast elkaar plaatsvinden (Van der Broek, 
Van der Laan & Weijters, 2016). Het sterk samenhangen van delicten met éénzelfde 
aard (bijv., bedreigen), maar welke via verschillende modi plaatsvinden, zou erop 
wijzen dat het belangrijker is om delicten samen te nemen op basis van de aard van 
deze gedragingen dan op basis van de (ICT-)middelen waarmee deze gedragingen 
plaatsvinden (Grabosky, 2001). 
 
Verder wordt gekeken of de gerapporteerde gedigitaliseerde en cyberdelinquentie 
samengaat met regulier gebruik van onlinemedia. Indien jeugdigen structureel veel 
cyberdelinquentie rapporteren, zonder toegang tot of kennis van internet te hebben, 
dan doet dit af aan de convergente validiteit van de gerapporteerde onlinedelicten 
(tenzij uitsluitend gebruikgemaakt zou worden van ‘cyber-crime-as-a-service’ bij 
gebrek aan kennis; Manky, 2013). Daarnaast wordt ook naar sociale wenselijkheid 
gekeken. 
1.1.2 Alternatieve afnamemodus 
Ten tweede wordt onderzocht of een alternatieve afnamemodus van de MZJ tot 
eenzelfde resultaten betreffende zelfgerapporteerde jeugddelinquentie zou leiden.  
Specifieker, er wordt onderzocht of een overstap van de tot nu toe gebruikte CAPI/ 
CASI modus (d.w.z., computer-assisted personal/self interviewing) naar een CAWI 
modus (d.w.z., computer-assisted web interviewing) zou leiden tot een trendbreuk. 
                                                
1
 De MZJ is in zekere zin een ‘voortborduring’ op gevalideerde vragenlijsten die in de jaren tachtig ontwikkeld zijn 
en daarnaast is in meer beperkte mate de schaalstructuur van de MZJ tijdens de eerste meting al wel bestudeerd 
(Van der Laan & Blom, 2006a). Ook zijn sterke verbanden met risico- en beschermende factoren van delinquentie 
gevonden (Van der Laan & Blom, 2006b). Deze verbanden met de risico- en beschermende factoren bieden een 
eerste indicatie voor de validiteit van zelfrapportage van offlinedelinquent gedrag. 
Wetenschappelijk Onderzoek- en Documentatiecentrum Cahier 2017-4 | 9 

 
Daarnaast melden slachtoffers cyberdelicten vaak ook niet bij politie of justitie (de 
meldingsbereidheid is zelfs lager dan bij traditionele delicten; Domenie, Leukfeldt, 
Van Wilsem, Jansen & Stol, 2012; Kloosterman, 2015), mede door schadeloosstel-
ling van banken of creditcardmaatschappijen, waardoor ook op basis van geregis-
treerd slachtofferschap een inschatting van de omvang moeilijk is. 
Maar ook ‘harde’ indicaties van cyberdelinquentie, zoals ‘vulnerabilities’ in software, 
‘malicious’ websites en aantallen botnets, zijn niet geheel toereikend (Jardine, 
2015). Ondanks het vele werk dat wordt verzet om deze bronnen te produceren, 
blijven zij een steekproef van al het ‘kwade’ internetverkeer – niemand heeft vol-
ledig zicht op wat er allemaal op internet gebeurt (of kan dit behappen). Daarnaast 
kan op basis van dergelijke data vaak geen onderscheid gemaakt worden naar leef-
tijd van dader of slachtoffer. 
 
Een andere bron die geraadpleegd zou kunnen worden om de omvang te schatten, 
zijn de onlinedelinquenten zelf. Echter, via registerdata zal dit niet tot een volledig 
beeld leiden, vanwege de lage aantallen jeugdigen die geregistreerd staan als 
gedigitaliseerd of cyberdelinquent (Van der Laan & Goudriaan, 2016). Ook is deze 
groep niet noodzakelijk een representatie van alle jeugdige onlinedelinquenten, 
zowel qua persoonskenmerken als delinquente gedragingen. 
 
Zelfrapportage biedt wel mogelijkheden. In de MZJ wordt namelijk naast het wel of 
niet voorkomen van gedigitaliseerde en cyberdelicten ook gevraagd naar hoe vaak 
men deze delicten gepleegd heeft. Door deze aantallen te wegen naar populatie-
niveau zou wellicht een schatting gemaakt kunnen worden van het aantal gedigita-
liseerde en cyberdelicten gepleegd door Nederlandse jeugdigen. In dit onderzoek 
wordt gekeken of deze suggestie tot een betrouwbare en realistische schatting van 
de omvang van gedigitaliseerde en cyberdelinquentie kan leiden. 
 
Samenvattend, dit onderzoek betreft drie onderwerpen waarmee de waarde van de 
MZJ voor de beschrijving van gedigitaliseerd, cyber- en offlinedelinquent gedrag bij 
jeugdigen in Nederland verder onderzocht wordt.  
1.2 Onderzoeksvragen 
Ten eerste, de psychometrische kenmerken van de MZJ-vragenlijst, met onder-
staande onderzoeksvragen: 
1 Wat is de schaalstructuur van gedigitaliseerde en cyberdelinquentie gerappor-
teerd door jeugdigen en hoe verhoudt deze zich met offlinedelinquentie? 
2 Wat is de correlatie tussen sociale wenselijkheid en offline-, gedigitaliseerde en 
cyberdelinquentie gerapporteerd door jeugdigen? 
3 Wat is het verband tussen het gebruik van internet en sociale media en het rap-
porteren van delicten die gebruiken maken van deze media? 
 
Ten tweede wordt aandacht besteed aan de verschillen in zelfgerapporteerde delin-
quentie door jeugdigen bij twee verschillende afnamemodi – CAPI/CASI en CAWI – 
met onderstaande onderzoeksvraag: 
4 Is de gemeten prevalentie, frequentie, ernst en schaalstructuur van offline-, 
gedigitaliseerde en cyberdelinquentie gerapporteerd door jeugdigen voor de 
CAPI/CASI- en CAWI-modus hetzelfde? En zo nee, waar komt dit door? 
 
Wetenschappelijk Onderzoek- en Documentatiecentrum Cahier 2017-4 | 11 

 
2 Methode 
In dit hoofdstuk worden de afnamemodi en (verschillen in) bijbehorende respons-
groepen beschreven evenals de vragenlijst naar zelfgerapporteerde delicten. Deze 
omschrijvingen zijn van belang om de operationalisatie van jeugddelinquentie vol-
gens de MZJ te doorgronden. Het huidig onderzoek betreft louter de 2015 meting 
van de MZJ. Voor de complete documentatie over hoe de MZJ-2015 opgezet en 
uitgevoerd is zie Engelen, Roels en De Heij (2015a, 2015b) en Van der Laan en 
Beerthuizen (2016). Hieronder wordt de inhoud van deze rapporten in het kort 
uiteengezet. 
2.1 Afnamemodi 
De reguliere afnamemodus van de MZJ is een computer-assisted personal/self inter-
viewing modus (CAPI/CASI). In 2015 is bij wijze van experiment een parallelle en 
alternatieve afname via een computer-assisted web interviewing modus uitgevoerd 
(CAWI; zie Engelen et al., 2015b en paragraaf 2.2). 
2.1.1 CAPI/CASI 
De CAPI/CASI-modus is een gecombineerde afnamemodus van CAPI en CASI. Bij  
de CAPI-modus wordt de vragenlijst afgenomen bij een respondent door een inter-
viewer. Dat kan door voorlezen of laten meelezen. De antwoorden worden ingevuld 
door de interviewer op een computer. Bij de CASI-modus krijgt de respondent het 
beeldscherm voor ogen zonder dat de interviewer meekijkt. De respondent vult  
dan zelf zijn antwoorden in. De CASI-modus wordt alleen toegepast binnen de MZJ 
bij gevoelige vragen, zoals de vragen naar delictgedragingen, om zodoende open-
heid te promoten door meer relatieve anonimiteit. De interviewer is wel aanwezig  
– mocht de respondent er zelf niet uitkomen, dan kan deze assisteren. Zo wordt 
uitval of onduidelijkheden over de vragen voorkomen. 
2.1.2 CAWI 
De alternatieve afnamemodus in dit onderzoek is CAWI, wat staat voor computer-
assisted web interviewing. Net als bij CAPI/CASI worden de vragen en antwoorden 
bij CAWI met behulp van een computer gepresenteerd en geregistreerd. Echter,  
de vragenlijst wordt via internet afgenomen, zonder dat er een interviewer fysiek 
aanwezig is bij de afname. Respondenten moeten dan ook hun eigen computer  
of smartphone gebruiken en kunnen geen hulp vragen of krijgen van een fysiek 
aanwezige interviewer. 
2.2 Steekproef, veldwerk en respons 
2.2.1 Steekproef 
De steekproef van de MZJ 2015 betreft jongeren in de leeftijd van 10 tot 23 jaar. 
Daartoe wordt een willekeurige gestratificeerde steekproef getrokken van alle jon-
geren in deze leeftijdsgroep die ingeschreven staan in een Nederlandse gemeente 
(met uitzondering van Caraïbisch Nederlandse eilanden en de Waddeneilanden). In 
Wetenschappelijk Onderzoek- en Documentatiecentrum Cahier 2017-4 | 13 

 
ouders), opleidingsniveau van de respondent, sociaal economische status van gezin 
waarin de respondent zich bevond of van de respondent zelf, besteedbaar inkomen 
en stedelijkheid van de woonplek. Hierbij wordt ook gecorrigeerd voor verschillen in 
responswaarschijnlijkheid van verschillende respondent(groep)en.  
In totaal bestaat de CAPI/CASI-responsgroep uit 3.188 respondenten en de CAWI-
responsgroep uit 2.820 respondenten. De verdeling van de kenmerken in beide 
groepen verschilt statistisch significant (zie tabel 2.1 voor de ongewogen groeps-
kenmerken per leeftijdscategorie; zie bijlage 2, tabel b2.1 voor de groepskenmerken 
van de steekproef niet uitgesplitst naar leeftijd). 
Het aandeel 12- tot 18-jarigen ten opzichte van de 10- tot 12-jarigen en 18- tot 23-
jarigen is bij de CAWI-responsgroep groter dan bij de CAPI/CASI-responsgroep. De 
verdeling mannen en vrouwen is bij zowel CAPI/CASI als CAWI in de groepen 10- 
tot 12-jarigen en 12- tot 18-jarigen ongeveer evenredig, maar bij CAWI-18- tot 23-
jarigen ligt het aandeel mannen significant lager (42%) dan bij CAPI/CASI (50%). 
Naar herkomst zijn er bij alle leeftijdsgroepen significante verschillen tussen beide 
modi – het aandeel respondenten met een Nederlandse herkomst ligt bij CAWI 
hoger, en het aandeel met een Marokkaanse of Antilliaanse afkomst ligt, afhankelijk 
van de leeftijdsgroep, lager. Voor opleidingsniveau is er alleen bij 18- tot 23-jarigen 
een verschil tussen de modi, waar CAWI-respondenten over het algemeen hoger 
opgeleid zijn. Daarentegen zijn er geen verschillen in sociaal-economische status 
tussen beide modi. Echter, naar (gezins)inkomen zijn er wel weer verschillen – het 
(gezins)inkomen van 10- tot 12-jarigen en 12- tot 18-jarigen ligt bij CAWI hoger 
dan bij CAPI/CASI. Afsluitend leven CAWI-10- tot 12-jarigen in minder stedelijke 
gebieden dan hun CAPI/CASI-tegenhangers. 
 
Samenvattend, ten opzichte van CAPI/CASI-responsgroep zijn er in de CAWI-res-
ponsgroep relatief meer 12- tot 18-jarigen, minder jongvolwassen mannen, minder 
jongeren van Marokkaanse/Antilliaanse herkomst en meer hoger opgeleide jong-
volwassenen. Daarnaast is het huishoudelijk inkomen hoger en de stedelijkheid 
lager in de CAWI-responsgroep. 
  
                                                                                                                             
dan geldt dat buitenland als herkomstland. Indien beide ouders in het buitenland zijn geboren, dan geldt het 
buitenland waar de moeder is geboren. 
Wetenschappelijk Onderzoek- en Documentatiecentrum Cahier 2017-4 | 15 

 
b a
 CAPI/CASI p CAWI Populatie 
d
SES (%)     
10- tot 12-jarigen     
Actief inkomen 72,9  77,5 87,3 
Passief inkomen 24,3  19,6 10,7 
Geen inkomen 2,3  1,8 1,8 
Onbekend 0,5  1,1 0,1 
12- tot 18-jarigen     
Actief inkomen 73,2  76,0 87,8 
Passief inkomen 24,0  20,3 10,7 
Geen inkomen 2,1  2,4 1,2 
Onbekend 0,7  1,3 0,3 
18- tot 23-jarigen     
Actief inkomen 72,4  73,4 73,7 
Passief inkomen 24,6  23,7 23,9 
Geen inkomen 2,1  1,8 1,8 
Onbekend 0,9  1,1 0,7 
Gestandaardiseerd inkomen (%)     
10- tot 12-jarigen     
e
1 kwartiel 41,0 > 35,0 24,6 
e
2 kwartiel 25,2  22,2 28,7 
e
3 kwartiel 18,2 < 22,9 22,5 
e
4 kwartiel 13,8  17,9 23,0 
Onbekend 1,8  2,0 1,1 
12- tot 18-jarigen     
e
1 kwartiel 35,1 > 30,3 18,7 
e
2 kwartiel 23,8  24,7 22,0 
e
3 kwartiel 23,4  22,9 33,1 
e
4 kwartiel 16,0 < 19,3 25,7 
Onbekend 1,7  2,7 0,5 
18- tot 23-jarigen     
e
1 kwartiel 30,1  26,9 29,2 
e
2 kwartiel 18,0  15,7 17,7 
e
3 kwartiel 24,9  26,4 24,9 
e
4 kwartiel 25,5  29,4 27,0 
Onbekend 1,6  1,6 1,3 
e
Stedelijkheid (M/SD)     
10- tot 12-jarigen 3,8 (1,2) > 3,7 (1,2) 3,2 (1,3) 
12- tot 18-jarigen 3,7 (1,2)  3,6 (1,3) 3,1 (1,3) 
18- tot 23-jarigen 3,4 (1,3)  3,3 (1,3) 3,4 (1,3) 
a
 Alle (populatie)gegevens zijn gebaseerd op geleverde informatie door het CBS. 
b
 De kolom p geeft aan of de verdeling van categorieën per variabele tussen de modi statistisch verschilt en welke categorie 
hierbij het meest bijdraagt en in welke richting (p<0,05; voor χ2-analyse Z>2). 
c
 De indeling laag, midden en hoog is bepaald volgens de SOI-indeling, ongeacht of er sprake is van primair, secundair of 
tertiair onderwijs, of eerste of tweede fase en heeft betrekking op studiejaar 2013-2014. 
d
 Actief inkomen = werknemer, directeur, grootaandeelhouder, zelfstandige of overig actief; passief inkomen = diverse 
uitkeringen of schoolgaand/studerend met inkomen; geen inkomen = schoolgaand/studerend zonder inkomen of overig 
geen inkomen. 
e
 Stedelijkheid is een vijfpuntsschaal lopend van 1 = niet stedelijk tot 5 = zeer sterk stedelijk.  
Wetenschappelijk Onderzoek- en Documentatiecentrum Cahier 2017-4 | 17 

 
deze gedragingen. Een deel van deze vragen betreft offlinedelinquentie en een deel 
cyber- en gedigitaliseerde delinquentie. De offlinedelicten en een klein deel van de 
cyber- en gedigitaliseerde delicten kwamen voort uit de eerdere metingen van de 
MZJ en vinden daarnaast hun oorsprong in de literatuur (zie Van der Laan & Blom, 
2006a).  
Veel items zijn een specifieke variant van een meer ‘abstract’ delict. Zo wordt bij 
vandalisme gevraagd naar het vernielen van specifieke objecten, zoals bushokjes, 
woningen of het bekladden van bussen en trams. Ook weerspiegelen de items 
verschillende mate van ernst; bij mishandeling varieert dit van slaan en schoppen 
zonder verwonding, tot het verwonden van iemand met een wapen. Een voordeel 
van meerdere items die specifieke varianten van een delict bevragen is dat de kans 
vergroot wordt dat als iemand een delict gepleegd heeft ook daadwerkelijk aangeeft 
dit gepleegd te hebben (Van der Laan & Blom, 2006). Daarnaast is het brede scala 
aan delicten vooral gericht op minder ernstige misdrijven. Naar zeer ernstige delic-
ten, zoals moord en doodslag, wordt niet gevraagd. Door deze focus op relatief 
minder ernstige delinquentie kan de MZJ als een aanvulling op registerdata gezien 
worden, waarin overwegend meer ernstige delicten voorkomen (Farrington et al., 
2003; Weijters et al., 2016). 
Aan respondenten is gevraagd of zij de diverse delicten ooit in hun leven hebben 
gepleegd, en zo ja, hoe vaak zij deze delicten de afgelopen twaalf maanden hebben 
gepleegd (dit kan ook nul keer zijn). In tabel 2.3 zijn alle vragen betreffende deze 
42 delicten weergegeven op volgorde van aanbieding (exclusief de vijf ‘triviale’ 
delicten), met daarbij de verkorte omschrijving die verder in dit onderzoek gehan-
teerd zal worden. 
2.3.1 Cyber- en gedigitaliseerde delinquentie 
Nieuw in de MZJ-2015 is een uitbreiding van het aantal bevraagde delicten betref-
fende cyber- en gedigitaliseerde delinquentie. Cyberdelinquentie betreft delinquentie 
waarbij een ICT-component het doelwit van het delict is, terwijl gedigitaliseerde 
delinquentie een ‘traditioneel’ delict betreft waarbij een ICT-component als hulpmid-
del wordt gebruikt (bijv., je kan mensen op het schoolplein met de dood bedreigen, 
maar je kan dit ook via de e-mail of WhatsApp doen). In voorgaande metingen 
werden al vragen gesteld over het versturen van virussen, illegaal downloaden van 
software, muziek en films en het bedreigen van anderen via SMS, e-mail of chatbox. 
Daar zijn in 2015 acht items aan toegevoegd (zie tabel 2.3). 
De items zijn deels gehaald uit bestaande literatuur, getest binnen de relevante 
5
leeftijdsgroep via focusgroups en in overleg met diverse experts samengesteld. De 
delicten betreffende cyberdelinquentie zijn roze gearceerd in tabel 2.3 (vijf delicten) 
en de gedigitaliseerde delicten lila (zes delicten). Daarnaast zijn in tabel 2.4 de 
items uiteengezet en welke wetsartikelen uit het Wetboek van Strafrecht daarmee 
6
geaffilieerd zijn. 
 
                                                
5
 De omvang van de vragen diende aangepast te worden in de oorspronkelijke vragenlijst, waardoor er maar een 
beperkt aantal extra vragen opgenomen kon worden. Er is gekozen voor een brede variatie aan cyber- en 
gedigitaliseerde delicten. Deze vragen zijn gebaseerd op de literatuur en opgesteld in overleg met experts op het 
gebied van zelfrapportage en delinquent gedrag. Daarna zijn de vragen voorgelegd aan en besproken met 
scholieren in het middelbaar onderwijs (MBO technische variant), waarbij onder meer werd nagegaan of de 
vragen voldoende begrijpelijk waren en gevraagd werd naar aanpassingen/aanvullingen. Vervolgens zijn de 
vragen opnieuw besproken met experts, waarbij ook meer algemene vragenlijst-deskundigen zijn geraadpleegd. 
6
 Door continue veranderingen in het juridisch veld rondom cyber- en gedigitaliseerde delinquentie zijn deze 
wetsartikelen wellicht niet volledig en mogelijk onderhevig aan veranderingen. 
Wetenschappelijk Onderzoek- en Documentatiecentrum Cahier 2017-4 | 19 

Wetenschappelijk Onderzoek- en Documentatiecentrum Cahier 2017-4   |  21 
 
Delictvraag Verkorte omschrijving 
27. Heb je ooit weleens iemand expres zo geslagen en/of geschopt dat die persoon daardoor gewond is geraakt? Bijvoorbeeld een blauw oog, een Mishandeling (met 
bloedneus of ernstigere verwondingen. verwonding) 
28. Heb je weleens een wapen bij je, met de bedoeling je zelf te beschermen of voor het geval je bij een gevecht betrokken raakt? Wapenbezit voor 
zelfverdediging 
29. Heb je weleens expres iemand met een wapen verwond? Bijvoorbeeld met een stuk hout, een schaar of een mes. Mishandeling (met wapen) 
30. Heb je weleens geprobeerd seks te hebben met iemand die dat niet wilde? Seks afdwingen 
31. Heb je weleens iets verkocht via internet, het geld gekregen van de koper, maar het artikel nooit opgestuurd? Artikel niet opsturen 
32. Heb je weleens iets gekocht en ontvangen via internet, maar nooit betaald? Geld niet overmaken 
33. Heb je weleens via internet of je telefoon seksueel getinte foto’s of filmpjes verspreid van iemand anders terwijl diegene nog geen 18 jaar was? Seksueel beeldmateriaal van 
minderjarige verspreiden 
34. Heb je weleens jezelf voorgedaan als iemand anders op internet? Voordoen als iemand anders 
op internet 
35. Heb je weleens ingelogd op een computer, e-mailaccount of sociale netwerksite van iemand anders zonder dat diegene hiervan wist? Hacken 
36. Heb je weleens geprobeerd een website of een e-mailbox plat te leggen door enorme hoeveelheden informatie daarnaar toe te sturen? DDoS aanval uitvoeren 
37. Heb je weleens iemand zijn wachtwoord veranderd zodat diegene niet meer kon inloggen? Wachtwoord veranderen 
38. Heb je weleens op iemand anders z’n computer of profiel ingelogd en hier gegevens in veranderd of gewist zonder dat diegene daarvan wist? Hacken met manipulatie 
39. Heb je weleens een auto bestuurd terwijl je te veel alcohol had gedronken? Onder te veel alcohol verstaan we 2 glazen of meer een uur voordat Rijden onder invloed 
je ging rijden. 
40. Heb je weleens opzettelijk verkeerde informatie gegeven aan de belastingdienst? Fraude (belasting) 
41. Heb je weleens opzettelijk verkeerde informatie gegeven aan een uitkeringsinstantie, zoals het UWV, de Dienst Uitvoering Onderwijs (DUO) of Fraude (uitkering) 
de Sociale Verzekeringsbank (SVB)? 
42. Heb je weleens opzettelijk verkeerde informatie gegeven aan een verzekeringsmaatschappij, bijvoorbeeld over je reis- of inboedelverzekering? Fraude (verzekering) 
Noot. Roze arcering = cyberdelinquentie, lila arcering = gedigitaliseerde delinquentie; geen arcering = offlinedelinquentie; delicten 39-42 zijn alleen aan 18-23-jarigen voorgelegd. 
 
Wetenschappelijk Onderzoek- en Documentatiecentrum Cahier 2017-4 | 21 

 
3 Psychometrische kenmerken gedigitaliseerde, 
cyber- en offlinedelinquentie 
In dit hoofdstuk worden de psychometrische kenmerken beschreven van de MZJ-
vragenlijst betreffende gedigitaliseerde, cyber- en offlinedelinquentie. Aan bod 
komen schaalstructuren, waarbij gekeken wordt hoe cyber- en gedigitaliseerde 
delinquentie zich verhoudt tot meer traditionele offlinedelicten. Daarnaast worden 
ook verbanden met sociale wenselijkheid en het gebruik van internet en sociale 
media behandeld. De psychometrische kenmerken worden alleen geanalyseerd 
binnen de CAPI/CASI-responsgroep, omdat deze modus de standaard is geweest 
voor de MZJ tot nu toe. 
3.1 Schaalstructuren 
Een schaal is een bundeling van items die empirisch en/of theoretisch bij ‘elkaar 
horen’. In het geval van de MZJ zal de schaalstructuur dus gaan over type delicten 
die bij elkaar horen. Een belangrijke vraag die hierbij gesteld wordt is: welke delic-
ten worden vaak samen door jongeren gerapporteerd? En worden sommige delicten 
vaker met elkaar gerapporteerd dan samen andere delicten? 
 
In de MZJ (maar ook in andere onderzoeken) worden delicten ingedeeld in diverse 
categorieën. Deze zijn deels bepaald door thematiek (bijv., geweldsdelicten samen) 
en deels door perspectieven vanuit onderzoek, beleid en praktijk (bijv., het onder-
scheid tussen gedigitaliseerde en cyberdelinquentie). Echter, deze meer ‘theoreti-
sche’ schaalbepalingen hoeven niet noodzakelijk overeen te komen met hoe delicten 
in de realiteit samen worden gerapporteerd door daders zelf. Bijvoorbeeld, seks 
afdwingen valt onder de noemer ‘geweld’ op thematische basis, maar dit betekent 
niet dat iedereen die een willekeurig ander geweldsdelict rapporteert zich ook schul-
dig maakt aan seksueel geweld. Dat gezegd hebbende, voor beleids- en andere 
doeleinden kan een bepaalde theoretische opdeling natuurlijk waardevol zijn om, 
bijvoorbeeld, onderscheid te maken tussen kwalitatief verschillende misdrijven. In 
dit rapport zijn wij echter geïnteresseerd in het empirische construct delinquent 
gedrag. 
 
Een schaalscore kan diverse vormen aannemen. Het type schaal dat wij hier han-
teren is een prevalentieschaal – indien een respondent op ten minste één delict 
horend binnen de schaal aangeeft dit delict gepleegd te hebben, dan zal de gehele 
schaal ‘geactiveerd’ worden. Met andere woorden, de operationalisatie van een pre-
valentieschaal is: 0 = geen enkel delict gepleegd, 1 = ten minste één delict ten 
minste éénmaal gepleegd. 
Naast een prevalentieschaal zijn ook andere vormen mogelijk, zoals een frequentie-
schaal (d.w.z., hoeveel delicten er zijn gepleegd, zie ook hoofdstuk 4) of een versa-
tility schaal (d.w.z., hoeveel verschillende soorten delicten er zijn gepleegd). Boven-
genoemde schalen behoren tot de ‘standaard’ die in veel crimineel carrière-onder-
zoek gehanteerd wordt (Piquero, Farrington & Blumstein, 2003). De prevalentie-
schaal is de traditionele vorm die in de MZJ gebruikt wordt en wij zullen ons dan ook 
binnen dit hoofdstuk tot deze variant beperken. 
Eerst wordt een verkennende factoranalyse gedaan om te kijken welke schaalstruc-
tuur op basis van empirie het beste lijkt te ‘fitten’. Daarnaast wordt deze structuur 
afgezet, indien hij verschilt van de huidige en in literatuur gehanteerde schaalstruc-
Wetenschappelijk Onderzoek- en Documentatiecentrum Cahier 2017-4 | 23 

 
Tabel 3.1 Frequenties, proporties en ondergrens 95% BI van delict items 
10- tot 23-jarigen 
10- tot 12- 12- tot 18- 18- tot 23- 
 jarigen jarigen jarigen 
 n p n p n p 
1 Virus versturen <5  15 0,01 7 0,01 
2 Bedreigen via texting 20 0,03 111 0,08 56 0,05 
3 Bedreigen via social media 19 0,02 129 0,09 54 0,05 
4 Softdrugs verkopen <5  35 0,03 64 0,06 
5 Partydrugs verkopen <5  <5  34 0,03 
6 Harddrugs verkopen <5  7 0,01 10 0,01 
7 Vandalisme (voertuig) 10 0,01 29 0,02 21 0,02 
8 Vandalisme (woning) 8 0,01 32 0,02 13 0,01 
9 Vandalisme (openbaar vervoer) <5  14 0,01 16 0,02 
10 Vandalisme (overig) 19 0,02 67 0,05 67 0,06 
11 Vandalisme (bekladden) 25 0,03 143 0,10 67 0,06 
12 Prijsjes verwisselen in winkel 9 0,01 48 0,04 51 0,05 
13 Diefstal (€ 10 of goedkoper) 17 0,02 91 0,07 45 0,04 
14 Diefstal (duurder dan € 10) <5  16 0,01 11 0,01 
15 Diefstal (school/werk) 28 0,04 98 0,07 114 0,11 
16 Diefstal (fiets /scooter) <5  27 0,02 25 0,02 
17 Diefstal (buitenkant van voertuig) <5  6 0,00 5 0,00 
18 Heling (gekocht) <5  51 0,04 81 0,08 
19 Heling (verkocht) <5  31 0,02 19 0,02 
20 Diefstal (uit auto) <5  <5  <5  
21 Diefstal (inbraak) <5  12 0,01 7 0,01 
22 Bedreiging 25 0,03 121 0,09 56 0,05 
23 Zakkenrollen <5  10 0,01 <5  
24 Diefstal op straat met bedreiging <5  11 0,01 <5  
25 Diefstal op straat met geweld <5  6 0,00 <5  
26 Mishandeling (zonder verwonding) 78 0,10 235 0,17 110 0,11 
27 Mishandeling (met verwonding) 29 0,04 109 0,08 72 0,07 
28 Wapenbezit voor zelfverdediging <5  43 0,03 33 0,03 
29 Mishandeling (met wapen) <5  11 0,01 <5  
30 Seks afdwingen <5  <5  <5  
31 Artikel niet opsturen <5  6 0,00 <5  
32 Geld niet overmaken <5  10 0,01 12 0,01 
33 Seksueel beeldmateriaal van minderjarige verspreiden <5  56 0,04 18 0,02 
34 Voordoen als iemand anders op internet 30 0,04 127 0,09 81 0,08 
35 Hacken 31 0,04 163 0,12 185 0,18 
36 DDoS aanval uitvoeren <5  19 0,01 12 0,01 
37 Wachtwoord veranderen 33 0,04 86 0,06 57 0,05 
38 Hacken met manipulatie 10 0,01 42 0,03 50 0,05 
39 Rijden onder invloed ― ― ― ― 129 0,12 
40 Fraude (belastingdienst) ― ― ― ― 11 0,01 
41 Fraude (uitkeringsinstantie) ― ― ― ― 6 0,01 
42 Fraude (verzekering) ― ― ― ― 18 0,02 
Noot. Items met een 95%-BI ondergrens van ≥ 0,01 zijn roze gearceerd; proporties zijn niet weergeven wanneer er minder 
dan vijf absolute observaties zijn. 
 
  
Wetenschappelijk Onderzoek- en Documentatiecentrum Cahier 2017-4 | 25 

 
Tabel 3.2 Verkennende factoranalyse delicten 10- tot 12-jarigen 
Delict Factoranalyse 
 1 
Vandalisme (overig) 0,62 
Bedreigen via texting 0,61 
Bedreigen via social media 0,58 
Bedreiging 0,56 
Hacken 0,55 
Diefstal (school/werk) 0,52 
Vandalisme (bekladden) 0,51 
Mishandeling (zonder verwonding) 0,48 
Voordoen als iemand anders op internet 0,41 
Mishandeling (met verwonding) 0,41 
Wachtwoord veranderen 0,40 
Diefstal (€ 10 of goedkoper) 0,31 
Noot. Principale axis factoring; factor matrix; relatief sterk ladende items zijn cursief gedrukt (≥0,30). 
 
Tabel 3.3 Verkennende factoranalyse delicten 12- tot 18-jarigen 
Delict Factoranalyse 
 1 1a 
Bedreigen via social media 0,63 0,62 
Bedreiging 0,61 0,61 
Bedreigen via texting 0,55 0,55 
Mishandeling (met verwonding) 0,54 0,54 
Vandalisme (overig) 0,52 0,52 
Heling (verkocht) 0,51 0,52 
Vandalisme (voertuig) 0,51 0,51 
Mishandeling (zonder verwonding) 0,48 0,48 
Vandalisme (woning) 0,48 0,48 
Diefstal (school/werk) 0,46 0,45 
Heling (gekocht) 0,44 0,44 
Diefstal (fiets /scooter) 0,41 0,41 
Wapenbezit voor zelfverdediging 0,40 0,41 
Vandalisme (bekladden) 0,40 0,39 
Diefstal (€ 10 of goedkoper) 0,38 0,38 
Softdrugs verkopen 0,37 0,38 
Seksueel beeldmateriaal van minderjarige verspreiden 0,37 0,37 
Hacken 0,36 0,35 
Wachtwoord veranderen 0,31 0,31 
Hacken met manipulatie 0,30 0,30 
Prijsjes verwisselen in winkel 0,30 0,31 
Voordoen als iemand anders op internet 0,18 ― 
Noot. Principale axis factoring; factor matrix; relatief sterk ladende items zijn cursief gedrukt (≥0,30). 
 
 
Verkenning 18- tot 23-jarigen 
In totaal zijn 22 delicten voor 18- tot 23-jarigen geschikt bevonden voor een factor-
analyse omdat deze in voldoende mate voorkomen (zie tabel 3.1 waar deze items 
roze zijn gearceerd). In tabel 3.4 zijn de resultaten van de verkennende factorana-
lyse weergegeven. Net als bij de 10- tot 18-jarigen is er één factor geëxtraheerd op 
basis van de scree-plot. Vijf van de items laden zwak (d.w.z., factorlading <0,30): 
wapenbezit voor zelfverdediging, rijden onder invloed, voordoen als iemand anders 
Wetenschappelijk Onderzoek- en Documentatiecentrum Cahier 2017-4 | 27 

 
3.1.2 Tussentijdse samenvatting 
De resultaten suggereren dat afzonderlijk voor alle drie de leeftijdsgroepen een 
enkele factorstructuur ten grondslag ligt aan ligt aan zelfgerapporteerde delinquen-
tie. Echter, omdat veel delicten dermate weinig voorkomen kunnen niet alle items 
worden meegenomen in de analyses. Verder blijken niet alle items een factorlading 
van voldoende sterkte te hebben, wat erop duidt dat ze eigenlijk niet of nauwelijks 
bijdragen aan die factor. 
Voor 10- tot 18-jarigen zijn er geen verschillen in prevalentie tussen de schalen met 
en zonder zwak ladende items. Voor 18- tot 23-jarigen maakt dit wel uit – het weg-
halen van zwakke items laat de prevalentie van zelfrapportage inzakken. Dit komt 
voornamelijk door het wegvallen van de delicten ‘hacken’ en ‘rijden onder invloed’, 
die beide een relatief hoge prevalentie hebben bij jongvolwassenen (respectievelijk 
18% en 12%). Kortom, hoewel voor 10- tot 12-jarigen en 12- tot 18-jarigen de 
inhoudelijk interpretatie op basis van de diverse schalen niet veel anders lijkt te 
zijn, zou het gebruik van verschillende schalen voor de 18- tot 23-jarigen wel tot 
andere conclusies kunnen leiden. 
Of men dergelijke ‘zwakke’ items uit een schaal wil of kan verwijderen, hangt af v 
an het doel waarvoor de schaal gebruikt dient te worden. Voor de monitoring kan 
het behouden van de vergelijkbaarheid zwaarder wegen dan empirische ‘correct- 
heid’ – door items te verwijderen (of juist toe te voegen), vervalt immers vergelijk-
baarheid door de tijd heen. Voor meer wetenschappelijk verklarende toepassingen 
kan het construct delinquent gedrag wellicht zuiverder (of ‘zuiniger’) worden geme-
ten door ‘zwakke’ items niet mee te nemen, wanneer zou blijken dat de beperkte 
invloed van deze ‘zwakke’ items universeel is en niet alleen in de huidige steekproef 
voorkomt. 
Bij 10- tot 12-jarigen zijn er geen zwak ladende items binnen de delicten die ge-
schikt waren voor factoranalyse. Bij de 12- tot 18-jarigen (en ook bij 18- tot 23-
jarigen) is dit er één: ‘zich voordoen als iemand anders op internet’. Het kan zijn  
dat dit item zwak laadt, omdat deze niet erg concreet beschreven is en ook in niet-
delinquente contexten opgevat kan worden. 
Dat wil zeggen, hoewel dit item bedoeld is om delinquente identiteitsfraude te 
representeren, kan men op internetfora of websites ook een andere nickname dan 
de eigen aannemen. Deze gedragingen zijn niet noodzakelijk delinquent, wanneer 
deze nickname uniek is en niet aan iemand anders toe behoort. Hierdoor zou dit 
item empirisch niet in het construct delinquentie kunnen passen. Zie voor een ge-
lijksoortige discussie Rokven en collega’s (2017). 
Het aantal zwak ladende items bij 18- tot 23-jarigen ligt hoger. Naast het zich ‘voor-
doen als iemand anders op internet’ waren dit ook de delicten ‘hacken’, ‘wapenbe-
zit’, ‘rijden onder invloed’, ‘party drugs verkopen’ en ‘prijsjes verwisselen in een 
winkel’. 
Voor ‘rijden onder invloed’ kan de zwakke lading mogelijk komen doordat het delict 
niet noodzakelijk intentioneel gepleegd is om anderen schade toe te brengen. Hoe-
wel beschonken autorijden natuurlijk wel een delict is, zullen maar weinig mensen 
bewust te veel drinken met de intentie om daarna auto te gaan rijden om anderen 
in gevaar te brengen. Eenzelfde verklaring zou voor ‘wapenbezit’ kunnen gelden, 
waar de bevraging zich specifiek richt op zelfverdediging en niet op intentionele 
agressie richting anderen. 
Voor het item ‘partydrugs verkopen’ zou een zwakke lading kunnen komen doordat 
de in de vraag gebruikte terminologie niet meer representatief is voor de huidige 
drugsscene, of dat andere verdovende middelen meer in de spotlight staan. Bij 
‘prijsjes verwisselen in een winkel’ kan gelden dat men dit niet als een misdrijf ziet. 
De jongere heeft immers betaald voor een product, maar minder dan bedoeld. De 
Wetenschappelijk Onderzoek- en Documentatiecentrum Cahier 2017-4 | 29 

 
dergelijke aanpassingen. Voor de drie-factorstructuur waren geen modifacties be-
treffende intra-factorcorrelaties gesuggereerd op statistische gronden. 
Over het algemeen zijn voor zowel de één, twee- als drie-factorstructuur bij 12-  
tot 18-jarigen en 18- tot 23-jarigen de initiële fitwaarden onvoldoende (d.w.z., 
2
χ /df>2,5; TLI/CFI<0,90; RMSEA>0,08; zie tabel 3.6). Alleen de twee-factorstruc-
tuur bij 18- tot 23-jarigen en de drie-factorstructuur bij beide leeftijdsgroepen laten 
een afdoende RMSEA-waarde zien. Na het toelaten van intra-factorcorrelatie tus- 
sen de delicten, zijn de RMSEA waarden bij alle analyses wel acceptabel (d.w.z., 
2
RMSEA<0,08). Echter blijven de χ /df waarden boven de 2,5 en de TLI/CFI waarden 
onder de 0,90, wat een slechte fit suggereert. Maar, omdat de RMSEA waarden van 
het initiële model lager dan 0,158 zijn, zijn de TLI/CFI waarden van opvolgende 
modellen minder informatief (Kenny, 2015). 
 
Over het algemeen suggereren de fit resultaten dat een onderscheid tussen cyber- 
en andere delinquentie niet veel slechter of beter is dan een enkele factorstructuur. 
Daarnaast is de correlatie tussen de twee factoren sterk (r is ongeveer 0,50 voor 
beide leeftijdscategorieën, p<0,001), wat aangeeft dat deze factoren sterk met 
elkaar samenhangen, ondanks de opgelegde dubbele factorstructuur. Een drie-
factorstructuur lijkt initieel beter dan een één- of twee-factorstructuur, maar laat 
statistisch weinig ruimte over voor verbetering. 
 
Tabel 3.6 Bevestigende factoranalyses 12- tot 18-jarigen en 18- tot 23-
jarigen (fit indices) 
 12- tot 18-jarigen 18- tot 23-jarigen 
 1-factor 2-factor 3-factor 1-factor 2-factor 3-factor 
 Intra-factorcorrelatie Intra-factorcorrelatie 
 zonder met zonder met zonder zonder met zonder met zonder 
2
χ 2609,78 1488,21 2274,75 1425,90 1706,65 1433,30 729,46 1448,62 767,09 1091,05 
2
χ /df 12,48 7,30 10,93 6,96 8,28 7,58 3,96 6,96 3,78 5,30 
TLI 0,598 0,780 0,653 0,792 0,745 0,595 0,817 0,622 0,824 0,728 
CFI 0,637 0,806 0,687 0,815 0,773 0,635 0,840 0,660 0,845 0,757 
RMSEA 0,092 0,068 0,085 0,066 0,073 0,080 0,053 0,076 0,052 0,064 
Noot. Alle factorladingen waren significant (p<0,001); het aantal toegelaten intra-factorcorrelaties tussen items is bij allen vijf, 
met uitzondering bij de twee-factorstructuur van 12- tot 18-jarigen waar deze drie is (na drie toegevoegde correlaties waren 
er geen volgende suggesties op basis van statistiek gegeven) en de drie-factorstructuur bij beide leeftijdsgroepen waar geen 
intra-factorcorrelaties waren gesuggereerd. 
 
3.1.4 Conclusie factoranalyses 
De resultaten van de verkennende factoranalyse suggereert vooral dat een enkele 
factor aan zelfgerapporteerde delinquentie onderhevig ligt, hoewel de bevestigende 
factoranalyses het onderscheid tussen niet-cyber en cyberdelinquentie nog wel als 
adequaat zien. Dit betekent dat, volgens de empirie, de ‘beste’ representatie van 
zelfgerapporteerde delinquentie een overall benadering zou zijn – hebben jonge- 
ren in het afgelopen jaar ten minste één van het gepresenteerde delict éénmaal ge-
pleegd. Een overall score is in het heden en verleden een kerncijfer van de MZJ en 
de empirie ondersteunt deze presentatiewijze dus. 
 
Echter, voor het apart houden van cyberdelinquentie is ook wat te zeggen, mede 
omdat cyberdelinquenten zich als persoon onderscheiden van offlinedelinquenten 
(Rokven et al., 2017). Dit is in de laatste MZJ-meting ook het geval geweest. 
Wetenschappelijk Onderzoek- en Documentatiecentrum Cahier 2017-4 | 31 

 
Tabel 3.7 Correlaties items en schalen met sociale wenselijkheid voor  
10- tot 23-jarigen 
10- tot 12- 12- tot 18- 18- tot 23- 
 jarigen jarigen jarigen 
 ρ 
1 Virus versturen ― ― ― 
2 Bedreigen via texting -0,18* -0,15* -0,12* 
3 Bedreigen via social media -0,16* -0,19* -0,14* 
4 Softdrugs verkopen ― -0,09* -0,07* 
5 Partydrugs verkopen ― ― -0,07* 
6 Harddrugs verkopen ― ― ― 
7 Vandalisme (voertuig) ― -0,09* -0,08* 
8 Vandalisme (woning) ― -0,10* ― 
9 Vandalisme (openbaar vervoer) ― ― ― 
10 Vandalisme (overig) -0,16* -0,15* -0,15* 
11 Vandalisme (bekladden) -0,17* -0,17* -0,14* 
12 Prijsjes verwisselen in winkel ― -0,10* -0,12* 
13 Diefstal (€ 10 of goedkoper) 
-0,13* -0,16* -0,11* 
14 Diefstal (duurder dan € 10) ― ― ― 
15 Diefstal (school/werk) -0,18* -0,24* -0,19* 
16 Diefstal (fiets /scooter) ― -0,14* -0,08* 
17 Diefstal (buitenkant van voertuig) ― ― ― 
18 Heling (gekocht) ― -0,09* -0,14* 
19 Heling (verkocht) ― -0,12* n.s. 
20 Diefstal (uit auto) ― ― ― 
21 Diefstal (inbraak) ― ― ― 
22 Bedreiging -0,22* -0,19* -0,13* 
23 Zakkenrollen ― ― ― 
24 Diefstal op straat met bedreiging ― ― ― 
25 Diefstal op straat met geweld ― ― ― 
26 Mishandeling (zonder verwonding) -0,27* -0,24* -0,19* 
27 Mishandeling (met verwonding) -0,14* -0,14* -0,10* 
28 Wapenbezit voor zelfverdediging ― -0,09* -0,07* 
29 Mishandeling (met wapen) ― ― ― 
30 Seks afdwingen ― ― ― 
31 Artikel niet opsturen ― ― ― 
32 Geld niet overmaken ― ― ― 
33 Seksueel beeldmateriaal van minderjarige verspreiden ― -0,16* ― 
34 Voordoen als iemand anders op internet -0,19* -0,19* -0,10* 
35 Hacken -0,20* -0,21* -0,17* 
36 DDoS aanval uitvoeren ― ― ― 
37 Wachtwoord veranderen -0,16* -0,14* n.s. 
38 Hacken met manipulatie ― -0,10* -0,09* 
39 Rijden onder invloed . . n.s. 
40 Fraude (belastingdienst) . . ― 
41 Fraude (uitkeringsinstantie) . . ― 
42 Fraude (verzekering) . . ― 
A F1 -0,34* -0,37* -0,30* 
B. F1a . -0,35* -0,27* 
Noot. Significantie is gecorrigeerd volgens Hochberg met aanpassingen. ― = delicten met te lage prevalentie voor analyse;  
. = item/schaal niet beschikbaar voor deze leeftijdsgroep; * p<0,05; n.s. = niet significant. 
 
In tabel 3.7 zijn de correlaties tussen sociale wenselijkheid en zelfrapportage op 
item- en schaalniveau weergegeven voor de drie leeftijdsgroepen. Om kanskapitali-
Wetenschappelijk Onderzoek- en Documentatiecentrum Cahier 2017-4 | 33 

 
en maatschappelijk gezien keurige gedragingen. Hoewel de gedachte is dat vrijwel 
niemand zich altijd zo positief en netjes gedraagt of denkt, is dit niet per sé ge-
dragsmatig of sociaal onmogelijk (zie ook Paulhus, 2002). Vanuit dat perspectief 
kan de vragenlijst meer het ‘good boy’ of ‘bad girl’ niveau van participanten meten, 
waardoor het misschien niet zo verwonderlijk is dat deze ‘sociale wenselijkheid’ 
negatief correleert met delinquent gedrag. Immers, ‘keurige’ mensen plegen geen 
(of in ieder geval minder) delicten. 
Bovendien wordt nu voornamelijk één aspect van sociale wenselijkheid bekeken en 
gemeten – impression management (zie Paulhus, 1984). Dergelijke items betreffen 
meer overte gedragingen die maatschappelijk gewenst zijn, maar alsnog niet vaak 
voorkomen. Daarnaast is self-deception ook een vorm van sociale wenselijkheid, 
welke gemeten wordt met items die gedachten of eigenschappen betreft die iede-
reen heeft, maar desondanks het zelfbeeld van iemand kunnen aantasten (bijv., ‘ik 
vind het nooit vervelend om iets minder goed dan anderen te kunnen’). De gepre-
senteerde resultaten hebben daarom ook voornamelijk betrekking op de relatie 
tussen impression management en delictgedrag. Het uitbreiden van het construct 
sociale wenselijkheid binnen de MZJ met meer self-deception zou de mogelijkheid 
bieden om de associatie tussen zelfgerapporteerd delictgedrag en sociale wenselijk-
heid breder te onderzoeken. 
3.3 Internet en sociale media 
In deze paragraaf bekijken we de consumptie van internet en sociale media door 
zelfgerapporteerde cyber- en gedigitaliseerde delinquenten. Indien jongeren name-
lijk rapporteren dat zij cyber- en gedigitaliseerde delicten plegen, maar daarnaast 
geen of weinig gebruik van internet rapporteren of sociale media rapporteren, dan 
doet dit af aan de validiteit van de gestelde delictvragen.  
 
In tabel 3.9 is het gebruik van internet en sociale media uiteengezet voor de drie 
leeftijdsgroepen en de bevraagde gedigitaliseerde en cyberdelicten (alleen de jonge-
ren die ten minste één cyber- of gedigitaliseerd delict in het voorgaande jaar heb-
ben gepleegd zijn meegenomen). 
Ongeacht de leeftijd of het type delict rapporteren veel respondenten gebruik te 
maken van internet en/of sociale media. Bij 12- tot 18-jarigen en 18- tot 23-jarigen 
rapporteert meer dan 85% van de cyber- en gedigitaliseerde delinquenten deze 
twee vormen van media dagelijks te gebruiken. Bij de 10- tot 12-jarige onlinedelin-
quenten komt dagelijks gebruik minder vaak voor met tussen de 50-75%. Ook on-
geacht de leeftijd of het type delict rapporteren weinig onlinedelinquente jongeren 
minder dan één keer per week op deze media te zitten (welke inclusief de indicator 
‘nooit’ is). Ofwel, de meeste cyber- en gedigitaliseerde delinquenten maken ten 
minste wekelijks gebruik van internet of sociale media. 
3.3.1 Conclusie internet en sociale media 
Deze resultaten zijn in overeenstemming met andere onderzoeken naar het gebruik 
van internet en sociale media onder jongeren (Wenneker, Van Troost & Wiegman, 
2016) en indiceren een congruentie tussen het rapporteren van delicten op inter- 
net of sociale media en het regulier gebruik van deze media. Met andere woorden, 
verreweg de meeste zelfgerapporteerde cyber- en gedigitaliseerde delinquenten 
lijken toegang te hebben tot de benodigde middelen om dergelijke delicten te ple-
gen. Dit resultaat ondermijnt de validiteit van de cyber- en gedigitaliseerde delicten 
tenminste niet. 
Wetenschappelijk Onderzoek- en Documentatiecentrum Cahier 2017-4 | 35 

 
4 CAPI/CASI- versus CAWI-modus 
In dit hoofdstuk worden de verschillen in zelfgerapporteerd delictgedrag bij de CAPI/ 
CASI- en CAWI-modus onderzocht en geïnterpreteerd, voor zowel gedigitaliseerde, 
cyber- als offlinedelinquentie. Eerst worden de verschillen in zelfgerapporteerd 
delictgedrag en persoons- en achtergrondkenmerken van de CAPI/CASI- en CAWI-
respondenten uiteen gezet. Daarna toetsen we statistisch de modusverschillen in 
gerapporteerde prevalentie, frequentie en ernst van delinquent gedrag en bespre-
ken we ook kort schaalstructuren. 
4.1 Verschillen in rapportage delinquentie 
In tabel 4.1 zijn de prevalenties voor de losse delicten en de totaal schalen weerge-
geven uitgesplitst naar leeftijdscategorie en afnamemodus. Voor vrijwel alle delicten 
en in alle drie de leeftijdsgroepen is de prevalentie lager in de CAWI-modus dan in 
de CAPI/CASI-modus. Met andere woorden, er zijn modusverschillen in hoe respon-
denten rapporteren over hun delictgedrag (in termen van prevalentie). 
Dit suggereert dat een overstap van een CAPI/CASI- naar een CAWI-modus zou 
leiden tot een lagere prevalentie van de gemonitorde en zelfgerapporteerde jeugd-
delinquentie. Deze daling zou verklaard kunnen worden door de modus zelfs, maar 
kan ook verklaard worden door verschillen in persoons- en achtergrondkenmerken 
van de respondenten in beide modi. In de volgende paragrafen gaan wij in op dit 
laatste. 
  
Wetenschappelijk Onderzoek- en Documentatiecentrum Cahier 2017-4 | 37 

 
4.2 Vergelijkbaarheid respondenten CAPI/CASI- en CAWI-modus  
Om zuiver in te schatten wat de consequenties zijn van een overstap van een CAPI/ 
CASI-modus naar een CAWI-modus betreffende de rapportage van delict-gedrag 
moeten de kenmerken van de respondenten in beide modi vergelijkbaar zijn. Ver-
schillen in deze kenmerken kunnen verantwoordelijk zijn voor het wel of niet vinden 
van verschillen in zelfgerapporteerde delinquentie (zie tabel 4.1). Of beide groepen 
van elkaar verschillen op statistische gronden is al besproken in hoofdstuk 2 (zie 
ook tabel 4.2) – in dit hoofdstuk interpreteren we hoe deze resultaten zich verhou-
den tot delinquent gedrag. 
4.2.1 Persoons- en achtergrondkenmerken 
Geslacht is een belangrijke voorspeller van delinquentie – mannen zijn veel meer 
betrokken bij dergelijke praktijken dan vrouwen (zie bijv., Gottfredson & Hirschi, 
1990). Deze oververtegenwoordiging zien wij in Nederland voor zowel de registra- 
tie van jeugdige verdachten en veroordeelden als zelfrapportage (Van der Laan & 
Goudriaan, 2016). Voor respondenten in de leeftijd 10 tot 18 jaar waren er geen 
verschillen tussen beide modi in de percentages deelnemende mannen. Echter, voor 
18 tot 23-jarigen lag het percentage mannen significant lager in de CAWI-respons-
groep dan in de CAPI/CASI-responsgroep (41,6% versus 50,2%). Dit suggereert dat 
12
voor deze leeftijdsgroep het kenmerk geslacht een potentiële ‘confounder’ is van 
de relatie tussen afnamemodus en delinquent gedrag. 
 
Leeftijd is ook gerelateerd aan delinquentie – de participatie in dergelijk gedrag 
neemt vanaf het twaalfde levensjaar toe tot het einde van de tienerjaren, waarna 
delinquent gedrag afneemt (bijv., Farrington, 1986). Nu wordt in de MZJ ten dele 
een verschil in leeftijd teniet gedaan door het opsplitsen van drie leeftijdscatego-
rieën. Dat gezegd hebbende, binnen deze leeftijdsgroepen kunnen verschillen in 
leeftijd nog steeds problematisch zijn. Als binnen één groep 12- tot 18-jarigen rela-
tief meer oudere tieners zitten, of binnen de groep 18- tot 23-jarigen relatief meer 
jongere jongvolwassenen, dan is de kans op rapportage van delinquent gedrag 
groter dan wanneer de leeftijd meer evenredig verdeeld is. Maar, de gemiddelde 
leeftijden van de CAPI/CASI- en CAWI-groepen, binnen de afzonderlijke leeftijds-
categorieën, verschillen niet statistisch van elkaar. 
 
Herkomst is een kenmerk dat in registerdata sterk gerelateerd is aan delinquent 
gedrag. Zowel in Nederland als andere Westerse landen komen jeugdige (en vol-
wassen) allochtone herkomstgroepen vaker voor als verdachte en veroordeelde in 
justitiële systemen, dan op basis van hun aandeel in de populatie verwacht zou 
worden (zie bijv., Van der Laan & Goudriaan, 2016 en Tollenaar et al., 2016). Bij 
zelfrapportage is dit verschil minder evident (Van der Laan & Beerthuizen, 2016). 
Deels valt dit te verklaren doordat etnische minderheden mogelijk minder open zijn 
over hun delictgedrag (Weijters et al., 2016). En deels valt dit te verklaren doordat 
de pakkans mogelijk groter is binnen deze groepen minderheden door een over-
representatie van deze groepen binnen proactieve staandehoudingen door politie 
(Landman & Kleijer-Kool, 2016). Daarnaast is de onderliggende structuur van psy-
chosociale constructen niet noodzakelijk eenduidig voor diverse herkomstgroepen 
(bijv., Van de Looij-Jansen, Goedhart, De Wilde & Treffers, 2010), waardoor ver-
                                                
12
 Er is sprake van een ‘confounder’ wanneer een derde factor, die gerelateerd is aan zowel de onafhankelijke als de 
uitkomstvariabele(n), het causale verband tussen deze twee variabelen (potentieel) verstoort. 
Wetenschappelijk Onderzoek- en Documentatiecentrum Cahier 2017-4 | 39 

 
Tabel 4.2 Kort overzicht verschillen van CAPI/CASI- en CAWI-respon-
denten 
CAPI/CASI CAWI 
10- tot 12-jarigen  
Meer van Marokkaanse herkomst Meer van Nederlandse herkomst 
Lager besteedbaar inkomen Hoger besteedbaar inkomen 
Meer stedelijk Minder stedelijk 
12- tot 18-jarigen  
Meer van Marokkaanse herkomst Meer van Nederlandse herkomst 
Lager besteedbaar inkomen Hoger besteedbaar inkomen 
18- tot 23-jarigen  
Meer mannen Meer vrouwen 
Meer van Antilliaanse herkomst Meer van Nederlandse herkomst 
Meer lager opgeleiden Meer hoger opgeleiden 
 
4.2.2 Geregistreerde delinquente carrière kenmerken 
Ook zijn er verschillen gevonden in welke mate CAPI/CASI- en CAWI-respondenten 
voorkomen in justitiële systemen als verdachte of als iemand die een HALT-straf 
heeft gekregen – CAWI-respondenten komen minder vaak voor als verdachte of 
HALT-gestrafte. Deze resultaten versterken de stelling dat de CAWI- respondenten 
gezien kunnen worden als de delinquent ‘lichtere’ groep. 
4.2.3 Responskenmerken 
Daarnaast is de volledige respons verschillend in beide modi – CAPI/CASI heeft een 
respons van 60% en CAWI heeft een respons van 27%. Een afwijkende respons kan 
ook van invloed zijn op gerapporteerde delinquentie. Personen met delinquentie 
activiteiten zijn minder snel geneigd om mee te doen aan onderzoek naar dergelijke 
gedrag (zie hoofdstuk 2; de nonrespons groepen bevat meer verdachten dan de res-
ponsgroepen) en vallen sneller uit bij (longitudinaal) onderzoek naar delinquent ge-
drag (bijv., Brame & Piquero, 2003). Omdat bij de CAPI/CASI-modus een intervie-
wer aanwezig was om dergelijke uitval tegen te gaan (zie ook Coleman & Moynihan, 
1996) is het plausibel dat een deel van de delinquente jongeren die normaliter in 
een CAPI/CASI-modus “erbij gehouden konden worden” in de CAWI-modus uitvalt 
vanwege een afwezige interviewer. Kortom, ook in dit opzicht is het aannemelijk dat 
CAWI-respondenten een ‘lichtere’ groep zijn in termen van delinquentie dan CAPI/ 
CASI-respondenten. 
4.3 Propensity score 
Omdat de respondenten uit beide modi op meerdere kenmerken van elkaar verschil-
len, moet gecorrigeerd worden voor deze verschillen om het effect van de modus 
beter te isoleren. Als wij dit niet zouden doen, dan zou het wel of niet vinden van 
verschillen in zelfrapportage tussen beide modi niet toegekend kunnen worden aan 
de verschillende modi. Vanwege de grote hoeveelheid covariaten die hierbij betrok-
ken zijn (voor sommige kenmerken zijn meerdere dummyvariabelen noodzakelijk)  
13
is gekozen om deze te comprimeren in een propensity score. Zodoende kan sta-
                                                
13
 Een propensity score is een individuele variabele waarvan de waarde tussen de 0 en de 1 ligt. Deze waarde 
representeert de waarschijnlijkheid dat iemand op basis van diverse kenmerken hoort bij één van twee groe- 
Wetenschappelijk Onderzoek- en Documentatiecentrum Cahier 2017-4 | 41 

 
Tabel 4.3 Logistische regressie; voorspellen prevalentie van delicten aan  
de hand van afnamemodus (gecorrigeerd voor achtergrondken-
merken; niet weergegeven) 
10- tot 12- 12- tot 18- 18- tot 23- 
 jarigen jarigen jarigen 
  Modus  
 Odds Ratio 
1 Virus versturen ― ― ― 
2 Bedreigen via texting ― 0,232* 0,195* 
3 Bedreigen via social media ― 0,542* 0,463* 
4 Softdrugs verkopen ― 0,361* 0,541* 
5 Partydrugs verkopen ― ― n.s. 
6 Harddrugs verkopen ― ― ― 
7 Vandalisme (voertuig) ― ― ― 
8 Vandalisme (woning) ― 0,268* ― 
9 Vandalisme (openbaar vervoer) ― ― ― 
10 Vandalisme (overig) 0,380* 0,598* 0,465* 
11 Vandalisme (bekladden) 0,436* 0,349* 0,181* 
12 Prijsjes verwisselen in winkel ― 0,397* 0,446* 
13 Diefstal (€ 10 of goedkoper) n.s. ― n.s. 
14 Diefstal (duurder dan € 10 ) ― ― ― 
15 Diefstal (school/werk) 0,311* 0,670* n.s. 
16 Diefstal (fiets /scooter) ― ― n.s. 
17 Diefstal (buitenkant van voertuig) ― ― ― 
18 Heling (gekocht) ― 0,235* 0,429* 
19 Heling (verkocht) ― 0,425* ― 
20 Diefstal (uit auto) ― ― ― 
21 Diefstal (inbraak) ― ― ― 
22 Bedreiging 0,391* 0,356* 0,301* 
23 Zakkenrollen ― ― ― 
24 Diefstal op straat met bedreiging ― ― ― 
25 Diefstal op straat met geweld ― ― ― 
26 Mishandeling (zonder verwonding) 0,559* 0,571* 0,527* 
27 Mishandeling (met verwonding) 0,256* 0,236* 0,284* 
28 Wapenbezit voor zelfverdediging ― n.s. n.s. 
29 Mishandeling (met wapen) ― ― ― 
30 Seks afdwingen ― ― ― 
31 Artikel niet opsturen ― ― ― 
32 Geld niet overmaken ― ― ― 
33 Seksueel beeldmateriaal van minderjarige verspreiden ― 0,468* ― 
34 Voordoen als iemand anders op internet 0,395* 0,608* 0,579* 
35 Hacken 0,219* 0,440* 0,353* 
36 DDoS aanval uitvoeren ― ― ― 
37 Wachtwoord veranderen 0,311* 0,419* 0,281* 
38 Hacken met manipulatie ― 0,563* 0,521* 
39 Rijden onder invloed ― ― 0,460* 
40 Fraude (belastingdienst) ― ― ― 
41 Fraude (uitkeringsinstantie) ― ― ― 
42 Fraude (verzekering) ― ― ― 
n 1.440 2.712 1.855 
Noot. Afnamemodus is gescoord 0 = CAPI/CASI, 1 = CAWI; prevalentie is gescoord 0 = geen prevalentie, 1 = wel prevalentie; 
statistieken voor propensity score die achtergrondkenmerken representeert zijn niet weergegeven; significantie is gecorrigeerd 
volgens Hochberg met aanpassingen; * p<0,05; n.s. = niet significant; ― = delicten met te lage prevalentie voor analyse; de 
n van de 18- tot 23-jarigen is één minder dan het totaal aantal jongvolwassenen, omdat voor één persoon geen propensity 
score berekend kon worden vanwege ontbrekende informatie betreffende stedelijkheid. 
Wetenschappelijk Onderzoek- en Documentatiecentrum Cahier 2017-4 | 43 

 
minder sterk voor jongeren met een Turkse herkomst. Bij 12- tot 17-jarigen is er 
geen significante interactie. De richting van de resultaten zijn hetzelfde ongeacht 
naar welke schaalvariant gekeken wordt (d.w.z., F1 of F1a). 
 
Kortom, ook ongeacht de herkomstgroep en leeftijdscategorie rapporteren 12-  
tot 23-jarige jongeren een lagere prevalentie van delictgedragingen in de CAWI-
modus. Voor 10- en 12-jarigen is dit alleen het geval bij kinderen van Turkse af-
komst. Bij 12- tot 18-jarigen is deze negatieve associatie voor iedereen even sterk 
en bij 18- tot 23-jarigen is deze associatie juist minder sterk voor jongeren van 
Turkse herkomst. 
 
Tabel 4.5 Logistische regressie; voorspellen van prevalentie delicten op 
schaalniveau aan de hand van afnamemodus en interactie af-
namemodus en herkomst (gecorrigeerd voor achtergrondken-
merken; niet weergegeven) 
Modus Modus x Modus x Modus x Modus x Modus x Modus x 
 MAR TUR SUR ANT WES NWE 
 Odds Ratio 
10-12-jarigen        
F1 n.s. n.s. 0,172* n.s. n.s. n.s. n.s. 
n 1.440       
12-18-jarigen        
F1 0,565* n.s. n.s. n.s. n.s. n.s. n.s. 
F1a 0,551* n.s. n.s. n.s. n.s. n.s. n.s. 
n 2.712       
18-23-jarigen        
F1 0,372* n.s. 3,099* n.s. n.s. n.s. n.s. 
F1a 0,406* n.s. 4,132* n.s. n.s. n.s. n.s. 
n 1.855       
Noot. Afnamemodus is gescoord 0 = CAPI/CASI, 1 = CAWI; prevalentie is gescoord 0 = geen prevalentie, 1 = wel prevalentie; 
statistieken voor herkomst en de propensity score die andere achtergrondkenmerken representeert zijn niet weergegeven; 
MAR = Marokko; TUR = Turkije; SUR = Suriname; ANT = Antillen; WES = Overig Westers; NWE = Overig niet-Westers; signi-
ficantie is gecorrigeerd volgens Hochberg met aanpassingen; * p<0,05; † p<0,10; n.s. = niet significant; de n van de 18- tot 
23-jarigen is één minder dan het totaal aantal jongvolwassenen, omdat voor één persoon geen propensity score berekend kon 
worden vanwege ontbrekende informatie betreffende stedelijkheid. 
 
4.4.3 Samenvatting prevalentie 
De prevalentie van delinquent gedrag is over het algemeen binnen de groep CAWI-
respondenten lager dan binnen de groep CAPI/CASI-respondenten, controlerend 
voor persoons- en achtergrondkenmerken. Dit is bij zowel de individuele delicten  
als de totaalschalen te zien. 
4.5 Frequentie 
4.5.1 Schaalniveau 
Om te kijken wat het effect van modus is op de zelfgerapporteerde frequentie van 
delicten is gebruikgemaakt van lineaire regressie binnen de groep respondenten die 
Wetenschappelijk Onderzoek- en Documentatiecentrum Cahier 2017-4 | 45 

 
Tabel 4.7 Lineaire regressie; voorspellen van frequentie delicten op 
schaalniveau aan de hand van afnamemodus en interactie af-
namemodus en herkomst (gecorrigeerd voor achtergrondken-
merken; niet weergegeven) 
 Modus Modus x Modus x Modus x Modus x Modus x Modus x 
 MAR TUR SUR ANT WES NWE 
 β 
10- tot 12-jarigen        
F1 n.s. n.s. n.s. n.s. n.s. n.s. n.s. 
n 241       
12- tot 18-jarigen        
F1 n.s. n.s. n.s. n.s. n.s. n.s. n.s. 
n 968       
F1a n.s. n.s. n.s. n.s. n.s. n.s. n.s. 
n 908       
18- tot 23-jarigen        
F1 -0,12* n.s. n.s. n.s. n.s. n.s. n.s. 
n 794       
F1a -0,12* n.s. n.s. n.s. n.s. n.s. n.s. 
n 564       
Noot. Afnamemodus is gescoord 0 = CAPI/CASI, 1 = CAWI; statistieken voor herkomst en de propensity score die andere ach-
tergrondkenmerken representeert zijn niet weergegeven; MAR = Marokko; TUR = Turkije; SUR = Suriname; ANT = Antillen; 
WES = Overig westers; NWE = Overig niet-westers; significantie is gecorrigeerd volgens Hochberg met aanpassingen;  
* p<0,05; † p<0,10; n.s. = niet significant. 
 
4.5.2 Samenvatting frequentie 
De frequentie van delinquent gedrag is over het algemeen lager binnen de groep 
zelfgerapporteerde daders van de CAWI-modus dan van de CAPI/CASI-modus, con-
trolerend voor persoons- en achtergrondkenmerken. Bij 10- tot 12-jarigen is dit 
verschil tussen de CAPI/CASI- en CAWI-modus niet significant. 
4.6 Ernst 
4.6.1 Schaalniveau 
Om te kijken wat het effect van modus is op de zelfgerapporteerde ernst van delic-
ten is gebruikgemaakt van een gewogen ernst x frequentiemaat (zie Van der Laan & 
Blom, 2006, pp. 279-281). In het kort, er wordt onderscheid gemaakt tussen ‘lich- 
te’ en ‘zware’ delicten (zie tabel 4.8 en Van der Laan & Blom, 2006, voor de argu-
mentatie wat een licht of zwaar delict is) voor welke frequenties met een ver-
schillend gewicht worden gewogen (deze zijn zwaarder voor de ‘zware’ delicten,  
zie tabel 4.9). Door deze gewogen frequenties per delict te sommeren, krijg je een 
overall ernstmaat van delictgedrag. In plaats van de standaard werkwijze tot nu toe 
is gekozen om alle oorspronkelijke delicten van de eerste MZJ-monitor – waarin 
deze ernstmaat geïntroduceerd is – te includeren om zo de operationalisatie van de 
ernstmaat onveranderd te laten. Deze ernstmaat is gerelateerd aan modus via een 
lineaire regressie binnen de groep respondenten die ten minste één delict hebben 
gepleegd van de lijst gepresenteerd in tabel 4.8. 
 
Wetenschappelijk Onderzoek- en Documentatiecentrum Cahier 2017-4 | 47 

 
4.6.2 Samenvatting ernst 
De 10- tot 12-jarige en 12- tot 18-jarige zelfgerapporteerde daders van de CAWI-
modus rapporteren iets minder ernstig delictgedrag dan de daders van de CAPI/ 
CASI-modus, controlerend voor persoons- en achtergrondkenmerken. Bij 18- tot 
23-jarigen is deze associatie alleen aanwezig voor jongvolwassenen van Antilliaanse 
herkomst. 
 
Tabel 4.10 Lineaire regressie; voorspellen van ernst delicten op schaal-
niveau aan de hand van afnamemodus en interactie afname-
modus en herkomst (gecorrigeerd voor achtergrondkenmerken; 
niet weergegeven) 
 Modus Modus x Modus x Modus x Modus x Modus x Modus x 
 MAR TUR SUR ANT WES NWE 
 β 
10- tot 12-jarigen        
Zonder herk. interact. -0,16*       
Met herkomstinteractie n.s. n.s. n.s. n.s. n.s. n.s. n.s. 
n 215       
12- tot 18-jarigen        
Zonder herk. interact. -0,09*       
Met herkomstinteractie n.s. n.s. n.s. n.s. n.s. n.s. n.s. 
n 792       
18- tot 23-jarigen        
Zonder herk. interact. n.s.       
Met herkomstinteractie n.s. n.s. n.s. n.s. -0,12* n.s. n.s. 
n 572       
Noot. Afnamemodus is gescoord 0 = CAPI/CASI, 1 = CAWI; statistieken voor herkomst en de propensity score die andere ach-
tergrondkenmerken representeert zijn niet weergegeven; MAR = Marokko; TUR = Turkije; SUR = Suriname; ANT = Antillen; 
WES = Overig Westers; NWE = Overig niet-Westers; significantie is gecorrigeerd volgens Hochberg met aanpassingen;  
* p<0,05; n.s. = niet significant. 
4.7 Schaalstructuur 
De schaalstructuur van de bevraagde delicten afgenomen via de CAPI/CASI-modus 
vergelijken met de CAWI-modus is problematisch. Bij CAPI/CASI is er immers al 
geconstateerd dat diverse delicten te weinig voorkomen om analyses mee te doen. 
Bij de CAWI-modus zijn dit zelfs nog meer delicten (zie ook paragraaf 4.4). Zo komt 
bij de groep 10- tot 12-jarigen slechts één delict voldoende voor om mee te nemen 
in een factoranalyse (d.w.z., ‘mishandeling zonder verwonding’, zie bijlage 2, tabel 
b2.2). Bij 12- tot 18-jarigen zijn er in totaal 15 items geschikt bij de CAWI-modus, 
terwijl bij de CAPI/CASI-modus dit er nog 22 zijn, waar bij 18- tot 23-jarigen dit 
respectievelijk 12 en 22 items zijn. Omdat de overlap in bruikbare delicten beperkt 
is doen wij hier geen analyses op. Daarom trekken wij dan ook geen conclusies in 
welke mate de schaalstructuren voortkomend uit exploratieve of bevestigende fac-
toranalyses verschillen of overeenkomen tussen de CAPI/CASI- en CAWI-modus. 
4.8 Conclusie 
Op alle fronten betreffende zelfgerapporteerde delinquentie zijn er verschillen ge-
vonden tussen de CAPI/CASI- en CAWI-modus. Er wordt minder (ernstig) delinquent 
Wetenschappelijk Onderzoek- en Documentatiecentrum Cahier 2017-4 | 49 

 
5 Omvangschatting cyber- en gedigitaliseerde 
delinquentie 
In dit hoofdstuk wordt besproken of de gerapporteerde frequenties (d.w.z. tellingen) 
van cyber- en gedigitaliseerde delicten gebruikt kunnen worden om een schatting te 
maken van de omvang in aantallen cyber- en gedigitaliseerde delicten gepleegd 
door 10- tot 23-jarige Nederlanders. Deze toepassing is een doeleinde waarvoor de 
MZJ niet in eerste instantie voor ontwikkeld is. Vooralsnog wordt de MZJ als onge-
schikt bevonden voor dit doeleinde, vanwege diverse beperkingen die in dit hoofd-
stuk worden besproken. 
 
Box 2 Methodologie omvangschatting 
Ondanks dat de MZJ niet geschikt wordt geacht om een betrouwbare omvangschat-
ting te maken van jeugdige cyber- en gedigitaliseerde delinquentie, wordt in deze 
box wel de methodologie uitgelegd die gebruikt kan worden voor het schatten van 
deze omvang op basis van zelfrapportage. 
 
Indien respondenten aangeven ooit een bepaald delict te hebben gepleegd, dan 
wordt gevraagd hoe vaak zij dat delict in het voorgaande jaar hebben gepleegd. 
Door deze frequenties te sommeren bepaal je de geobserveerde aantallen zelfgerap-
porteerde delicten. Wanneer deze sommering gedeeld wordt door het aantal respon-
denten, waarbij gecorrigeerd wordt voor eventuele verschillen in lengte van obser-
vatie, dan krijg je het aantal incidenten per persoon per periode (deze zou door de 
vraagstelling in de MZJ voor iedereen een periode van één jaar zijn). 
Bijvoorbeeld, wanneer 1.000 respondenten gezamenlijk aangeven verantwoordelijk 
te zijn voor 500 ‘hacks’ over een periode van één jaar, dan komt dat neer op 0,5 
‘hacks’ per persoon per jaar. 
 
Omdat bij de MZJ sprake is van aantallen delicten op basis van een steekproef, kan 
het aantal voorgekomen delicten in de populatie afwijken. Om hiermee rekening te 
houden moet het 95% betrouwbaarheidsinterval van de geobserveerde delicten 
bepaald worden op basis van een Poisson- of aanverwante verdeling (deze zijn het 
15
meest geschikt voor dergelijke tellingen ). Dit leidt dan tot een geschatte onder- en 
bovengrens van de aantallen delicten en kan men met 95% zekerheid zeggen dat 
het werkelijke aantal delicten tussen deze twee waarden in ligt. 
 
Voor de bovengenoemde 500 ‘hacks’ zou de onder- en bovengrens van het 95%-
betrouwbaarheidsinterval op 457 en 546 liggen. Daarnaast kan gecorrigeerd worden 
voor de vergrote kans op herhaald plegen na initiële pleging of de (on)gewilligheid 
van respondenten om te rapporteren over hun delicten. 
 
Wanneer men ook nog beschikt over populatiewegingsfactoren per individuele res-
pondent, dan kan ook op populatieniveau het aantal delicten (per persoon per 
periode) geschat worden. Deze laatste kan afwijken van de steekproef waarden, 
omdat niet iedere respondent even zwaar gewogen wordt. 
 
  
                                                
15
  Normaliter wordt een normaal of t-verdeling gehanteerd bij het bepalen van de 95% betrouwbaarheidsinterval. 
Wetenschappelijk Onderzoek- en Documentatiecentrum Cahier 2017-4 | 51 

 
gedrag. Dit kan de interpretatie van de ernst van de omvang beïnvloeden. Het kan 
informatief zijn om voor ieder cyber- en gedigitaliseerd delict af te zetten tegen een 
relevante indicator. Voor koop- en verkoopfraude op internet kan gedacht worden 
aan totaalaantallen transacties via Marktplaats en voor het versturen van virussen 
aan het aantal verstuurde e-mails. 
Echter, zelfs met dergelijke cijfers om de incidenten tegen af te zetten, biedt de  
MZJ momenteel slechts beperkt inzicht. De meest relevante informatie betreft ver-
anderingen in de omvang door de tijd heen. Ofwel, vergelijkingen van het heden 
met het verleden – een tweede meting met eenzelfde methodologie is hiervoor 
noodzakelijk.  
Daarnaast is het voor de relevante referentiecijfers betreffende niet-illegale online-
gedragingen van belang dat de bronnen die hiervoor gebruikt worden consequent 
beschikbaar zijn en niet (al te grote) definitiewijzigingen ondergaan, om zodoende 
trendbreuken te voorkomen. Ook moet dergelijke informatie beschikbaar zijn in de 
Nederlandse context – gegevens over globaal of internationaal Twittergebruik zijn, 
bijvoorbeeld, mogelijk niet representatief voor de Nederlandse jeugd. 
Een laatste probleem heeft te maken met de frequentie waarmee de MZJ wordt 
afgenomen – eens per vijf jaar. Hierdoor worden inzichten in onlinedelinquentie ook 
‘maar’ iedere vijf jaar vernieuwd. Gezien de continue en snelle evolutie van online-
delinquentie loopt de MZJ risico om niet op tijd in te kunnen springen op dergelijke 
veranderingen. Nieuw ontstane delicten kunnen dan niet bevraagd worden en kan 
het ‘verdwijnen’ van delicten onterecht geïnterpreteerd worden als een afname van 
de totale omvang van onlinedelinquentie. 
5.1.3 Psychometrische problematiek 
In de voorgaande hoofdstukken zijn een aantal psychometrische kenmerken van  
de MZJ besproken. Het is duidelijk dat er in meer of mindere mate sprake is van 
gevoeligheid voor sociaal-wenselijk antwoorden. Meer specifiek, de richting waarin 
deze correlatie zich openbaart suggereert onderrapportage qua prevalentie. Deze 
onderrapportage voert dan, natuurlijk, door in de schatting van de omvang van 
cyber- en gedigitaliseerde delinquentie. Het is dus plausibel dat een omvangschat-
ting op basis van de MZJ een onderschatting zou zijn (wanneer het construct sociale 
wenselijkheid als valide voor de gehele steekproef wordt geacht). 
5.1.4 Geografische problematiek 
Een deel van onlinedelinquentie betreffende Nederlandse slachtoffers is niet door 
Nederlandse daders gepleegd (bijv., Bernaards, Monsma & Zinn, 2012, p. 91-93). 
Daarnaast maken Nederlandse onlinedelinquenten niet noodzakelijk Nederlandse 
slachtoffers. Het is mogelijk dit internationale fenomeen voor onlinedelinquentie in 
het algemeen ook van toepassing is op meer specifiek onlinejeugddelinquentie. Met 
andere woorden, de huidige cijfers hebben niet noodzakelijk betrekking op online-
jeugddelinquentie in Nederland, maar kunnen deels jeugddelinquentie in het buiten-
land betreffen. Mede daarom is ook onduidelijk welk deel van de gerapporteerde 
omvang ook daadwerkelijk in de meer directe verantwoordelijkheid van de Neder-
landse politie en justitie valt. 
5.2 Samenvatting 
De MZJ is niet geschikt voor een schatting van de omvang van cyber- en gedigita-
liseerde delinquentie gepleegd door Nederlandse jongeren, vanwege een aantal 
Wetenschappelijk Onderzoek- en Documentatiecentrum Cahier 2017-4 | 53 

 
6 Samenvatting en conclusie 
In het huidig onderzoek wordt nader ingegaan op de Monitor Zelfgerapporteerde 
Jeugdcriminaliteit (MZJ, meer specifiek de 2015 meting), waarbij diverse thema’s 
aan bod komen. Ten eerste, de psychometrische kenmerken van de vragenlijst be-
treffende zelfgerapporteerde delinquentie, waar in het bijzonder wordt stilgestaan 
bij gedigitaliseerde en cyberdelinquentie. Ten tweede, verschillen in rapportage van 
delinquent gedrag bij een CAPI/CASI- en CAWI-modus. En als laatste, kan de MZJ 
gebruikt worden om de omvang van cyber- en gedigitaliseerde delinquentie ge-
pleegd door Nederlandse jeugdigen in te schatten? Het huidig rapport is een aan-
vulling op eerder onderzoek naar de MZJ, waarin de validiteit van het instrument  
al positief werd beoordeeld als zijnde een zelfrapportage instrument betreffende de 
prevalentie en frequentie van de Nederlandse jeugddelinquentie (Van der Laan & 
Blom, 2006ab; Weijters et al., 2016). 
Psychometrische kenmerken van de MZJ 
De resultaten suggereren dat onder delinquentie, op basis van zelfrapportage van 
jeugdigen, een enkele omvattende structuur ligt. Dit resultaat ondersteunt dan ook 
dat een belangrijk kerncijfer van de MZJ een overall prevalentiecijfer is – het per-
centage jongeren dat aangeeft ten minste één delict ten minste éénmaal gepleegd 
te hebben in het voorgaande jaar. 
Maar, de bevestigende factoranalyses suggereren ook dat het statistisch adequaat is 
om een onderscheid te maken tussen meer traditionele offline- en meer moderne 
gedigitaliseerde delinquentie enerzijds en cyberdelinquentie anderzijds. Mede gezien 
dat er qua persoons- en achtergrondkenmerken verschillen zijn tussen traditionele 
en cyberdelinquenten (Rokven et al., 2017), is hierin een onderscheid aanbrengen 
ook denkbaar. In de meest recente MZJ wordt dit onderscheid al gehanteerd, maar 
waar ook gedigitaliseerde delinquentie apart wordt gehouden. 
 
Hoe de cijfers van de MZJ te gebruiken, is ook afhankelijk van voor welk doel dit is. 
Zo kan het voor monitoring nog steeds belangrijk zijn om weinig voorkomende 
delicten – die nu niet meegenomen worden in de empirische analyses – te blijven 
bestuderen. Immers, dat een delict nu weinig voorkomt, betekent niet dat dit altijd 
zo zal blijven. Daarentegen, voor wetenschappelijke doeleinden, zoals het verklaren 
van jeugddelinquentie, zou men zich juist meer kunnen laten leiden door de empiri-
sche resultaten. 
 
Een invloed van sociale wenselijkheid op zelfrapportage is een universeel verschijn-
sel dat zowel binnen als buiten de criminologie te vinden is (zie bijv., Van de Mortel, 
2008, voor gezondheidswetenschappen) en zo ook bij de MZJ. Een maat van sociale 
wenselijkheid is negatief geassocieerd met de rapportage van delinquent gedrag 
binnen alle leeftijds- en herkomstgroepen – zowel voor losse delicten als de totaal 
schalen. Dit suggereert dat het werkelijk voorkomen van delinquentie hoger ligt dan 
gerapporteerd (ervan uitgaande dat het construct sociale wenselijkheid zoals ge-
meten in de MZJ dat ook daadwerkelijk is en daarnaast valide is voor diverse sub-
groepen binnen de respondenten).  
Gezien de structurele aard van deze associatie, is het binnen de monitordoeleinden 
van de MZJ afdoende om te beseffen dat deze resultaten beïnvloed kunnen zijn door 
sociaal-wenselijke antwoordpatronen en lijkt het niet noodzakelijk hiervoor te con-
Wetenschappelijk Onderzoek- en Documentatiecentrum Cahier 2017-4 | 55 

 
Voor de interpretatie van de omvang van illegale onlinegedragingen kan het be-
langrijk zijn om deze af te zetten tegen niet-illegale onlinegedragingen. Want, een 
stijging van onlinedelinquentie kan ook komen doordat steeds meer mensen (waar-
onder delinquenten) gebruikmaken van internet en moderne media (zie bijv., Jar-
dine, 2015). Voor de monitoring van de omvang van cyber- en gedigitaliseerde 
jeugddelinquentie zou dergelijk vergelijkingsmateriaal structureel door de tijd heen 
beschikbaar moeten zijn (en blijven) om de kans op een trendbreuk te minimali-
seren. 
 
Een andere tekortkoming is dat met de huidige meting niet bepaald kan worden  
of het slachtoffer zich ook in Nederland bevindt – is er sprake van een Nederlands 
delict of sprake van een internationaal delict? Daarnaast kan jeugdige cyberdelin-
quentie met een buitenlandse dader, maar wel met een Nederlands slachtoffer, niet 
meegenomen worden in een omvangschatting op basis van de MZJ. Ook is met een 
enkele meting niks te zeggen over trends door de tijd heen, wat voor diverse 
vraagstukken noodzakelijk is (zoals de verschuiving van offline- naar 
onlinedelinquentie) en informatief is voor de ernst van de omvang. 
 
Box 3 Verschillen in resultaten en verklaringen daarvoor betreffende 
twee MZJ-onderzoeken naar onlinedelinquentie 
Het WODC heeft twee onderzoeken parallel naast elkaar uitgevoerd, welke beide 
gebruikmaken van de MZJ-2015 en het onderwerp cyber- en jeugddelinquentie 
aansnijden. Het ene onderzoek betreft de psychometrische kenmerken van de MZJ-
vragenlijst over (online)delinquentie (het huidige onderzoek) en het andere onder-
zoek betreft de profielen van jeugdige daders van onlinedelinquentie (Rokven et al., 
2017). Hoewel dezelfde bron gebruikt is in beide onderzoeken, zijn er verschillende 
onderzoeksmethoden gebruikt, waardoor de resultaten iets van elkaar afwijken. 
Beide onderzoeken hebben een benaderingswijze gekozen die het beste paste bij de 
daarbij horende onderzoeksvragen. 
 
Zo bekijken Beerthuizen en collega’s de factorstructuur voor drie leeftijdsgroepen 
apart (d.w.z., 10- tot 12-jarigen, 12- tot 18-jarigen en 18- tot 23-jarigen), terwijl 
Rokven en collega’s de leeftijdsgroepen 12- tot en met 17-jarigen en 18- tot en met 
22-jarigen samen nemen en de 10- tot 12-jarigen excluderen. Daarnaast worden in 
de factoranalyse van Beerthuizen en collega’s alle delicten los meegenomen, terwijl 
in Rokven en collega’s de offlinedelicten thematisch geclusterd zijn in schaalscores 
(d.w.z., geweld, vermogen, etc.) en de onlinedelicten wel allemaal los worden 
meegenomen.  
 
In het onderzoek van Beerthuizen en collega’s wordt aan de hand van verkennende 
factor analyses één enkele factor gevonden die ten grondslag ligt aan zelfgerappor-
teerde jeugddelinquentie. In de studie van Rokven en collega’s worden drie factoren 
gevonden: offline, gedigitaliseerde en cyberdelicten. Een onderscheid tussen offline- 
en gedigitaliseerde delicten samen en cyberdelicten apart wordt in Beerthuizen en 
collega’s alleen gevonden wanneer deze twee factoren van te voren worden bepaald 
via bevestigende factoranalyse. Een drie-factormodel was statistisch niet adequaat. 
 
Wetenschappelijk Onderzoek- en Documentatiecentrum Cahier 2017-4 | 57 

 
Executive summary 
The Youth Delinquency Survey investigates self-reported offending behaviour of 12- 
to 23-year old Dutchmen and -women. The survey is conducted every five years. As 
such, additional information on trends in juvenile delinquency are obtained through 
a measure of self-report, supplementing official registration of juvenile delinquency 
by the police and the justice department. A number of changes were introduced in 
the most recent publication of the monitor, with the most important change being 
the introduction of additional cyber-enabled and cyber-dependent offenses. The 
results of an in-depth study into the latest survey of the monitor are presented in 
the current report. Three topics are discussed: 
1 The psychometric properties of a self-report questionnaire concerning offline, 
digital and cyber offenses – the ‘core’ component of the Youth Delinquency 
Survey. 
1 The consequences of a change in assessment mode from CAPI/CASI to CAWI 
regarding the monitoring and self-report of juvenile offending behaviour. 
2 The use of the Youth Delinquency Survey as a means to estimate the absolute 
number of digital and cyber offenses committed by Dutch youths. 
 
In regards to the first topic, the results suggest that a single factor underlies self-
reported juvenile delinquency. In other words, operationalizing self-reported delin-
quency as an overall prevalence scale (i.e., somebody has either committed no 
offenses at all, or at least one offense once, with no distinct clustering of offenses) 
is statistically the best approach. A second approach that differentiated between 
offline and cyber-enabled offenses on the one hand, and cyber-dependent offenses 
on the other hand, was also statistically adequate. 
 
Moreover, lower prevalence and frequencies, as well as less severe offenses, were 
observed when participants were interviewed through an internet questionnaire, 
compared to the traditional assessment of CAPI/CASI, while controlling for differ-
ences in sample characteristics. A change in assessment mode would therefore 
result in retrospectively incomparable statistics. 
 
The Youth Delinquency Survey is not considered an adequate means to estimate  
the number of cyber-enabled and cyber-dependent offenses committed by Dutch 
youths. This is mostly caused by the broad definition of certain online offenses, 
which as a result include both minor offenses as well as very serious offenses and 
everything in between. Hence, when a certain offense item is reported as having 
been committed, it is unclear what sort of crime is specifically committed and how 
serious the crime is. Moreover, it is also unclear how many offenses are exactly 
committed, where the offenses are committed, and how these numbers change  
over time.  
 
Concluding, the Youth Delinquency Survey is an adequate instrument for its intend-
ed purpose – a self-report measure of juvenile crime that supplements official regis-
tration statistics. However, a change in assessment mode will result in comparison 
issues over time, and the current monitor is not an adequate means for estimating 
the absolute number of online offenses committed by Dutch youths.
Wetenschappelijk Onderzoek- en Documentatiecentrum Cahier 2017-4 | 59 

 
Literatuur 
Algemeen Dagblad (2014). Politie scant iedere dag 35.000 dreigtweets uit Neder-
land. Geraadpleegd december 2016: www.ad.nl/binnenland/politie-scant-elke-
dag-35-000-dreigtweets-uit-nederland~a99d1ed9/ 
Apel, R., & Sweeten, G. (2010). Propensity score matching in criminology and 
criminal justice. In D. Weidsburd & A.R. Piquero (red.), Handbook of quantitative 
criminology (pp. 543-562). New York: Springer. 
Bernaards, F.B., Monsma, E., & Zinn, P. (2012). High tech crime: Criminaliteits-
beeldanalyse 2012. Driebergen: KLPD. 
Brame, R., & Piquero, A.R. (2003). Selective attrition and the age-crime relation-
ship. Journal of Quantitative Criminology, 19(2), 107-127. 
Broek, T. C. van der, Laan, A. M. van der, & Weijters, G. (2016). Bedreigen via 
internet. Verschillen in risicofactoren tussen jongeren die online en offline 
bedreigen. Panopticon, 37, 90-105.  
CBS (2014). ICT gebruik van personen naar persoonskenmerken. Geraadpleegd 
augustus 2016: http://statline.cbs.nl/StatWeb/publication/?VW=T&DM= 
SLNL&PA=71098NED&D1=0-14,33-34,41-47,55-59,65-84,114-133&D2=7-
8&D3=a&HD=090817-1415&HDR=G1,G2&STB=T  
Cohen, J. (1988). Statistical power for the behavioral sciences. New York: Rout-
ledge. 
Costello, A.B., & Osborne, J.W. (2005). Best practices in exploratory factor analysis: 
Four recommendations for getting the most from your analysis. Pan-Pacific 
Management Review, 12(2), 131-146. 
Chen, H., Cohen, P., & Chen, S. (2010). How big is a big odds ratio? Interpreting 
the magnitudes of odds ratios in epidemiological studies. Communications in 
statistics – simulation and computation, 39(4), 860-864. 
Coleman, C., & Moynihan, J. (1996). Understanding crime data. Buckingham: Open 
University Press. 
Dijk, J. van (2010). The Network Society. Londen: Sage. 
Domenie, M.M.L., Leukfeldt, R., Wilsem, J.A. van, Jansen, J., Stol, W. (2012). 
Slachtofferschap in een gedigitaliseerde samenleving: Een onderzoek onder 
burgers naar e-fraude, hacken en andere veelvoorkomende criminaliteit. Den 
Haag: BJu. 
Engelen, F., Roels, J., & De Heij, V. (2015a). Monitor Zelfgerapporteerde Jeugdcri-
minaliteit: Onderzoeksdocumentatie. Den Haag: CBS. 
Engelen, F., Roels, J., & De Heij, V. (2015b). Monitor Zelfgerapporteerde Jeugd-
criminaliteit: Experiment 2015: Onderzoeksdocumentatie. Den Haag: CBS. 
Etaher, N., & Weir, G.S. (2014). Understanding the threat of banking malware. In 
Cyberforensics 2014 – International conference on cybercrime, security & digital 
forensics, 23-24 juni 2014, University of Strathclyde, Glasgow, Schotland (pp. 73-
80). Geraadpleegd augustus 2016: http://strathprints.strath.ac.uk/48856/1/8_ 
etaher_weir.pdf. 
Fan, W., & Yan, Z. (2010). Factors affecting response rates of the web survey: A 
systematic review. Computers in Human Behavior, 26, 132-139. 
Farrington, D.P. (1986). Age and crime. Crime and Justice, 7, 189-250.  
Farrington, D.P., Jolliffe, D., Hawkins, J.D., Catalano, R.F., Hill, K.G., & Kosterman, 
R. (2003). Comparing delinquency careers in court records and self-reports. 
Criminology, 41(3), 933-958. 
Gottfredson, M.R., & Hirschi, T. (1990). A general theory of crime. Stanford: Stan-
ford University Press. 
Wetenschappelijk Onderzoek- en Documentatiecentrum Cahier 2017-4 | 61 

 
Moffitt, T.E., Gabrielli, W.F., Mednick, S.A., & Schulsinger, F. (1981). Socioeconomic 
status, IQ, and delinquency. Journal of Abnormal Psychology, 90(2), 152-156. 
Mortel, T.F., van de (2008). Faking it: social desirability response bias in self-report 
research. Australian Journal of Advanced Nursing, 25(1), 10-18. 
Nas, C.N., Brugman, D., & Koops, W. (2008). Measuring self-serving cognitive dis-
tortions with the ‘How I Think’ questionnaire. European Journal of Psychological 
Assessment, 24(3), 181-189. 
Nationaal Cyber Security Centrum (NCSC, 2016). Cybersecuritybeeld Nederland 
CSBN 2016. Den Haag: NCSC. 
Nederhof, A.J. (1985). Methods of coping with social desireability bias: A review. 
European Journal of Social Psychology, 15, 263-280. 
Paulhus, D.L. (1984). Two-component models of socially desirable responding. 
Journal of Personality and Social Psychology, 43(3), 598-609. 
Paulhus, D.L. (2002). Socially desirable responding: the evolution of a construct. In 
H.I. Braun, D.N. Jackson, & D.E. Wiley (red.), The role of construct in psycho-
logical and educational measurement. (pp. 49-69). Mahwah: Erlbaum. 
Piquero, A.R., Farrington, D.P., & Blumstein, A. (2003). The criminal carreer para-
digm. Crime and Justice, 30, 359-506. 
Rokven, J.J., Weijters, G., & Van der Laan, A.M. (2017). Jeugddelinquentie in de 
virtuele wereld: Een nieuw type daders of nieuwe mogelijkheden voor traditionele 
daders? . Den Haag: WODC. Cahier 2017-2. 
Rom, D.M. (2013). An improved Hochberg procedure for multiple tests of 
significance. British Journal of Mathematical and Statistical Psychology, 66, 189-
196. 
Rosenbaum, P.R., & Rubin, D.B. (1983). The central role of the propensity score in 
observational studies for causal effects. Biometrika, 70(1), 41-55. 
Tollenaar, N., Beerthuizen, M.G.C.J., & Van der Laan, A.M. (2016). Monitor Veel-
plegers 2016: Trends in de populatie zeer actieve veelplegers uit de periode 
2003 tot en met 2014. Den Haag: WODC. Factsheet 2016-4. 
Tollenaar, N., Van der Laan, A.M., & Beijersbergen, K.A. (2014). Korte- en lange-
termijneffecten van de ISD-maatregel: Technisch rapport. Den Haag: WODC. 
Cahier 2014-10. 
Twittermania (2012). 5 miljoen Nederlandse tweets per dag. Geraadpleegd 
november 2016: http://twittermania.nl/2012/03/5-miljoen-nederlandstalige-
tweets-dag/ 
Unisys Stealth Solution Team (2010). Zeus malfare: Threat banking industry. New 
York: Unisys. 
e
Wartna, B.S.J., Blom, M., & Tollenaar, N. (2011). De WODC-Recidivemonitor (4 
herziene versie). Den Haag: WODC. Memorandum 2011-3. 
Weijters, G., Laan, A.M. van der, & Kessels, R. (2016). De overeenstemming tussen 
zelfgerapporteerde jeugdcriminaliteit en bij de politie bekende verdachten. Den 
Haag: WODC. Cahier 2016-3. 
Wenneker, A.M., Troost, D.M.M. van, & Wiegman, P.R. (2016). Media: Tijd 2015. 
Amsterdam/Den Haag: NLO/NOM/SKO/BRO/SCP. 
Zebel, S., Vries, P. de, Giebels, E., Kuttschreuter, M., & Stol, W. (2013). Jeugdige 
daders van cybercrime in Nederland: Een empirische verkenning. Enschede: 
Universiteit Twente. 
 
 
Wetenschappelijk Onderzoek- en Documentatiecentrum Cahier 2017-4 | 63 

 
Bijlage 1 Samenstelling begeleidingscommissie 
Voorzitter 
prof. dr. H. Elffers  VU/NSCR 
 
Leden 
dr. R. Leukfeldt   NSCR 
dr. I. Wissink    UvA 
S. Essers      Ministerie van Veiligheid en Justitie 
 
Wetenschappelijk Onderzoek- en Documentatiecentrum Cahier 2017-4 | 65 

 
Bijlage 2 Additionele tabellen bij hoofdstuk 2 en 4 
Tabel b.2.1 Kenmerken van respondenten CAPI/CASI- en CAWI-modus 
a
 CAPI/CASI p CAWI 
Omvang (N en %)    
10- tot 23-jarigen 3.188 (100%)  2.820 (100%) 
Geslacht (% man)    
10- tot 23-jarigen 49,4% > 46,7% 
Leeftijd (M/SD)    
10- tot 23-jarigen 15,2 (3,8) > 15,0 (3,7) 
Herkomst (%)    
10- tot 23-jarigen    
Nederlands 36,9% < 41,7% 
Marokkaans 12,2% > 9,5% 
Turks 12,2%  10,6% 
Surinaams 12,0%  10,7% 
Antilliaans 12,0%  10,7% 
Overig westers 6,4%  7,1% 
Overig niet-westers 8,3%  9,0% 
b
Opleidingsniveau (%)    
10- tot 23-jarigen    
Primair of laag 42,7%  42,3% 
Midden 18,5%  17,5% 
Hoog 29,7% < 32,8% 
Onbekend 9,1% > 7,4% 
c
SES (%)    
10- tot 23-jarigen    
Actief inkomen 72,9% < 75,6% 
Passief inkomen 24,3% > 21,1% 
Geen inkomen 2,1%  2,1% 
Onbekend 0,7%  1,2% 
Gestandaardiseerd inkomen (%)    
10- tot 23-jarigen    
e
1 kwartiel 34,9% > 30,4% 
e
2 kwartiel 22,2%  21,5% 
e
3 kwartiel 22,6%  23,9% 
e
4 kwartiel 18,5% < 21,9% 
Onbekend 1,7%  2,2% 
d
Stedelijkheid (M/SD)    
10- tot 23-jarigen 3,6 (1,2) > 3,6 (1,3) 
a
 
De kolom p geeft aan of de verdeling van categorieën per variabele tussen de modi statistisch verschilt en welke categorie 
2
hierbij het meest bijdraagt en in welke richting (p<0,05; voor χ -analyse Z>2). 
b
 
De indeling laag, midden en hoog is bepaald volgens de SOI-indeling, ongeacht of er sprake is van primair, secundair of 
tertiair onderwijs, of eerste of tweede fase en heeft betrekking op studiejaar 2013-2014. 
c
 Actief inkomen = werknemer, directeur, grootaandeelhouder, zelfstandige of overig actief; passief inkomen = diverse 
uitkeringen of schoolgaand/studerend met inkomen; geen inkomen = schoolgaand/studerend zonder inkomen of overig 
geen inkomen. 
d
 
Stedelijkheid is een vijfpuntsschaal lopend van 1 = niet stedelijk tot 5 = zeer sterk stedelijk. 
 
Wetenschappelijk Onderzoek- en Documentatiecentrum Cahier 2017-4 | 67 

 
Tabel b2.3 Logistische regressie propensity score CAPI/CASI versus CAWI 
 10- tot 12-jarigen 12- tot 18-jarigen 18- tot 23-jarigen 
 Odds Ratio 
Geslacht 1,186 0,878† 0,713* 
Leeftijd 0,959 0,954 1,013 
Herkomst    
Nederlands ref. ref. ref. 
Marokkaans 0,634* 0,701* 0,601† 
Turks 0,694† 0,787† 0,646† 
Surinaams 0,867 0,763* 0,574* 
Antilliaans 0,757 0,752* 0,557* 
Overig westers 0,929 1,037 0,650 
Overig niet-westers 1,021 0,883 0,789 
Opleidingsniveau    
Laag ― ref. ref. 
Midden ― 1,044 1,516† 
Hoog ― 1,104 1,692* 
Onbekend ― 0,931 1,330 
Sociaal economische status    
Actief ref. ref. ref. 
Passief 0,921 0,945 1,078 
Geen inkomen 0,919 1,002 1,209 
Onbekend 2,662 1,245 2,017 
Besteedbaar (gezins)inkomen    
Eerste kwartiel ref. ref. ref. 
Tweede kwartiel 0,932 1,138 1,030 
Derde kwartiel 1,258 1,012 1,163 
Vierde kwartiel 1,226 1,217 1,245 
Onbekend 0,842 1,696 0,841 
Stedelijkheid 0,955 0,990 1,002 
Noot. CAPI/CASI = 0; CAWI = 1; * p<0,05; † p<0,10. 
 
  
Wetenschappelijk Onderzoek- en Documentatiecentrum Cahier 2017-4 | 69 

