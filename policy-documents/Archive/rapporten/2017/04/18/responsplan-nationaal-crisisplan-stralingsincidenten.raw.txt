Responsplan
Nationaal Crisisplan Stralingsincidenten 

Responsplan
Nationaal Crisisplan Stralingsincidenten 
Responsplan Nationaal Crisisplan Stralingsincidenten | 3

Inhoudsopgave
1 Inleiding 7
1.1 Doel 8
1.2 Doelgroep 8
1.3 Afbakening 8
1.4 Leeswijzer 9
2 Scenario’s 11
2.1 Inleiding 12
2.2 Ongevalscenario’s met A-objecten 14
2.2.1 Binnenlandse kernenergiecentrales (A scenario 1) 14
2.2.2 Buitenlandse kernreactoren (A scenario 2) 15
2.2.2.1 Kernreactoren nabij de Nederlandse grens (A scenario 2a) 16
2.2.2.2 Kernenergiecentrales ver van de Nederlandse grens (A scenario 2b) 17
2.2.3 Nucleaire onderzoeksreactoren (A scenario 3) 18
2.2.4 Nucleair aangedreven schepen (A scenario 4) 19
2.2.5 Transportongevallen met nucleair defensiemateriaal (A scenario 5) 20
2.2.6 Het neerstorten van nucleaire satellieten (A scenario 6) 21
2.2.7 Moedwillige handelingen met radioactieve bronnen of stoffen (A scenario 7) 21
2.2.7.1 Dreiging met een stralingsongeval (A scenario 7a) 22
2.2.7.2 Opzettelijke blootstelling van personen aan hoog radioactief materiaal (A scenario 7b) 22
2.2.7.3 Opzettelijke besmetting van een locatie (A scenario 7c) 23
2.2.7.4 Vuile bom (Radiological Dispersion Device) (A scenario 7d) 24
2.2.7.5 Opzettelijke besmetting van voedsel of water (A scenario 7e) 25
2.2.7.6 Moedwillige handelingen bij een nucleaire inrichting (A scenario 7f ) 25
2.3 Ongevalscenario’s met B-objecten 26
2.3.1 Installatie voor uraniumverrijking (B scenario 1) 26
2.3.2 Verzamelen, verwerken en opslag van radioactief afval (B scenario 2) 26
2.3.3 Overige inrichtingen met nucleair of radiologisch materiaal (B scenario 3) 26
2.3.4 Transportongevallen met stralingsbronnen of besmetting(/radioactief materiaal) (B scenario 4)  27
2.3.5 Het aantreffen van radioactieve (zoekgeraakte) bronnen of besmetting (B scenario 5) 28
3 Crisisorganisatie 29
3.1 Inleiding 30
3.2 Wet- en regelgeving 30
3.2.1 Nationale wet- en regelgeving: 30
3.2.2 Internationale wetgeving en richtlijnen: 31
3.3 Nationale overheid 31
3.3.1 Crisisbeheersing en crisisbesluitvorming op nationaal niveau 32
3.3.2 De ANVS 34
3.3.3 Kennis en advies netwerk 34
3.4 Regionale crisisorganisatie 37
3.5 Vergunninghouders 38
Responsplan Nationaal Crisisplan Stralingsincidenten | 5

Inleiding
1
Responsplan Nationaal Crisisplan Stralingsincidenten | 7

1.4 Leeswijzer
Om de voornaamste karakteristieken van de diverse typen stralingsongevallen te illustreren is in  
hoofdstuk twee een aantal scenario’s beschreven. Hierbij is onderscheid gemaakt tussen ongevallen met 
A- of B-objecten. 
Hoofdstuk drie beschrijft de crisisorganisatie en de relevante wet- en regelgeving. 
De verschillende rollen en verantwoordelijkheden zijn uiteengezet. 
Hoofdstuk vier beschrijft de structuur van de responsprocessen voor de crisisorganisatie voor stralings-
ongevallen. Hierbij is net zoals bij de scenario’s onderscheid gemaakt tussen ongevallen met A- of 
B-objecten. De responsprocessen zijn tevens onderscheiden in scenario’s zonder en met moedwillige 
handelingen (terrorisme).
Tot slot zijn bijlagen opgenomen (A-E). Bijlage A bevat de belangrijkste begrippen en afkortingen die in dit 
document worden gebruikt. Bijlage B beschrijft de algemene interventie- en actieniveaus. Richtlijnen voor 
bescherming werknemers en hulpverleners staan in Bijlage C. Tot slot geeft bijlage D een toelichting op de 
INES-schaal en geeft bijlage E een schematisch overzicht van blootstellingpaden. Veranderingen ten 
opzichte van de vorige versie.
Het vorige Responsplan (Responsplan NPK versie 3.0) dateert uit 2011. Dat betekent dat de informatie 
3
(gedeeltelijk) verouderd was. De nu uitgevoerde revisie is dan ook vooral gericht op actualisatie .  
De opbouw en inhoud van het plan bleven zoveel mogelijk ongewijzigd. De wijzigingen ten opzichte van 
het Responsplan NPK versie 3.0 zijn (niet limitatief ):
• De titel is gewijzigd van Responsplan Nationaal Plan Kernongevallenbestrijding naar Responsplan 
Nationaal Crisisplan Stralingsincidenten;
• Er zijn aanpassingen n.a.v. organisatiewijzigingen, met name de oprichting van de ANVS en de 
omvorming van het nationale kennis- en adviesnetwerk EPAn naar het CETsn;
• Er is een check gedaan op juistheid en actualiteit en waar nodig zijn aanpassingen gedaan. 
Vermeldenswaard is hier dat in het responsplan versie 3.0 een transportongeval met hoog radioactief 
afval als een A-object werd beschouwd. Dit is niet in overeenstemming met de Kew, en is in deze versie 
van het responsplan aangepast; 
• Aanpassingen zonering en interventiewaarden naar nieuwe waarden volgens het harmonisatiebesluit 
(brief minister EZ, 2 juli 2014) en actuele inzichten;
• Diverse kleine tekstuele aanpassingen.
3 
In een later stadium zal een geheel nieuw responsplan worden opgesteld. Hierin wordt ondermeer de implementatie van de 
Europese Basic Safety Standards meegenomen.
Responsplan Nationaal Crisisplan Stralingsincidenten | 9

Scenario’s
2
Responsplan Nationaal Crisisplan Stralingsincidenten | 11

Stralingsongevallen met categorie A- en B-objecten
Een stralingsongeval is een gebeurtenis als gevolg waarvan straling vrijkomt of dreigt vrij te komen die tot 
een verhoogd risico leidt of kan leiden voor mens of milieu, of die ter voorkoming of vermindering van een 
verhoogd stralingsrisico voor mens of milieu een gecoördineerde inzet van diensten en organisaties van 
verschillende disciplines vergt (art. 38b Kew).
In Nederland is het onderscheid gemaakt tussen ongevallen met categorie A- en B-objecten. Een ongeval 
met een categorie A-object kan regio overstijgende gevolgen hebben (een ongeval van meer dan plaatselijke 
betekenis) waardoor bestuurlijke coördinatie door de rijksoverheid is vereist. Het gaat om ongevallen met 
de volgende objecten:
• Kernreactoren;
• Schepen die gebruik maken van kernenergie;
• Ruimtevaartuigen die gebruik maken van kernenergie;
• Nucleair defensie-materiaal;
• A-objecten in het buitenland.
Een ongeval met een categorie B-object is een stralingsongeval met lokale effecten (een ongeval van niet 
meer dan plaatselijke betekenis) en gemeentelijke of regionale coördinatie. 
Dit betreft ongevallen met:
• Installatie voor uraniumverrijking;
• Installaties voor verwerking en opslag van radioactief afval;
• Installaties waar radioactieve stoffen en bronnen worden gemaakt;
• Locaties (vast en mobiel) waar radioactieve stoffen en bronnen worden gebruikt;
• Transporten.
De minister van IenM kan, na overleg de met betrokken burgemeester en de voorzitter van de veiligheidsregio, 
besluiten dat een ongeval met een categorie B-object wordt bestreden als een ongeval met een categorie 
A-object (art. 42 Kew).
Incidenten van moedwillige aard met zowel A als B objecten zullen worden afgehandeld als zijnde een 
A-object. In een dergelijk geval zijn politie, Openbaar Ministerie en de NCTV ook bij de respons betrokken.
Ongevallen met A-objecten in het buitenland, kunnen effecten hebben op Nederlands grondgebied.  
Hierbij kan onderscheid worden gemaakt tussen objecten nabij of ver van de Nederlandse grens. 
Op basis van de classificatie van ongevallen met A- en B-objecten zijn categorieën ongevalscenario’s 
opgesteld (zie tabel 1). De categorieën zijn in de volgende paragrafen uitgeschreven in verschillende 
scenario’s met bijbehorende aandachtspunten voor de respons. 
Responsplan Nationaal Crisisplan Stralingsincidenten | 13

Tabel 3: Preparatiezones Borssele
Borssele
Evacuatie 10 km*
6
Schuilen 20 km
I-predistibutie 20 km 
I-distributieplan 100 km
6
* De binnenste 5 km heeft voorrang boven het daarbuiten gelegen gebied
Afhankelijk van de werkelijke ernst van een ongeval kunnen de interventiezones in de responsfase kleiner 
of groter zijn dan de preparatiezones. Het feitelijke effectgebied is ook afhankelijk van de windrichting en 
het soort weer, vooral van eventuele neerslag.
Het rbp NI beschrijft de urgent uit te voeren maatregelen. Dit kunnen zowel de directe maatregelen 
(schuilen, evacuatie, jodiumprofylaxe), als indirecte of overige maatregelen (bijvoorbeeld maatregelen ter 
bescherming van de voedselketen, toegangscontrole en psychosociale hulpverlening) omvatten. Ook een 
efficiënte en effectieve notificatie naar het buurland maakt deel uit van het rbp NI. 
Aandachtspunt
Als kernsmelt geconstateerd is of verwacht wordt en er is nog geen nationale coördinatie, kan de 
veiligheidsregio onmiddellijk directe en indirecte maatregelen uit het regionale rampbestrijdingsplan 
voorbereiden en/of uitvoeren. Dit is een voorzorgsmaatregel die dient om het risico dicht bij de 
locatie te verminderen en meer tijd te geven om een beoordeling te maken en over andere 
maatregelen te beslissen. Rijkswaterstaat (verkeersmanagement) dient rekening te houden met 
spontane evacuatie van omwonenden via het hoofdwegennet. Tevens dient rekening gehouden  
te worden met inkomend verkeer van hulpverlenende instanties.
2.2.2 Buitenlandse kernreactoren (A scenario 2)
Verscheidene buitenlandse kernreactoren en kernenergiecentrales staan rondom Nederland. Voor de 
ongevalrespons in Nederland is het belangrijk om twee categorieën te definiëren:
• Kernreactoren nabij de Nederlandse grens: de vooraf vastgestelde preparatiezones voor evacuatie, 
schuilen en jodiumprofylaxe bij een ongeval met deze centrales bestrijken de Nederlandse bodem of zijn 
dicht bij (delen van) Nederland gelegen (§2.2.2.1).
• Kernenergiecentrales ver van de Nederlandse grens: centrales die op een zodanige afstand van het 
Nederlands grondgebied gelegen zijn dat, ondanks de mogelijke gevolgen van een ongeval buiten de 
reactor, de noodzaak om directe maatregelen in Nederland voor te bereiden of te nemen waarschijnlijk 
niet aanwezig is. Andere maatregelen zoals voorlichting, reisadviezen, controle van goederen of 
landbouwmaatregelen kunnen echter wel noodzakelijk zijn (§2.2.2.2).
6 
De preparatiezone voor schuilen is in het kader van de harmonisatie vastgesteld op 10 km, echter om praktische redenen 
wordt door de veiligheidsregio hiervoor de preparatieafstand voor jodiumpredistributie (20 km) aangehouden.
Responsplan Nationaal Crisisplan Stralingsincidenten | 15

De betreffende veiligheidsregio’s hebben in hun regionale plannen maatregelen opgenomen die urgent 
uitgevoerd moeten kunnen worden. Een efficiënte en effectieve alarmering en notificatie vanuit het 
buurland maakt deel uit van de regionale plannen. De urgent uit te voeren maatregelen kunnen zowel 
directe maatregelen (schuilen, evacuatie, jodiumprofylaxe), als indirecte of overige maatregelen 
(bijvoorbeeld maatregelen ter bescherming van de voedselketen, toegangscontrole en psychosociale 
hulpverlening) omvatten.
Aandachtspunt
De aangrenzende veiligheidsregio wordt rechtstreeks gealarmeerd door de (meldkamer van) de 
provincie of regio in het buurland waarin de centrale is gelegen, op basis van regionale bilaterale 
overeenkomsten. De veiligheidsregio sluit deze zelf af met de vergunninghouder of de regio waarin 
de inrichting is gelegen. Op basis van melding en alarmering en bijbehorende nucleaire ongeval 
classificatie zal de veiligheidsregio opschalen.
De ANVS wordt onmiddellijk (via het Crisisloket ANVS) gewaarschuwd (door het ongevalsland,  
de IAEA of de EU). De Voorzitter CETsn stelt de activering van het landelijk expertise netwerk CETsn  
vast (zie §4.2.3) en meldt het ongeval bij het DCC IenM voor mogelijk verdere acties op (inter)
departementaal niveau zoals het opschalen van de departementale crisisbeheersingsorganisatie van 
het ministerie van IenM en opschalen van de nationale crisisbeheersingsorganisatie. Hierbij dient 
opgemerkt te worden dat het classificatiesysteem van het ongevalsland kan verschillen met die van 
het Nederlandse systeem (zie §4.2.1).
Bij stralingsincidenten met (dreigende) grensoverschrijdende effecten zijn landen op basis van 
internationale afspraken verplicht dit te melden. Tijdens een ernstig incident zal de stand van zaken 
continu doorgegeven worden. De melding en informatie met betrekking tot het incident zal naar alle 
‘contact points’ verstuurd worden. In Nederland is dat bij stralingsongevallen de ANVS. Op basis van 
BENELUX afspraken “inzake de samenwerking op het terrein van de beheersing van crises met 
mogelijke grensoverschrijdende gevolgen” zullen dergelijke incidenten tevens vanuit de nationale 
crisiscentra worden gemeld aan het NCC. Met de buurlanden Duitsland en België zijn bilaterale 
overeenkomsten inzake de alarmering en informatie-uitwisseling bij stralingsongevallen afgesloten. 
2.2.2.2 Kernenergiecentrales ver van de Nederlandse grens (A scenario 2b)
Ongevallen bij de kernenergiecentrales ver van de Nederlandse grens vormen een gering risico voor het 
Nederlands grondgebied en de gezondheid van de Nederlandse bevolking. Bij een zeer ernstig ongeval,  
met een wind waaiend in de richting van Nederland, zouden toch geringe hoeveelheden radioactief 
materiaal op de bodem, in het oppervlaktewater en op agrarische gebieden kunnen neerdalen. 
Bescherming van voedsel, water en land kan dan nodig zijn waarbij niet kan worden uitgesloten dat 
maatregelen ook in Nederland voor de langere termijn moeten worden genomen.
Responsplan Nationaal Crisisplan Stralingsincidenten | 17

2.2.4 Nucleair aangedreven schepen (A scenario 4)
Nucleair aangedreven schepen zoals militaire onderzeeërs zijn categorie A-objecten. Deze schepen kunnen 
in het kader van internationale afspraken Nederlandse havens bezoeken. Nucleair aangedreven schepen 
worden voortgestuwd met nucleaire reactoren. Deze havenbezoeken worden vooraf aangekondigd. 
Het reactorsysteem van dergelijke schepen is zeer robuust en voorkomt bij ongevallen, naar verwachting, 
een emissie van radioactief materiaal. Toch kan zich een situatie voordoen waarbij een emissie mogelijk is, 
waardoor beschermende maatregelen voor de bevolking noodzakelijk zijn. 
Aandachtspunt
De gezagvoerder van het nucleair aangedreven schip informeert de veiligheidsregio waarin de  
haven zich bevindt over het ongeval aan boord. De veiligheidsregio informeert onmiddellijk de ANVS 
(via het Crisisloket ANVS ) en het DCC IenM (havenongeval). Het ongeval wordt geclassificeerd als 
nationaal stralingsongeval (ongeval met een A-object). 
Informatie over status van het ongeval en de mogelijke emissies worden door de bemanning 
verstrekt aan de veiligheidsregio die op haar beurt contact onderhoudt met het CETsn. 
De volgende zones voor nucleair aangedreven schepen zijn van toepassing:
Evacuatie < 100 meter
Jodium profylaxe 400 meter
Schuilen 700 meter
Responsplan Nationaal Crisisplan Stralingsincidenten | 19

2.2.6 Het neerstorten van nucleaire satellieten (A scenario 6)
Een satelliet met een radioactieve bron kan per ongeluk terugkeren in de atmosfeer waarbij (delen) kunnen 
neerstorten op de aarde. Een dergelijk ongeval gebeurde in 1978 in Canada toen een Sovjet satelliet, de 
2
COSMOS-954, neerstortte in Northwest Territories en afval verspreidde in een gebied van 124.000 km .  
Een dergelijke satelliet kan ook op of dichtbij Nederlands grondgebied terechtkomen. Normaal gesproken 
is een dergelijk ongeval lang van te voren te voorzien.
De satellieten bevatten radioactief materiaal in de vorm van een nucleaire energiebron voor het opwekken 
van elektrische stroom. Typerend hierbij is dat het volume van het radioactieve materiaal (bijvoorbeeld 
plutonium) zeer gering is en dat de bron uiteenspat bij de terugkeer in de atmosfeer. Bij het neerstorten kan 
het radioactieve materiaal zo over een groot gebied verspreid worden. 
Naast het gevaar van de inslag van een neerstortende satelliet op mensen en gebouwen, kan door het 
radioactief materiaal mogelijk besmetting optreden met plaatselijk zeer hoge (dodelijke) dosistempi.
2.2.7 Moedwillige handelingen met radioactieve bronnen of stoffen (A scenario 7)
Indien de aanleiding van een stralingsincident (vermoedelijk) van moedwillige aard is geldt dat het 
Openbaar Ministerie en de Nationaal Coördinator Terrorismebestrijding en Veiligheid betrokken zullen 
zijn. In situaties waarbij de nationale veiligheid in het geding is of kan zijn, of in andere situaties die een 
grote uitwerking op de maatschappij hebben, kan de nationale crisisorganisatie conform de afspraken in 
het Instellingsbesluit Ministeriële Commissie Crisisbeheersing 2016 en in het Nationaal Handboek 
Crisisbesluitvorming (NHC) worden geactiveerd (zie §3.3). De Handreiking Terrorismegevolgbestrijding is in 
november 2015 door de Nationaal Coördinator Terrorismebestrijding en Veiligheid uitgebracht. Hierin 
worden kennis en tips weergegeven die kunnen worden benut in de voorbereiding op (dreigend) terrorisme 
op nationaal, regionaal en lokaal niveau. 
Aandachtspunt
Informatie over moedwillige handelingen met radioactieve bronnen kan vanuit verschillende 
bronnen komen. In alle gevallen moet de ANVS (via het Crisisloket ANVS) worden geïnformeerd en 
dient de status “opzettelijke stralingsongeval” te worden verklaard. De CETsn werkt vervolgens 
binnen de nationale structuur zoals beschreven in het Nationaal Handboek Crisisbesluitvorming. 
Nauwe afstemming met het (lokaal) bevoegd gezag ten aanzien van de afhandeling van het 
terroristisch vraagstuk is cruciaal. 
Er kan onderscheid worden gemaakt tussen zes typen moedwillige handelingen in relatie tot radioactief 
materiaal:
• dreiging met een stralingsongeval;
• opzettelijke blootstelling van personen aan hoog radioactief materiaal;
• opzettelijke besmetting van een locatie;
• “vuile bom” (Radiological Dispersion Device);
• opzettelijke besmetting van voedsel of water;
• moedwillige handelingen bij een nucleaire inrichting.
De volgende subparagrafen beschrijven de belangrijkste responsconcepten voor elk type moedwillige 
handeling.
Responsplan Nationaal Crisisplan Stralingsincidenten | 21

Aandachtspunt
De voornaamste responsprioriteiten zijn:
• het vaststellen van de locatie van het radioactieve materiaal (NB. Zolang sprake is van 
onduidelijkheid over de exacte dreiging wordt gewerkt conform het Protocol Verdachte Objecten 
(PVO 2015) en heeft de Nationale Politie operationeel het voortouw);
• ondersteuning door specialisten aan de hulpverleners in het gebied waar de bronnen zijn 
gevonden bij het veilig stellen van de bron;
• het informeren van de bevolking over alle mogelijk getroffen gebieden;
• het geven van concrete instructies aan zowel getroffenen als mensen die bang zijn getroffen te zijn 
of worden;
• het geven van schuil- of evacuatieadvies aan omwonenden;
• het vaststellen van hoeveel mensen zijn blootgesteld aan straling of zijn besmet en hun huidige 
locatie;
• het verzamelen van alle mogelijke informatie die kan leiden tot de identificatie van de dader(s);
• het inrichten van een screeningssysteem dat de capaciteit heeft een groot aantal personen te 
onderzoeken die blootgesteld zijn of denken blootgesteld te zijn (triage op basis van blootstelling);
• assistentie aan de politie bij het zoeken naar mogelijke vermiste bronnen.
De in beslagname van het radioactieve materiaal moet zodanig gebeuren dat de keten van bewijs 
gehandhaafd blijft. Op een gegeven moment kan het nodig zijn om in een rechtszaak aan te tonen 
dat het materiaal, in bezit van het Openbaar Ministerie, hetzelfde is als het materiaal op de plaats 
van het delict.
2.2.7.3 Opzettelijke besmetting van een locatie (A scenario 7c)
De aard en omvang van de gevolgen van de opzettelijke besmetting van een locatie hangen af van de 
intensiteit en de omvang van het besmettingsmateriaal dat in potentie grote delen van een gebouw of grote 
stedelijke gebieden kan beslaan. Opzettelijke besmetting van een locatie kan worden veroorzaakt met de 
intentie de toegang tot die locatie te verhinderen of mensen daadwerkelijk te besmetten. 
Aandachtspunt 
Twee type situaties dienen hier te worden onderkend:
• Vroege ontdekking. Als het doel is het gebruik van een faciliteit te verhinderen, is het waarschijnlijk 
dat de kwaadwillenden de autoriteiten zullen inlichten over hun voorgenomen acties, wetende 
dat een dergelijk bericht zal leiden tot een onmiddellijke ontruiming van de locatie. 
• Late ontdekking. Het is ook mogelijk dat pas veel later informatie beschikbaar komt van de 
boosdoeners. In dat geval kan een eerste indicatie van de aanval worden verkregen via de 
medische beoordeling van de slachtoffers. 
De belangrijkste responsprioriteiten zullen per geval verschillen. Bij een vroege ontdekking is de 
voornaamste responsprioriteit om het besmette gebied en de besmette personen in dat gebied te 
behandelen zoals bij een besmettingsongeval, met aanvullende veiligheidsvoorzieningen voor de 
bescherming van de hulpverleners tegen mogelijke nieuwe dreigingen en voor het zeker stellen van 
bewijsmateriaal. (NB. Zolang sprake is van onduidelijkheid over de exacte dreiging wordt gewerkt 
conform het protocol verdachte objecten (PVO 2015) en heeft de Nationale Politie operationeel het 
voortouw).
Responsplan Nationaal Crisisplan Stralingsincidenten | 23

2.2.7.5 Opzettelijke besmetting van voedsel of water (A scenario 7e)
Een besmetting van drinkwater en voedsel kan leiden tot grote zorgen bij de bevolking over veiligheid van 
het drinkwater en het voedsel. Het gevolg van dit type opzettelijke handelingen is dan ook voor een groot 
deel psychosociaal en economisch van aard. 
Voor drinkwaterincidenten bestaat een aanvullende kenniseenheid, het Crisis Expert Team milieu en 
drinkwater (CET-md). 
Aandachtspunt
Voor dit type incidenten zijn de voornaamste responsprioriteiten het:
• vaststellen van de potentiële niveaus van besmetting bij de punten van consumptie;
• in samenspraak met de industrie overwegen de besmette producten of de daaraan geassocieerde 
producten te vernietigen of terug te roepen. Houd rekening met het feit dat de industrie zelf al 
overgegaan kan zijn tot het terugroepen van producten om hun reputatie te beschermen, zelfs 
zonder aanwijzingen van de autoriteiten;
• vaststellen welke ketens betrokken zijn en in hoeverre de besmetting is doorgedrongen in die 
ketens;
• onderzoeken van de mogelijke gezondheidsgevolgen;
• communiceren over de mogelijke gezondheidsgevolgen op een voor de bevolking begrijpelijke 
manier;
• uitvoeren van medisch onderzoek naar de invloed van de besmetting bij een representatief 
segment van de besmette personen.
2.2.7.6 Moedwillige handelingen bij een nucleaire inrichting (A scenario 7f )
Nucleaire inrichtingen zijn goed beveiligd tegen sabotage door kwaadwillenden. Hoewel de kans klein 
wordt geacht kunnen emissies ten gevolge van dergelijke acties niet worden uitgesloten. Verwacht wordt 
echter dat ook in dergelijke scenario’s in beschermingsopzicht de “normale” directe en indirecte 
maatregelen voldoende voorzien. 
Voordat door opzettelijk handelen een dergelijke situatie kan ontstaan, moet echter een hele reeks van 
beveiligingsbarrières doorbroken worden, waarbij vanaf de eerste detectie van het opzettelijk kwaadwillig 
handelen de prioriteit zal zijn deze primaire dreigingen te elimineren en de noodzakelijke veiligheids-
systemen in stand te houden. Hierover zijn afspraken gemaakt met de politionele diensten, waaronder de 
regionale- eenheid en de Dienst Speciale interventies.
Aandachtspunt
De responsprioriteiten voor dit type incidenten zijn in het algemeen hetzelfde als voor een ongeval 
bij een kernenergiecentrale of nucleaire inrichting met uitzondering van de aanvulling van de 
opsporings- en vervolgingslijn. 
Indien er na moedwillig handelen bij een kernenergiecentrale of nucleaire inrichting sprake van 
kernsmelt is, of wordt verwacht, en er is nog geen nationale coördinatie voor de crisisbeheersing, 
dan kan de veiligheidsregio onmiddellijk directe en indirecte maatregelen uit het regionale 
rampbestrijdingsplan voorbereiden en/of uitvoeren. Dit is een voorzorgsmaatregel die dient om het 
risico dicht bij de locatie te verminderen en meer tijd te geven om een beoordeling te maken en over 
andere maatregelen te beslissen. Alle andere responsactiviteiten zullen afhankelijk zijn van de 
eliminatie van de secundaire dreigingen, en de aanvullende veiligheidsvoorzieningen voor de 
bescherming van de hulpverleners zoals de brandweer.
Responsplan Nationaal Crisisplan Stralingsincidenten | 25

2.3.4 Transportongevallen met stralingsbronnen of besmetting(/radioactief materiaal)  
(B scenario 4) 
Regelmatig worden radioactieve materialen vervoerd over Nederlands grondgebied. Het betreft hier vaak 
wegtransport van radiofarmaca en bronnen die worden gebruikt voor industriële radiografie. Regelmatig 
vinden transporten plaats van splijtstoffen in de vorm van uraniumhexafluoride (UF6). Incidenteel vindt 
transport plaats van verse splijtstoffen bestemd voor, of bestraalde splijtstoffen afkomstig van kern-
reactoren. Deze stoffen worden altijd vervoerd in gecertificeerde verpakkingen die bestand zijn tegen zware 
ongevallen. Het risico op verspreiding van radioactieve stoffen na een ongeval is voor deze verpakkingen 
zeer gering.
Transportongevallen met radioactief materiaal en splijtstof zullen doorgaans slechts lokale consequenties 
hebben. Dit doordat de hoeveelheden radioactieve stoffen relatief klein zijn of, in geval van grotere 
hoeveelheden, doordat ze zijn verpakt in ongevalsbestendige verpakkingen. Hoogradioactieve bronnen zijn 
daarnaast, als gevolg van wettelijke verplichtingen, dusdanig goed verpakt dat zij doorgaans niet eenvoudig 
beschadigd kunnen raken en vormen daarom nauwelijks een risico voor besmetting. Personen die zich bij 
dergelijke ongevallen zeer dicht bij de bron bevinden, kunnen echter worden blootgesteld aan straling en 
daardoor een dosis oplopen. Daarnaast kunnen bronnen vermist raken of ontvreemd worden door derden. 
Beschadiging van de verpakking of onoordeelkundig gebruik kan resulteren in een blootstelling van 
mensen. De Landelijke Eenheid van de Nationale Politie coördineert de verkeersbegeleiding en beveiligings - 
maatregelen bij transporten van bepaalde splijtstoffen. Dit betreft met name de splijtstoftransporten van en 
naar kernenergiecentrales en kernreactoren. De ANVS ziet tijdens het transport toe op stralingsveiligheid en 
de beveiliging.
De veiligheidsafstanden bij transportongevallen staan vermeld in tabel 7. 
Tabel 7: Veiligheidsafstanden voor transportongevallen (op basis van het maatgevend scenario verkeersongeval met 
10
radioactieve stoffen)
Situatie Veiligheidscirkel 
(veiligheidsafstand)
Gevarengebied: het gevarengebied betreft het gebied direct rond 25 m 
de plaats van het stralingsongeval. In dit gebied bevindt zich de Uitbreiding mogelijk tot een gebied met 
bron van het incident en vindt de bronbestrijding plaats. een dosistempo > 2 mSv/h.
Werkgebied: binnen het werkgebied zijn procedurele maatregelen 100 m
aan de orde. Er zijn geen beletsels om in dit gebied dringend Uitbreiding mogelijk tot een gebied met 
noodzakelijke hulpverleningsacties uit te voeren. een dosistempo > 25 microSv/h.
Aandachtsgebied: is het benedenwindse deel van de omgeving Ca. 500 m benedenwinds. 
10
(gezien vanaf de bron) dat door de vrijgekomen gevaarlijke of Bepaling via startmal brand .
radioactieve stoffen is besmet of besmet dreigt te worden.
Aandachtspunt
Transportongevallen met stralingsbronnen of besmetting worden behandeld als een ongeval met 
een categorie B-object. De operationele respons op het plaats incident voor transportongevallen 
met straling is vergelijkbaar met transportongevallen met chemische stoffen.
10 
Mal van de brandweer dat op de kaart wordt gelegd o.a. ten behoeve van het ter plaatse komen van de operationele 
diensten.
Responsplan Nationaal Crisisplan Stralingsincidenten | 27

Crisisorganisatie
3
Responsplan Nationaal Crisisplan Stralingsincidenten | 29

3.2.2 Internationale wetgeving en richtlijnen:
• De IAEA “Convention on Early Notification of a Nuclear Accident” is een notificatierichtlijn voor 
ongevallen bij installaties of activiteiten binnen en buiten Nederland waarbij radioactief materiaal 
vrijkomt of dreigt vrij te komen en waarbij (mogelijk) significante grensoverschrijdende gevolgen 
kunnen optreden.
• De IAEA overeenkomst “Convention for Assistance in the Case of a Nuclear Accident or Radiological 
Emergency” vormt een internationaal kader voor de samenwerking tussen staten en de IAEA om snelle 
hulp en ondersteuning te faciliteren in het geval van een stralingsongeval.
• De EURATOM Council “Decision 87/600” waarin voorzieningen voor een snelle uitwisseling van 
informatie bij een stralingsongeval aan de EU en buurlanden worden voorgeschreven.
3.3 Nationale overheid
De crisisstructuur op nationaal is weergegeven in Figuur 1. De structuur is gebaseerd op het generieke 
model voor de crisisbeheersing in Nederland, zoals in het Nationaal Handboek Crisisbeheersing (NHC)  
is opgenomen. 
De minister van IenM coördineert de bestrijding van ongevallen met A-objecten, voor zover het 
stralingsgerelateerde effecten betreft. De minister van VenJ is verantwoordelijk voor de coördinatie van de 
crisisbeheersing in algemene zin. Hiernaast kan de minister van IenM besluiten dat een ongeval met een 
categorie B-object wordt bestreden als een ongeval met een categorie A-object (art. 42 Kew). De minister 
van IenM, en indien van toepassing ook andere ministers (met name de minister van VenJ), dragen zorg 
voor een passende informatieverstrekking bij een ongeval met een A-object richting de Nederlandse 
bevolking en aan personen die betrokken zijn bij de bestrijding.
De ministers die het aangaan zijn, onder coördinatie van de minister van IenM, op het eigen beleidsterrein 
verantwoordelijk voor maatregelen en besluiten gericht op het bestrijden of ongedaan maken van de 
stralingseffecten van het ongeval. Het DCC van IenM is verantwoordelijk voor de crisisbeheersing op 
nucleair/straling gebied. De ANVS is verantwoordelijk voor de coördinatie van de nationale kennis- en 
adviesstructuur stralingsincidenten, het Crisis Expert Team straling en nucleair, CETsn.
Omdat een (dreigend) stralingsongeval mogelijk meerdere beleidsterreinen van verschillende 
departementen raakt is coördinatie tussen de vakdepartementen nodig door de minister van IenM voor wat 
betreft het nemen van stralingsgerelateerde maatregelen. Indien wordt overgegaan tot activering van de 
nationale crisisorganisatie verloopt de coördinatie en besluitvorming volgens de afspraken in het Nationaal 
Handboek Crisisbesluitvorming.
Per 1 januari 2015 is de ANVS opgericht. De ANVS heeft met betrekking tot nucleaire veiligheid en 
stralingsbescherming, de daarmee samenhangende crisisvoorbereiding, alsmede beveiliging en 
waarborgen onder andere tot taak:
• het evalueren, voorbereiden van en adviseren over het beleid en wet- en regelgeving op basis van haar 
specifieke kennis en deskundigheid;
• het geven van voorlichting;
• het met kennis ondersteunen van nationale organisaties.
Zo levert de ANVS ook een bijdrage aan de crisisbesluitvorming. De ANVS is verantwoordelijk voor het  
Crisis Expert Team straling en nucleair (CETsn). Dit CETsn is als kennis- en adviesnetwerk de opvolger van de 
voormalige EPAn (zie verder §3.3.3). 
In hoofdlijnen is het CETsn een kennis- en adviesnetwerk, dat flexibel kan worden opgeschaald, voor 
incidenten betreffende:
• Straling;
• Nucleair;
• Security en Communicatie gerelateerd aan bovenstaande.
Responsplan Nationaal Crisisplan Stralingsincidenten | 31

Interdepartementale Commissie Crisisbeheersing (ICCb)
De Interdepartementale Commissie Crisisbeheersing (ICCb) is een commissie op hoog ambtelijk niveau 
(DG-niveau) onder voorzitterschap van de Nationaal Coördinator Terrorismebestrijding en Veiligheid 
(NCTV). De ICCb vergadert bij het NCC. Het besluit tot het bijeenroepen van de ICCb wordt genomen door 
de voorzitter, na overleg met het eerst verantwoordelijke ministerie en het gelijktijdig informeren van alle 
andere ministeries. De voorzitter bepaalt de samenstelling van de ICCb na overleg met de DG van het eerst 
verantwoordelijke ministerie.
In het belang van de coördinatie en besluitvorming over een bepaald onderwerp kunnen deskundigen ad 
hoc een vergadering van de ICCb bijwonen indien zij daartoe – na overleg met het eerst verantwoordelijke 
ministerie- door de voorzitter ICCb worden uitgenodigd.
In de wetenschap dat het aan de voorzitter van de ICCb is om ultimo de samenstelling van de ICCb te 
bepalen is de verwachting dat in geval van een straling gerelateerde crisis de bezetting van de ICCB in ieder 
geval zal bestaan uit:
• Nationaal Coördinator Terrorismebestrijding en Veiligheid (NCTV), voorzitter; 
• Raadadviseur, Ministerie van Algemene Zaken; 
• DG Rijkswaterstaat, Ministerie van IenM;
• Bestuurder ANVS, deskundige/adviseur; 
• Hoofd Nationaal Crisiscentrum, secretaris; 
• Directeur Voorlichting VenJ;
• Directeur Voorlichting IenM.
De Ministeriële Commissie Crisisbeheersing (MCCb)
Op politiek bestuurlijk niveau kan de Ministeriële Commissie Crisisbeheersing (MCCb) bijeen geroepen 
worden. De commissie is belast met de coördinatie en besluitvorming over het geheel van maatregelen en 
voorzieningen met het oog op een samenhangende aanpak.
Iedere minister of staatssecretaris kan de Minister van Veiligheid en Justitie verzoeken de commissie in 
vergadering bijeen te roepen, die vervolgens met de Minister-President en de Minister van Algemene Zaken 
en na overleg met de eerstverantwoordelijke minister of staatssecretaris besluit over activering van de 
commissie. 
De Minister van Veiligheid en Justitie is voorzitter tenzij de Minister-President, Minister van Algemene 
Zaken, beslist dat hij voorzitter is.
Vaste leden van de commissie zijn de Minister-President, de Minister van Algemene Zaken en de Minister 
van Veiligheid en Justitie.
In het MCCb kan de Minister of staatssecretaris van IenM tijdens vergaderingen een vertegenwoordiger op 
DG-niveau als vaste adviseur aan de vergaderingen van de Commissie laten deelnemen. In het belang van de 
coördinatie en besluitvorming over een nucleair- of stralingsongeval kunnen deskundigen, zoals de ANVS, 
vergaderingen bijwonen indien zij daartoe door de voorzitter worden uitgenodigd.
De commissie neemt geen bevoegdheden over van enige minister en neemt ook geen besluiten over 
aangelegenheden, waarbij een niet-aanwezige minister in het bijzonder is betrokken. Het MCCb vergadert 
bij het Nationaal Crisiscentrum (NCC). 
Het Nationaal Crisiscentrum (NCC)
Het permanent bezette Nationaal Crisiscentrum (NCC), ondergebracht bij het Ministerie van VenJ, vervult de 
functie van interdepartementaal coördinatiecentrum en knooppunt van en voor de informatievoorziening 
op nationaal niveau. Zodra één van de onderdelen van de nationale crisisstructuur is geactiveerd, fungeert 
het opgeschaalde NCC als het centrale aanspreekpunt binnen de rijksoverheid voor alle publieke en private 
partners.
Responsplan Nationaal Crisisplan Stralingsincidenten | 33

Het CETsn is samengesteld uit de ANVS Crisisorganisatie (ANVS CO) en het Radiologisch en Gezondheids-
kundig Expertise Netwerk (RGEN). De voorzitter van het CETsn is tevens voorzitter van de ANVS CO. 
Via het Crisisloket ANVS worden stralingsongevallen gemeld en wordt advisering gevraagd. De opschaling 
van het CETsn is flexibel en het CETsn kan ook op eigen initiatief opschalen. De voorzitter van het CETsn 
bepaalt afhankelijk van het type ongeval (A/B) en de ernst van het ongeval de opschaling van het CETsn.  
Het CETsn levert advies op basis van informatie uit verschillende geactiveerde onderdelen. 
Het CETsn wordt altijd opgeschaald bij een (dreigend) ongeval met een categorie A-object, of bij een 
ongeval met een categorie B-object op verzoek van de betreffende burgemeester of voorzitter 
Veiligheidsregio of indien dit nodig wordt geacht door de voorzitter CETsn. Zie in figuur 2 een schematische 
weergave van het CETsn.
Bij een (dreigend) stralingsongeval met een moedwillige oorzaak sluit het CETsn aan op de nationale 
crisisbesluitvormingsstructuren.
In het geval de nationale crisisorganisatie is opgeschaald, verzorgt het DCC IenM de vraagregie richting het CETsn. 
Figuur 2: Schematische weergave Crisis Expert Team straling en nucleair.
Voorzitter CETsn (ANVS)
ANVS CO: RGEN:
Algemeen
Voorzitter (RIVM)
Nucleair
ANVS - taskforce
Straling
Defensie / CEAG
Communicatie
KNMI
Security
KWR
NVIC
Rijkswaterstaat
RIKILT
RIVM
 
Het CETsn draagt bij ongevallen met een A-object zorg voor het:
• verzamelen van informatie met betrekking tot de situatie;
• beschrijven van de (technische) situatie van het ongeval en het betrokken object;
• beoordelen van de huidige en potentiële stralings- en gezondheidsgevolgen van het ongeval;
• beoordelen en geven van aanbevelingen voor maatregelen;
• leveren van inhoudelijke informatie over het ongeval ten behoeve van publieksinformatie en 
voorlichting;
• tijdig en periodiek leveren van het CETsn advies ten behoeve van betrokken actoren, zoals het lokale  
of regionale beleidsteam en het IAO (als voorportaal van het ICCb/MCCb);
• leveren van informatie ten behoeve van internationale informatie-uitwisseling aan buurlanden,  
de Europese Unie en de IAEA.
Het CETsn kan bij ongevallen met een B-object de veiligheidsregio ondersteunen en zorgen voor het: 
verzamelen van informatie met betrekking tot de situatie;
• beschrijven van de (technische) situatie van het ongeval en het betrokken object; 
• leveren van assistentie en de bewaking van de situatie en desgewenst de getroffen gemeente of 
veiligheidsregio bij staan met stralingsmetingen.
• beoordelen van de huidige en potentiële stralings- en gezondheidsgevolgen van het ongeval;
• beoordelen en geven van aanbevelingen voor maatregelen ter plaatse;
• adviseren ten behoeve van publiekscommunicatie door de veiligheidsregio;
• tijdig en periodiek leveren van een CETsn advies ten behoeve van het lokale of regionale beleidsteam.
Responsplan Nationaal Crisisplan Stralingsincidenten | 35

• RIVM – coördineert de radiologische metingen, analyseert de landelijk beschikbare meetresultaten en 
maakt modelberekeningen om de radiologische situatie in te schatten en levert de voorzitter RGEN;
• RIKILT – levert meet- en modelgegevens over besmetting van de voedselketen (land- en tuinbouw-  
producten);
• Rijkswaterstaat levert meet- en modelgegevens over de besmetting van zee- en oppervlaktewateren  
(incl. sediment en slib);
• KWR – vormt de schakel tussen de laboratoria die metingen ten aanzien van de besmetting van ruwwater 
13
en drinkwater verrichten en het RGEN;
• Defensie / CEAG – ondersteunt de coördinator meten van het RIVM bij stralingsmetingen en levert indien 
van toepassing informatie over defensiemateriaal;
• NVIC – levert aanbevelingen met betrekking tot gezondheidsbeschermende maatregelen voor burgers en 
hulpverleners.
Het centrum voor Gezondheid en Milieu (cGM) van RIVM kan ook een rol spelen. Het cGM adviseert ten 
aanzien van registratie van slachtoffers en betrokkenen, nut en noodzaak van gezondheidsonderzoek en 
over de vorm en werkwijze van het gezondheidsonderzoek. Het Nationaal Vergiftigingen Informatie 
Centrum (NVIC) kan een snelle risicoanalyse uitvoeren van gezondheidseffecten na blootstelling aan 
lichaamsvreemde stoffen.
3.4 Regionale crisisorganisatie
Vanwege de noodzakelijke schaal voor een adequate organisatie van de crisisbeheersing bij (regionale en 
nationale) crises, zijn in Nederland de gemeenten georganiseerd in 25 veiligheidsregio’s. Iedere 
veiligheidsregio beschikt over een regionale crisisorganisatie welke is verankerd in een regionaal crisisplan. 
Het regionaal crisisplan beschrijft de inrichting van de regionale multidisciplinaire crisisorganisatie.  
De taken, verantwoordelijkheden en bevoegdheden van de organisatie in het kader van rampenbestrijding 
en crisisbeheersing zijn vastgelegd. 
De organisatie is generiek en past zich aan de aard en omvang van het incident aan.
In de hoofdstructuur van de crisisbeheersingsorganisatie zijn drie niveaus te onderscheiden: uitvoerend 
(operationeel), tactisch en strategisch. Elk niveau kent één of meerdere crisisteams. De hoofdstructuur 
bestaat uit de volgende onderdelen:
• (gemeenschappelijke) meldkamers van de brandweer, politie en ambulancezorg;
• commando plaats incident (CoPI);
• regionaal operationeel team (ROT);
• een gemeentelijk beleidsteam (GBT) of een regionaal beleidsteam (RBT).
Bij een (dreigende) ramp of crisis is de voorzitter van de veiligheidsregio het regionale aanspreekpunt voor 
de rijksoverheid. Binnen een aantal functionele ketens hebben vakministers bevoegdheden om via de 
voorzitter van de veiligheidsregio decentrale overheden (functioneel) te sturen. Voorbeelden van dergelijke 
ketens zijn de kernongevallenketen en de infectieziektenketen. Wettelijk is vastgelegd dat een vakminister 
deze functionele crisisbevoegdheden slechts inzet na afstemming met de minister van VenJ.
Van belang is het onderscheid tussen rampen en crises van lokale aard (niet meer dan plaatselijke betekenis) 
of van boven lokale aard (meer dan plaatselijke betekenis). De burgemeester heeft het gezag en het 
opperbevel in geval van een brand of een ramp in zijn gemeente. Is er echter sprake van een (dreigende) 
ramp of crisis van meer dan plaatselijke betekenis, dan is de voorzitter van de veiligheidsregio bevoegd 
toepassing te geven aan de in art. 39 Wvr opgesomde bevoegdheden van burgemeesters. Uitgangspunt is 
dat de voorzitter van de veiligheidsregio uiteindelijk formeel bepaalt of er al dan niet sprake is van een 
ramp of crisis van meer dan plaatselijke betekenis.
13 
In voorkomende gevallen in nauwe samenwerking met de drinkwaterbedrijven zelf.
Responsplan Nationaal Crisisplan Stralingsincidenten | 37

Responsprocessen
4
Responsplan Nationaal Crisisplan Stralingsincidenten | 39

4.2.1 Classificatie
Naast de classificatie van ongevallen als een ongeval met een categorie A- of B-object gelden voor 
ongevallen met een kernreactor vier classificaties, zie tabel 8.
Tabel 8: Classificatie voor ongeval met kernreactor
Classificatie voor Definitie
ongeval met kernreactor
Emergency standby Een situatie in de installatie die in verband met de veiligheid verhoogde 
waakzaamheid en interne maatregelen noodzakelijk maakt. 
Er heeft echter geen nucleair ongeval plaatsgevonden.
Plant emergency Een gebeurtenis waarbij de radiologische gevolgen beperkt blijven tot (een gedeelte 
van) de installatie.
Er kan sprake zijn van een emissie van radioactieve stoffen van meer dan 10 keer de 
toegestane daglozingslimieten. Er behoeven geen beschermende maatregelen 
buiten de centrale genomen te worden.
Site emergency Een gebeurtenis waarbij op grond van de (mogelijke) gevolgen eventuele directe 
maatregelen op het terrein van de installatie of de onmiddellijke omgeving getroffen 
dienen te worden. De maatregelen buiten het terrein beperken zich tot indirecte 
maatregelen. Voorbeelden zijn landbouwmaatregelen, zoals een graasverbod, de 
controle van voedsel, water en melk. Maatregelen als schuilen, evacuatie en 
jodiumprofylaxe zijn bij ongevallen in deze klasse echter niet nodig.
Off-site emergency Een nucleair ongeval dat, als de nodige veiligheidssystemen niet functioneren, kan 
leiden tot een grote emissie van radioactieve stoffen en waarbij zeker maatregelen 
buiten het terrein van de installatie dienen te worden overwogen. Maatregelen als 
schuilen, evacuatie en jodiumprofylaxe kunnen aan de orde zijn, evenals indirecte 
maatregelen.
De voorzitter van het CETsn stelt de classificatie van een ongeval vast. Bij een ongeval in een kernreactor 
stelt echter de vergunninghouder in eerste instantie de classificatie vast. De voorzitter CETsn kan deze 
aanpassen. 
4.2.2 Melding
De vergunninghouder van A- en/of B-objecten in Nederland is verplicht een ongeval te melden aan de ANVS 
en de burgemeester (art. 39 Kew). De ANVS informeert de voorzitter CETsn en het DCC IenM. Indien er 
sprake is van moedwillig handelen wordt de melding ook aan de Coördinator Bewaken en Beveiligen (CBB) 
van de NCTV gedaan al dan niet via de ANVS. Wanneer er geen vergunninghouder betrokken is en het een 
stralingsongeval in de publieke ruimte betreft (waarbij mogelijk niet duidelijk is dat het om een opzettelijke 
handeling gaat of dat het een stralingsongeval betreft) gaat de melding naar de burgemeester en de ANVS.
Bij een ongeval buiten Nederland gaat de melding vanuit het IAEA en de EU naar de ANVS.
Bij een ongeval nabij de Nederlandse grens worden de meldingen gedaan zoals in de bilaterale afspraken is 
opgenomen. Dit betekent dat de ANVS en de aangrenzende veiligheidsregio’s een melding krijgen vanuit 
het ongevalsland.
In alle gevallen geldt dat de ANVS de melding valideert.
Responsplan Nationaal Crisisplan Stralingsincidenten | 41

4.4 Beoordeling en besluitvorming
De beoordeling en besluitvorming bij stralingsongevallen verschilt ten opzichte van beoordeling en 
besluitvorming bij andere incidenten. De ernst en/of impact van het ongeval bepaalt de mate van 
opschalen. Hierbij zijn nationale uitgangspunten, strategieën zoals interventiewaarden en directe 
maatregelen en de adviezen van de CETsn richtinggevend.
Zoals in de Kernenergiewet staat beschreven is er bestuurlijke coördinatie door de rijksoverheid (minister 
van IenM) bij een ongeval met een A-object en lokale bestuurlijke coördinatie bij een ongeval met een 
B-object. Met de uitzondering dat de minister van IenM kan bepalen een ongeval met een B-object te 
bestrijden als een ongeval met een A-object. 
Bestuurlijke coördinatie houdt onder meer in dat ook andere organen besluiten nemen. Dit betekent dat bij 
ongevallen met A-objecten op rijksniveau wordt besloten welke maatregelen moeten worden genomen om 
de gevolgen van het ongeval te bestrijden, maar dat de uitvoering van de maatregelen door en ten dele 
onder verantwoordelijkheid van andere overheden plaatsvindt. Deze kunnen daarbij aanvullende besluiten 
nemen ten aanzien van de uitvoering, mits deze besluiten niet strijdig zijn met de door het Rijk genomen 
besluiten.
Het CETsn beoordeelt de stralingsrisico’s, formuleert aanbevelingen en communiceert deze beoordelingen 
en adviezen naar de voorzitter van de betrokken veiligheidsregio’s (in geval van een ongeval met een 
B-object de burgemeester of voorzitter veiligheidsregio) en naar de betrokken ministeries via het DCC IenM. 
De classificatie en ernst van het ongeval bepaalt of de regionale crisisorganisatie of nationale crisis-
organisatie al dan niet opgeschaald/geactiveerd moet worden en zo ja, in welke omvang. Zolang de 
organisatie op nationaal niveau (CETsn, NCC, NKC, ICCb, MCCb) nog niet is opgeschaald, is regionale en 
lokale besluitvorming gebaseerd op: het regionale rampbestrijdingsplan; de informatie vanuit de 
betreffende vergunninghouder en informatie vanuit de hulpdiensten ter plaatse.
Bij een ongeval met een categorie B-object moet de vergunninghouder de ANVS onmiddellijk informeren. 
De burgemeester (of de voorzitter van de veiligheidsregio) is verantwoordelijk voor de coördinatie van de 
bestrijding (art. 40 lid 2 Kew).
Indien de oorzaak van het ongeval moedwillig handelen is, geldt dat er een directe betrokkenheid van het 
Openbaar Ministerie ontstaat, lokaal en landelijk. Nationaal geldt dat ook dan gewerkt wordt conform het 
Nationaal Handboek Crisisbesluitvorming. 
4.5 Acties
Op basis van beoordeling kan op verschillende niveaus het besluit genomen worden over te gaan tot actie. 
In onderstaande paragrafen zijn verschillende acties beschreven die van belang zijn bij het bestrijden van 
stralingsongevallen. Afhankelijk van het ongeval zal een keuze worden gemaakt welke acties in te zetten. 
Het spreekt voor zich dat bij een ongeval met een A-object de acties uitgebreider zullen zijn. Zie bijlage B 
voor de interventie- en actieniveaus.
4.5.1 Meten, bemonsteren en modelleren
In geval van een ongeval met een categorie A-object wordt het CETsn, inclusief het Radiologisch en 
Gezondheidskundig Expertise Netwerk (RGEN), geactiveerd. Het RGEN verwerkt de meetresultaten van het 
Nationaal Meetnet Radioactiviteit (NMR), de vaste stations voor het monitoren van voedsel en water,  
de metingen van de brandweer en defensie, en andere (internationale) metingen. Het RGEN is 
verantwoordelijk voor het actualiseren van de gegevens zodat een juist beeld ontstaat over de radiologische 
situatie. 
Responsplan Nationaal Crisisplan Stralingsincidenten | 43

4.5.3.1 Maatregelen uit de Kernenergiewet
Om de gevolgen van een ongeval met een A-object zoveel mogelijk te beperken stelt de betreffende minister 
regels of treft hij maatregelen, zo nodig met behulp van de sterke arm. Deze regels en maatregelen hebben 
onder meer betrekking op (art. 46 Kew):
• de toegang van mensen, dieren, planten of goederen tot het verontreinigde gebied;
• het verblijf binnenshuis van mens en dier;
• het brengen van mensen, dieren, planten of goederen binnen het verontreinigde gebied naar elders 
binnen of buiten het verontreinigde gebied;
• het uitwendig ontsmetten en het behandelen van inwendige besmetting van mensen, alsmede het 
verstrekken van beschermende stoffen aan mensen;
• het in verband met stralingsgevaar onderwerpen van personen of dieren aan een geneeskundig of 
veterinair onderzoek;
• het begraven, verbranden, bewaren, behandelen of vervoeren van lijken van personen, die mogelijk 
radioactief besmet zijn;
• het in beslag nemen of vernietigen van dieren, planten en goederen, die mogelijk radioactief besmet 
zijn;
• het ontsmetten van dieren of goederen;
• het versnellen van de afvoer of het doorspoelen van verontreinigd oppervlaktewater;
• het beschermen van oppervlaktewater en de drinkwatervoorziening;
• het onttrekken van primair slib aan het slibverwerkingsproces, of het verbieden of beperken van het 
gebruik van oppervlaktewater;
• het telen en oogsten van land- en tuinbouwproducten, het sluiten van kassen, het weiden, vangen en 
slachten van dieren en vissen.
De minister die het aangaat stelt geen regels en treft geen maatregelen dan na overleg met de minister van 
IenM, de voorzitter van de veiligheidsregio en de Commissaris van de Koning tenzij de vereiste spoed zich 
daartegen verzet. De minister die het aangaat is verantwoordelijk voor maatregelen en besluiten gericht op 
het eigen beleidsterrein.
Indien zich een ongeval voordoet met een categorie B-object, treft de beheerder van het oppervlaktewater 
maatregelen, zo nodig met behulp van de politie, die naar zijn oordeel nodig zijn om de gevolgen voor het 
oppervlaktewater zoveel mogelijk te beperken of ongedaan te maken. Deze maatregelen kunnen in ieder 
geval betrekking hebben op (art. 49d Kew):
• het versnellen van de afvoer of het doorspoelen van verontreinigd oppervlaktewater;
• het beschermen van oppervlaktewater en de drinkwatervoorziening;
• het onttrekken van primair slib aan het slibverwerkingsproces, of het verbieden of beperken van het 
gebruik van oppervlaktewater.
4.5.3.2 Drie directe maatregelen uitgelicht
Evacuatie
Evacuatie is een effectieve maatregel als de evacuatie op een gecoördineerde wijze uitgevoerd en bij 
voorkeur voltooid kan worden vóór dat een mogelijke lozing van radioactieve stoffen plaatsvindt. Als de 
lozing van korte duur zal zijn of als het evacuatieproces niet tijdig kan worden afgerond waardoor de 
bevolking (onbeschermd) blootgesteld kan worden aan ioniserende straling, kan de maatregel schuilen 
effectiever zijn.
De beslissing om te schuilen of te evacueren is afhankelijk van de situatie, de te verwachten op te lopen 
dosis, de verwachte duur van de lozing en het tijdsverloop van de evacuatie. Hierbij dient rekening 
gehouden te worden met het feit dat de tijdsduur van een mogelijke lozing moeilijk te voorspellen is. 
Ook de haalbaarheid van verantwoorde evacuatie moet worden meegewogen, om onbedoelde 
gezondheidsschade door ongelukken en paniek zoveel mogelijk te beperken.
Responsplan Nationaal Crisisplan Stralingsincidenten | 45

Jodiumprofylaxe beschermt alleen tegen de opname van radioactief jodium door het lichaam. Daardoor  
is het alleen toepasbaar bij incidenten waarbij deze stoffen vrijkomen (doorgaans bij kernreactoren).
Deze maatregel voor de lokale bevolking wordt over het algemeen gecombineerd met de maatregel 
schuilen. Bij de distributie van jodiumtabletten binnen het getroffen gebied ten tijde van een 
stralingsongeval, dient men rekening te houden met de beperkingen door overige maatregelen (zoals 
wegblokkades en schuilen).
Interventieniveaus
De bovenbeschreven maatregelen dienen te worden overwogen als de bijbehorende interventieniveaus 
(dreigen) te worden overschreden.
Een interventieniveau is een stralingsdosis waarboven het nemen van een beschermingsmaatregel, zoals 
schuilen of evacueren, gerechtvaardigd is. Het uitgangspunt hierbij is dat de interventie meer goed dan 
kwaad doet.
In 2014 zijn enkele interventieniveaus en preparatiezones aangepast, om een betere afstemming met België 
en Duitsland te krijgen. Doel is om aan beide zijden van de grens vergelijkbare (beschermings) maatregelen 
te kunnen treffen. 
Aangezien Duitsland en België verschillende interventieniveaus kennen, is de interventieniveau-range 
ge(her)introduceerd. Deze range geeft de onder- en bovengrens aan waarbinnen de te gebruiken 
interventiewaarde dient te liggen. Binnen deze range ligt de zogenaamde uitgangswaarde, dit is het 
uitgangspunt bij een ongeval met een Nederlandse installatie. 
De interventieniveaus voor directe maatregelen staan in Bijlage B.
4.5.4 Bescherming van hulpverlening
Iedere organisatie die medewerkers naar het getroffen gebied stuurt is zelf verantwoordelijk voor hun 
bescherming. Totdat de omvang van het getroffen gebied nader is vastgesteld, wordt voor deze omvang de 
grootte van de maatregelzone voor “schuilen” genomen. Zie bijlage C voor richtlijnen voor bescherming 
van werknemers en hulpverleners.
Zodra het CETsn is geactiveerd, stelt het RGEN een beoordeling van de situatie op. Het CETsn is 
verantwoordelijk voor het feitelijk vaststellen van de omvang van het getroffen gebied waar speciale 
voorzorgsmaatregelen door de hulpverleners genomen moeten worden om hen te beschermen tegen 
straling.
Hierbij dient wel rekening gehouden te worden met het feit dat beschermende kleding voor de 
hulpverleners, zoals adembescherming, onnodige bezorgdheid kan veroorzaken bij de bevolking die  
(nog) in het getroffen gebied aanwezig is. 
De veiligheidsregio is verantwoordelijk voor het inrichten van een toegangscontrole ofwel  
‘opstelplaats/uitgangsgebied’ van waar uit het getroffen gebied wordt betreden. De operationele  
diensten (o.a. veiligheidsregio en de politie) zijn verantwoordelijk voor het gecontroleerd binnentreden  
en verlaten van het besmette gebied. In deze opstelplaats (uitgangsgebied), zijn mensen en middelen  
beschikbaar voor het:
• geven van instructies aan hulpverleners;
• geven van instructie over de afgesproken werkwijze en maatregelen;
• controleren van het besmettingsniveau van uitgaande hulpverleners;
• ontsmetten van mensen, voertuigen en materiaal.
4.5.5 Bescherming volksgezondheid
Bij zowel ongevallen met categorie A-objecten als categorie B-objecten is de vergunninghouder van de 
inrichting verantwoordelijk voor het voorzien in onmiddellijke behandeling van blootgestelde en/of 
besmette slachtoffers binnen de inrichting zelf. Als een ongeval plaatsvindt buiten de vaste inrichting is de 
veiligheidsregio verantwoordelijk voor de coördinatie van de medische verzorging van slachtoffers en 
besmette personen die aanwezig zijn op de locatie van het stralingsongeval.
Responsplan Nationaal Crisisplan Stralingsincidenten | 47

4.5.7 Psychosociale hulpverlening en gezondheidsonderzoek
Er dient voor psychosociale hulpverlening (PSH) gezorgd te worden voor de hulpverleners en getroffen 
bevolking. VWS is verantwoordelijk voor het adviseren over een programma voor psychosociale 
hulpverlening en gezondheidsonderzoek. VWS kan een beroep doen op het cGM van het RIVM. Het cGM 
werkt samen met nationale expertise centra en (regionale GGD’en). Al in de acute fase is het van belang om 
het proces PSH te activeren. Ook voor gezondheidsonderzoek is het van belang in de acute fase al te starten 
met het registreren van getroffenen. Op deze wijze kan de psychosociale hulpverlening voor en gezond-
heidsonderzoek bij de hulpverleners en getroffen bevolking op een adequate manier worden opgezet.
Het advies kan bestaan uit gezondheidsonderzoek, groepsadviezen en -bijstand en indien nodig individuele 
hulpverlening. Voor de bevolking wordt het programma uitgevoerd door een combinatie van media-
informatie, in overleg met het NKC en groepssessies voor diegenen die direct zijn getroffen door het ongeval.
4.5.8 Internationale coördinatie en informatie-uitwisseling
In geval van een stralingsongeval met grensoverschrijdende gevolgen, worden de volgende acties 
ondernomen:
• De ANVS onderhoudt contact met de IAEA en de EU (EU/ECURIE) en buurlanden;
• RIVM deelt de resultaten van stralingsmetingen (NMR) met de EU via EURDEP en bij een ongeval in een 
buurland op bilateraal niveau direct met de betrokken instantie in dit land;
• de betrokken Nederlandse veiligheidsregio’s of provincies hebben direct contact met de naburige 
buitenlandse regio’s, kantons, of provincies, in overeenstemming met de geldende bilaterale verdragen;
• BuZa onderhoudt contact met buitenlandse ambassades in Nederland en met de Nederlandse ambassades 
in het buitenland;
• VenJ/NCC onderhoudt contact binnen de EU over grensoverschrijdende aangelegenheden (bijv. ten 
aanzien van openbare orde en veiligheid (bilateraal en via het EU/ ERCC)).
De vakinhoudelijke afstemming op bilateraal niveau (buurlanden) wordt gecoördineerd door IenM en 
verloopt primair via de betrokken vakministeries. Coördinatie in het kader van de nationale besluitvorming 
voor crisisbeheersing vindt plaats vanuit VenJ via het NCC, mogelijk in afstemming met BuZa.
In geval van kwaadwillend handelen, worden de contacten met andere landen onderhouden door het 
ministerie van VenJ.
Indien internationale bijstand nodig is, wordt het verzoek en de coördinatie hiervan uitgevoerd volgens de 
“International Convention on Assistance in Case of a Nuclear Accident or a Radiological Emergency”. Het DCC IenM is 
verantwoordelijk voor het verzoeken om en coördineren van internationale bijstand. Vakdepartementen 
worden hierbij betrokken. Mogelijk kunnen ook andere mechanismen voor internationale bijstand een rol 
spelen (EU/Bilateraal, etc.). De wijze van aanvraag en coördinatie is afhankelijk van de keuze voor het kader 
waarin bijstand kan worden verzocht.
4.6 Afschaling en overgang naar nazorg en herstel
De responsfase van een ongeval wordt als beëindigd verklaard of afgeschaald door de hoogste, geactiveerde 
autoriteit als aan de volgende criteria wordt voldaan:
• de bron van het gevaar is onder controle;
• de besmetting is ingesloten en veroorzaakt geen verdere onmiddellijke risico’s voor de bevolking;
• er behoeven geen additionele maatregelen behalve die reeds van kracht zijn, uitgevoerd te worden.
Nazorg (terug naar operationeel en terug naar normaal) is een wezenlijk onderdeel van de bestrijding van 
een stralingsongeval. Tijdens een ongeval dient een gedetailleerd nazorgplan opgesteld te worden, 
gebaseerd op de specifieke situatie en in lijn met het nationale nazorg- en herstel- of saneringsbeleid. 
Betrokken overheden zullen de inspanningen die zijn gericht op de lange termijn acties moeten 
coördineren, rekening houdende met het feit dat dit weken, maanden of meerdere jaren kan duren. 
Responsplan Nationaal Crisisplan Stralingsincidenten | 49

Bijlagen
Responsplan Nationaal Crisisplan Stralingsincidenten | 51

Begrip of afkorting Betekenis of omschrijving
Effectieve dosis Een (te berekenen) maat voor de stralingsbelasting
Emissie Het uitstoten dan wel vrijkomen van radioactieve vloeistoffen of gassen naar lucht, 
water of bodem. In dit begrip valt ook lozing van vloeistoffen.
EPAn Eenheid Planning en Advies nucleair
EU- ERRC European Union- Emergency Response Coordination Centre
EURATOM Europese Atoomenergie Gemeenschap
EURDEP European Union Radiological Data Exchange Platform. Europees stralingsbewaking 
netwerk en gegevensuitwisseling.
GBT Gemeentelijk Beleidsteam
CETsn Crisis Expert Team straling en nucleair
GHOR Geneeskundige Hulpverleningsorganisatie in de Regio
GOR Gezondheidsonderzoek na rampen
GRIP Gecoördineerde Regionale Incidentenbestrijdings Procedure
IAEA International Atomic Energy Agency. Publiceert richtlijnen voor preparatie en respons 
op stralingsongevallen en coördineert de implementatie van de “International 
Convention on Early Notification in Case of a Nuclear Accident or Radiological 
Emergency”.
IAO Interdepartementaal Afstemmingsoverleg
ICAWEB Informatiesysteem van DCC IenM voor de registratie van meldingen en 
incidentafhandeling. 
ICCb Interdepartementale Commissie Crisisbeheersing – ambtelijk voorportaal van de 
MCCb
IenM Ministerie van Infrastructuur en Milieu
Indirecte maatregelen Indirecte maatregelen zijn interventies die ingrijpen op blootstellingspaden waarbij 
de mens als gevolg van de ongevalslozing op indirecte wijze kan worden blootgesteld 
aan radioactiviteit of straling.
Voorbeelden van indirecte maatregelen zijn landbouwmaatregelen, 
drinkwatermaatregelen en handelsbeperkingen.
INES International Nuclear and Radiological Event Scale
Ingekapselde bron Een ingekapselde bron is een bron van ioniserende straling, die wordt gevormd door 
radioactieve stoffen welke:
a. zijn ingebed in of gehecht aan vast, niet-radioactief dragermateriaal, of
b.  zijn omgeven door een omhulling van niet-radioactief materiaal,een en ander  
met dien verstande dat zowel het onder a. bedoelde dragermateriaal als de onder 
b. bedoelde omhulling voldoende weerstand biedt om onder normale gebruiks-
omstandigheden elke verspreiding van radioactieve stoffen uit de bron te 
voorkomen.
Interventieniveau (IN) Een interventieniveau is een blootstellingsniveau waarboven – als de situatie dat  
toelaat – specifieke maatregelen overwogen moeten worden, zoals evacuatie of 
schuilen.
Interventiezone Zone waar binnen, gebaseerd op actuele gegevens, het treffen van specifieke 
maatregelen gerechtvaardigd is. Het betreft hier de ‘warme situatie’.
Isotoop Een isotoop is een verschijningsvorm van een (radioactief) element. Verschillende 
isotopen van één element (zoals uranium) hebben een gelijk aantal protonen in de 
kern en verschillen alleen in het aantal neutronen in de kern, waardoor de massa’s 
van de kernen verschillen. 
Jodiumprofylaxe Maatregel om besmetting van de schildklier met radioactief jodium te voorkomen 
door de schildklier te verzadigen met niet-radioactief (stabiel) jodium, middels het 
innemen van jodiumtabletten. 
KCB KernCentrale Borssele
Kernongeval Een ongeval met een kernreactor
Kew Kernenergiewet
Responsplan Nationaal Crisisplan Stralingsincidenten | 53

Begrip of afkorting Betekenis of omschrijving
RBT Regionaal Beleidsteam
Respons Acties die worden uitgevoerd door een individu en/of organisaties om een ongeval 
situatie te beheersen. 
RGEN Radiologisch en Gezondheidskundig Expertise Netwerk
RIKILT Instituut voor Voedselveiligheid verbonden aan Wageningen Universiteit en 
Researchcentrum
RIVM Rijksinstituut voor Volksgezondheid en Milieu, onderdeel van VWS
RIVM/cGM RIVM - Het centrum voor Gezondheid en Milieu (cGM); bundeling van expertise onder 
leiding van het RIVM dat gezondheidsonderzoek uitvoert bij een ramp of zwaar 
ongeval
RIVM/VLH RIVM - Centrum Veiligheid
RNPK Gerevitaliseerd Nationaal Plan Kernongevallen
ROT Regionale Operationeel Team
Sievert (Sv) Eenheid voor de equivalente of effectieve dosis ioniserende straling waaraan een 
mens in een bepaalde periode is blootgesteld
Splijtstof Stoffen, welke ten minste een bij algemene maatregel van bestuur te bepalen 
percentage uranium, plutonium, thorium of andere daarbij aangewezen elementen 
bevatten (de brandstofstaven die in bv de reactor zit)
Splijtstofmateriaal Grondstof voor splijtstof
Steunpuntregio Zes veiligheidsregio’s die toegerust zijn om bij ongevallen CBRN-deskundigheid en 
faciliteiten te kunnen leveren aan omliggende veiligheidsregio’s.
Stralingsongeval Zie ongeval
URENCO Uranium Enrichment Corporation. Inrichting die uranium verrijkt tot splijtstof voor 
kerncentrales.
Veiligheidsregio Een samenwerkingsverband tussen gemeenten, gericht op brandweerzorg, 
rampenbestrijding en crisisbeheersing, bevolkingszorg en de geneeskundige 
hulpverleningsorganisatie in de regio (GHOR).
Veiligheidszone Zie preparatiezone, term gebruikt binnen de BARK regeling van Defensie
VenJ Ministerie van Veiligheid en Justitie
VROM Ministerie van Volkshuisvesting, Ruimtelijke Ordening en Milieubeheer (opgeheven 
op 14 oktober 2010)
VWS Ministerie van Volksgezondheid, Welzijn en Sport
Watermanagementcentrum Landelijke Dienst van Rijkswaterstaat ziet toe op de toestand en het gebruik van het 
Nederland (WMCN) NL hoofdwatersysteem via waterbeheer
Wvr Wet veiligheidsregio’s 
Responsplan Nationaal Crisisplan Stralingsincidenten | 55

Interventieniveaus voor voedselbeperking 
(Bq/kg)
Radionuclidengroep Baby- Zuivel- Minder Andere Vloeibare Dier-
voeding producten belangrijke behalve levensm. voeders
a) a) a) a)
levensm. minder 
belangrijke 
a)
levensm. 
Strontium-isotopen  75 125 7500 750 125 -
m.n. Sr-90
Jodium-isotopen  150 500 20000 2000 500 -
m.n. I-131
Alfastraling emitterende 1 20 800 80 20 -
isotopen m.n. Pu-239 en 
Am-241
Alle andere nucliden met 400 1000 12500 1250 1000 1250-
c)
T- meer dan 10 dagen 5000 
1/2
b)
m.n. Cs-134 en Cs-137 
a) Zie voor beschrijving van deze groepen Euratom verordening 2016/52;
b) Koolstof-14, tritium en kalium-40 worden niet hiertoe gerekend;
c) Afhankelijk van de diersoort. Zie Euratom verordening 2016/52.
Responsplan Nationaal Crisisplan Stralingsincidenten | 57

Bijlage C
Richtlijnen bescherming werknemers en hulpverleners
Dosisbeperkingen voor werknemers en hulpverleners bij interventies
Effectieve dosis (mSv)
Levensreddend werk 750
Redden van belangrijke materiële belangen 250
Ondersteuning of uitvoering van metingen, evacuatie, jodiumprofylaxe, 
100
openbare orde en veiligheid
Onderstaande is de wetstekst met de richtlijnen dosisbeperkingen voor werknemers en hulpverleners bij interventies:
Artikel 118, Besluit Stralingsbescherming
• De artikelen 48, 49, 76 en 77 zijn in geval van interventie in een radiologische noodsituatie niet van 
toepassing. 
• In geval van interventie in een radiologische noodsituatie gelden voor werknemers en hulpverleners als 
dosisbeperking voor de effectieve dosis voor:
- levensreddend werk:    750 mSv
- redden van belangrijke materiële belangen:   250 mSv
- ondersteuning of uitvoering van metingen, evacuatie,  
jodiumprofylaxe, openbare orde en veiligheid: 100 mSv 
• De in het tweede lid aangegeven waarden voor levensreddend werk worden slechts overschreden, indien 
dat noodzakelijk is om mensenlevens te redden of belangrijke materiële belangen veilig te stellen, de 
betrokken werknemer of hulpverlener door de ondernemer is geïnformeerd over de risico’s van de 
interventie en de interventie vrijwillig wordt uitgevoerd.
• Het bepaalde in artikel 113, tweede lid en artikel 114, is van overeenkomstige toepassing voor werknemers 
en hulpverleners die bij een interventie belast zijn met de in het tweede lid genoemde taken.
Responsplan Nationaal Crisisplan Stralingsincidenten | 59

Bijlage E
Schematisch overzicht van blootstelllingspaden
Responsplan Nationaal Crisisplan Stralingsincidenten | 61



