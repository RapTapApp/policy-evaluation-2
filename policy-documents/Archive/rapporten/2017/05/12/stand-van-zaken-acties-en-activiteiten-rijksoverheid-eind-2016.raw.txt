 
Bijlage 2 Stand van zaken acties en activiteiten Rijksoverheid (eind 2016) 
 
In deze bijlage wordt de voortgang gerapporteerd van de acties en activiteiten van de zes 
ministeries die zijn gebundeld in het Nationaal Programma Preventie (NPP). Het gaat om het 
ministerie van Binnenlandse Zaken en Koninkrijksrelaties (BZK), het ministerie van Economische 
Zaken (EZ), het ministerie van Infrastructuur en Milieu (IenM), het ministerie van Onderwijs, 
Cultuur en Wetenschap (OCW), Sociale Zaken en Werkgelegenheid (SZW) en het ministerie van 
Volksgezondheid, Welzijn en Sport (VWS). Deze ministeries stellen de Tweede Kamer regelmatig, 
via de eigen beleidscyclus, op de hoogte van voortgang van hun beleidsvoornemens en de 
programma’s die onderdeel zijn van het NPP (zie hiervoor TK 32 793, nr. 2 en nr. 164). In 
onderstaande bloemlezing zijn belangrijkste activiteiten samengebracht en gegroepeerd naar de 
thema’s die bij de opzet van het NPP (oktober 2013) zijn benoemd. 
 
 
Leeswijzer 
 
1. Gezonde start: opvoeding en onderwijs 
1.1 Ondersteunen van ouders jeugd en (voor)scholen 
1.2 Gezonde schoolomgeving: schoolplein, kantine en binnenmilieu 
1.3 Extra gymles primair onderwijs 
 
2. Wonen en leven in een gezonde wijk en omgeving 
2.1 Stimuleren van wijkgericht werken aan gezondheid 
2.2 Gezondheid meenemen bij inrichten publieke ruimte en natuur 
2.3 Preventie meenemen bij decentralisaties 
 
3. Werk is gezond en gezond werken kan nog beter 
3.1 Het stimuleren van actief gezondheidsbeleid en kennisverspreiding in bedrijven 
3.2 Het vergroten van het bewustzijn van gezond en veilig werken 
3.3 Het efficiënt functioneren van de arbeidsgerelateerde zorg 
3.4 De ondersteuning van enkele specifieke groepen 
 
4. Preventie een prominente plek in de zorg 
4.1 Zorgpartijen actief in preventie 
4.2 Preventie in het zorgstelsel 
4.3 Screening, gezondheidschecks en preventie-specifieke zaken 
 
5. Gezondheidsbescherming 
5.1 Basisbescherming op peil 
5.2 Gezond voedingsaanbod, voedsel- en productveiligheid 
5.3 Zorg voor een gezonde omgeving 
 
6. Preventie gericht op ouderen 
 
 
1 Gezonde start: Opvoeding en onderwijs 
 
1.1 Ondersteunen van ouders jeugd en (voor)scholen 
 
1.1.1 Uit het onderzoek dat is uitgevoerd bij de voorschoolse sector (onder andere kinderopvang) 
is gebleken dat er behoefte is aan een methode om structureel en integraal in te zetten op 
1
gezondheidsbevordering. Het Centrum Gezond Leven (CGL) van het RIVM heeft op basis 
van deze verkenning de Aanpak Gezonde Kinderopvang ontwikkeld. Vanaf 1 januari 2017 is 
deze aanpak geïntensiveerd beschikbaar gesteld via www.gezondekinderopvang.nl en 
kunnen pedagogisch professionals gebruik maken van het scholingsaanbod Een Gezonde 
                                                           
1
 RIVM rapport 131010001/2014 
1 
 

 
Aansluiten van het themacertificaat Milieu op de beleving van scholen, door a. 
herziening van bestaande eisen en b. uitbreiding van het themacertificaat met het 
thema ‘groen’ en ‘duurzaamheid’. Vervolgens meer bekendheid creëren van het 
vernieuwde themacertificaat. 
3. Programma ‘Mijn duurzame school’ 
In samenwerking met pilotscholen wordt een structureel educatie-programma (omvat 
drie leerjaren) ontwikkeld rond de thema’s energie, fris, afval en water. Dit gebeurt aan 
de hand van bestaande lespakketten en projecten. Na implementatie en evaluatie op 
15 pilotscholen in Enschede volgt mogelijk een landelijke uitrol. 
4. Cleaning Day 
Op tien basisscholen in Rotterdam organiseert de GGD in samenwerking met een 
schoonmaakbedrijf een ‘Cleaning Day’. Dit omvat het opstellen van een 
schoonmaakplan op basis van de LCHV-richtlijnen, schoonmaakwerkzaamheden en 
voorlichting aan leerlingen door de GGD. Na evaluatie volgt mogelijk een landelijke 
uitrol.  
 
1.3 Extra gymles primair onderwijs 
 
1.3.1 Het ministerie van OCW en de PO-raad hebben de afspraak gemaakt dat alle basisscholen 
eind 2017 minimaal twee lesuren bewegingsonderwijs aanbieden gegeven door een daartoe 
bevoegde leerkracht of een vakleerkracht bewegingsonderwijs. Dit jaar verschijnen de 
resultaten van de monitor (1-meting) bewegingsonderwijs in het primair onderwijs. 
voorjaar 2013 werkten 1100 scholen aan de 0-meting mee. Kerncijfers over sport, 
bewegen en gezonde leefstijl in het onderwijs worden door onder andere het RIVM en 
Mulierinstituut verzameld en gepubliceerd op www.sportopdekaart.nl.  
 
 
2 Wonen en leven in een gezonde wijk en omgeving 
 
2.1 Stimuleren van wijkgericht werken aan gezondheid 
 
2.1.1 Een structurele, integrale aanpak op wijk- of gebiedsniveau staat centraal binnen het NPP 
om de gezondheid van mensen in kwetsbare posities te verbeteren. Van 2007 tot 2014 is 
er binnen het project Integrale Aanpak van het ministerie van BZK (voorheen ‘Achter de 
Voordeur’) kennis en ervaring opgedaan met experimenten en leernetwerken rondom 
integraal werken achter de voordeur, voortkomend uit de wijkenaanpak. Nu de 
decentralisaties van kracht zijn, zijn deze ervaringen veel breder van waarde. Vanaf 2015 
zijn de producten, de opgedane kennis en ervaringen bij Platform31 belegd, met als doel 
om deze verder te verspreiden en te borgen. Hiervoor stelde het ministerie van BZK tot juli 
2016 financiële middelen beschikbaar. Het landelijke netwerk Integrale aanpak is 
ondergebracht in de regionale leerkringen van het programma Verkenningen Transformatie 
Sociaal Domein (samenwerking Rijk en de VNG). 
 
2.1.2 Gemeenten en het Rijk hebben besloten om over te gaan tot het ontwikkelen van een 
gezamenlijk programma sociaal domein (Tweede Kamer 2016-2017 34477, nr. 16). Het 
programma kiest voor een benadering waarbij in netwerken van vertegenwoordigers van 
de vele betrokken disciplines integraal naar de vraagstukken wordt gekeken. Bij aanvang 
van het programma wordt op basis van een eerste gezamenlijke analyse gestart met een 
aantal thema's uit de uitvoeringspraktijk die domeinoverstijgend zijn en zowel op Rijks- als 
op gemeenteniveau spelen. Het cliëntperspectief is daarbij een belangrijk uitgangspunt. 
Inhoudelijk gaat het in het programma om het verbinden van onderwerpen als werk en 
inkomensvraagstukken, gezondheid, zorg, schulden, veiligheid, huisvesting en onderwijs. 
 
2.1.3 In het kader van Agenda Stad worden door steden, publieke en private partners en 
ministeries City Deals gesloten rond concrete stedelijke transitieopgaven zoals 
klimaatverandering, energietransitie en gezond stedelijk leven. Tevens worden (Europese) 
Partnerschappen gesloten door steden, EU-lidstaten en publieke partners rondom deze 
transitieopgaven. Een aantal van deze Deals en Partnerschappen hebben een relatie met 
3 
 

 
andere programma’s, zoals het programma Gezonde School. In 2016 hadden 479 scholen 
in JOGG-gemeenten een vignet Gezonde School. Dit is een sterke stijging ten opzichte van 
het aantal in 2015 (166). Tenslotte is de inzet op de pijler ‘verbinding preventie en zorg’ 
geïntensiveerd. Vanuit JOGG wordt hierin nauw samengewerkt met het programma Care 
for Obesity en de deelnemende proeftuingemeenten. Op het vlak van specifiek 
overgewicht/obesitas bij kinderen blijkt uit de ervaring van zowel Amsterdam als ‘s 
Hertogenbosch dat een betere samenwerking tussen professionals in de gehele keten 
cruciaal kan zijn voor een goede signalering, diagnose, doorverwijzing en behandeling die 
aansluit bij de behoefte van het kind en het gezin. Daarnaast blijkt ook dat de inzet op dit 
onderwerp een vliegwiel kan zijn voor de transformatie-ambities op andere onderwerpen 
(zoals andere aandoeningen). Via het project Care for Obesity en de samenwerking met 
JOGG wordt de aanpak uit deze experimenten in een aantal gemeenten (Almere, 
Amsterdam, Arnhem, Maastricht, Oss, ’s-Hertogenbosch, Smallingerland, Zaandam) verder 
uitgewerkt en doorontwikkeld. Op basis van de ervaringen en opbrengsten van deze 
proeftuinen zal een model ketenaanpak (inclusief realisatiemodel en –instrumenten) 
worden ontwikkeld, die door gemeenten en verzekeraars kan worden benut bij het maken 
van hun samenwerkingsafspraken. 
 
2.1.7 In 2015 is, op verzoek van de Tweede Kamer (amendement Wolbert), een regionaal 
programma in de Veenkoloniën opgestart om te komen tot een regionale aanpak van 
gezondheidsachterstanden in de Veenkoloniën door relevantie regionale partijen (Kans voor 
de Veenkoloniën). In dit programma werken regionale partijen samen, waaronder 
burgerorganisaties, gemeenten, en zorgverzekeraars, zorg- en welzijnsaanbieders, en 
GGD'en, samen met financiële steun van het ministerie van VWS (10 miljoen euro van 
2015 t/m 2022). Zij krijgen daarvoor financiële steun vanuit het ministerie van VWS (€10 
miljoen van 2015 t/m 2022). In het programma is nadrukkelijk aandacht voor de wensen, 
behoefte en participatie van bewoners. Inmiddels voeren de partijen in de regio het 
programma met bijbehorende gezondheidsdoelen samen uit. Het programma bestaat uit 
drie hoofdlijnen: Een belangrijk speerpunt in dit programma is zorgeffectiviteit: betere 
aansluiting tussen zorgvragers met een lage SES en zorgaanbieders, meer voorkómen van 
zorg, meer samenhang binnen en tussen de zorg, sociaal domein en informele zorg (zie 
bijlage). 
Belangrijk onderdeel van het amendement is dat in de aanpak ook shared savings 
meegenomen moeten worden. Doel daarvan is dat de aanpak zich niet beperkt tot 8 jaar, 
maar dat de bespaarde uitgaven als gevolg van deze aanpak ten goede komen aan nog 
meer gezondheidswinst in de regio, zodat de aanpak ook na 8 jaar aantrekkelijk is om door 
te gaan en continuïteit is geborgd. Het blijkt niet eenvoudig om dit concreet vorm te geven. 
Inmiddels is een goede stap voorwaarts gezet: de komende maanden wordt gestart met 
een pilot in 3 van de 13 gemeenten en te komen tot een andere manier van werken in de 
zorg gebaseerd op triple aim: betere gezondheid, betere zorg en minder kosten. Als dit 
perspectief biedt, dan kan deze wijze van werken in de laatste vier jaren van het 
programma breder in de regio ingevoerd worden. Bij een succesvolle aanpak kan deze 
wijze van werken ook van belang zijn voor andere regio’s in Nederland om 
gezondheidsachterstanden aan te pakken. 
 
2.1.8 Betrouwbare informatie over de omvang, aard en urgentie van de gezondheidsproblemen 
en de wensen en behoefte van bewoners is de basis voor een wijkgerichte, integrale 
aanpak. Er zijn verschillende instrumenten beschikbaar om dit inzichtelijk te maken. 
Daarvoor is het ook relevant dat verschillen tussen gemeenten in kaart worden gebracht. 
Het RIVM heeft, in opdracht van het ministerie van VWS, gemeentelijke 
gezondheidsprofielen ontwikkeld die vanaf februari 2015 via de website van het RIVM 
beschikbaar zijn gesteld (www.volksgezondheidenzorg.info). Om gemeenten nog beter te 
voorzien van geschikte informatie ten behoeve van de integrale aanpak van preventie in de 
wijk is in samenwerking met de VNG en de Agenda voor de Zorg in 2016 gestart met het 
ontwikkelen van ideaaltypische wijkprofielen en bijpassende interventies. In 2017 wordt dit 
verder uitgewerkt en wordt een wegwijzer voor gemeenten ontwikkeld om vanuit een 
ideaaltypisch wijkprofiel te kunnen komen tot een profiel voor een specifieke wijk. 
Vervolgens worden op basis van de kenmerken uit de wijkprofielen en de lokale prioriteiten 
5 
 

 
 
2.2.2 Onderzoek naar de effecten van natuur op gezondheid vindt plaats onder andere bij de 
topsector Tuinbouw en Uitgangsmateriaal.  
 
2.2.3 In 2016 is een onderzoek uitgevoerd in opdracht van het ministerie van Economische 
Zaken en de provincie Noord-Brabant naar de mogelijke inbedding van het concept 
biowalking (wandelen in de biodiverse natuur) in zorgorganisaties en met structurele 
financiering. Een van de aanbevelingen is om de interventie biowalking als effectieve 
interventie aan te melden bij de Interventie database van het Loket Gezond Leven.  
Een gerichte communicatiestrategie zou de bekendheid van de interventie bij 
patientenvereningen, gemeenten, zorgverzekeraars kunnen vergroten. Nascholing van 
huisartsen op het gebied van natuur en gezondheid wordt gefaciliteerd door het ministerie 
van EZ; dit project wordt in 2017 afgerond. 
 
2.2.4 De activiteiten van het Platform Gezond Ontwerp worden deels gefinancierd door het 
ministerie van IenM. Zo heeft het Platform in opdracht van het ministerie van IenM in 2016 
een magazine uitgebracht over de bijdrage van de fiets aan een gezonde en levendige 
3
omgeving . Leden van het platform zijn professionals uit het milieu-, gezondheids- en 
ruimtelijke ordeningsdomein. Ze zijn onder andere betrokken geweest bij een verkennende 
analyse over de relatie tussen Ruimtelijke Ordening en Gezondheid voor Planbureau voor 
de Leefomgeving. Op geregelde tijden worden de leden van het Platform betrokken bij 
initiatieven op het terrein van de ruimtelijke ordening. Momenteel wordt gewerkt aan een 
publicatie rond de Inclusieve stad. 
 
2.2.5 De staatssecretaris van EZ heeft in december 2014, met de staatssecretaris van IenM en 
een aantal partijen uit de zorg- sport-, natuur- en recreatiesector, de Green Deal 
Beterinhetgroen.nl ondertekend. Het project Beterinhetgroen.nl is er op gericht om 
informatie over bestaande gezonde initiatieven in de lokale groene leefomgeving te 
verzamelen en beter toegankelijk te maken voor burgers, patiënten, artsen en 
gezondheidsprofessionals die cliënten en/of patiënten adviseren of verwijzen. De 
verzamelde gegevens worden digitaal ontsloten met een zogenoemde widget. Het 
ministerie van VWS is in 2015 actief aangesloten bij deze Green Deal. De ‘groen is gezond’ 
-zoeker is in juni 2015 gelanceerd. De Friesland Zorgverzekeraar, Staatsbosbeheer (i.s.m. 
andere natuurorganisaties), diverse patiënten- en beroepsorganisaties en GGD-en werken 
samen om meer bekendheid te geven aan Beter in het Groen, o.a. door vanaf hun eigen 
website en in media-uitingen te verwijzen naar www.beterinhetgroen.nl of de zoeker 
integraal op te nemen in de eigen website. Inmiddels is er op meer dan 850 locaties 
aanbod vindbaar, maandelijks bekijken ongeveer 1000 mensen het aanbod in de Beter in 
het Groen-zoeker. 
 
2.2.6 In 2016 heeft de staatssecretaris van EZ met verschillende gemeenten , private 
organisaties, en kennisinstellingen de City Deal Waarden van Groen en Blauw in de stad 
ondertekend. De partijen dragen met deze City Deal aan de ontwikkeling van 
aantrekkelijke, groene, duurzame en leefbare steden. Gemeenten, private partijen en 
kennisinstituten gaan gebruikerservaringen en kennis delen om de TEEB-stadtool en de 
Atlas Natuurlijk Kapitaal (ANK) te verfijnen, te integreren en nog beter te laten aansluiten 
bij de uitvoeringspraktijk. 
 
2.2.7 De ministeries van EZ en VWS hebben een volgende stap gezet in de benutting van de 
positieve effecten van natuur voor gezondheid. Recent is een project gestart om kennis te 
(laten) ontwikkelen die nodig is om bestaande groene initiatieven/interventies te laten 
landen in bestaande structuren van de (gezondheids)zorg. De Interventiedatabase Gezond 
Leven biedt een geschikte structuur daarvoor. Dit project bevindt zich in de opstartfase. 
 
                                                           
3
 
http://platformgezondontwerp.nl/Magazine%20Gezond%20Ontwerp%20Editie%202%20Fietsen%20en%20de
%20Gezonde%20Stad.pdf 
7 
 

 
armoede en schulden te stimuleren. Het onderwerp is tijdens gesprekken met relevante 
partijen aan de orde gesteld. In 2016 is het derde tijdvak van de subsidieregeling ter 
stimulering van activiteiten die een duurzame bijdrage leveren aan het tegengaan van 
armoede- en schuldenproblematiek opengesteld. In dit tijdvak zijn 14 aanvragen 
toegekend. Veel daarvan dragen bij aan preventie en vroegsignalering van schulden.  
 
In 2016 is de Wet gemeentelijke schuldhulpverlening geëvalueerd. Daaruit blijkt dat 
verbeteringen in de uitvoering nog nodig en mogelijk zijn. Een van de maatregelen in dat 
kader is een professionaliseringsimpuls gericht op alle betrokkenen (raadsleden, 
wethouders, beleidsmedewerkers, medewerkers in de uitvoering, cliëntenraden en 
vrijwilligers). Inmiddels heeft de staatssecretaris van SZW in dat kader een subsidie 
toegekend aan het samenwerkingsverband van Divosa, de VNG, de NVVK, Sociaal Werk 
Nederland en de LCR voor hun ondersteuningsprogramma voor de gemeentelijke 
schuldhulpverlening. Vroegsignalering vormt hier een belangrijk onderdeel van. Daarnaast 
is subsidie toegekend voor landelijke ondersteuning aan gemeenten bij de (verdere) 
ontwikkeling van een aanpak van vroegsignalering. Hierbij hebben gemeenten de 
mogelijkheid om advies en ondersteuning op maat te krijgen. 
 
 
3 Werk is gezond en gezond werken kan nog beter 
 
3.1 Het stimuleren van actief gezondheidsbeleid en kennisverspreiding in bedrijven 
 
3.1.1 Het ministerie van SZW investeert in het bevorderen en het onder de aandacht brengen 
van duurzame inzetbaarheid bij werkgevers en werknemers. Hiermee wil SZW bereiken dat 
werknemers gedurende hun werkzame leven goed, gezond, gemotiveerd, en met de juiste 
competenties aan het werk kunnen blijven. Hiertoe heeft SZW in 2012 het Programma 
Duurzame Inzetbaarheid in het leven geroepen. Dit programma is een aanvulling op alle 
beleidsinspanningen en wet- en regelgeving op de terreinen gezond en veilig werken, 
scholing en arbeidsmobiliteit. Doel van het programma is het agenderen en concretiseren 
van duurzame inzetbaarheid bij werkgevers en werknemers. Het is belangrijk dat zij samen 
de juiste maatregelen, op tijd en preventief, toepassen zodat werknemers duurzaam aan 
het werk kunnen blijven. Twee hoofdsporen binnen het programma zijn (1) duurzame 
inzetbaarheid in het midden- en kleinbedrijf (mkb) en (2) het thema Psychosociale 
Arbeidsbelasting (werkstress). 
 
Bij de doelgroep mkb blijkt nog de meeste ruimte voor verbetering, als het gaat om het 
nemen van maatregelen om de duurzame inzetbaarheid van het personeel te vergroten. 
Ter bevordering van duurzame inzetbaarheid van het mkb heeft de minister van SZW 5 
miljoen euro voor vier jaar (vanaf september 2014) beschikbaar gesteld aan MKB-
Nederland. Het project is in januari 2015 van start gegaan. De 18 Convenantpartners van 
MKB-Nederland (brancheverenigingen en kenniscentra, lokale en regionale 
ondernemersverenigingen en de Algemene Werkgevers Vereniging Nederland) bieden 
praktische ondersteuning aan tenminste 500 mkb-ondernemers om hen op weg te helpen 
om duurzame inzetbaarheid in hun bedrijfsvoering op te nemen. Tijdens de 13 
bijeenkomsten van de Week van Ondernemers, het grootste ondernemerscongres voor 
mkb-ondernemers, is actief kennis en praktijkervaringen op het terrein van duurzame 
inzetbaarheid gedeeld met ongeveer 1600 ondernemers.  
 
Eind augustus 2016 is de eerste fase geëindigd. Deze fase is geëvalueerd in opdracht van 
MKB-Nederland. Het belangrijkste resultaat van de eerste fase is dat via sector- en 
brancheorganisaties 490 mkb-ondernemers en 28 zzp’ers op het gebied van duurzame 
inzetbaarheid advies hebben gekregen en ondersteuning bij de implementatie van het 
advies en vooruitgang hebben geboekt binnen hun bedrijf. Daarmee is de belangrijkste 
doelstelling van de eerste fase gehaald. Een andere doelstelling was het komen tot 
verbetering van de infrastructuur voor dienstverlening op het gebied van duurzame 
inzetbaarheid bij de sector- en brancheorganisaties. Uit de evaluatie blijkt dat op dat 
9 
 

 
leert de beginnend beroepsbeoefenaar om, vanuit een proactieve houding, arbeidsrisico’s 
die zich voordoen op het werk te herkennen, erkennen en beheersen. Daarnaast komen 
ook het alarmeren bij en bespreekbaar maken van deze situaties en de op arbeid van 
invloed zijnde leefgewoontes aan bod. Het keuzedeel is generiek van opzet en is daardoor 
voor elke opleiding binnen het mbo te gebruiken. Daarmee wordt bijgedragen aan de 
duurzame inzetbaarheid van de toekomstige beroepsbeoefenaar en het voorkomen van 
ongevallen en gezondheidsschade. Er is een keuzedeel ontwikkeld voor niveau 3/4 en een 
voor niveau 2.   
 
SZW zet de komende jaren ook binnen Gezonde School in op Vitaal werknemerschap in het 
mbo waarmee tijdens de mbo-opleiding extra aandacht wordt besteed aan gezonde 
arbeidsparticipatie en duurzame inzetbaarheid, onder andere door bekendheid te geven 
aan het keuzedeel. In samenwerking met TNO en de MBO Raad zal SZW de toepassing van 
het keuzedeel bij mbo-scholen en leerbedrijven bevorderen. SZW, OCW en MBO Raad 
verkennen gezamenlijk binnen het programma Gezonde School hoe gezond en veilig 
werken verder gestimuleerd kan worden. Tevens wordt in 2017 door SZW samen met de 
stichting JOGG een inspiratiebijeenkomst op een mbo-school georganiseerd om de 
bewustwording op dit onderwerp te vergroten. Ook zal worden gekeken of er 
mogelijkheden zijn voor activiteiten ter bevordering van de duurzame inzetbaarheid van de 
werknemers van de school. 
 
3.2.2 Met een subsidie van de ministeries van VWS en SZW is een hulpmiddel (de module 
‘arbeid’) ontwikkeld voor zorgverleners en voor mensen met een chronische aandoening 
om het functioneren in de werksituatie mee te nemen in het behandel- en 
begeleidingsplan. De ministeries van VWS en SZW zijn nu in overleg met veldpartijen hoe 
de module in de praktijk kan worden geïmplementeerd. De NVAB en NHG hebben hiertoe 
een module ‘werk erbij’ voor in het NHG systeem voor huisartsen ontwikkeld. 
 
3.3 Het efficiënt functioneren van de arbeidsgerelateerde zorg 
 
3.3.1 Goede arbeidsgerelateerde zorg is gericht op behoud, herstel en verbetering van de 
gezondheid en duurzame inzetbaarheid van werkenden. Deze zorg draagt bij aan het 
beheersen van het ziekteverzuim en de instroom in arbeidsongeschiktheidsregelingen 
waardoor participatie wordt bevorderd. De verantwoordelijkheid voor gezonde en veilige 
arbeidsomstandigheden en adequate bedrijfsgezondheidszorg ligt bij werkgevers in 
samenspraak met werknemers. Zij laten zich daarbij ondersteunen door deskundigen. De 
rol van de overheid richt zich op het stellen van kaders in regelgeving en het stimuleren en 
faciliteren waar dat nodig is. Om de arbeidsgerelateerde zorg in bedrijven en andere 
organisaties  te versterken, wordt de Arbowet aangepast. De wet is er op gericht de positie 
van de bedrijfsarts voor zijn professioneel handelen te versterken, ook moet er meer 
aandacht komen voor preventiemaatregelen. Naar verwachting treedt de gewijzigde wet 
per 1 juli 2017 in werking. Vooruitlopend op de inwerkingtreding is in 2016 een meerjarig 
voorlichtingstraject gestart over de arbeidsgerelateerde zorg en de nieuwe verplichtingen in 
de wetswijziging. 
 
Voorwaarde voor een goede arbeidsgerelateerde zorg is dat de geboden zorg voldoende 
kwaliteit heeft en voldoende beschikbaar is. Ten aanzien van de kwaliteit is een goede  
samenwerking tussen de curatieve zorg en de arbeidsgerelateerde zorg essentieel. Om die 
samenwerking te versterken zijn in opdracht van SZW multidisciplinaire richtlijnen 
opgesteld waarin de factor arbeid wordt meegenomen en is door het RIVM in opdracht van 
SZW een platform opgericht van beroepsgroepen in de zorg om de samenwerking in de 
praktijk verder vorm te geven. Zij hebben gezamenlijk knelpunten geïnventariseerd die 
partijen ervaren bij de samenwerking in de praktijk. De deelnemende zorgprofessionals zijn 
vertegenwoordigers van beroepsverenigingen in de bedrijfsgezondheidszorg, de openbare 
gezondheidszorg en de curatieve gezondheidszorg. Het betroffen de NVAB, LHV, NHG, 
KAMG en de NVVG, waarbij contact wordt onderhouden met de FMS (medisch specialisten). 
Vervolgens is verkend wat ervoor nodig is om deze knelpunten op te lossen. Met dit doel is 
ook de Nederlandse Vereniging voor Arbeids- en Bedrijfsgeneeskunde (NVAB) ondersteund 
11 
 

 
aandoening te bevorderen. Dit heeft ertoe geleid dat de Programmaraad samen met GGZ 
Nederland bijeenkomsten op regionaal niveau organiseert gericht op samenwerking en 
overdracht van kennis. 
 
Het ministerie van SZW heeft dit ontwikkelingsproces ondersteund. Om de regionale 
samenwerking tussen GGZ en Werk & Inkomen nog een extra impuls te geven, heeft SZW 
in 2017 en 2018 in totaal maximaal € 3,5 miljoen beschikbaar gesteld voor regio’s die 
actief de arbeidsparticipatie van mensen met een psychische aandoening willen 
bevorderen. Doel is om op dit thema het organiserend vermogen van de regio’s te 
ondersteunen, te stimuleren dat GGZ en Werk&Inkomen gezamenlijk regionaal beleid 
ontwikkelen, het doel van behandeling (herstel) en het doel van re-integratie (werk) 
concreet op elkaar af te stemmen en samenwerking structureel in de werkprocessen op te 
nemen. Hierdoor wordt de kwaliteit van de ondersteuning van mensen met psychische 
aandoeningen duurzaam verhoogd (zowel wat betreft aan het werk komen als aan het werk 
houden). Doelgroep van de ondersteuning is de groep mensen met een psychische 
aandoening die behoren tot de doelgroep van de Participatiewet en/of die van UWV een 
arbeidsongeschiktheidsuitkering ontvangen. 
 
3.4.2 Per 1 april 2016 is, als laatste onderdeel van het in 2015 in werking getreden wetsvoorstel 
Modernisering regelingen voor verlof en arbeidstijden, het zwangerschapsverlof rond de 
geboorte van meerlingen verlengd met vier weken. Eind 2016 is een wetsvoorstel 
ingediend waarmee de uitbreiding van het kraamverlof met drie extra doorbetaalde dagen 
per 1 januari 2019 wordt beoogd. Om beter inzicht te bieden in de verschillende bestaande 
verlofvormen rondom arbeid en zorg is in het najaar van 2016 de website Verlofregelaar.nl 
gelanceerd met informatie voor werkgevers en werknemers. 
 
In het advies ‘Een werkende combinatie’ is de SER ingegaan op de vraag wat er na de 
recente stelselwijzigingen voor werkenden in de verschillende levensfasen nodig is om op 
de langere termijn de meervoudige verantwoordelijkheden op het gebied van werk, zorg en 
scholing op een goede en gezonde manier te combineren. Daarbij heeft de SER onder meer 
aandacht besteed aan het slimmer organiseren van werk- en openingstijden en het belang 
van wederkerige flexibiliteit op de werkvloer waardoor de werkende mantelzorger beter in 
staat wordt gesteld om werk en zorgtaken op elkaar af te stemmen.  
 
Het programma Werk en Mantelzorg heeft in 2016 een vervolg gekregen onder de naam 
Next Step met als inzet het bewust maken en toerusten van intermediairs om mogelijke 
problemen bij werkende mantelzorgers te kunnen signaleren en begeleiden. Meer 
informatie is te vinden op Werkenmantelzorg.nl. Verder is via de website Zorgvriendelijk.nl 
een quick scan gelanceerd waarmee werkgevers advies op maat kunnen inwinnen over 
zorgvriendelijk werkgeverschap. 
 
3.4.3 In 2011 sloot het ministerie van OCW overeenkomsten met 22 gemeenten (G4 en G18) 
voor de uitvoering van een meerjarig emancipatieproject: Eigen Kracht. Doel was laag 
opgeleide vrouwen zonder werk of uitkering te activeren en een duwtje in de rug te geven 
naar een opleiding, een baan of een eigen onderneming. Dit heeft naar verwachting ook 
positieve gevolgen voor het welbevinden van vrouwen. Er werd onder meer gebruik 
gemaakt van de door WomenInc ontwikkelde ‘Tafel van Een’ methode (een 
coachingsaanpak). Vanwege de positieve tussenresultaten (evaluatie door 
onderzoeksbureau DSP) werd het project Eigen Kracht in 2015 en 2016 bij 16 gemeenten 
voortgezet, met cofinanciering van de betrokken gemeenten zelf. In deze fase zijn 
gemeenten er nog beter in geslaagd lokale partijen te betrekken bij deals waarin aan 
vrouwen concrete kansen worden geboden om stappen richting arbeidsmarkt te zetten. 
Daarnaast liepen ook verwante projecten door, zoals als EVA (gericht op het aanleren van 
basisvaardigheden als lezen en schrijven, How to Spend it (gericht op het vergroten van 
het financiële bewustzijn en de financiële vaardigheden van vrouwen) en SingleSuperMom 
(gericht op het activeren van alleenstaande moeders, onder meer door het vormen van een 
onderling netwerk). Al deze activiteiten bereiken ook veel vrouwen met een niet-westerse 
achtergrond en alleenstaande moeders, groepen met een relatief lage economische 
13 
 

 
richt op het verder verspreiden van de kennis over gender en gezondheid, onder meer bij 
andere partners en deelnemers aan Alles is Gezondheid. 
 
4.2 Preventie in het zorgstelsel 
 
Zoals aangegeven in de brief Preventie in het zorgstelsel heeft VWS maatregelen genomen 
om een impuls geven aan de samenwerking tussen gemeenten en zorgverzekeraars die 
aan de slag gaan om risicogroepen gezond(er) te houden en gezondheidsverschillen te 
verminderen. Gemeenten en zorgverzekeraars kunnen als geen ander preventie verbinden 
met zorg én met andere relevante leefdomeinen om de gezondheid van risicogroepen te 
verbeteren. Een goede samenwerking tussen zorgverzekeraars en gemeenten is essentieel 
om preventieve activiteiten op lokaal niveau handen en voeten te geven. Met een 
subsidieregeling preventiecoalities, een digitaal loket Preventie in het Zorgstelsel en een 
preventieteam krijgen zij nu praktische informatie, handvatten en ondersteuning bij het 
gezamenlijk opzetten en uitvoeren van preventieactiviteiten voor risicogroepen.  
 
4.2.1 Vanaf 2017 is er voor 5 jaar in totaal 14,4 miljoen euro aan subsidie beschikbaar als 
bijdrage aan de samenwerkingskosten voor preventiecoalities. De subsidieregeling voor 
preventiecoalities is in 9 december 2016 gepubliceerd en kan vanaf 1 januari 2017 worden 
aangevraagd door zorgverzekeraars die samen met gemeenten de preventie voor 
risicogroepen oppakken. De subsidie is een bijdrage in de kosten van de procescoördinatie 
(bij het opzetten) van preventiecoalities. In verschillende regio’s wordt een 
subsidieaanvraag voorbereid. 
 
4.2.2 Sinds 1 november is het digitaal loket preventie in het zorgstelsel online, als onderdeel van 
Loketgezondleven.nl. Dit loket biedt gemeenten en zorgverzekeraars, maar ook 
zorgaanbieders en ervaringsdeskundigen informatie over preventie in de vijf 
zorgstelselwetten. Daarnaast biedt het digitale loket handvatten voor het gezamenlijk 
opzetten en financieren van preventieactiviteiten voor risicogroepen. De komende tijd 
wordt het digitale loket uitgebreid met praktische voorbeelden ter illustratie. Zo kunnen 
partijen van elkaar leren en elkaar inspireren. Met gerichte vragen over samenwerking, 
verdeling van verantwoordelijkheden of financiën kunnen zij terecht bij het preventieteam 
(preventieteam@minvws.nl) . Met een netwerk van experts kan dit team betrokkenen 
helpen met het vinden van oplossingen voor knelpunten die een succesvolle voortgang van 
preventieactiviteiten voor risicogroepen belemmeren.  
 
4.2.3 Met de bestuurlijke samenwerkingsagenda en bestaande instrumenten als stimulans stemt 
VWS nauw af met de gezamenlijke samenwerkingsagenda van Zorgverzekeraars Nederland 
(ZN) en de Vereniging van Nederlandse Gemeenten (VNG) waarin preventie een van de 
prioritaire onderwerpen is. Wij hopen dat gemeenten en zorgverzekeraars met deze 
ondersteunende faciliteiten nog meer samen optrekken om bij te dragen aan een gezonder 
Nederland. 
 
4.2.4 In opdracht van het ministerie van VWS volgt het RIVM tot en met 2021 jaarlijks de 
ontwikkelingen rondom de samenwerking van gemeenten en zorgverzekeraar bij het 
vormgeven van preventie voor risicogroepen. Het RIVM heeft de eerst rapportage over de 
stand van zaken onlangs opgeleverd (zie bijlage 2). Deze momentopname geeft de stand 
van zaken per december 2016 weer. Er zijn 72 initiatieven gevonden waarin meerdere 
partijen lokaal/regionaal binnen een netwerk preventie, zorg en welzijn met elkaar willen 
verbinden door op verschillende thema’s en voor specifieke groepen interventies in te 
zetten. Bij 32 initiatieven is er sprake van een vorm van samenwerking tussen gemeenten 
en zorgverzekeraars. Bij 19 initiatieven zijn er de afspraken ook geformaliseerd. Preventie 
voor risicogroepen is daar bij 14 een onderdeel van. De rapportage dient voor ons om in 
beeld te krijgen wat de effecten zijn van de aangekondigde maatregelen om preventie voor 
risicogroepen te monitoren. 
 
4.2.5 Naast deze nieuwe maatregelen zijn ook bestaande instrumenten nuttig, zoals de 
gemeentelijke gezondheidsprofielen, effectieve interventies (TK 2016-2017, 32 793, nr. 
15 
 

 
8
uitbreiding van de hielprikscreening. De GR adviseert om de hielprikscreening met 
veertien aandoeningen uit te breiden. Daarbij wijst de GR erop dat voor verantwoorde 
invoering in het screeningsprogramma degelijke pilotonderzoeken nodig zijn. Op 9 juli 2015 
9
heeft de minister haar standpunt op dit advies van de GR aan de Tweede Kamer gestuurd. 
De kern van het standpunt is dat het advies van de GR om de hielprikscreening met 
veertien aandoeningen uit te breiden, wordt overgenomen. Het RIVM heeft in oktober 2015 
de opdracht gekregen een uitvoeringstoets uit te voeren naar de haalbaarheid van 
implementatie van veertien nieuwe aandoeningen in de neonatale hielprikscreening en de 
randvoorwaarden waarbinnen deze uitbreiding kan plaatsvinden. Met ingang van 1 januari 
2017 zijn de aandoeningen alfa-thalassemie en bèta-thalassemie toegevoegd aan de 
neonatale hielprikscreening. De onderbouwing voor deze toevoeging is gegeven in de 
notitie Uitbreiding neonatale hielprikscreening met alfa- en bèta-thalassemie, die bij brief 
10
van 30 november 2016 aan de Kamer is aangeboden . De andere nog toe te voegen 
11
aandoeningen worden meegenomen in de uitvoeringstoets Uitbreiding neonatale 
hielprikscreening die in mei 2017 wordt opgeleverd. 
 
4.3.6 Op 2 juli 2014 heeft de minister van VWS haar beleidsvisie naar de Tweede Kamer 
12
gestuurd over Preventief (zelf)onderzoek, uitdagingen en kansen. Zoals aangekondigd 
was in deze brief heeft de Gezondheidsraad in maart 2015 geadviseerd over health 
13
checks in het advies Doorlichten doorgelicht. Op 6 oktober 2015 heeft de minister haar 
14
standpunt hierop naar de Tweede Kamer gestuurd. De minister schetst in de brief een 
denkrichting die rekening houdt met nieuwe mogelijkheden en wensen van mensen, maar 
tegelijkertijd ook voldoende bescherming biedt en de kosten beperkt. Uitgangspunt hierbij 
is dat burgers kunnen kiezen op basis van gedegen informatie over de kwaliteit en de 
mogelijke voor- en nadelen van de aangeboden health checks. De beleidswijziging voor 
health checks krijgt vorm door een wijziging van de Wet op het bevolkingsonderzoek. De 
werkzaamheden hiervoor zijn in volle gang. Naar verwachting zal het wetsvoorstel eind 
2017 bij de Tweede Kamer worden ingediend. 
 
4.3.7 Op 15 februari heeft de minister van VWS een deal met 19 partijen getekend om het aantal 
mensen met depressie fors terug te dringen. Alle partijen werken mee aan een 
meerjarenprogramma depressiepreventie dat minimaal vijf jaar zal lopen. Doelstelling is 
een forse afname van mensen met depressie in 2030 met 30 procent. De ondertekening 
vond plaats tijdens de conferentie Alles is Gezondheid. Op dezelfde dag heeft de minister 
de Tweede Kamer geïnformeerd over de depressiedeal en het Meerjarenprogramma 
15
depressiepreventie . Het meerjarenprogramma richt zich op zes groepen mensen met een 
hoog risico op het ontwikkelen van depressie. Het gaat om jongeren, jonge vrouwen, 
huisartsenpatiënten, werknemers met een stressvol beroep, chronisch zieken en 
mantelzorgers. Inzet van het meerjarenprogramma is: 
 Het vergroten van het bewustzijn, zowel bij de mensen die het aangaat als hun 
omgeving.  
 Beter bereiken van hoogrisicogroepen.  
 Beter verwijzen naar de juiste zorg en die ook goed toepassen en samenwerking tussen 
verschillende zorgverleners 
In het meerjarenprogramma staat ieder jaar een andere groep centraal met een hoog 
risico. In 2017 zijn dat jongeren en jonge vrouwen. De jaren daarna komen de andere 
groepen aan bod. Afgelopen najaar startte al de publiekscampagne over depressie gericht 
op het herkennen van signalen, het vergroten van kennis en het doorbreken van het taboe. 
Zie de campagnesite: www.omgaanmetdepressie.nl. Rond de zomer van 2018 informeert 
de minister de Tweede Kamer over de voortgang van het meerjarenprogramma.  
                                                           
8
 Gezondheidsraad, 2015, publicatienr. 2015/08 
9
 Tweede Kamer, vergaderjaar 2014-2015, Kamerstuk 29 323, nr. 96 
10
 Tweede Kamer, vergaderjaar 2016-2017, Kamerstuk 29 323, nr. 106 
11
 Het betreft de aandoeningen: OCTN2, MA, PA, CACT, CPT 1, CPT2, MAT, GALK, GAMT, MPS 1, SCID en X-ALD 
12
 Tweede Kamer, vergaderjaar 2013-2014, Kamerstuk 32 793, nr. 152 
13
 Gezondheidsraad 2015, publicatienr. 2015/05 
14
 Tweede Kamer, vergaderjaar 2015-2016, Kamerstuk 32 793, nr. 199 
15
 Tweede Kamer, vergaderjaar 2016-2017, Kamerstuk 32 793, nr. 259 
17 
 

 
infectiepreventie en ABR. In december 2016 is het Netherlands Antibiotics Development 
Platform (NADP) van start gegaan. Het NADP zal het Nederlandse onderzoeksveld – zowel 
publieke als private partijen – verder bundelen en versterken door nieuwe 
samenwerkingsverbanden te faciliteren en veelbelovende resultaten uit biomedisch 
onderzoek te gebruiken bij de ontwikkeling richting gebruik in de kliniek. Op 18 november 
2016, de antibiotic awareness day, is samen met bestuurders uit het zorgveld gestart met 
de campagne voor professionals met het plaatsen van een “bacteriehandtekening”. Eind 
2016 is de publiekscampagne herhaald, waarmee het algemeen publiek nogmaals 
geattendeerd werd op het juist gebruik van antibiotica. Uit de evaluatie bleek dat de 
campagne bovengemiddeld werd gewaardeerd en dat de boodschappen uit de campagne 
zeer goed is overgekomen. Met betrekking tot de aanpak in de veehouderij verwijs ik u 
20
naar de brief van 8 juli jl. over het vervolgbeleid antibiotica bij dieren 2016-2020 en de 
21
brief van 2 december jl. 
5.1.4 Nederland heeft een internationale workshop georganiseerd over One Health risicoanalyse 
structuren voor opkomende zoönosen. Meer dan 60 personen waren aanwezig uit 20 
landen, waaronder ook vertegenwoordigers van de Europese Commissie en EFSA. Er waren 
meer deelnemers van de veterinaire kant (~2/3) dan vanuit humane gezondheid. Het doel 
van de workshop was om ervaringen uit te wisselen over de verschillende manieren waarop 
landen risicoanalyse van zoönosen hebben georganiseerd en ideeën te vergaren hoe de 
humane-veterinaire samenwerking op dit terrein te verbeteren. 
 
5.2 Gezond voedingsaanbod, voedsel- en productveiligheid 
 
5.2.1 In januari 2014 is het Akkoord Verbetering productsamenstelling ondertekend door 
Centraal Bureau Levensmiddelen (CBL), Federatie Nederlandse Levensmiddelen Industrie 
(FNLI), Koninklijke Horeca Nederland (KHN), Veneca en de minister van VWS. Het Akkoord 
heeft een looptijd van 2014-2020. Activiteiten, deelnemers, resultaten en voortgang 
worden gepubliceerd op de website www.akkoordverbeteringproductsamenstelling.nl. De 
Tweede Kamer wordt hierover jaarlijks geïnformeerd.  
 
5.2.2 Op 9 december 2016 heeft de staatssecretaris van EZ, mede namens de minister van VWS, 
het herijkte Plan van Aanpak ‘NVWA 2020’ aan de Kamer gestuurd. Met dit plan bestendigt 
de NVWA de verbetering van het Plan van Aanpak NVWA 2013 en werkt ze komende jaren 
(2017-2020) verder toe naar een moderne en toekomstbestendige autoriteit die 
kennisgedreven en risicogericht werkt en invulling geeft aan haar reflectieve functie. De 
Tweede Kamer wordt door middel van halfjaarlijkse voortgangsrapportages geïnformeerd 
over de voortgang van dit plan. In oktober 2016 is de vijfde voortgangsrapportage van het 
Plan van Aanpak 2013 aan de Tweede Kamer gestuurd. De zesde voortgangsrapportage 
met de verantwoording over de gehele periode 2014-2016 van dit plan ontvangt de Kamer 
in het voorjaar van 2017. In het najaar 2017 verschijnt de eerste rapportage over het 
herijkte plan NVWA 2020. 
 
5.2.3 Het aantal Campylobacterbesmettingen (ziekte- en sterftegevallen) door vers kippenvlees 
kan naar schatting 50% omlaag door invoering van een Proces Hygiëne Criterium (PHC) 
voor Campylobacter. Een PHC is een Europees wettelijk instrument om de besmetting van 
voedsel met bacteriën te verlagen. De Europese Commissie is in oktober 2015 de discussie 
begonnen met de Europese Lidstaten over een concreet voorstel voor zo’n Campylobacter 
PHC voor pluimveevlees. De discussie vordert, in januari 2017 hebben de lidstaten de 
derde versie van het voorstel besproken. 
  
5.2.4 De eindrapportage van de Taskforce Voedselvertrouwen is in april 2015 naar de Tweede 
Kamer gestuurd. Activiteiten worden nu opgenomen in reguliere processen. De NVWA blijft 
zich richten op stevig toezicht en het opsporen van frauduleuze activiteiten in de 
voedselketen. 
                                                           
20
 Tweede Kamer, vergaderjaar 2016-2017, 29683, nr. 220 
21
 Tweede Kamer, vergaderjaar 2016–2017, 29 683, nr. 221. 
19 
 

 
5.3.4 Het convenant ‘preventie gehoorschade muzieksector’ is op 14 februari 2014 door 
Vereniging van Evenementen Makers (VVEM), Vereniging Nederlandse Poppodia en –
Festivals (VNPF) en het ministerie van VWS getekend. Dit convenant loopt tot maart 2016. 
Op 10 juli is de Tweede Kamer per brief geïnformeerd over de stand van zaken van het 
22
convenant ‘preventie gehoorschade muzieksector’. Het algemene beeld is dat de 
muzieksector hard werkt aan de preventie van gehoorschade door harde muziek. Vooral de 
grotere evenementen en festivals nemen hiertoe de nodige maatregelen.  
Op 30 juni 2016 is het Tweede convenant preventie gehoorschade muziekschool 
afgesloten. In dit convenant is ook een maximaal geluidsniveau voor kinderevenementen 
afgesproken. De muzieksector gaat de komende twee jaar werken aan afspraken op het 
gebied van maximale geluidsniveaus, bewustwording en het bevorderen van het gebruik 
van oordoppen met muziekfilter. 
 
 
6 Preventie gericht op ouderen 
 
 De Tweede Kamer is op 25 maart 2016 (TK 2015-2016, 32 793, nr. 214) geïnformeerd 
over vervolgstappen ten aanzien van ouderen en preventie binnen het NPP.  
 
6.1.1 Gemeenten hebben vanaf 2010 een verantwoordelijkheid (artikel 5a, Wet publieke 
gezondheid) ten aanzien van preventieve ouderengezondheidszorg. Uit navraag blijkt dat 
gemeenten hierbij behoefte hebben aan een wetenschappelijke onderbouwing van wat 
werkt, aan praktijkervaringen van andere gemeenten en praktische tools. Om aan deze 
behoefte van gemeenten tegemoet te komen maakt het Centrum Gezond Leven (CGL) van 
het RIVM voor de zomer een start met hiervoor een kennisdossier in te richten op de 
website Handreiking Gezonde Gemeente. Ook de resultaten van onderzoeken van het RIVM 
bieden handvatten voor gemeenten. Zo heeft het RIVM in 2016 twee factsheets 
gepubliceerd ‘Goede preventieve ouderenzorg: welke elementen zijn van belang?’ en 
‘Vroegopsporing bij (kwetsbare) ouderen: wat is nodig om beter aan te sluiten bij hun 
wensen en behoeften?’. 
 
6.1.2 Een belangrijk onderdeel van preventieve ouderengezondheidszorg zijn effectieve 
interventies. `Deze dragen bij aan het zo lang mogelijk zelfstandig, onafhankelijk en vitaal 
leven van ouderen. Het interventieaanbod voor ouderen is echter gefragmenteerd en er is 
een beperkt inzicht in de effectiviteit en het bereik. De beschikbare interventies richten zich 
vooral op bewegen, valpreventie en het voorkomen van eenzaamheid, maar thema’s als 
preventie van alcoholmisbruik, roken en ondervoeding ontbreken. Daarom is het CGL in 
2016 gestart met de database van het ‘loket gezond leven’ uit te breiden met effectieve 
interventies voor de doelgroep ouderen. De prioriteit ligt hierbij op interventies voor de 
lage SES doelgroep en op interventies alcoholmisbruik, ondervoeding en roken. In 2017 
worden kansrijke interventies geschikt gemaakt om aan het einde van dit jaar voor 
erkenning in aanmerking te komen. 
 
6.1.3 Hoewel ouderen veelal onderdeel zijn van de verschillende programma’s, zijn er een aantal 
programma’s die zich specifiek op ouderen richten. Zo hebben de programma’s ‘Gezond 
In’, ‘Sport&Bewegen in de buurt’ en ‘Beter in het groen’ binnen het thema ‘Wonen en leven 
in een gezonde wijk en omgeving’ ouderen als specifieke doelgroep. Ook binnen het thema 
‘Preventie een prominente plek in de zorg’ is er met het programma ‘Deltaplan dementie’ 
aandacht voor ouderen.  
 
6.1.4 Naar aanleiding van de toezegging aan de Tweede Kamer (dd. 25 maart 2016) worden 
door publieke en private organisaties gewerkt aan het ontwikkelen van een netwerk Vitaler 
oud binnen het programma Alles is Gezondheid…. In november 2016 hebben potentiële 
netwerk partijen gesproken over de inrichting en doel van het netwerk. De ideeën zijn 
uitgewerkt en vervolgens gepresenteerd tijdens de jaarlijkse Alles is Gezondheid… 
conferentie in februari 2017. Daaruit blijkt dat het netwerk de ambitie heeft het vitaal 
                                                           
22
 Tweede Kamer, vergaderjaar 2014-2015, Kamerstuk 32 793, nr. 196 
21 
 

