 
Bijlage Reactie op slotbeschouwing vijf jaar ‘Kinderrechtenmonitor 2016’ in tien 
fundamentele zorgpunten en de aanbevelingen naar aanleiding van het rapport ‘Als je 
het ons vraagt: De Kinderombudsman op Kinderrechtentour’ 
 
Zorgpunt 1: Kinderen en jongeren mogen weinig meepraten over besluiten die hen 
aangaan en hun belangen worden nog niet overal voldoende afgewogen. 
De belangen van kinderen en jongeren kunnen alleen goed worden gewogen en meegenomen 
in besluiten als kinderen mogen meepraten over de besluiten die hen aangaan. Het algemene 
beeld van de afgelopen vijf jaar is dat kinderen weinig geïnformeerd en gehoord worden, aldus de 
Kinderombudsman. 
 
Met zorgpunt 1 verband houdende aanbevelingen Kinderrechtentour: 
1. Echte aandacht voor een kind als persoon  
2. Meer meepraten en meebeslissen: Volwassenen moeten ook echt iets met de mening 
van kinderen en jongeren doen  
3. Goede informatie om echt te kunnen meepraten en meebeslissen meenemen  
5.   Kunnen meedoen, ook als er thuis weinig geld is   
 
1.1 Kinderen mee laten praten over beleidsvraagstukken 
Internationale verdragen en nationale wetgeving roepen op tot het laten participeren van kinderen 
bij zaken die hen aangaan. Het kabinet vindt het erg belangrijk om met kinderen en jongeren in 
gesprek te gaan en is zich er van bewust dat er nog veel stappen kunnen worden gezet. Door 
kinderen en jongeren te laten meepraten, meedenken en meebeslissen, kan beter rekening met 
hen worden gehouden. Ook bekijken kinderen en jongeren een onderwerp op een andere, vaak 
verrassende manier. Het kabinet onderschrijft het belang hiervan en heeft daarom 
beleidsparticipatie verankerd in de Jeugdwet. Hierbij gaat het om een positief jeugdbeleid dat 
uitgaat van mogelijkheden van jongeren en waarin ouders, kinderen en jongeren gehoord worden 
en een stem hebben in de ontwikkeling van voorzieningen voor jeugdigen, zoals in de Memorie van 
Toelichting valt te lezen. Ook heeft het ministerie van Volksgezondheid, Welzijn en Sport (VWS) 
tijdens de vergadering van het VN-kinderrechtencomité in het voorjaar van 2015 in Geneve 
toegezegd om jeugdparticipatie op nationaal niveau actief te bevorderen. Na deze toezegging heeft 
het kabinet verschillende initiatieven genomen om kinderen en jongeren waar nodig en mogelijk te 
betrekken bij de beleidsvorming, zoals de Jongerentaskforce Kindermishandeling, die advies geeft 
over de aanpak van kindermishandeling, overleg met de kinderrechtenorganisaties over participatie 
en gesprekken met kinderen en jongeren om naar hun mening te vragen. Daarnaast geeft VWS 
subsidie aan NJR, de nationale jeugdraad, om op te komen voor de belangen van jeugdigen in 
Nederland. De NJR praat en beslist mee over belangrijke zaken die jongeren aangaan, zoals de 
participatie van jongeren met psychische problematiek en bijvoorbeeld de gestructureerde dialoog 
waarbij jongerenvertegenwoordigers van alle Europese lidstaten samen met beleidsmakers 
jeugdbeleid ontwikkelen. Ook geeft het kabinet vorm aan de uitvoering van de motie waarin 
opgeroepen wordt om met mishandelde kinderen te spreken. Verder hebben veel gemeenten een 
kinderburgemeester en een jongerenraad, die de wethouders Jeugd adviseren. 
Daarnaast heeft er in juli 2016 een gesprek plaatsgevonden tussen het ministerie van Veiligheid en 
Justitie (VenJ) en ervaringsdeskundige jongeren van Villa Pinedo in het kader van de 
beleidsvorming rond onderwerpen als het hoorrecht en de informele rechtsingang. Eerder hebben 
zij ook met VWS gesproken. Daarnaast is er voor de Divorce Challenge, die uitvoering gaf aan de 
1
motie van het Tweede Kamerlid Jeroen Recourt (PvdA), een jongerenpanel aangesteld om 
inzendingen die werden gedaan, met het oog op het verbeteren van de positie van kinderen in 
vechtscheidingen, te beoordelen. In het kader van het vervolgtraject op het rapport van de 
 
Staatscommissie Herijking Ouderschap heeft VenJ in februari 2017 met kinderen gesproken over 
de aanbevelingen uit het rapport. Ook in de Rechtspraak worden de belangen van kinderen steeds 
explicieter op de voorgrond gesteld, zo blijkt onder meer uit de Professionele Standaarden Familie- 
en Jeugdrecht en het Visiedocument Rechtspraak (echt)scheiding ouders met kinderen.  
                                                           
1
  Kamerstukken II 2015-16, 34300-VI, 40 
1 
 

 
9
gemeenten met een Kindpakket. Het is van groot belang om kinderparticipatie te vergroten. De 
staatssecretaris van SZW heeft daarom opdracht gegeven aan Consulting Kids om op tien 
basisscholen in tien verschillende gemeenten verspreid over het land met kinderen in gesprek te 
gaan om mee te denken over de beste inzet van de extra 100 miljoen euro voor 
kinderarmoedebestrijding. Vanuit de subsidieregeling armoede- en schulden van het ministerie van 
SZW wordt tevens reeds een project gesubsidieerd van Save the Children en Defence for Children 
gericht op het faciliteren van dialoog tussen jongeren en gemeentelijke ambtenaren en bestuurders 
over het armoedebeleid. De participatie van kinderen behoeft, zoals de Kinderombudsman 
aanbeveelt, blijvende aandacht. De staatssecretaris van SZW zal zich hier ook voor blijven 
inzetten.  
 
1.4 Medezeggenschap in het onderwijs 
De belangen van de leerlingen in het voortgezet onderwijs worden behartigd door het Landelijk 
Aktie Comité Scholieren (LAKS). Dit bestaat uit een bestuur van zeven leerlingen en een bureau ter 
ondersteuning. Het LAKS wordt gesubsidieerd door het ministerie van Onderwijs, Cultuur en 
Wetenschappen (OCW). LAKS zit bij alle belangrijke beleidsbeslissende tafels en heeft daar ook een 
stem. Bij alle belangrijkje thema’s is LAKS betrokken: gelijke kansen, curriculum, lerarenbeleid, 
medezeggenschap, leerlingenraden, loopbaanoriëntatie, aansluiting vervolgonderwijs etcetera. 
LAKS geeft trainingen aan Medezeggenschapsraad leden, organiseert scholierencongressen, 
organiseert de examenklachtenlijn. Ook voert LAKS tweejaarlijks een monitor uit naar de 
tevredenheid van de leerlingen in het voortgezet onderwijs: de LAKS-monitor. Hierin worden 
60.000 leerlingen bevraagd. 
De uitkomsten worden aan de staatssecretaris van OCW aangeboden. Over sommige uitkomsten 
(zoals veiligheid in het vmbo) worden vervolgafspraken gemaakt met het LAKS om tot onderzoek 
en oplossingen te komen. Wat betreft onderwijsbeleid in het voortgezet onderwijs hebben jongeren 
derhalve via LAKS een prominente stem. 
 
In het primair onderwijs is er geen formele medezeggenschap voor leerlingen. Wel nemen 
leerlingen vanaf groep vijf deel aan de leerlingenraad in veel scholen. Ook worden zij betrokken in 
de discussie over de curriculum-herziening in het onderwijs (agenda 2032). Op deze manier 
betrekt het ministerie van OCW leerlingen bij beleidsdiscussies. 
 
 
Zorgpunt 2: Lokale voorzieningen voor kwetsbare kinderen zijn nog niet op niveau 
De Kinderombudsman geeft aan dat de positie van kinderen die met geweld te maken krijgen en 
de kinderen die jeugdhulp of zorg nodig hebben, vanaf de eerste Kinderrechtenmonitor zorgen 
baart. De decentrale organisatie van voorzieningen voor deze kinderen is een opgave voor 
gemeenten en is gepaard gegaan met een aanzienlijke bezuinigingsopdracht. Hoewel de 
decentralisatie op termijn kansen biedt voor kwaliteitsverbeteringen, zijn er vooralsnog veel zorgen 
over de toegang en kwaliteit van de hulp en zorg aan kinderen. 
 
2.1 Preventie van huiselijk geweld en kindermishandeling 
In de Kinderrechtenmonitor wordt gesignaleerd dat er veel inspanningen worden verricht waar het 
gaat om de aanpak van geweld tegen kinderen, dat nog niet bekend is of dit tot een kleinere 
prevalentie heeft geleid en dat alle inspanningen gericht moeten zijn op het verbeteren van de 
effectiviteit van preventie en aanpak. Het afgelopen jaar is besloten tot invoering van een 
aanscherping van de meldcode huiselijk geweld en kindermishandeling en verbetering van de 
werkwijze Veilig Thuis. Dit zal de komende jaren worden uitgevoerd en er toe moeten leiden dat 
Veilig Thuis een radarfunctie kan vervullen en dat ernstig huiselijk geweld en ernstige  
kindermishandeling bekend zijn bij Veilig Thuis. Samen met de VNG en lokale bestuurders wordt 
ook de komende jaren onverminderd hard gewerkt om een effectieve aanpak van 
kindermishandeling te realiseren waar de positie van Veilig Thuis (als advies- en meldpunt, en als 
radar) en de samenwerking met professionals een belangrijk onderdeel van is. In 2017 worden 
nieuwe prevalentiecijfers bekend. Medio 2017 worden de uitkomsten van het scholierenonderzoek 
bekend. Eind 2017 worden de uitkomsten van het totale prevalentieonderzoek verwacht.  
                                                           
9
 http://www.bureaubartels.nl/site/assets/files/1022/0584_eindrapport_en_casebeschrijvingen_kindpakketten. 
pdf 
3 
 

 
12 procent van de gemeenten in 2014 naar 44 procent van de gemeenten in 2016. Naar 
verwachting zal het percentage verder toenemen. Uw Tweede Kamer is reeds over dit onderzoek 
13
geïnformeerd door de staatssecretaris van SZW. De stijging in het aantal gemeenten met een 
Kindpakket is een mooie ontwikkeling. Maar nog niet alle kinderen in Nederland kunnen meedoen. 
Daarom stelt het kabinet, bovenop alle maatregelen van de afgelopen jaren, vanaf 1 januari 2017 
14
structureel 100 miljoen euro extra beschikbaar voor kinderen in armoede. Want alle kinderen in 
Nederland moeten mee kunnen doen. Van deze 100 miljoen euro ontvangen gemeenten structureel 
85 miljoen euro per jaar via een decentralisatie-uitkering. De staatssecretaris van SZW heeft 
bestuurlijke afspraken gemaakt met de VNG waarin gemeenten toezeggen met alles wat ze in zich 
hebben aan de slag te gaan voor deze kinderen. Daarnaast is er 10 miljoen euro beschikbaar voor 
Stichting Leergeld, het Jeugdsportfonds, het Jeugdcultuurfonds, Stichting Jarige Job en Nationaal 
Fonds Kinderhulp. Verder is er 4 miljoen euro per jaar beschikbaar voor landelijke en 
bovenregionale initiatieven via een specifieke subsidieregeling.   
Verspreid over het land zijn er tal van goede initiatieven en samenwerkingsverbanden om kinderen 
te betrekken en te bereiken. Daarbij is het van belang om onafhankelijke kennis, expertise en 
partijen te betrekken en om feedback te vragen. Eind 2015 heeft de staatssecretaris van SZW  de 
(toenmalige) Kinderombudsman reeds gevraagd vervolgonderzoek te doen naar de wijze waarop 
15
armoede onder kinderen op lokaal niveau nog effectiever kan worden bestreden en in 2016 heeft 
het kabinet de Sociaal Economische Raad (SER) om advies gevraagd over hoe armoede onder 
16
kinderen verregaand teruggedrongen kan worden. De SER heeft haar advies ‘Opgroeien zonder 
17
armoede’ inmiddels uitgebracht. Deze inzichten zullen er aan bijdragen dat alle partijen die een 
bijdrage kunnen leveren aan het tegengaan van armoede onder kinderen hun beleid nog 
doeltreffender kunnen vormgeven. 
 
 
Zorgpunt 4: Kinderen en jongeren in Caribisch Nederland lopen achterop. 
De Kinderombudsman maakt zich zorgen om de kinderen en jongeren op de BES-eilanden, ze 
lopen achter in hun ontwikkeling en er is nog veel verbetering nodig. 
 
4.1 Verbetering kinderrechten in Caribisch Nederland  
Na de UNICEF-rapporten van 2013  staat verbetering van kinderrechten hoog op de 
maatschappelijke en politieke agenda. De minister van Binnenlandse Zaken Koninkrijksrelaties 
(BZK) heeft voor de periode 2015-2017 3 miljoen euro gereserveerd om de eilanden in staat te 
stellen de kinderrechten te verbeteren. De drie openbare lichamen hebben actieplannen per eiland 
18
vastgesteld. Zoals blijkt uit de brief van de minister van BZK is het vanwege de beperkte 
uitvoeringskracht in Caribisch Nederland erg lastig om de door hen ontwikkelde Actieplannen 
kinderrechten tot uitvoering te brengen. Om die reden is aan UNICEF gevraagd hen daarbij te 
ondersteunen en dit aanbod is door de drie Openbare Lichamen omarmd. Dit betekent concreet dat 
UNICEF op alle drie de eilanden is gestart met ondersteuning op het gebied van educatie, 
participatie en bewustwording omtrent geweld in de opvoeding. Hierbij wordt nadrukkelijk 
samenwerking gezocht met scholen en  andere maatschappelijke organisaties.  
Daarnaast werkt UNICEF samen met de Missing Chapter Foundation om op alle drie de eilanden 
Raden van Kinderen in te stellen. De Raad van Kinderen is een initiatief van de Missing Chapter 
Foundation, waarbij besluitvormers in bedrijven en overheid gestimuleerd en gefaciliteerd worden 
om met kinderen in gesprek te gaan over besluiten die impact hebben op de leefwereld van 
kinderen.  
Het ministerie van VWS is verantwoordelijk voor de in Caribisch Nederland uitgevoerde 
jeugdzorg. Uitvoeringsorganisaties op de eilanden, openbare lichamen en de departementen 
trekken hierbij samen op. Mede naar aanleiding van de rapporten van de Inspectie Jeugdzorg 
worden dit jaar verbeteracties doorgevoerd bij de uitvoeringsorganisatie Jeugd en Gezinsvoogdij 
                                                           
13
 Kamerstukken II 2016-17, 24515, 81 
14
 Kamerstukken II 2016-17, 24515, 378 
15
 Kamerstukken II 2015-16, 24515, 359   
16
 Kamerstukken II 2015-16, 24515, 357   
17
 http://www.ser.nl/nl/publicaties/adviezen/2010-2019/2017/opgroeien-zonder-armoede.aspx 
18
 Kamerstukken II 2016-17, 31839, 544 
5 
 

 
invulling van de vacature voor leerplichtambtenaar voor Saba en Sint Eustatius. In de zomer van 
2017 worden alle leerplichtambtenaren geschoold door een leerplicht expert.  
Deze inzet moet ertoe leiden dat ontwikkelde verzuimprotocollen worden nageleefd en 
schoolverzuim wordt geregistreerd, gemeld en aangepakt. De Onderwijsagenda 2017-2020 zet 
voorts in op het verder en structureel verbeteren van de kwaliteit van het onderwijs. Daarbij staat 
ook de (integrale) samenwerking tussen onderwijsinstellingen onderling en met de (jeugdketen) 
partners met name op de beleidsterreinen zorg, jeugd, kinderopvang en arbeidsmarkt centraal. 
  
4.4 Jeugdstrafrecht 
Op grond van een convenant (het 3 Modellen Interventie Jeugd) werken justitiepartners in 
Caribisch Nederland sinds oktober 2014 samen in het geven van een pedagogische reactie op 
strafbare feiten gepleegd door minderjarigen. Het convenant bevat afspraken over het 
casusoverleg en bijvoorbeeld de buitengerechtelijke afdoening en jeugdreclassering. Het huidige 
Wetboek van Strafrecht BES bevat een aantal bepalingen voor jeugd, maar geen specifiek 
jeugdstrafrecht zoals dat in Europees Nederland wel het geval is. Het ministerie van VenJ verkent 
samen met de justitiepartners in Caribisch Nederland de haalbaarheid van invoering van 
jeugdstrafrecht. Op basis van deze verkenning vindt in 2017 besluitvorming plaats. 
 
 
Zorgpunt 5. Knelpunten in de juridische positie van vreemdelingenkinderen nog 
onvoldoende opgelost.  
De Kinderombudsman wil dat de juridische positie van vreemdelingenkinderen wordt verbeterd, nu 
zijn er teveel knelpunten. 
 
Het Nederlandse toelatingsbeleid houdt rekening met de positie van minderjarigen (zowel in 
gezinsverband als voor alleenstaande minderjarige vreemdelingen), waarmee onder meer recht 
wordt gedaan aan het Kinderrechtenverdrag (IVRK). In zowel de asielprocedure als reguliere 
toelatingsprocedures heeft het belang van het kind een duidelijke plaats en dit komt tot uitdrukking 
in verschillende beleidskaders en in de wijze waarop procedures waarbij kinderen betrokken zijn, 
zijn ingericht. Ingevolge artikel 3 IVRK is “het belang van het kind”  een eerste overweging. Dat wil 
zeggen dat bij alle maatregelen betreffende kinderen de belangen van het desbetreffende kind 
dienen te worden betrokken en dat het belang van het kind zwaar gewicht toekomt. Dit geldt 
uiteraard ook voor asielprocedures van alleenstaande minderjarige vreemdelingen.  
Daarnaast wordt het belang van het kind nadrukkelijk betrokken bij de belangenafweging in het 
licht van artikel 8 EVRM. Dat wil evenwel niet zeggen dat dit belang in de toelatingsprocedure dan 
ook altijd de doorslag behoeft te geven ten aanzien van het verlenen van verblijf. Ook bij de 
toepassing van de Regeling langdurig verblijvende kinderen, die begunstigend beleid behelst, geldt 
dit. Indien het gedrag van de ouders niet bij de beoordeling kan worden betrokken, doorkruist dit 
de mogelijkheden om een effectief vreemdelingenbeleid te voeren en wordt illegaal verblijf onnodig 
gestimuleerd, hetgeen naar het oordeel van het kabinet juist niet in het belang van kinderen is. 
Ten aanzien van staatloze kinderen wordt erop gewezen dat op Nederland een bijzondere 
verantwoordelijkheid rust ten aanzien van het opheffen van de staatloosheid van een staatloze op 
grond van het VN Verdrag tot beperking der staatloosheid uit 1961. Tot nog toe werd deze 
verplichting ten aanzien van staatloos in Nederland geboren kinderen, ingevuld met een optierecht 
voor het Nederlanderschap voor het kind dat drie jaar rechtmatig in Nederland verblijft. In het 
wetsvoorstel vaststellingsprocedure staatloosheid wordt een nieuw optierecht in het leven 
geroepen voor staatloos in Nederland geboren kinderen, zonder rechtmatig verblijf. Voorgesteld 
wordt daarvoor een feitelijke termijn van vijf jaar verblijf te hanteren. Het wordt redelijk geacht bij 
niet rechtmatig verblijf een iets strenger criterium te hanteren. Het genoemde verdrag uit 1961 
staat een onderscheid tussen rechtmatig verblijvende en niet-rechtmatig verblijvende kinderen ook 
toe. 
 
 
 
 
 
 
 
7 
 

 
verschenen waarin door diverse experts wordt uitgelegd waar leerlingen met een LVB tegenaan 
24
lopen op sociale media en hoe je hen kunt begeleiden. 
 
De minister van VenJ heeft in zijn brief van 29 februari 2016 aangegeven te komen tot een 
25
modernisering van de zedentitel van het Wetboek van Strafrecht. Hierin zal ook nadere 
strafbaarstelling van seks-chatten (ongewenste seksueel getinte ‘communicatie’ tussen een 
minder- en een meerderjarige) en seksuele afpersing worden meegenomen.  
 
7.2 Mediawijsheid in het onderwijs 
Het werken en leren in de digitale wereld behoort tot de kern van toekomstgericht onderwijs. Bij de 
herijking van het curriculum in het primair en voortgezet onderwijs wordt daarom bekeken hoe de 
aandacht voor digitale geletterdheid in het onderwijs een structurele plek in het kerncurriculum kan 
krijgen. Onder digitale geletterdheid wordt verstaan dat leerlingen ICT-basiskennis opbouwen, 
informatievaardigheid ontwikkelen, mediawijs worden en leren begrijpen hoe technologie werkt 
(computational thinking). Veel scholen besteden al aandacht aan digitale geletterdheid. 
Bijvoorbeeld via het Doorbraakproject Onderwijs en ICT, waarin scholen samenwerken aan het 
oplossen van vraagstukken rond gepersonaliseerd leren met ict, waaronder vraagstukken met 
26
betrekking tot digitale geletterdheid en programmeren. Vanuit de netwerkorganisatie 
Mediawijzer.nl (www.mediawijzer.nl) wordt op dit moment materiaal vervaardigd dat door scholen, 
bibliotheken en andere geïnteresseerden gebruikt kan worden voor het stimuleren van 
mediawijsheid. Bij het netwerk zijn intussen ruim 1100 organisaties aangesloten, waaronder 
scholen, bibliotheken, kenniscentra op gebied van opvoeding/media/jeugd etcetera. Ook het 
omgaan en voorkomen van digitaal pesten is hier onderdeel van. Ook www.mijnkindonline.nl 
besteedt aandacht aan de mediaopvoeding van kinderen en jongeren. Op het vlak van het 
verbeteren van de privacy van leerlingen zijn flinke stappen gezet. Er wordt flink ingezet op het 
27
verbeteren van het gedrag en de bewustzijn bij scholen. Met leveranciers van digitale 
leermiddelen en andere ict-systemen zijn afspraken gemaakt in een convenant: 
www.privacyconvenant.nl. Inmiddels hebben circa 120 leveranciers dit convenant ondertekend. 
Ook wordt er gewerkt aan de invoering van een digitaal pseudoniem voor leerlingen om het aantal 
persoonsgegevens dat gebruikt wordt terug te dringen. Scholen die gebruik maken van een device 
(laptop of tablet) bij het geven van onderwijs, kunnen ouders niet verplichten om deze aan te 
schaffen. Scholen kunnen hiervoor een bijdrage vragen van ouders, maar indien ouders deze 
bijdrage niet kunnen of willen betalen dient de school voor een kosteloos alternatief te zorgen. Het 
ministerie van OCW monitort tweejaarlijks de hoogte van de schoolkosten voor ouders. 
 
 
Zorgpunt 8: De mogelijkheden voor en de toepassing van maatwerk in het onderwijs 
verdienen verbetering  
De Kinderombudsman vraagt aandacht voor kinderen die geen toegang hebben tot onderwijs.  
 
Hiermee verband houdende aanbeveling Kinderrechtentour: 
6. Werk- en prestatiedruk verminderen op school OCW  
 
8.1 Toepassing maatwerk in het onderwijs 
Met de komst van passend onderwijs zijn de mogelijkheden voor maatwerk in het onderwijs 
verruimd. Deze variëren van een mogelijkheid om (deels) onderwijs te volgen op een andere 
school dan de school van inschrijving tot de mogelijkheid tijdelijk of gedeeltelijk onderwijs op een 
andere locatie dan de school (bijvoorbeeld thuis) te volgen. Ook kan het bekostigd onderwijs 
specifieke expertise of materialen inkopen bij het particulier onderwijs en die vervolgens onder 
eigen verantwoordelijkheid inzetten. 
 
                                                           
24
 https://www.kennisnet.nl/fileadmin/kennisnet/publicatie/Mediawijsheid_Voor_leerlingen_met_een_licht_ 
verstandelijke_beperking.pdf?download=1 
25
 Kamerstukken II 2015-2016 29279, 300 
26
 www.leerling2020.nl en http://maken.wikiwijs.nl/74282/Programmeren_in_het_PO 
27
 https://www.kennisnet.nl/organiseren-ict/privacy/ 
9 
 

 
gezamenlijk programma sociaal domein ondersteund (brief van de minister van BZK van 8 februari 
30
2017). In het programma brengen we – gemeenten en Rijk - de ontwikkelingen in het sociaal 
domein samen in kaart, organiseren we een netwerk van betrokken partijen om knelpunten te 
analyseren en proberen we samen tot verdere verbetering te komen. Het gezamenlijk leren, 
ontwikkelen en versnellen staat daarbij centraal. Waar gemeenten deskundigheid missen zal het 
programma ondersteuning bieden via het organiseren van bijeenkomsten en casuïstiektafels, het 
maken van handreikingen en het delen van praktijkvoorbeelden.  
 
Daarnaast zijn er initiatieven om de positie van raadsleden in het sociaal domein te versterken. Zo 
hebben er bijeenkomsten plaatsgevonden in samenwerking met Raadslid.Nu, Vereniging van 
Griffiers, Wethoudervereniging en de VNG.  Daaruit is onder meer geconcludeerd dat 
gemeenteraadsleden veelal kennis ontberen om de juiste vraag te stellen op basis van de goede 
informatie. Daarom zal samen met onder andere raadsleden en griffiers onderzoek plaatsvinden 
naar de specifieke informatiebehoefte van raadsleden, opdat zij de horizontale verantwoording 
kunnen versterken.  
 
 
Zorgpunt 10: Op een aantal terreinen ontbreekt actuele data en daarmee 
sturingsinformatie voor beleid. 
De afgelopen jaren is telkens het belang van de beschikbaarheid van actuele data benadrukt. 
Actuele data bieden sturingsinformatie voor de aanpassing en verbetering van beleid. Dergelijke 
data zijn daarmee een voorwaarde om de kinderrechtensituatie te kunnen verbeteren. De 
Kinderombudsman geeft aan dat er te weinig informatie en data beschikbaar zijn op bepaalde 
terreinen.   
 
De Jeugdmonitor van het CBS geeft een beeld van de situatie van de jeugd in Nederland, zowel op 
31
landelijk als regionaal niveau. Uit de gegevens blijkt dat 90% van de jeugdigen tevreden is met 
32
hun geestelijke gezondheid. Uw Kamer wordt ieder jaar geïnformeerd over de stand van de jeugd 
33
met het jaarrapport van de Jeugdmonitor. Daarnaast wordt halfjaarlijks een benchmark 
beleidsinformatie jeugdhulp uitgevoerd. De benchmark verklaart verschillen in jeugdhulpgebruik in 
34
relatie tot maatschappelijke indicatoren bij vergelijkbare gemeenten. Ook hierover wordt uw 
Kamer periodiek geïnformeerd. 
De Kinderombudsman geeft aan dat op sommige terreinen onvoldoende data en informatie 
beschikbaar is. Het is juist dat niet op alle terreinen data beschikbaar is. Dit heeft komt doordat het 
niet mogelijk is om zonder grondslag persoonsinformatie die betrekking heeft op de gezondheid uit 
te vragen. De grondslag kan op twee manieren geregeld worden: 1) of het moet in de wet geregeld 
worden, 2) indien dit niet het geval is, is toestemming van de  cliënt noodzakelijk. Als de ouders 
geen toestemming geven, kan het zijn dat bepaalde data over kinderen/jongeren niet geregistreerd 
worden. Ook moet er rekening mee worden gehouden dat bij elke maatregel de administratieve 
lasten kunnen toenemen. Voor de beleidsinformatie maakt deze afweging deel uit van de 
Jeugdwet. Als  er zaken aangepast dienen te worden, is de instemming vereist van VWS, VenJ en 
de VNG en draagvlak van de branches. Ook spelen vragen of een item te definiëren is, of het te 
meten is en of VWS, als het over een cijfer beschikt, ermee kan sturen. Als een van de hiervoor 
gestelde vragen niet kan worden beantwoord, dan wordt een item niet uitgevraagd. Als deze 
vragen wel beantwoord kunnen worden, dan is het van belang om de kostenbaten afweging te 
maken of de opbrengst opweegt tegen de kosten. VenJ en VWS gaan in gesprek met de 
Kinderombudsman om te spreken over het verzamelen van data t.b.v. sturingsinformatie.  
 
In de Jeugdmonitor 2016 van het CBS wordt ook expliciet aandacht besteed aan de leefsituatie van 
kinderen en jongeren in Caribisch Nederland (aantal, huishoudsamenstelling, onderwijs, werk 
etcetera). Het jaarrapport van de jeugdmonitor is te raadplegen via de Jeugdmonitor. Voor wat 
betreft dataverzameling in Caribisch Nederland heeft de minister van BZK de Kamer toegezegd dat 
                                                           
30
 Kamerstukken II 2016-17 34477, 16 
31
 http://jeugdmonitor.cbs.nl/nl-nl/benchmark-jeugdhulp/ 
32
 https://www.cbs.nl/nl-nl/achtergrond/2016/32/welzijn-van-jongeren-geluk-en-tevredenheid-met-het-leven-
onder-jongeren-van-12-tot-25-jaar 
33
 http://jeugdmonitor.cbs.nl/nl-nl/indicatoren/publicaties/2016/jaarrapport-2016/ 
34
 http://jeugdmonitor.cbs.nl/nl-nl/benchmark-jeugdhulp/nader-onderzoek/ 
11 
 

