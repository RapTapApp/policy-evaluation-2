

Inleiding 
Voor u ligt de voortgangsrapportage over het jaar 2016. Een jaar dat in 
het teken stond van de bevindingen van de ‘Commissie evaluatie 
uitwerking van de nieuwe staatkundige structuur Caribisch Nederland’, 
de commissie Spies, die haar rapport in oktober het jaar ervoor had 
gepresenteerd. De commissie deed geen aanbevelingen, maar maakte 
de balans op na vijf jaar. Het was aldus de commissie ,,te vroeg voor 
een definitief oordeel. Daarvoor is vijf jaar te kort.” De commissie sprak 
de wens uit ,,dat de resultaten van de evaluatie de basis vormen voor 
een impuls om de oorspronkelijke doelstellingen van de staatkundige 
verandering in de komende jaren dichterbij te brengen.” 
Vijf jaar drie eilanden als openbaar lichaam, rechtstreeks vallend onder 
Europees Nederland, zonder de bestuurslaag Nederlandse Antillen 
ertussen, die voor 10-10-10 bestond. De drie eilanden als soort van 
Nederlandse gemeenten, maar ook weer niet, want 8000 km van 
Nederland verwijderd, de eilanden onderling verspreid over 900 km, 
kleinschalig en met een ander temperament en temperatuur. 
Sinds mijn benoeming leef, woon, werk en onderga ik het leven op de 
eilanden. Mijn standplaats is Kralendijk, Bonaire, maar ik bezoek ook de 
bovenwinden, Saba en Sint Eustatius. Voor uw beeld, een reis naar de 
bovenwinden is geen sinecure. Als er al een vliegverbinding is, dan zijn 
er drie vluchten benodigd om Saba of Sint Eustatius te bereiken. Ik voer 
gesprekken met eilandbestuurders, maatschappelijke organisaties, 
ondernemers, bezorgde inwoners, mensen die tussen wal en schip zijn 
geraakt of mensen die in armoede leven. Niet alleen op afspraak of 
tijdens werkbezoeken, maar ook spontaan. Vanwege het kleinschalige 
karakter op de eilanden word je gemakkelijk aangesproken. Deze 
gesprekken en ervaringen na drie jaar op de eilanden leveren een beeld 
op. Deze ervaringen, de bevindingen van de commissie en de wijze 
waarop dit wordt beleefd op de eilanden vanuit mijn waarneming als 
rijksvertegenwoordiger staan in deze rapportage centraal. In bijlage 2 
vindt u de door de ministeries ondernomen activiteiten. U zult zien dat 
dit deels ‘going concern’ activiteiten zijn, maar ook nieuwe activiteiten 
die vanuit de ministeries zijn ondernomen.  
  
2 
 

uitvoering en het bevorderen van de samenwerking tussen de 
rijksambtenaren in Caribisch Nederland onderling en van hen met de 
openbare lichamen. De samenwerking met en tussen de verschillende 
ministeries kan nog aanzienlijk verbeterd worden. Een ware uitdaging. 
Niet alleen de Rijksoverheid moet het ontgelden qua kritiek, ook op het 
functioneren van de openbare lichamen valt een en ander aan te 
merken aldus de commissie Spies. Het is een beeld dat ik herken als ik 
ondernemers spreek, die klagen over de willekeur en de traagheid van 
de openbare lichamen bij het verlenen van vergunningen. Het toepassen 
van ICT, laat staan de mogelijkheid online een aanvraag in te dienen, 
staat nog niet eens in de kinderschoenen. Daarnaast weten inwoners 
niet altijd wat hun rechten zijn en op welke voorzieningen zij aanspraak 
kunnen maken. En als zij aanspraak willen maken op voorzieningen, 
worden zij vaak fysiek van loket naar loket gestuurd, waarbij 
voorzieningen binnen hetzelfde domein zowel onder een loket van het 
openbaar lichaam vallen, als onder een loket van de Rijksoverheid. En 
dan te bedenken dat het vaak de kwetsbare groepen in de samenleving 
zijn, de mensen die het al moeilijk hebben, die het meest een beroep 
moeten doen op de overheid. 
Ten aanzien van regelgeving, na vijf jaar van legislatieve 
terughoudendheid lijkt het vormgeven van nieuw beleid en wetgeving 
voor de eilanden op gang te komen. Nieuwe regelingen, terwijl de 
eilanden nog volop bezig zijn met het implementeren en uitvoeren van 
de bestaande regelgeving of oplossingen bedenken voor onvoorziene 
neveneffecten van reeds ingevoerde regelgeving. De eilanden moeten 
veel overleg voeren, ambtenaren ontvangen en daarnaast de 
machinerie draaiende houden. En schrijven in de Nederlandse taal; het 
wordt de eilanden in dat opzicht niet altijd gemakkelijk gemaakt. Het 
kabinet heeft aangegeven rekening te willen houden met het 
absorptievermogen van de eilanden en met de eilanden te willen 
afspreken welke wetgeving wanneer wordt ingevoerd of aangepast.  
Er is ook een andere kant; de verantwoordelijkheid van de eilanden zelf 
en in dit licht de wijze waarop het openbaar bestuur effectief is en 
uitvoering geeft aan beleid – of dit juist niet doet. De 
evaluatiecommissie geeft aan dat de kleine schaal van de eilanden en 
de beperkte aanwezige capaciteit en kwaliteit het moeilijk maakt om de 
kwaliteit van het bestuur en de daarmee samenhangende ambtelijke 
organisatie duurzaam te waarborgen. Daarbij, zeker op Bonaire en Sint 
Eustatius lijkt een kloof te ontstaan in de samenwerking tussen het 
bestuur van de eilanden en het ambtelijk apparaat. Verder moet worden 
geconstateerd dat het lang duurt voordat bepaalde essentiële functies 
binnen het ambtelijk apparaat op Bonaire en Sint Eustatius worden 
ingevuld. Relatief overzichtelijke projecten die zouden moeten leiden tot 
4 
 

relatief laag is ten opzichte van het wettelijk minimumloon. En dat het 
voornemens is een sociaal minimum vast te stellen, waar de onderstand 
volgens ‘een nader te bepalen tijdpad’ naar toe moet gaan groeien. 
Maar ondanks dat er in 2016 wel degelijk financiële tegemoetkomingen 
voor de bevolking zijn gekomen, zoals het invoeren van kinderbijslag, is 
het vaststellen van het sociaal minimum niet gerealiseerd.  
Ten aanzien van de middelen die de eilanden te besteden hebben het 
volgende: in 2012 en 2015 concludeerde onderzoeksbureau Idee Versa 
dat de eilanden structureel over te weinig middelen beschikken om 
uitvoering te geven aan hun eilandelijke taken. Te weinig middelen dus, 
structureel. De conclusies zijn niet overgenomen, waardoor een 
verhoging van de vrije uitkering niet heeft plaatsgevonden. Ook in de 
kabinetsreactie op het evaluatierapport wordt benadrukt dat met de 
huidig toegekende middelen de opdracht zal moeten worden verricht.  
Daarbij moet wel worden opgemerkt dat de eilanden zelf ook ruimte 
hebben om de eigen inkomsten te verhogen door het efficiënter 
inregelen en handhaven van lokale verordeningen en het innen van 
lokale belastingen. 
De evaluatiecommissie kwam tot het oordeel dat vijf jaar nog te kort is 
om conclusies te trekken. Dat is ook zo, het is een traject van lange 
adem, waarin wij moeten leren elkaar te begrijpen, samen te werken en 
die op papier geschreven verbondenheid tussen beide delen van het 
Koninkrijk werkelijkheid te laten worden. Dat is een uitdaging, want er 
zijn grote verschillen in taal en cultuur die de samenwerking 
belemmeren. Begrip en vertrouwen over en weer is er vaak niet. De 
situatie is weerbarstig en lijkt op dit moment niet direct te verbeteren.  
Het voorgaande is een weergave van zaken die niet naar volle 
tevredenheid verlopen. Dit doet echter geen recht aan de kansen en 
mogelijkheden die de eilanden bieden voor eenieder die daar woont, 
werkt of op vakantie gaat. De wonderschone natuur, de vriendelijke 
mensen, de Caribische cultuur en de economische kansen; het is een 
voorrecht om deze eilanden tot het Koninkrijk te mogen rekenen, ook al 
moeten wij nog veel van elkaar willen leren. 
Ik spreek dan ook de hoop uit dat Europees Nederland en Caribisch 
Nederland als twee zijden van dezelfde medaille – ons Koninkrijk - 
elkaar een luisterend oor bieden, begrip en respect tonen voor elkaar. 
Dit alles vanuit het perspectief dat het algemeen belang en daarmee het 
welzijn van de inwoners van de drie eilanden vooropstaat.  
Als wij dat kunnen realiseren, dan komt het goed. 
6 
 

Maart 
De Rijksvertegenwoordiger bracht een regulier werkbezoek aan 
Nederland voor het bijwonen van de CN-tafel, voerde overleg met de 
minister van Binnenlandse Zaken en Koninkrijksrelaties, bezocht ook 
andere ministeries en voerde gesprekken met leden van de Eerste 
Kamer en Tweede Kamer.  
Voorts had de Rijksvertegenwoordiger in deze maand bijpraatsessies 
met diensthoofden op Bonaire en ontmoette hij studenten van de 
eilanden die studeren in Nederland in het kader van het project 
ILanders.  
Ten slotte bracht de Rijksvertegenwoordiger een werkbezoek aan Sint 
Eustatius in verband met het opstarten van de procedure voor de 
benoeming van een nieuwe gezaghebber in overleg met de eilandsraad. 
 
April 
Benoeming waarnemend gezaghebber Sint Eustatius 
Met ingang van 1 april 2016 benoemde de Rijksvertegenwoordiger de 
heer Julian Woodley als waarnemend gezaghebber voor Sint Eustatius. 
Aanleiding was het vertrek van de heer Gerald Berkel, die een volle 
termijn van zes jaren de functie had bekleed. De heer Woodley is 
gevraagd de continuïteit van de bestuurlijke besluitvormingsprocessen 
op Sint Eustatius te borgen en zich toe te leggen op de voortgang van 
de uitvoering van het Plan van Aanpak en het Meerjarenprogramma. 
Tegelijkertijd is de procedure voor het benoemen van een nieuwe 
gezaghebber in gang gezet. 
 
Bezoek leden Eerste Kamer 
Op 20 april spraken leden van de nieuwe Vaste 
Kamercommissie van Koninkrijksrelaties van de 
Eerste Kamer op Bonaire, Sint Eustatius en 
Saba  met het bestuurscolleges van de 
eilanden. Op alle eilanden waren ’s avonds 
bijeenkomsten georganiseerd waar de Eerste 
Kamerleden spraken met inwoners, de pers en 
maatschappelijke organisaties teneinde zich een beter beeld te vormen 
over de ontwikkelingen op de eilanden. De delegatie werd door de 
rijksvertegenwoordiger begeleid.  
  
8 
 

Akkoord arbeidsvoorwaarden ambtenaren RCN 
De vakbonden bereikten in mei 2016 een akkoord met de directeur van 
de Rijksdienst Caribisch Nederland over de arbeidsvoorwaarden 2016-
2017. Dit resultaat is na intensieve onderhandelingen tot stand 
gekomen en loopt van 1 januari 2016 tot en met 31 december 2017. De 
CAO is van toepassing op alle medewerkers die op de datum van de 
afsluiting van het akkoord in dienst zijn bij de Rijksdienst Caribisch 
Nederland. 
Juni/juli 
Bezoek minister van Binnenlandse Zaken en Koninkrijksrelaties 
 
Op 13 juni bracht minister Plasterk een bezoek 
aan Bonaire. Hij sprak met het bestuurscollege, 
bracht een bezoek aan de brede school Papa 
Cornes, stond de pers te woord, nam deel aan 
een rondetafelgesprek met delegaties van 
groeperingen uit de samenleving en ontmoette 
jongeren van Bonaire die in Nederland gaan studeren. 
Voorts voerde de Rijksvertegenwoordiger overleg met het College 
financieel toezicht en bracht hij een werkbezoek aan Nederland. Tevens 
werd een bezoek gebracht  aan de minister van Binnenlandse Zaken en 
Koninkrijksrelaties en de staatssecretaris van Sociale Zaken en 
Werkgelegenheid. 
Augustus  
Bezoek minister van Economische Zaken  
Van 29 augustus t/m 1 september bracht de minister van Economische 
Zaken een bezoek aan Caribisch Nederland om zich een beeld te 
vormen van de lopende initiatieven ten behoeve van de economische 
ontwikkeling. Op Saba sprak hij met bestuurders en vertegenwoordigers 
van het bedrijfsleven. Op Sint Eustatius drong de minister aan om de 
onderhandelingen met KPN over een vergaande samenwerking op 
telecomgebied nieuw leven in te blazen. Op Bonaire zegde de minister 
het bestuurscollege toe de bestaande EZ-financieringsregelingen voor 
ondernemers (zoals de Borgstelling MKB-kredieten) te evalueren op 
praktische toepasbaarheid in Caribisch Nederland. De minister rondde 
zijn bezoek af met een excursie naar een aantal veelbelovende land- en 
tuinbouwprojecten, onder meer op het terrein van de afdeling Landbouw 
en Veeteelt (LVV) van het openbaar lichaam Bonaire. 
De delegatie werd door het team van de rijksvertegenwoordiger 
begeleid. 
10 
 

Oktober 
Conferentie TNO 
Van 18 tot 21 oktober organiseerden TNO, The Planet Earth Foundation, 
Tourism Corporation Bonaire en NEXUS 1492 de werkconferentie 
‘Coastal Dynamics and Ecosystem Change’. Experts op het terrein van 
aardwetenschappen kwamen enkele dagen bijeen om te spreken over 
duurzame kustontwikkeling in de Caribische regio. Aanleiding vormt de 
bedreiging van kustgebieden (verandering van het zeeniveau en erosie) 
door onder meer klimaatveranderingen en toenemende bevolkingsgroei. 
De maand oktober stond verder in het teken van gesprekken met het 
College financieel toezicht, de Rijksdienst voor Identiteitsgegevens en 
de Inspectie Gezondheidszorg. 
Bezoek aan Statia in verband met gesprek Vertrouwens commissie en 
bezoek aan scholen.  
 
November 
Werkconferentie Bestaanszekerheid Saba 
Op Saba vond op 17 en 18 november de Werkconferentie 
Bestaanszekerheid plaats. Het doel van deze door het ministerie van 
Sociale Zaken en Werkgelegenheid geïnitieerde tweedaagse 
werkconferentie was om knelpunten op het terrein van 
bestaanszekerheid vast te stellen, verbindingen te leggen daar waar 
noodzakelijk, prioritering aan te brengen en passende acties te 
inventariseren. De werkconferentie was voorbereid samen met het 
Openbaar Lichaam Saba en de ministeries van EZ, Binnenlandse Zaken 
en Koninkrijksrelaties, Onderwijs, Cultuur en Wetenschap, 
Infrastructuur en Milieu en Financiën.  
Om een zo goed mogelijk beeld te krijgen van bestaanszekerheid en de 
sociaaleconomische situatie op Saba en om belangrijke partijen te 
betrekken bij mogelijke oplossingen is er voor gekozen om niet alleen 
met het bestuurscollege te spreken maar ook met verschillende 
stakeholders zoals ondernemers, Saba Reach Foundation, Saba Health 
Care, directeur van het voortgezet en beroepsonderwijs, directeur 
Naschoolse opvang, de directeur van de GGD en een drietal 
Eilandraadsleden. Tevens is ruimte gemaakt om in gesprek te gaan met 
personen uit de doelgroep van SZW en hun ervaringen te horen.  
  
12 
 

December 
Conferentie MiVaBo 
Op 8 december woonde de Rijksvertegenwoordiger op Bonaire een 
conferentie bij die was georganiseerd door de stichting Mindervaliden 
Bonaire (MiVaBo). Tijdens de conferentie werd aandacht besteed aan de 
positie van mensen met een beperking. Doel van de bijeenkomst was 
een beleidsplan op te stellen teneinde een volwaardige deelname van 
mensen met een beperking aan de samenleving te bevorderen. 
In Nederland heeft de rijksvertegenwoordiger gesprekken gevoerd in 
verband met de procedure voor de aanstelling van een waarnemend 
gezaghebber voor Sint Eustatius. 
 
  
14 
 

Wet- en regelgeving werd voortdurend genegeerd, besluitvorming 
verliep niet volgens de vereiste procedures, ambtenaren werden onder 
druk gezet, vermenging van rollen tussen het bestuurscollege en leden 
van de eilandsraad is de orde van de dag. Bovendien is er sprake van 
verstoorde verhoudingen binnen het bestuurscollege tussen de 
gedeputeerden en de (waarnemend) gezaghebber, tussen de 
gezaghebber en de interim eilandssecretaris, de coalitiepartijen binnen 
de eilandsraad en de gezaghebber. De rol van de 
rijksvertegenwoordiger wordt door sommige leden van het 
bestuurscollege en de eilandsraad niet erkend. 
Personeelstoezicht 
Het afgelopen jaar werden 141 personeelsbesluiten aan de 
Rijksvertegenwoordiger ter goedkeuring voorgelegd. Op basis van de op 
1 februari 2016 in werking getreden wijzigingen in onder meer de Wet 
openbare lichamen Bonaire, Sint Eustatius en Saba (Stb. 2015, 426), op 
grond waarvan de uitbreiding van de goedkeuringsbevoegdheid van de 
Rijksvertegenwoordiger ten aanzien van besluiten tot benoeming, 
bevordering, schorsing en ontslag van eilandambtenaren die krachtens 
overeenkomsten van opdracht worden ingehuurd, zijn elf dossiers aan 
de Rijksvertegenwoordiger ter beoordeling voorgelegd. 
Integriteit 
In 2016 zijn bij de Rijksdienst Caribisch Nederland cruciale functies 
ingevuld op het gebied van integriteit: de integriteitadviseur en de 
information security officer. Een mijlpaal in 2016 is het beschikken over 
opgeleide interne onderzoekers. De Rijksdienst Caribisch Nederland 
beschikt nu over negen interne onderzoekers die ingezet kunnen 
worden om onderzoek te verrichten naar mogelijke 
integriteitsschendingen. Dit zal de looptijden bij het verrichten van 
onderzoeken zeker verlichten. 
Het meldpunt integriteit begint langzaam maar zeker nog zichtbaarder 
te worden, zoals blijkt uit het aantal keren dat het werd geraadpleegd 
voor meldingen en verzoeken om advies.  
In 2016 is een onderzoek gehouden naar hoe integriteit wordt beleefd 
onder medewerkers van de Rijksdienst Caribisch Nederland. De 
belangrijkste conclusies uit het onderzoek waren dat gedragingen in de 
praktijk, integriteitsbeleid en omgaan met integriteit ten opzichte van 
2013 hetzelfde is gebleven.  
Samen met de afdeling Personeel en Organisaties is het programma de 
‘rode loper’ ontwikkeld. Onderdeel van dit programma is dat nieuwe 
medewerkers de eed en belofte afleggen, de gedragscode uitgereikt 
krijgen en zij deelnemen aan een workshop integriteit. 
16 
 

Media 
Ook in 2016 organiseerde de 
Rijksvertegenwoordiger weer regelmatige 
mediamomenten op de eilanden om zowel de 
pers als burgers rechtsreeks en zo goed 
mogelijk te informeren. 
De Rijksvertegenwoordiger beantwoordde 
vragen vanuit de media en nam geregeld deel aan radio- en 
televisieprogramma’s ten behoeve van informatievoorziening aan de 
burgers. Het betreft hier veelal vragen over de dienstverlening vanuit 
het Rijk, beleid vanuit verschillende ministeries, brieven naar de Tweede 
Kamer of over algemene aangelegenheden die op het betreffende eiland 
de aandacht vragen. 
  
18 
 

Bijlage 2 - Toelichting op hoofdlijnen per departement 
Ministerie van Binnenlandse Zaken en Koninkrijksrelaties 
Versterken bestuurskracht 
Het ministerie van Binnenlandse Zaken en Koninkrijksrelaties heeft 
nadrukkelijk geïnvesteerd in bestuurlijke ontwikkeling in Caribisch 
Nederland. Er is gericht ingezet op capaciteitsversterking en het 
verdiepen van kennis en vaardigheden van zowel bestuurders als 
ambtenaren. Zo vond in augustus voor de tweede keer de tweedaagse 
bijeenkomst voor alle gezaghebbers, gedeputeerden, 
eilandsecretarissen, griffiers en eilandraadsleden plaats. Naast 
algemene modules over onder meer interculturele effectiviteit kwamen 
ook functie specifieke trainingen aan bod. Dit werd vervolgd met 
bijeenkomsten voor de griffiers bij de Nederlandse vereniging voor 
griffiers en evenzo voor de gedeputeerden bij de Wethoudersvereniging.  
Investering Dienst Burgerzaken Bonaire 
Het ministerie heeft een impuls (160.000 dollar) geleverd aan de 
versterking van de dienst Burgerzaken op Bonaire door het leveren van 
scanners en een bijdrage aan de digitalisering van akten, waardoor 
dienstverlening aan de inwoners wordt verbeterd. 
Personele ondersteuning 
Ter ondersteuning van de openbare lichamen heeft het ministerie de 
nodige menselijke capaciteit geleverd en gefinancierd. Saba kan voor 
twee jaar zowel een wetgevingsjurist als een senior beleidsmedewerker 
aantrekken, waarvan de laatste inmiddels is begonnen. Op Sint 
Eustatius zijn in 2016 een tweetal medewerkers vanuit het ministerie 
van Binnenlandse Zaken en Koninkrijksrelaties ingezet om de afdeling 
burgerzaken te versterken. Dit wordt in 2017 gecontinueerd gelet op de 
kwetsbaarheden bij deze afdeling. Ook zijn er vier Rijkstrainees voor 
een half jaar aan de slag gegaan in Caribisch Nederland. Eén in het 
sociaal domein op Saba, één voor de wijkaanpak op Bonaire en twee bij 
RCN, onder meer om de mogelijkheden van één loket voor alle 
overheidszaken te onderzoeken. Ter voorbereiding op de twinning op 
het gebied van arbeidsbemiddeling heeft het ministerie een bijdrage van 
250.000 dollar geleverd zodat een samenwerking met experts van de 
gemeente Leiden tot stand is gekomen. De twinning is begin 2017 
daadwerkelijk van start gegaan voor de drie eilanden en wordt in 
samenwerking met SZW uitgevoerd.  
 
  
20 
 

De samenwerking tussen de Nederlandse Woningcorporatie Woonlinie 
en Sint Eustatius was al in december 2014 “on hold” gezet, omdat het 
bestuurscollege had aangegeven zich niet aan de door het college zelf 
ondertekende afspraken ten aanzien van de noodzakelijke reorganisatie 
van de lokale woonstichting te willen houden. De 
Rijksvertegenwoordiger heeft in 2016 gesprekken gevoerd met zowel 
het bestuurscollege als de directie van Woonlinie om te bezien of en hoe 
het traject tot verbetering van sociale huisvesting weer opgepakt kan 
worden. Deze gesprekken duren voort. 
Wetgeving 
Op het terrein van wetgeving heeft het ministerie wederom twee 
consultatiebijeenkomsten gehouden op Bonaire aangaande de Wet 
maatregelen huurwoningmarkt Caribisch Nederland. Medio 2016 heeft 
het ministerie het definitieve wetsvoorstel ingediend bij de Tweede 
Kamer. Deze zal in april 2017 stemmen over de wet. Het doel van het 
wetsvoorstel is het reguleren van een betrouwbare, duurzame en 
betaalbare woningmarkt van goede kwaliteit op Bonaire, Sint Eustatius 
en Saba. Het voorstel beoogt een solide wetsysteem op te bouwen 
waarmee de openbare lichamen de mogelijkheid hebben beter te 
kunnen sturen op het huurwoningmarktbeleid, in het bijzonder 
huurprijsregelgeving. De wet is op uitdrukkelijk verzoek van het 
openbaar lichaam Bonaire tot stand gekomen, uiteraard met 
instemming van Saba en Sint Eustatius.  
Hypotheekgarantieregeling 
In 2016 heeft het ministerie het Waarborgfonds Eigen Woningen (WEW) 
verzocht om, naar gelijkenis van de Nationale Hypotheekgarantie, een 
hypotheekgarantieregeling voor Caribisch Nederland te ontwikkelen. De 
verwachting is dat het WEW medio 2017 in staat is een operationele 
regeling te presenteren.  
  
22 
 

Ministerie van Financiën  
Wat betreft fiscale maatregelen zijn er per 1 januari 2016 – afgezien 
van de jaarlijkse inflatiecorrectie – geen inhoudelijke wijzigingen in de 
fiscale wet- en regelgeving voor Caribisch Nederland doorgevoerd.  
Algemene bestedingsbelasting 
Wel is in de loop van 2016 door de staatssecretaris van Financiën 
besloten om in het op Prinsjesdag ingediende Belastingplan 2017 een 
maatregel op te nemen waarmee werd geregeld dat het verlaagde tarief 
van de algemene bestedingsbelasting voor Sint Eustatius en Saba (2%-
punt lager dan op Bonaire, 6% i.p.v. 8%) ook in 2017 zou worden 
gecontinueerd. In samenhang daarmee zijn enkele aanpassingen in het 
formele belastingrecht doorgevoerd. Dat betreft enerzijds uitbreiding 
van de bestuurdersaansprakelijkheid in situaties waarin belastingen, 
accijnzen of premies niet zijn betaald en anderzijds het in meer gevallen 
kunnen opleggen van een zogenoemde vergrijpboete. 
Tijdens de uitwerking van het destijds nieuwe fiscale stelsel voor 
Caribisch Nederland is afgesproken en direct in de wetgeving vastgelegd 
dat het verlaagde tarief voor Sint Eustatius en Saba voor een periode 
van vijf jaar zou gelden, dus van 2011 tot en met 2015. Naar aanleiding 
van verzoeken vanuit Sint Eustatius en Saba en in verband met de 
suggestie van de Commissie Spies om dit lagere tarief te continueren, is 
deze periode – inmiddels met twee jaar - verlengd. 
Financieel toezicht 
De toezichthouders op de financiële markten van Bonaire, Sint Eustatius 
en Saba, te weten De Nederlandsche Bank (DNB) en de Autoriteit 
Financiële Markten (AFM), hebben in 2016 de gebruikelijke 
werkzaamheden uitgevoerd. Het betrof voornamelijk werkzaamheden 
bij bijkantoren van financiële instellingen met hoofdzetel op Curaçao of 
Sint Maarten. De werkzaamheden strekten zich in een beperkt aantal 
gevallen uit tot die hoofdzetels zelf. Het toezicht door de Centrale Bank 
van Curaçao en Sint Maarten (CBCS) op bijkantoren op de drie eilanden 
in Caribisch Nederland van financiële instellingen met hoofdkantoor op 
Curaçao of Sint Maarten is in 2016 onderwerp van gesprek geweest in 
de Rijksministerraad. 
  
24 
 

Ministerie van Economische Zaken 
Minister bezoekt Caribisch Nederland 
Van 29 augustus t/m 1 september 2016 heeft de minister van 
Economische Zaken Caribisch Nederland bezocht om zich een beeld te 
vormen van de lopende initiatieven ten behoeve van de economische 
ontwikkeling. Vanwege zijn vroegere functie als BES-commissaris 
(2008-2009) heeft de minister een bijzondere betrokkenheid met de 
eilanden. Op Saba sprak hij met bestuurders en vertegenwoordigers van 
het bedrijfsleven. Hij sprak zijn zorg uit over het mogelijk verdwijnen 
van een van de twee banken op Saba en zegde toe dit probleem bij zijn 
collega van Financiën aan te kaarten en mee te helpen oplossen. Op 
Sint Eustatius drong de minister aan om de onderhandelingen met KPN 
over een vergaande samenwerking op telecomgebied nieuw leven in te 
blazen. Op Bonaire zegde de minister het bestuurscollege toe de 
bestaande EZ-financieringsregelingen voor ondernemers (zoals de 
Borgstelling MKB-kredieten) te evalueren op praktische toepasbaarheid 
in Caribisch Nederland. 
De minister rondde zijn bezoek af met een excursie naar een aantal 
veelbelovende land- en tuinbouwprojecten, onder meer op het terrein 
van de afdeling Landbouw en Veeteelt (LVV) van het openbaar lichaam 
Bonaire. 
Elektriciteitsvoorziening  
De minister heeft van twee energieprojecten de opening voltrokken. Op 
29 augustus 2016 de dieselcentrale op Saba, samen met de weduwe 
van de oprichter van Saba Electric Company. Deze centrale is 16% 
zuiniger dan de oude en heeft een grotere dieselopslag, waardoor een 
olieboot minder vaak hoeft te komen. De haven van Saba is nu ook van 
de oorverdovende en stinkende oude centrale verlost. 
Op Sint Eustatius heeft de minister fase 1 van de zonneweide geopend, 
die op piekmomenten 89% van de elektriciteit voor het eiland maakt. 
De minister noemde het project een voorbeeld van samenwerking 
tussen het eiland en het Rijk dat een voorbeeld kan zijn voor andere 
projecten.  
Op 1 juli 2016 is de Wet elektriciteit en drinkwater BES in werking 
getreden. Deze wet regelt de governance van deze voorzieningen en 
ziet toe op verantwoorde bedrijfsvoering en consumentenbescherming. 
  
26 
 

NFIA seminar op Bonaire 
Het Netherlands Foreign Investment Agency (NFIA), een onderdeel van 
RVO, heeft op 10 en 11 mei 2016 op Bonaire een seminar verzorgd over 
acquisitie van buitenlandse investeerders. Vertegenwoordigers van alle 
zes Nederlandse (ei)landen waren uitgenodigd. Aan bod kwam het 
opstellen van een zogenaamd “bid-book”, systemen voor 
relatiemanagement en een presentatie door de Amsterdamse 
“hotelloods”, een organisatie die zich bezighoudt met aantrekken van 
hotelinvesteringen in Amsterdam. Het NFIA heeft zich bereid verklaard 
ervaring en netwerk ook in de nabije toekomst met de eilanden te 
delen. Op Bonaire is men bezig met de oprichting van de ‘Bonaire Trade 
and Investment Board’. Saba en Sint Eustatius bevinden zich nog in de 
oriënterende fase. 
Qredits verleent 15e krediet in eerste jaar 
In september 2016 heeft Qredits Microfinanciering Nederland het 15e 
krediet verstrekt aan een ondernemer op Bonaire. Gedeputeerde 
Joselito Statia heeft de heer Roël Pieter het Microkrediet officieel 
uitgereikt. De heer Roël heeft een autoverhuurbedrijf en benut het 
krediet om een nieuw marktsegment aan te boren. Met dit vijftiende 
krediet heeft Qredits nu voor een totaalbedrag van $ 333.000 aan 
kredieten verstrekt. Het kantoor van Qredits op Bonaire is gevestigd bij 
de Kamer van Koophandel. De meeste ondernemers komen via de 
Kamer van Koophandel Bonaire bij Qredits. Vanwege het succes van 
Qredits op Bonaire zal worden bezien of het initiatief kan worden 
uitgebreid naar Saba en Sint Eustatius. 
Landbouw en Natuur 
Het ministerie van Economische Zaken, het Amerikaanse NOAA en het 
Franse agentschap voor beschermde mariene gebieden (AAMP) hebben 
een MoU afgesloten om samen te werken op het gebied van onderzoek 
en bescherming van zeezoogdieren in het West Atlantische gebied. 
Focus ligt op het Nederlandse Yarari, het Franse Agoa-, en het 
Amerikaanse Stellwagenreservaat. 
Op de drie eilanden zijn een aantal nieuwe projecten gefinancierd in het 
kader van de bijzondere uitkering natuur Caribisch Nederland. Accent 
lag in 2016 op versterking van de bereikbaarheid van natuurgebieden 
en bescherming en herstel van koraal door herplanting en 
erosiebestrijding. Saba wil bovendien een Nationaal Park ontwikkelen op 
Mount Scenery. In totaal lopen er achttien projecten van deze uitkering 
op de drie eilanden.  
In het kader van verbreding van de visserij zijn op Sint Eustatius drie 
vislokboeien (FAD’s) geplaatst. De lokale vissers gaan daardoor in 
toenemende mate over op het vissen van pelagische grote vissoorten, in 
plaats van rifvis. 
28 
 

Ministerie van Infrastructuur en Milieu  
Drinkwater 
Op 1 juli 2016 is de nieuwe Wet elektriciteit en drinkwater BES in 
werking getreden, waarmee op het gebied van drinkwater helderheid 
wordt gecreëerd over de (bestuurlijke) verantwoordelijkheden, de 
kwaliteitscontrole en -borging, het toezicht en de handhaving van de 
drinkwaterkwaliteit en de leveringszekerheid. Toezicht op deze wet 
wordt voor het marktgedeelte uitgevoerd door ACM en voor het 
kwaliteits- en technische gedeelte door ILT. Het ministerie van 
Infrastructuur en Milieu draagt op alle drie eilanden bij in de 
transportkosten van drinkwater in de vorm van een subsidie. Saba heeft 
in 2016 voor de laatste keer subsidie ontvangen voor het verbeteren 
van de drinkwatervoorziening. Nu de waterkwantiteit op orde is, wordt 
deze subsidie gebruikt om de drinkwaterkwaliteit op Saba te verbeteren 
en voor de aanleg van een transportsysteem voor drinkwater naar The 
Bottom.  
Gevaarlijke stoffen 
Op het gebied van gevaarlijke stoffen hebben diverse activiteiten 
plaatsgevonden. ILT heeft het inspectieregime van de afgelopen jaren 
doorgevoerd. D.w.z. dat op Sint Eustatius NuStar en op Bonaire Curoil 
en Bopec in 2016 elk twee maal geïnspecteerd zijn. Overall kan 
opgemerkt worden dat de bedrijven te maken hebben met veel 
achterstallig onderhoud. Dit wordt verergerd door het warme klimaat en 
de zoute omgeving waardoor sneller corrosie optreedt. Inmiddels zijn er 
programma’s opgesteld om de achterstanden in te lopen, risicostudies 
uit te voeren en veiligheidsprocedures op te stellen. Bij de laatste 
inspecties in 2016 is vastgesteld dat er door de bedrijven flink wordt 
geïnvesteerd. Afgekeurde tanks zijn buiten gebruik, blus- en 
koelvoorzieningen worden aangebracht, medewerkers volgen cursussen 
en het achterstallig onderhoud wordt langzaam ingelopen. Wat betreft 
de vergunningverlening door Rijkswaterstaat voor deze zogenoemde 
BGIM-BES bedrijven zijn er geen nieuwe vergunningen verleend; wel 
een enkele toestemming in het kader van milieuneutrale wijzigingen van 
de bestaande vergunningen. Er zijn besprekingen gestart voor wijziging 
van de vergunning van de NuStar. Nustar is voornemens een 
vergunning aan te vragen voor een wijziging in de bedrijfsactiviteiten 
welke goed zijn voor het milieubelang en het verhogen van de externe 
veiligheid.  In 2016 zijn stappen gemaakt als het gaat om het 
voorbereiden van de uitvoering van het Inrichtingen- en 
Activiteitenbesluit (IAB), dat zich richt op veiligheid en milieu bij de 
niet-BGIM-bedrijven. Op Bonaire zijn de lokale ambtenaren voor het 
toezicht en de vergunningverlening getraind.  
  
30 
 

Calamiteiten en crises 
Het Departementaal Coördinatiecentrum Crisisbeheersing van het 
ministerie van Infrastructuur en Milieu (DCC-IenM) heeft - als 24-uurs 
meldpunt bij (dreigende) calamiteiten en crises - inzet gepleegd op een 
oefening met het ontvangen van een tsunami-warning-test (maart), de 
stranding van het schip Sirena Sint Eustatius (augustus), de 
waarschuwing voor een aardbeving voor de bovenwinden (september), 
het opzetten van een procedure voor het melden van incidenten met de 
BGIM installaties (Curoil, Bopec, Nustar), het optreden als observator en 
verslaglegger bij de Hurex-oefening op Saba en een presentatie over 
opschaling van het incident naar en in Europees Nederland (oktober) en, 
tot slot, bijdragen aan de trainingscarrousel Bonaire (november) met 
een presentatie over de crisisbeheersing luchtvaart. 
Luchtvaart 
Op het gebied van de luchtvaart komt de uitvoering van de projecten op 
de eilanden in de laatste fase. Het airside gedeelte van de luchthaven 
op Sint Eustatius is in zijn geheel gerenoveerd. In 2017 zullen de laatste 
twee afsluitende projecten van start gaan, te weten de bouw van een 
nieuwe FISO toren en het plaatsen van een visueel naderingshulpmiddel 
aan de oostelijke zijde van de baan. De luchthaven op Saba is 
gerenoveerd , op de start- en landingsbaan na. De conditie daarvan is 
zodanig dat niet kan worden volstaan met een eenvoudige opknapbeurt; 
het is noodzakelijk over te gaan tot een totale renovatie. Inmiddels zijn 
voorbereidingen gestart om de renovatie zo snel als mogelijk te laten 
plaatsvinden.  
Op Bonaire is de bouw van de nieuwe verkeerstoren in april 2016 
afgerond en begin 2017 in gebruik genomen. Tevens zijn er afspraken 
gemaakt voor de bouw van nieuwe platformen, zodat Bonaire 
International Airport meerdere grotere toestellen veilig kan parkeren, 
wat weer van belang is voor de economische ontwikkeling van de 
luchthaven en het eiland. Na afronding van dit laatste onderdeel op 
Bonaire voldoet de infrastructuur van de luchthaven geheel aan alle 
internationale regelgeving van ICAO en kunnen de tekortkomingen bij 
ICAO worden afgemeld. De luchtvaartinspectie heeft de jaarlijkse  
inspecties en audits uitgevoerd op de luchthavens, de 
luchtverkeersleiding en vliegtuigen. Tijdens een inspectie op Bonaire 
werden dusdanige tekortkomingen geconstateerd bij 
luchtvaartmaatschappij Sky High Aviation. Deze maatschappij kreeg een 
vliegverbod opgelegd. 
  
32 
 

Ministerie van Sociale Zaken en Werkgelegenheid 
Kinderbijslag 
Een belangrijke ontwikkeling in de achterliggende periode is de 
invoering geweest (per 1 januari 2016) van de Wet kinderbijslag-
voorziening BES. Deze wet behelst een financiële bijdrage aan de kosten 
van levensonderhoud van kinderen tot 18 jaar. Het maandbedrag per 
kind is USD 40 op Bonaire en USD 42 op Sint Eustatius en Saba. 
Aanvragen worden ingediend bij de Unit SZW van de Rijksdienst 
Caribisch Nederland. Omdat de kinderbijslag in de plaats komt van de 
voorheen bestaande fiscale kinderkorting, die voor inkomens onder de 
belastingvrije som niet of slechts gedeeltelijk verzilverd kon worden, 
wordt daarmee een belangrijke bijdrage geleverd aan de 
armoedeproblematiek. 
Uitbreiding mogelijkheden onderstand 
De bijzondere onderstand is een instrument gericht op 
armoedebestrijding. Voor de toepassing van de bijzondere onderstand is 
een aantal kostensoorten vastgelegd. Per 1 januari 2016 zijn nieuwe 
vergoedingsmogelijkheden toegevoegd, voor babyuitzet, voor het 
vervangen van een waterpomp, voor een ventilator en voor eigen 
bijdragen in verband met te maken kosten of het gebruikmaken van een 
voorziening om redenen van sociale aard. Voor kostenvergoeding van 
een ventilator en het vergoeden van de kosten van de genoemde eigen 
bijdrage geldt de eis dat deze moet dienen ten behoeve van een baby of 
een oudere.  
Wettelijk minimumloon 
Per 1 januari 2016 zijn de niveaus van het wettelijk minimumloon en de 
uitkeringen opnieuw vastgesteld. Voor Saba is sprake van een stijging 
van 5,6% en voor Sint Eustatius met 3,5%. De niveaus voor Bonaire 
zijn gelijk gebleven. De ontwikkeling is gebaseerd op de ontwikkeling 
van het consumentenprijsindexcijfer, aangevuld met een beleidsmatige 
component. 
Beleidsregel boeteoplegging loondervingswetten BES 
Om de naleving van de werkgeversverplichtingen bij de Wet 
ziekteverzekering BES en de Wet ongevallenverzekering BES (zoals de 
plicht om het loon tot minimaal het niveau van de loondervingsuitkering 
door te betalen) te ondersteunen is de nieuwe Beleidsregel 
boeteoplegging loondervingswetten BES vastgesteld. Deze beleidsregel 
maakt het mogelijk om overtredingen te beboeten. Deze beleidsregel is 
medio 2016 vastgesteld, maar zal gelden vanaf 1 januari 2017. 
  
34 
 

De groep cursisten die een certificaat ontvangen hebben bestond 
enerzijds uit jongeren die in het kader van de Job Program Bopec een 
trainingstraject hebben gevolgd om pijplasser te worden en anderzijds 
uit medewerkers van aannemers die voor de Bopec werken die hun 
medewerkers het zogeheten programma pijplassen 6G hebben laten 
volgen. Deze positieve ontwikkeling laat duidelijk zien dat investeren in 
opleiding en vorming van lokale arbeidskrachten in Caribisch Nederland 
loont, niet alleen voor de mensen die het betreft zelf, maar ook voor de 
economie als zodanig. 
Om de dienstverlening op het vlak van met name de bijzondere 
onderstand (in samenhang met het eilandelijk armoedebeleid) en het 
proces van het afgeven van tewerkstellingsvergunningen (in samenhang 
met de beoordeling door het openbaar van aanwezigheid lokaal 
arbeidsaanbod en het proces van IND voor de verblijfsvergunning) te 
verbeteren, streeft de Unit SZW de vorming van 1-loket na. Het gesprek 
met de andere partijen daarover (met inbegrip van de vorm waarin en 
de weg er naartoe) is in 2016 gestart. 
Naast de eerdergenoemde communicatie-inspanningen op het terrein 
van de kinderbijslag heeft de Unit SZW breder geïnvesteerd in 
communicatie met externe partijen. Voorbeelden zijn de communicatie 
over de bijzondere onderstand, bevindingen van inspecties en een folder 
waarin zieke werknemers worden geïnformeerd over rechten en 
plichten. 
  
36 
 

Primair onderwijs (PO) 
Alle twaalf scholen in het primair onderwijs in Caribisch Nederland 
hebben in een eerder stadium of in maart/april 2016 de basiskwaliteit 
behaald. Tijdens de kwaliteitsonderzoeken heeft de inspectie 
vastgesteld dat de scholen de basiskwaliteit hebben weten te 
bestendigen.  
In 2016 zijn twee gerenoveerde scholen voor het primair onderwijs in 
gebruik genomen, namelijk het Golden Rock College en de Bethel 
Methodist School op Sint Eustatius. Op Bonaire zijn twee compleet 
nieuwe schoolgebouwen opgeleverd en in gebruik genomen. Het gaat 
om de Brede school Papa Cornes en het Kolegio Strea Briante, voorheen 
de Watapana school. Op het gebied van taalonderwijs zijn stappen gezet 
en de scholen werken aan een schooltaalbeleid.  
Op Sint Eustatius is het traject voor het ontwikkelen van de doorlopende 
leerlijnen in het primair onderwijs voor de vakken Reken-/Wiskunde, 
Engels en Nederlands als vreemde taal afgerond. 
Expertise onderwijs zorg 
De expertisecentra zorg op Saba en Sint Eustatius beschikten reeds 
over de basiskwaliteit en hebben dit niveau in 2016 weten vast te 
houden. Uitzondering is het expertisecentrum op Bonaire, dat nog niet 
de basiskwaliteit heeft behaald. Dat komt met name door het feit dat 
het expertisecentrum de dekking van de zorg over alle scholen en de 
inhoud en planmatigheid van de ambulante begeleiding en de 
kwaliteitszorg nog dient te verbeteren. Een belangrijke oorzaak hiervan 
is discontinuïteit in het management (drie directeuren in drie jaar), 
waardoor geen stevig meerjarenbeleid en kwaliteitszorg tot stand is 
gekomen. Het expertisecentrum van Sint Eustatius heeft in het kader 
van zijn eerste lustrum in augustus een succesvolle conferentie 
“stepping stones to quality care in education” georganiseerd met 
deelname van vertegenwoordigers van de drie expertisecentra. 
  
38 
 

Sociale Kans trajecten  
Zowel het SKJ op Saba (Saba Reach Foundation) als het SKJ op Bonaire 
(Fundashon Forma) hebben al eerder basiskwaliteit behaald en hebben 
deze weten vast te houden. Het SKJ op Sint Eustatius (New Challenges 
Foundation) heeft nog geen basiskwaliteit behaald. De kwaliteit van het 
onderwijs is weliswaar verbeterd, maar de verantwoordelijkheid voor 
het onderwijskundig leiderschap is onvoldoende belegd, waardoor de 
kwaliteit van het onderwijs teveel afhankelijk is van personen. 
  
40 
 

Rechtsbijstand 
De verantwoordelijkheid voor de uitvoering van het stelsel van kosteloze 
rechtskundige bijstand in Caribisch Nederland is per 1 juli 2016 
overgedragen aan de Raad voor Rechtsbijstand. De Raad voert die taak 
in Europees Nederland al jaren uit en kan zo de ruime ervaring en 
expertise ook inzetten voor de rechtsbijstand in Caribisch Nederland. De 
intake van de aanvragen en uitgifte van de beslissingen blijft gewoon op 
Bonaire, Saba en Sint Eustatius plaatsvinden. 
Veiligheidshuis 
Het Veiligheidshuis op Bonaire heeft in 2016 verdere stappen gezet in 
een professionele en doelgerichte samenwerking van de betrokken 
organisaties op de domeinen van zorg, onderwijs en justitie. Eind 2016 
is een samenwerkingsconvenant door alle ketenpartners ondertekend 
met onder meer afspraken over de bescherming van persoonsgegevens.  
KPCN 
In december 2016 heeft de minister van Veiligheid en Justitie zijn visie 
op de doorontwikkeling van het KPCN naar de Tweede Kamer gestuurd. 
Per 1 januari 2017 is dhr. Jose Rosales – die sinds maart 2016 reeds als 
waarnemend korpschef functioneerde – benoemd als nieuwe korpschef 
van het KPCN. De korpsbeheerder en de nieuwe korpschef gaan in nauw 
onderling overleg vorm geven aan deze doorontwikkeling. 
  
42 
 

Beleidsdoorlichting Caribisch Nederland 
Eind 2016 is de beleidsdoorlichting Caribisch Nederland (2011-2015) 
naar de Eerste en Tweede kamer verzonden. Deze doorlichting laat zien 
dat er op gebied van VWS vooral nog verbeteringen op het gebied van 
langdurige zorg en maatschappelijke ondersteuning moeten worden 
gerealiseerd. Ook wordt geadviseerd de informatievoorziening rond zorg 
sterk te verbeteren. En tot slot wordt aanbevolen om de aandacht nu 
vooral te richten op de zwakkeren in de Caribische samenleving. Meer 
aandacht voor onderwerpen als voorkomen kindermishandeling en 
huiselijk geweld. In de kabinetsreactie op de beleidsdoorlichting zijn 
deze aanbevelingen onderschreven. 
44 
 

