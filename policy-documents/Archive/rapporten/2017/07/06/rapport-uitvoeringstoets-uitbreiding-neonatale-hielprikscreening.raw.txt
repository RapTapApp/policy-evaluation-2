E.H.B.M. Dekkers | A.W. Klein | A.J.J. Lock | H.M. Vermeulen
RIVM Rapport 2017-0041
Uitvoeringstoets 
uitbreiding 
neonatale 
hielprikscreening 
Dit is een uitgave van:
Rijksinstituut voor Volksgezondheid  
en Milieu
Postbus 1 | 3720 BA Bilthoven
www.rivm.nl
juli 2017
De zorg voor morgen begint vandaag
009897

 
 
 
 
 
 
 
 
Uitvoeringstoets uitbreiding neonatale 
hielprikscreening 
 
 
 
RIVM Rapport 2017-0041 
 
 
 
 
 
 
 
 

RIVM Rapport 2017-0041 
Publiekssamenvatting 
Uitvoeringstoets uitbreiding neonatale hielprikscreening 
In de eerste week na de geboorte worden enkele druppels bloed uit de 
hiel van het kind onderzocht op een aantal ernstige, zeldzame 
aangeboren ziektes. In 2015 heeft de Gezondheidsraad de minister van 
VWS geadviseerd om de hielprik met veertien aandoeningen uit te 
breiden. Het RIVM heeft in een zogeheten uitvoeringstoets onderzocht of 
deze uitbreiding haalbaar is. Dit blijkt het geval te zijn, mits de 
uitbreiding gefaseerd wordt doorgevoerd.  
 
Ook blijkt dat de uitbreiding alleen onder een aantal randvoorwaarden 
kan plaatsvinden, zoals voldoende personeel en financiële middelen, 
beschikbaarheid van flexibele ICT-functionaliteiten, en een goede 
aansluiting op de zorg. In 2017 zijn inmiddels de eerste twee (alfa- en 
bèta-thalassemie) van de veertien aandoeningen toegevoegd aan het 
programma.  
 
De uitbreiding is een complex proces, onder meer vanwege het grote 
aantal aandoeningen, de logistiek en organisatie in de laboratoria, de 
beschikbaarheid en kwaliteit van testmethodes, de aanvullende 
onderzoeken die nog moeten plaatsvinden, en de aansluiting op de zorg. 
Het betreft bovendien zeldzame aandoeningen die nog niet door veel 
landen zijn opgenomen in het screeningspakket. Hierdoor is ook op 
internationaal niveau slechts beperkte kennis beschikbaar.  
 
Na elk van de onderzoeken is sprake van een go/no go-moment. Dan 
moet de minister besluiten of de aandoening de implementatiefase in 
kan gaan of dat eerst verder onderzoek nodig is. Ook kan het zijn dat 
het nog niet haalbaar is om de aandoening (op dat moment) toe te 
voegen aan de hielprikscreening. 
 
Onder de betrokken beroepsgroepen, patiëntenorganisaties en andere 
stakeholders bestaat voldoende draagvlak voor de verdere uitbreiding. 
De huidige neonatale hielprikscreening mag echter niet onder druk 
komen te staan door de (voorbereidingen voor de) uitbreiding.  
 
Kernwoorden: uitvoeringstoets, hielprikscreening, bevolkingsonderzoek, 
neonatale screening, zeldzame aandoeningen, implementatie 
  
Pagina 3 van 133 

RIVM Rapport 2017-0041 
Synopsis 
Feasibility study into expanding neonatal heel prick test 
In the first week after birth, a few drops of blood are taken from the 
heel of the baby and examined for a number of severe and rare 
congenital diseases. In 2015 the Health Council of the Netherlands 
advised the Minister of Health, Welfare and Sport to expand the heel 
prick test to include another fourteen disorders. The National Institute 
for Public Health and the Environment (RIVM) has carried out a so-called 
feasibility study to see if this is achievable. It appears that it is, as long 
as the expansion is implemented in phases. 
 
However, it also appears that this expansion can only take place under a 
number of conditions including adequate staffing levels and financial 
means, the availability of flexible IT amenities, and a good interface with 
the health services. In 2017, the first two of the fourteen conditions - 
alpha and beta thalassemia - have already been added to the 
programme. 
 
The expansion is a complex process due, amongst other things, to the 
large number of disorders, the logistics and organisation of laboratories, 
the availability and quality of testing methods, the follow-up 
investigations that will be necessary, and the interface with the health 
services. Furthermore, the test will cover rare disorders that are not yet 
included in the screening test in many countries. This means that only 
very limited knowledge is available at an international level. 
 
After each of the investigations there is a go/no-go moment at which 
time the Minister must decide whether the condition can enter the 
implementation phase or further research is needed first. There is also 
the possibility that the condition cannot realistically be included in the 
heel prick screening test (at that time). 
 
There is enough support for further expansion from professional bodies, 
patient organisations and other interested stakeholders. However, the 
current neonatal heel prick test must not come under pressure from the 
planned expansion and its associated preparations. 
 
Key words: feasibility study, heel prick screening test, population 
screening, neonatal screening, rare disorders, implementation 
  
Pagina 5 van 133 

RIVM Rapport 2017-0041 
Inhoudsopgave 
Samenvatting — 11 
1 Inleiding — 15 
1.1 De huidige neonatale hielprikscreening — 15 
1.2 Het advies van de GR — 16 
1.3 De reactie van de minister van VWS — 18 
1.4 De opdracht voor een uitvoeringstoets — 20 
1.5 De aanpak van de uitvoeringstoets — 20 
1.6 Leeswijzer — 21 
2 Vooronderzoek en draagvlak — 23 
2.1 Vooronderzoek naar haalbaarheid en termijn van invoering — 23 
2.2 Eerste verkenning expertise en capaciteit behandeling metabole 
hielprikziekten — 24 
2.3 Onderzoek naar financiële vraagstukken hielprikscreening — 24 
2.4 Toetsing vraagstukken tijdens internationale congressen — 25 
2.5 Draagvlak — 25 
3 Resultaten vooronderzoeken en reflectie CvB — 27 
3.1 Inleiding — 27 
3.2 Verwachte aantallen zieke kinderen per jaar — 27 
3.3 Screeningstesten en laboratoriuminrichting — 28 
3.4 Nevenbevindingen — 34 
3.5 Bloedafname en prikmoment — 35 
3.6 Verwijzing, diagnostiek en behandeling — 36 
3.7 Benodigd onderzoek — 36 
3.8 Planning invoering — 39 
3.9 Conclusies vooronderzoeken — 40 
3.10 Reflectie CvB — 42 
4 SCID — 45 
4.1 Inleiding — 45 
4.2 Het GR-advies en de reactie van de minister — 45 
4.3 Aantal zieke kinderen, screeningstesten, nevenbevindingen — 45 
4.4 Pilotonderzoek via ZonMw — 46 
4.5 Kostenbatenanalyse (KBA) en Kosteneffectiviteitsanalyse (KEA) — 46 
4.6 Gevolgen pilot en toevoeging SCID aan programma — 48 
4.7 Conclusies — 50 
5 Primair proces — 51 
5.1 Huidige primair proces neonatale hielprikscreening — 51 
5.1.1 Selectie en uitnodigen — 52 
5.1.2 Screening — 53 
5.1.3 Communiceren uitslag en verwijzen — 53 
5.1.4 Diagnostiek en behandeling — 53 
5.2 Aandachtspunten primair proces in verband met uitbreiding 
hielprikscreening — 54 
5.2.1 Optimaliseren kwaliteit van de bloedvlekken op de hielprikkaarten — 54 
5.2.2 Eventuele extra hielprik op een later moment — 55 
5.2.3 Aanpassingen in screeningslaboratoria — 55 
Pagina 7 van 133 

RIVM Rapport 2017-0041 
11.4 Juridisch — 96 
11.5 Kwaliteitsbeleid en deskundigheidsbevordering — 97 
11.5.1 Kwaliteitsbeleid — 97 
11.5.2 Pilot verzendingen — 97 
11.5.3 Aansluiting op de zorg — 97 
11.5.4 Contracten en samenwerkingsovereenkomsten — 98 
11.5.5 Deskundigheidsbevordering — 98 
11.6 Communicatie en voorlichting — 98 
11.7 Informatiehuishouding — 99 
11.8 Monitoring en evaluatie — 99 
11.9 Conclusie — 100 
12 Implementatie — 101 
12.1 Besluit tot invoering — 101 
12.2 Tijdpad — 101 
12.3 Te onderscheiden fasen — 103 
12.4 Voorbereiding van de uitbreiding — 104 
12.4.1 Voorbereiden/inrichten van primair proces — 104 
12.4.2 Herinrichten organisatie en uitvoering — 105 
12.4.3 Herinrichten kwaliteitsbeleid — 105 
12.4.4 Herinrichten communicatie en voorlichting — 105 
12.4.5 Herinrichten informatiehuishouding — 106 
12.4.6 Herinrichten monitoring en evaluatie — 106 
12.4.7 Herijken uitvoeringskosten en financiering programma — 106 
12.4.8 Het doen van aanbestedingen — 106 
12.4.9 Risico’s in de voorbereidingsfase — 107 
12.4.10 Expertise en capaciteit behandeling metabole hielprikziekten — 108 
12.4.11 Kosten van de voorbereidingsfase — 110 
12.4.12 Caribisch Nederland — 111 
12.5 Gefaseerde invoering — 112 
12.5.1 Aandachtspunten bij het gefaseerd invoeren — 112 
12.5.2 Risico’s tijdens de gefaseerde invoering — 112 
12.6 Kennis en innovatiefunctie — 112 
13 Kosten — 113 
13.1 Inleiding — 113 
13.2 Financiering en huidige tarieven hielprikscreening — 113 
13.3 Uitgangspunten met betrekking tot de kosten van de uitbreiding van de 
neonatale hielprikscreening — 114 
13.4 Prognose jaarlijkse kosten — 114 
13.5 Conclusie — 115 
14 Kernpunten en advies — 117 
14.1 Inleiding — 117 
14.2 Vooronderzoek naar haalbaarheid en termijn van invoering — 117 
14.3 Resultaten vooronderzoeken — 118 
14.4 Fasering invoering — 119 
14.5 Complexiteit invoering — 120 
14.6 Inrichting screening — 121 
14.7 Implementatie — 123 
14.8 Advies — 123 
  
Pagina 9 van 133 

RIVM Rapport 2017-0041 
Samenvatting 
De Gezondheidsraad (GR) beveelt in het advies ‘Neonatale screening: 
nieuwe aanbevelingen’ van 8 april 2015 aan om veertien ziekten aan de 
hielprikscreening toe te voegen.  
 
In opdracht van het ministerie van VWS heeft het Rijksinstituut voor 
Volksgezondheid en Milieu (RIVM)-Centrum voor Bevolkingsonderzoek 
(CvB) een uitvoeringstoets verricht. De uitvoeringstoets moet 
duidelijkheid geven over de haalbaarheid van de implementatie van de 
veertien nieuwe ziekten in de neonatale hielprikscreening en de 
randvoorwaarden waarbinnen deze uitbreiding kan plaatsvinden. Op 
basis van de uitvoeringstoets neemt de minister van VWS een besluit 
over deze uitbreiding van de neonatale hielprikscreening. 
 
De inhoud van het advies van de GR, de reactie van de Minister van 
VWS en de opdrachtbrief voor de uitvoeringstoets zijn voor het CvB 
aanleiding geweest om een aantal vooronderzoeken te verrichten. Het 
doel van deze vooronderzoeken was het verzamelen van aanvullende 
informatie over de haalbaarheid van en randvoorwaarden voor het 
opnemen van de nieuwe aandoeningen in de neonatale 
hielprikscreening. De vooronderzoeken hebben plaatsgevonden in zeer 
nauwe samenwerking met partijen zoals vertegenwoordigd in de 
programmacommissie, individuele experts en patiëntenorganisaties. 
 
Per aandoening of groep van aandoeningen zijn voor de 
vooronderzoeken externe expertgroepen ingericht.  
Op basis van een ontwikkeld toetskader en verzamelde (internationale) 
literatuur hebben de expertgroepen het CvB geadviseerd óf en op welke 
termijn een aandoening toegevoegd kan worden aan de 
hielprikscreening en welke acties en mogelijk vervolgonderzoek hiervoor 
nog nodig zijn. 
 
In de vooronderzoeken is geen aandacht besteed aan alfa- en bèta-
thalassemie en aan SCID. De implementatie van alfa- en bèta-
thalassemie is al gerealiseerd per 1 januari 2017. Voor SCID start in 
2018 een pilotonderzoek via ZonMw. 
 
Uitkomsten vooronderzoeken 
De toe te voegen aandoeningen zijn (zeer) zeldzaam. In totaal zullen 
jaarlijks naar verwachting 20-40 kinderen met één van deze 
aandoeningen worden gevonden. 
 
e
Voor alle aandoeningen is een 1 tier screeningstest beschikbaar. Voor 
e
praktisch alle aandoeningen geldt dat enkel het uitvoeren van de 1 tier 
test leidt tot een aanzienlijk aantal fout-positieve verwijzingen. Fout-
positieve verwijzingen zijn niet wenselijk, omdat ze nodeloos onrust 
veroorzaken bij de ouders en vanwege de druk op de capaciteit bij de 
verwijzers en bij de zorg. 
e
Bij de meeste aandoeningen is een 2 tier test en mogelijk zelfs een 
e 
3 tier test noodzakelijk en beschikbaar om het aantal fout-positieve 
verwijzingen terug te dringen. Ook het gebruik van post-analytical tools 
Pagina 11 van 133 

RIVM Rapport 2017-0041 
Voor bijna alle betrokken organisaties bij de hielprikscreening en hun 
taken heeft het toevoegen van een nieuwe aandoening, dan wel het 
starten van een pilotonderzoek naar een nieuwe aandoening, uitbreiding 
van taken tot gevolg. De grootste consequenties lijken te liggen bij het 
referentielaboratorium, de screeningslaboratoria, de 
uitvoeringsorganisatie DVP, de regievoerder CvB en in de zorg. 
 
Aanpassingen in de kwaliteitsborging door betrokken partijen zijn aan de 
orde bij de uitbreiding van de hielprikscreening. 
Betrokken professionals zal, voorafgaand aan de start van een 
pilotonderzoek en voorafgaand aan de gefaseerde toevoeging van de 
verschillende aandoeningen, een traject van deskundigheidsbevordering 
worden aangeboden. 
 
Bijna alle voorlichtings- en communicatiemiddelen moeten aangepast 
worden. Daarnaast moet nieuw materiaal ontwikkeld worden met ziekte-
specifieke informatie over de toe te voegen aandoeningen. 
 
Ter vernieuwing van de informatiesystemen voor de neonatale 
hielprikscreening zijn vooruitlopend op de uitbreiding reeds het 
programma vernieuwing Praeventis (PvP) en het project vervanging 
laboratoriuminformatiesysteem (NHS-LIMS) in gang gezet.  
De planning van de invoering van de screening op nieuwe aandoeningen 
en bijbehorende testmethoden, eventuele validatieonderzoeken en 
andere onderzoeken zal nauwgezet worden gevolgd en er zal steeds per 
aandoening/onderzoek goed bekeken moeten worden of het nieuwe 
Praeventis en NHS-LIMS beschikbaar zijn, het huidige Praeventis en/of 
het huidige LIMS geschikt te maken zijn of dat andere alternatieven 
geëxploreerd moeten worden.  
Wanneer een nieuwe aandoening wordt toegevoegd zal de ICT ingericht 
moeten kunnen worden op de benodigde processtappen ten aanzien van 
de hielprikkaart, toevoegen van nieuwe brieven aan het systeem, het 
inrichten van een kortcyclische monitor en het registreren van nieuwe 
indicatoren. 
Dit vergt een grote mate van flexibiliteit van de ICT-functionaliteit, 
welke tijdig beschikbaar moet zijn om de implementatie van een nieuwe 
aandoening voor te bereiden. 
 
Door de lage prevalenties en de onzekerheid ten aanzien van het aantal 
fout-positieve testuitslagen zal het aantal verwijzingen en het aantal 
herhaalde eerste hielprikken kortcyclisch gemonitord moeten worden. 
Ook de uitkomsten van diagnostiek en tijdigheid van diagnostiek zullen 
nauwlettend gemonitord moeten worden. Het ontwikkelen van nieuwe 
indicatoren is noodzakelijk. Nieuwe streef- en signaalwaarden moeten 
ontwikkeld worden voor de toe te voegen indicatoren. 
 
De belangrijkste aandachtspunten voor Caribisch Nederland (CN) 
betreffen het nagaan of het nodig is om pilotverzendingen van 
hielprikkaarten vanuit CN naar Nederland op te zetten, om te testen of 
een aandoening ook betrouwbaar kan worden geanalyseerd bij 
pasgeborenen uit CN. Verder verdient het ontwikkelen van specifieke 
follow-up protocollen voor diagnostiek en zorg voor kinderen met een 
afwijkende uitslag extra aandacht. 
Pagina 13 van 133 

RIVM Rapport 2017-0041 
1 Inleiding 
In Nederland worden nagenoeg alle pasgeborenen (circa 175.000 per 
jaar) met de hielprik gescreend op cystic fibrosis, sikkelcelziekte, 
adrenogenitaal syndroom, congenitale hypothyreoïdie en dertien 
metabole ziekten. Deze ziekten zijn niet te genezen, wel te behandelen. 
Binnen deze groep worden jaarlijks circa 200 zieke kinderen 
opgespoord; daarvoor worden ongeveer 800 pasgeborenen verwezen 
met een afwijkende hielprikuitslag. Daarnaast worden jaarlijks zo’n 
800 pasgeborenen opgespoord met dragerschap sikkelcelziekte. 
Sinds 2015 vindt ook op de eilanden Bonaire, Sint Eustatius en Saba, 
samen Caribisch Nederland (CN), de hielprikscreening plaats. 
 
De Gezondheidsraad (GR) beveelt in het advies ‘Neonatale screening: 
nieuwe aanbevelingen’ van 8 april 2015 aan om veertien ziekten aan het 
screeningsprogramma toe te voegen. De minister van VWS heeft het 
Centrum voor Bevolkingsonderzoek (CvB) van het Rijksinstituut voor 
Volksgezondheid en Milieu (RIVM) op 30 oktober 2015 opdracht gegeven 
om zorg te dragen voor een uitvoeringstoets (bijlage 1). 
 
Deze uitvoeringstoets moet duidelijkheid geven over de haalbaarheid van 
de implementatie van de veertien nieuwe ziekten in de neonatale 
hielprikscreening en de randvoorwaarden waarbinnen deze uitbreiding 
kan plaatsvinden. Op basis van de uitvoeringstoets neemt de minister van 
VWS een besluit over deze uitbreiding van de neonatale hielprikscreening.  
 
De achtergronden van de huidige neonatale hielprikscreening worden 
kort besproken in paragraaf 1.1. In paragraaf 1.2 wordt het advies van 
de GR over de uitbreiding van de hielprikscreening samengevat. In 
paragraaf 1.3 is de reactie van de minister van VWS op dit advies 
beschreven. Vervolgens wordt in paragraaf 1.4 de opdracht van VWS 
voor het doen van deze uitvoeringstoets toegelicht. De aanpak van de 
uitvoeringstoets is weergegeven in paragraaf 1.5. Tot slot wordt in 
paragraaf 1.6 een leeswijzer bij het voorliggende rapport gegeven. 
 
1.1 De huidige neonatale hielprikscreening 
1
Er wordt nu op negentien ziekten gescreend. De screening op 
phenylketonurie (PKU) via het hielprikbloed vindt in Nederland sinds 
1974 plaats. Sinds 1981 wordt het bloed ook gecontroleerd op 
congenitale hypothyreoïdie (CH) en sinds 2000 op adrenogenitaal 
syndroom (AGS). Sinds 1 januari 2007 wordt op veertien extra ziekten 
gescreend, namelijk dertien metabole ziekten en sikkelcelziekte.  
 
1
 Dit betreft de navolgende ziekten: Adrenogenitaal syndroom (AGS), Biotinidase deficiëntie (BIO), Congenitale 
hypothyreoidie (CH), Cystic fibrosis (CF), Galactosemie (GAL), Glutaaracidurie type 1 (GA-1), HMG-CoA-lyase 
deficiëntie (HMG), Isovaleriaan-acidurie (IVA), Long-chain hydroxyacyl-CoA dehydrogenase deficiëntie 
(LCHADD), Maple syrup urine disease (MSUD), Medium-chain acyl CoA dehydrogenase deficiëntie (MCADD), 
3-Methylcrotonyl-CoA carboxylase deficiëntie (3-MCC), Multiple CoA carboxylase deficiëntie (MCD), 
Phenylketonurie (PKU), Sikkelcelziekte (SZ), Alfa-thalassemie (HbH), Bèta-thalassemie (TM), Tyrosinemie type 
1 (TYR-1), Very long-chain acylCoA dehydrogenase deficiëntie (VLCADD). 
Pagina 15 van 133 

RIVM Rapport 2017-0041 
niet-behandelbare ziekten een plaats moet hebben binnen het 
programma, maar vindt dat in meerderheid op dit moment niet 
aangewezen.  
 
Aan de hand van een beoordelingskader beveelt de GR aan om 
veertien ziekten aan het screeningsprogramma toe te voegen. Het gaat 
om elf stofwisselingsziekten, namelijk: 
• Carnitine acylcarnitine translocase deficiëntie (CACT); 
• Carnitine palmitoyltransferase deficiëntie type 1 (CPT1); 
• Carnitine palmitoyltransferase deficiëntie type 2 (CPT2); 
• Galactokinase deficiëntie (GALK); 
• Guanidinoacetaat methyltransferase deficiëntie (GAMT); 
• Methyl-acetoacetyl-CoA thiolase deficiëntie; bèta-ketothiolase; 
2
deficiëntie (MAT, in deze uitvoeringstoets verder BKT genoemd) ; 
• Methylmalon acidemie (MMA); 
• Mucopolysaccharidosis type 1 (MPS I); 
• Organische cation transporter 2 deficiëntie (OCTN2); 
• Propion acidemie (PA); 
• X-gebonden adrenoleukodystrofie (X-ALD); 
twee hemoglobinopathieën: 
• Bèta-thalassemie major (TM); 
• HbH ziekte (HbH); 
en een ernstige immuundeficiëntie (Severe combined immune deficiency 
(SCID)). 
 
Verantwoorde toevoeging van de ziekten aan de hielprikscreening kan 
volgens de GR niet zonder een degelijk pilotonderzoek. Voor alle ziekten 
behalve degene die in 2015 al als nevenbevinding werden gedetecteerd 
(TM, HbH en OCTN2) adviseert de GR een uitgebreider pilotonderzoek te 
laten uitvoeren. 
 
Nevenbevindingen en dragerschap 
Bij de neonatale hielprikscreening kan sprake zijn van nevenbevindingen, 
bevindingen die niet zijn beoogd. De GR richt zich in het advies vooral op 
klinisch relevante nevenbevindingen. Daarbij zijn twee situaties 
onderscheiden: beïnvloedbare en niet-beïnvloedbare ziekten. In het 
eerste geval zijn er mogelijkheden voor preventie of behandeling, in het 
tweede geval niet. De GR is van mening dat beïnvloedbare ziekten die als 
nevenbevinding gevonden worden, in het belang van het kind, steeds aan 
de ouders gerapporteerd moeten worden. Niet-beïnvloedbare ziekten 
zouden in principe niet gemeld horen te worden, omdat rapportage het 
recht van een kind op een open toekomst zou schaden. Een uitzondering 
hierop zou kunnen worden gemaakt als de ziekte vroeg tot uiting komt en 
het kind een diagnostische odyssee kan worden bespaard. 
 
Een bijzondere klinisch relevante nevenbevinding is het dragerschap van 
bepaalde ziekten. Een meerderheid van de commissie van de GR 
adviseert om dragerschap van ziekten bij het kind niet te rapporteren 
aan de ouders. De commissie is van mening dat neonatale screening 
 
2
 In de expertbijeenkomsten is aangegeven dat het beter is om in plaats van methyl-acetoacetyl-CoA thiolase 
deficiëntie (MAT) te spreken van bèta-ketothiolase deficiëntie (BKT). Dit om verwarring met een andere 
stofwisselingsziekte met de afkorting MAT te voorkomen. In deze uitvoeringstoets wordt daarom verder alleen 
de naam bèta-ketothiolase deficiëntie en de afkorting BKT gebruikt. 
Pagina 17 van 133 

RIVM Rapport 2017-0041 
Niet-behandelbare ziekten 
De minister onderkent de nadelen die de GR aangeeft en de risico’s van 
opname van niet-behandelbare ziekten in de neonatale 
hielprikscreening. Tegelijkertijd ziet ze dat kennis over onbehandelbare 
ziekten handelingsopties kan geven die veel narigheid kunnen 
voorkomen. Ze opteert daarom voor het opzetten van een neonatale 
hielprikscreening op onbehandelbare ziekten, waarvoor ouders kunnen 
kiezen. En de minister gaat bekijken hoe dat daadwerkelijk en 
zorgvuldig kan worden georganiseerd. 
 
Nevenbevindingen 
De minister is het eens met de GR dat nevenbevindingen zoveel 
mogelijk voorkomen moeten worden. Ook zij maakt het onderscheid 
tussen beïnvloedbare en niet-beïnvloedbare nevenbevindingen.  
Beïnvloedbare nevenbevindingen moeten naar haar mening 
gerapporteerd worden aan de ouders, in het belang van de baby. Vaak 
terugkomende behandelbare nevenbevindingen zouden, net als OCTN2, 
TM en HbH, overwogen moeten worden voor toekomstige opname als 
officieel te screenen ziekte. 
Nevenbevindingen die niet beïnvloedbaar zijn, moeten niet gemeld 
worden. De minister maakt een uitzondering voor ziekten die vroeg tot 
uiting komen en waarmee een diagnostische odyssee bespaard kan 
worden.  
 
Dragerschap 
Ten aanzien van het melden van dragerschap van sikkelcelziekte geeft 
de minister aan dat sprake is van een dilemma. Uit de praktijk blijkt dat 
het melden van dit dragerschap een zware belasting vormt voor de 
uitvoerders van de screening, met name bij de screeningslaboratoria, de 
uitvoeringsorganisatie en de huisartsen. Het is daarnaast de vraag of 
het wenselijk is dat bij geïnformeerde toestemming uitgebreid aandacht 
gegeven moet worden aan wat strikt genomen een bijzaak is in het 
screeningsprogramma. Maar de minister ziet nu geen alternatief. Ze wil 
bekijken hoe dit dilemma opgelost kan worden, door bijvoorbeeld de 
ouders vooraf te vragen wat deze willen. Tot die tijd zal het beleid 
ongewijzigd blijven binnen het neonatale hielprikscreeningsprogramma 
en zal dragerschap van sikkelcelziekte worden gerapporteerd aan de 
3
huisarts en ouders .  
 
Toekomstige ontwikkelingen 
De minister constateert dat op technologisch en wetenschappelijk vlak 
innovaties ervoor zullen blijven zorgen dat betere behandelmethodes 
worden ontwikkeld en betere opsporingsmethodes worden gevonden. 
Hiermee kunnen baby’s na behandeling aanzienlijke gezondheidswinst 
boeken. Ze wil voor de neonatale hielprikscreening sneller kunnen 
reageren op deze innovaties om snel gezondheidswinst te behalen. 
Daarom zal ze vaker dan voorheen aan de GR vragen of een nieuwe 
 
3
 Het gaat dan om ongeveer 800 kinderen per jaar. De andere dragers van hemoglobinopathie zoals HbAC, 
HbAE, HbAD (eveneens ongeveer 800 per jaar) worden niet gerapporteerd aan huisarts en ouders. Deze ouders 
worden niet geïnformeerd over deze vormen van dragerschap, alhoewel dit wel zichtbaar is met de huidige 
testmethode, terwijl er een risico is op een volgend kind met sikkelcelziekte indien een van de ouders drager is 
van sikkelcelziekte. 
Pagina 19 van 133 

RIVM Rapport 2017-0041 
• De organisatiestructuur van het reguliere programma wordt 
zoveel mogelijk ingezet, zowel bij de totstandkoming van deze 
uitvoeringstoets als in de implementatie- en uitvoeringsfase van 
de uitgebreide screening. 
• Per domein en in samenhang tot elkaar is in het rapport 
beschreven hoe de uitbreiding het best ingericht kan worden. 
• Algemeen uitgangspunt: publieke waarden. De door het CvB 
vastgestelde publieke waarden kwaliteit, bereikbaarheid en 
betaalbaarheid (zie 6.1), zijn ook hier van belang. 
 
Betrokkenheid van alle relevante beroepsverenigingen, 
patiëntenorganisaties en uitvoeringsorganisaties is essentieel voor deze 
uitvoeringstoets. Deze partijen zijn betrokken via de bestaande 
programmacommissie en de bestaande werkgroepen, door het tijdelijk 
toevoegen van een werkgroep financiën en het instellen van een RIVM-
werkgroep voor de uitbreiding van het programma. Verder is gebruik 
gemaakt van een RIVM-Kennisplatform dat speciaal voor deze 
uitbreiding is opgezet.  
 
In bijlage 3 is een overzicht opgenomen van partijen die zijn betrokken 
bij het opstellen van de uitvoeringstoets. In bijlage 4 is de samenstelling 
van de nieuw ingerichte werkgroepen en de bestaande 
programmastructuur toegelicht. 
 
Op basis van de uitgangspunten, input van betrokken partijen en met 
behulp van de verzamelde informatie is het voorliggende rapport tot 
stand gekomen. 
 
1.6 Leeswijzer 
In dit rapport staan de resultaten van de uitvoeringstoets. In hoofdstuk 2 
is beschreven hoe het vooronderzoek en de inventarisatie van het 
draagvlak op diverse onderdelen tot stand is gekomen. In hoofdstuk 3 
zijn de voornaamste conclusies van de expertgroepen (zie ook hoofdstuk 
2 en bijlage 5) voor elk van de (clusters van) ziekten samengevat. 
Hoofdstuk 4 besteedt apart aandacht aan de aandoening SCID. De 
hoofdstukken 5 t/m 10 bevatten de uitgangspunten van het huidige 
programma en welke veranderingen nodig zijn om de gewenste 
uitbreiding te kunnen invoeren voor de diverse onderscheiden domeinen.  
 
In hoofdstuk 11 wordt aandacht besteed aan de uitbreiding van de 
neonatale hielprikscreening in Caribisch Nederland.  
 
Het domein implementatie wordt behandeld in hoofdstuk 12. Hierin 
wordt beschreven hoe de uitbreiding het beste geïmplementeerd kan 
worden. Vanwege de complexiteit van de voorgestelde uitbreiding van 
het programma wordt in de uitvoeringstoets expliciet aandacht besteed 
aan risico’s. Dat gebeurt ook in hoofdstuk 12. 
 
In hoofdstuk 13 worden de te verwachten kosten voor de 
voorbereidingsfase en van de uitvoering van de uitgebreide screening in 
kaart gebracht. Op basis van berekeningen wordt ook beschreven welke 
ontwikkelingen ten aanzien van capaciteiten van diverse bij de screening 
betrokken partijen spelen.  
Pagina 21 van 133 

RIVM Rapport 2017-0041 
2 Vooronderzoek en draagvlak 
De inhoud van het advies van de GR (april 2015), de reactie van de 
minister van VWS (juli 2015), het Plan van aanpak uitvoeringstoets 
uitbreiding neonatale hielprikscreening (oktober 2015) en de 
opdrachtbrief voor de uitvoeringstoets (oktober 2015) zijn aanleiding 
geweest om een aantal vooronderzoeken te verrichten. Het doel van deze 
vooronderzoeken was het verzamelen van aanvullende informatie over de 
haalbaarheid van en randvoorwaarden voor het opnemen van de nieuwe 
aandoeningen in de neonatale hielprikscreening. De vooronderzoeken 
hebben plaatsgevonden in zeer nauwe samenwerking met partijen zoals 
vertegenwoordigd in de programmacommissie, individuele experts en 
patiëntenorganisaties.  
 
Dit hoofdstuk beschrijft het proces van de vooronderzoeken naar de 
haalbaarheid en de termijn van invoering van de nieuwe aandoeningen 
(2.1), naar een eerste verkenning van de expertise en capaciteit voor de 
behandeling van metabole hielprikziekten (2.2), naar de tariefstructuur 
van de hielprikscreening (2.3), en het toetsen van vraagstukken tijdens 
internationale congressen (2.4).  
In de laatste paragraaf volgt een toelichting over het draagvlak voor de 
uitbreiding van de hielprikscreening en de uitvoeringstoets (2.5). 
 
2.1 Vooronderzoek naar haalbaarheid en termijn van invoering 
Het vooronderzoek naar de haalbaarheid en de termijn van invoering 
was nodig om aanvullende informatie te verzamelen over de 
beschikbaarheid, kwaliteit (klinische validiteit), betrouwbaarheid, 
praktische toepasbaarheid van de testmethode en follow-up in de zorg. 
 
In het vooronderzoek is geen aandacht besteed aan alfa- en bèta-
thalassemie en aan SCID. 
 
De implementatie van alfa- en bèta-thalassemie is al gerealiseerd per 
1 januari 2017. Hiervoor is een beknopte uitvoeringstoets opgesteld, op 
basis waarvan de minister in november 2016 heeft besloten deze 
aandoeningen toe te voegen aan de huidige screening. Zie ook bijlage 9.  
In deze beknopte uitvoeringstoets is aangegeven dat snelle invoering 
van OCTN2 niet wenselijk is. 
 
Voor SCID start een pilotonderzoek via ZonMw. Deze pilot wordt 
voorbereid door de landelijke werkgroep immuundeficiëntie (WID).  
 
Als eerste stap voor het vooronderzoek naar de haalbaarheid en de 
termijn van invoering heeft een aantal experts van het Centrum 
Gezondheidsbescherming (GZB) van het RIVM een toetskader (zie ook 
bijlage 6) ontwikkeld waarlangs de aandoeningen beoordeeld kunnen 
worden door externe expertgroepen.  
Het toetskader is na bespreking in de programmacommissie neonatale 
hielprikscreening en met VWS vastgesteld door het CvB.  
  
Pagina 23 van 133 

RIVM Rapport 2017-0041 
de uitbreiding en de structurele kosten na uitbreiding van de 
hielprikscreening. 
 
2.4 Toetsing vraagstukken tijdens internationale congressen 
In 2016 zijn twee internationale congressen bezocht: APHL (Association 
of Public Health Laboratories) in St. Louis (USA) en de ISNS 
(International Society for Neonatal Screening) in Den Haag.  
Tijdens deze congressen is met internationale experts gesproken over 
de aanstaande uitbreiding van de hielprikscreening in Nederland. 
Aandachtspunten in deze gesprekken waren: ervaringen in het 
buitenland met testmethoden voor de toe te voegen aandoeningen, 
informatiesystemen en communicatie en voorlichting. 
 
2.5 Draagvlak  
Draagvlak voor uitbreiding 
Bij publiek, patiëntenorganisaties en professionals bestaat draagvlak 
voor de uitbreiding van de hielprikscreening met veertien aandoeningen.  
 
Het draagvlak is in mei 2015, een maand na de publicatie van het GR-
advies, tijdens een extra vergadering van de programmacommissie 
(aangevuld met een aantal SCID-experts) getoetst. Er is onder andere 
uitvoerig gesproken over de uitgangspunten van het 
screeningsprogramma in relatie tot de voorgestelde uitbreiding, de 
nieuwe aandoeningen, SCID, dragerschap en nevenbevindingen en over 
screening op niet- behandelbare aandoeningen. Aan het eind van de 
sessie werd duidelijk dat partijen achter de uitbreiding van het 
screeningsprogramma staan. 
 
Het draagvlak bij professionals blijkt ook uit de grote betrokkenheid en 
inzet die zij hebben getoond door deelname aan de expertgroepen, het 
opstellen van de adviezen en het toetskader (zie 2.1), deelname aan 
extra bijeenkomsten en aan discussies tijdens de programmacommissie, 
de werkgroep onderzoek en de werkgroep voorlichting en 
deskundigheidsbevordering. Er zijn wel vragen gesteld over de volgorde 
waarin aandoeningen toegevoegd kunnen worden en over de daaraan 
gerelateerde doorlooptijd.  
 
4
Voor de patiëntenorganisaties geldt min of meer hetzelfde. Zij zijn 
voorstander van de uitbreiding met veertien aandoeningen. Vanuit het 
belang van de toekomstige patiënten met deze aandoeningen vragen zij 
echter ook uitdrukkelijk aandacht voor het tempo van invoering: wat hen 
betreft zou het sneller mogen dan de nu voorgestelde fasering. En ook 
het aantal toe te voegen aandoeningen vinden de patiëntenorganisaties te 
beperkt. Er zijn meer aandoeningen die in aanmerking zouden moeten 
komen voor opname in de screening, waarbij ook aandacht wordt 
gevraagd voor het advies van de GR om een screening naar 
onbehandelbare aandoeningen op te zetten. Uitingen in de media 
betroffen voornamelijk de wenselijkheid van verdere uitbreiding.  
 
Het draagvlak bij het publiek voor de uitbreiding is niet getoetst.  
 
4
 VSOP en VKS zijn lid van de PNHS. 
Pagina 25 van 133 

RIVM Rapport 2017-0041 
3 Resultaten vooronderzoeken en reflectie CvB 
3.1 Inleiding 
Het CvB heeft vooronderzoeken gedaan naar de haalbaarheid, de 
randvoorwaarden en de termijn van invoering van de komende 
uitbreiding van de neonatale hielprikscreening.  
 
In dit hoofdstuk worden de belangrijkste uitkomsten van de 
vooronderzoeken gepresenteerd, met name gericht op de testmethode 
en de laboratoriuminrichting. Om de in paragraaf 2.1 genoemde redenen 
wordt in dit hoofdstuk niet ingegaan op alfa- en bèta-thalassemie en 
5
SCID . 
 
In paragraaf 3.2 worden allereerst de jaarlijks te verwachten aantallen 
patiënten gepresenteerd. In paragraaf 3.3 wordt ingegaan op de 
benodigde screeningstesten en gevolgen voor laboratoriuminrichting en 
logistiek. Ook wordt in deze paragraaf ingegaan op de foutpositieve en 
foutnegatieve testuitslagen. Paragraaf 3.4 behandelt de problematiek 
van de nevenbevindingen. In paragraaf 3.5 worden de bloedafname en 
het afnamemoment van de hielprik besproken. In paragraaf 3.6 wordt 
ingegaan op (de verwijzing naar) diagnostiek en behandeling. Paragraaf 
3.7 benoemt het onderzoek dat nodig is voordat implementatie van de 
screeningen op de verschillende aandoeningen mogelijk is en in 
paragraaf 3.8 wordt op basis van de te beantwoorden onderzoeksvragen 
het minimaal noodzakelijke tijdpad gepresenteerd van de komende 
uitbreiding. Paragraaf 3.9 vat de belangrijkste conclusies van de 
vooronderzoeken samen. Tot slot geeft het CvB in paragraaf 3.10 een 
reflectie op het door de experts voorgestelde tijdpad c.q. de fasering. 
Ook wordt stilgestaan bij de complexiteit van de implementatie. 
Voor een korte beschrijving van de verschillende aandoeningen wordt 
verwezen naar bijlage 7. 
 
3.2 Verwachte aantallen zieke kinderen per jaar 
De aan de neonatale hielprikscreening voorgestelde toe te voegen 
aandoeningen zijn (zeer) zeldzaam. Tabel 1 geeft per aandoening het 
verwachte aantal opgespoorde zieke kinderen per jaar. In totaal zullen 
jaarlijks naar verwachting 20-40 kinderen met een van deze 
aandoeningen worden gevonden. Vooral CACT, CPT1 en BKT zijn zeer 
zeldzaam. Bij deze aandoeningen kan het meerdere jaren duren voor 
een ziek kind wordt ontdekt. Bij de overige aandoeningen is de 
verwachting dat er jaarlijks één of enkele gevallen worden gevonden. 
  
 
5
 Voor de volledigheid is SCID wel opgenomen in een aantal tabellen in dit hoofdstuk. 
Pagina 27 van 133 

RIVM Rapport 2017-0041 
Tabel 2: Beschikbare screeningstesten 
e e e
Aandoening 1 tier-test 2 tier-test 3 tier-test 
CACT MS/MS acylcarnitine-  
profiel; 
(C16+C18:1)/C2 
* 
meest informatief
CPT1 MS/MS acylcarnitines   
(C0/C16 + C18) 
CPT2 MS/MS acylcarnitine-  
profiel; 
(C16+C18:1)/C2 
*
meest informatief 
GALK Totaal galactose Galactokinase assay  
(TGAL) assay op GSP- (nu alleen nog op 
of andere apparatuur volbloed) 
7
GAMT MS/MS Guanidine- LC-MS/MS op zelfde DNA 
e
acetaat (GA) en ratio analyten als 1 tier- (optioneel) 
GA/creatinine test 
BKT MS/MS acylcarnitines LC-MS/MS op zelfde  
e
C5:1, C5-OH (,C4-OH) analyten als 1 tier-
test 
MPS I MS/MS iduronidase Glycosaminoglucanen DNA 
(IUDA) activiteit;  (GAG) assay  (optioneel) 
alternatief beschikbaar  (nu alleen nog op 
volbloed) 
MMA MS/MS C3-carnitine LC-MS/MS; methyl- 
en/of C3/C2 ratio malonzuur (MMA) en, 
methylcitroenzuur 
(MCA) 
OCTN2 MS/MS C0-carnitine   
PA MS/MS C3-carnitine LC-MS/MS; diverse  
en/of C3/C2 ratio analyten in 
onderzoek 
X-ALD MS/MS C26:0-lyso- LC-MS/MS op zelfde DNA 
e
phosphatidylcholine analyten als 1 tier- (optioneel) 
(LPC) test 
SCID T-cell receptor excision DNA (optioneel)  
circles (TREC)-assay 
*
) van het carnitineprofiel is (C16+C18:1)/C2 de ratio die het beste discrimineert, maar 
nog onvoldoende voor een adequate test 
 
Primaire testen 
e 
Voor alle aandoeningen is een primaire of 1 tier-screeningstest 
beschikbaar. 
 
Voor CACT, CPT1, CPT2, BKT, MMA, OCTN2, PA en X-ALD geldt dat deze 
testen op de aanwezige Liquid Chromatography tandem Mass 
Spectrometry (LC-MS/MS) apparatuur kunnen worden gedraaid met 
gebruik van de in de huidige screening gebruikte MS/MS-assay en kit. 
 
7
 In dit rapport wordt gesproken van LC-MS/MS wanneer de LC-functie wordt gebruikt bij de test. Wordt de LC-
functie niet gebruikt bij de test, dan wordt gesproken van MS/MS. 
Pagina 29 van 133 

RIVM Rapport 2017-0041 
e
Behalve bij CPT1 en OCTN2 is een tweede of 2 tier-test en eventueel 
e
zelfs 3 tier-test noodzakelijk om het aantal foutpositieve verwijzingen 
e e
8
terug te dringen . De beschikbare 2 en 3 tier-testen staan ook in 
e e
Tabel 2 vermeld. Het aantal 2 en 3 tier-testen dat dagelijks per 
laboratorium moet worden uitgevoerd is beperkt.  
 
e
Voor GAMT, BKT en X-ALD zijn goede 2 tier-testen beschikbaar. In 
principe kunnen deze testen op de bestaande of de extra aan te schaffen 
LC-MS/MS-apparatuur worden uitgevoerd. In de praktijk kan echter 
blijken dat dit toch tot uitvoeringsproblemen leidt die aanschaf van extra 
apparatuur noodzakelijk maakt. 
 
e
Ook voor GALK en MPS I zijn potentieel 2 tier-testen beschikbaar. Deze 
kunnen op dit moment alleen op volbloed en dus niet binnen de 
screening met gedroogd bloed van hielprikkaarten uitgevoerd worden. 
Of toepassing op bloed van de hielprikkaart mogelijk is, moet nog 
worden aangetoond. Voor MPS I lijkt dit waarschijnlijker dan voor GALK. 
Op basis van gegevens van de huidige screening op galactosemie is de 
verwachting dat het aantal foutpositieve uitslagen dat de 1e tier-GALK-
test oplevert, zeer gering (1-2 per jaar) zal zijn. De noodzaak van een 
e
goede 2 tier-test lijkt dus beperkt, maar dit dient nog wel definitief 
vastgesteld te worden. 
Voor MPS I wordt tevens onderzocht of testen op een later afgenomen 
extra hielprik het aantal foutpositieven terug kan dringen. 
 
e
Voor CACT/CPT2 en MMA/PA geldt dat nog goede 2 tier-testen 
ontwikkeld moeten worden. Voor MMA bestaat inmiddels een goede 
e
2 tier-test, maar zonder goede test voor PA leidt dit niet tot een afname 
e
van het aantal foutpositieve uitslagen. Internationaal zijn diverse 2 tier-
testen voor PA in onderzoek. Ook hier wordt onderzocht of het testen op 
9
een later afgenomen extra hielprik uitkomst biedt. Het lijkt er namelijk 
op dat bij een deel van de kinderen C3 en de C3/C2-ratio dan zijn 
genormaliseerd. Nadeel is wel dat dan een tweede bezoek aan kind en 
ouders nodig is, en uitleg over de tussentijdse bevindingen. De 
e
 tier-testen voor CACT/CPT2 is nog relatief 
ontwikkeling van goede 2
weinig succesvol. 
 
Ook bij OCTN2-deficiëntie is sprake van foutpositieve testuitslagen. Lage 
carnitineconcentraties in hielprikmonsters komen niet alleen voor bij 
neonaten met een OCTN2-deficiëntie, maar worden in de meeste 
gevallen veroorzaakt door een (asymptomatische) OCTN2-deficiëntie bij 
e
de moeder. Een 2 tier-test verandert hier weinig aan. Wel zal 
bloedafname op een later tijdstip (circa veertien dagen na de geboorte) 
ervoor zorgen dat de gemeten carnitineconcentratie meer de 
concentratie van de neonaat weergeeft dan die van de moeder. Het 
optimale tijdstip waarop de carnitineconcentratie van de neonaat kan 
worden bepaald, moet nog worden vastgesteld. 
 
8
 De primaire test voor CACT is identiek aan die voor CPT2 en deze test kan geen onderscheid maken tussen 
deze twee aandoeningen. Hetzelfde geldt voor MMA en PA. Ook dit kan in principe opgelost worden door het 
e
gebruik van 2 tier-testen. 
9
e
 Deze extra hielprik dient onderscheiden te worden van de herhaalde 1 hielprik bij onvoldoende kwaliteit van 
de bloedvlekken op de hielprikkaart en de tweede hielprik (THP) bij een niet-conclusieve uitslag. Mocht deze 
extra hielprik op enig moment ingevoerd worden, dan zal in overleg met het veld gezocht worden naar een 
heldere en eenduidige terminologie. 
Pagina 31 van 133 

RIVM Rapport 2017-0041 
doelmatigheid, continuïteit en privacy. Hiervoor is onderzoek 
noodzakelijk. 
 
In het hoofdstuk Primair proces wordt uitgebreid ingegaan op het 
mogelijke gebruik van deze post-analytical tools. 
 
Foutnegatieve testuitslagen 
Naast aandoeningen met foutpositieve problematiek is bij een aantal 
aan de hielprikscreening toe te voegen aandoeningen sprake van 
foutnegatieve testuitslagen (zie Tabel 3). Het betreft BKT en OCTN2. 
Bij BKT zijn deze foutnegatieven het gevolg van het feit dat alleen bij 
een keto-acidotische crisis de bloedwaarden afwijkend zijn. Deze 
foutnegatieven zijn bij het gebruik van de huidige test dus 
onvermijdelijk. Hoewel het relatieve aantal foutnegatieve uitslagen bij 
deze aandoening hoog is (50%), zal het gezien de lage prevalentie van 
BKT om minder dan één geval per jaar gaan dat gemist wordt. 
Het aantal foutnegatieve uitslagen bij OCTN2 is niet goed bekend. Bij 
het afnemen van de hielprik op een later tijdstip zal niet alleen het 
aantal foutpositieve resultaten lager zijn, maar ook het aantal 
foutnegatieve resultaten. 
Het vóórkomen van foutnegatieve testuitslagen zal een plaats moeten 
krijgen in de voorlichting aan de ouders, zoals ook het geval is in het 
reguliere programma. 
 
Samenvattend 
Voor alle aandoeningen die onderdeel zijn van de komende uitbreiding 
e
van de hielprikscreening zijn 1 tier-testen beschikbaar. Behoudens de 
e
test voor CPT1, genereren de beschikbare 1 tier-testen naast terecht-
positieve ook foutpositieve testuitslagen.  
Een aantal van deze testen vraagt mogelijk om aanpassingen in logistiek 
en laboratoriumorganisatie die nog onderzoek vereisen (in-house test 
GAMT, sekse-specifiek screenen X-ALD, mogelijkheid extra hielprik 
OCTN2). Ook zijn er bij een aantal aandoeningen consequenties voor 
aanschaf van apparatuur en inrichting van de laboratoria (extra LC-
MS/MS-apparatuur bij GAMT en MPS I). 
Vooral de aanpassingen die nodig zijn voor het gebruik van een in-house 
test bij GAMT en voor het alleen screenen van jongens bij X-ALD vragen 
om uitgebreid onderzoek en kunnen qua impact en reikwijdte nog niet 
volledig overzien worden.  
 
e e
Bij de meeste aandoeningen zijn er 2 en 3 tier-testen beschikbaar die 
de aantallen foutpositieve screeningsuitslagen terug kunnen dringen. Dit 
geldt (nog) niet voor CACT en CPT2. Ook kunnen niet al deze testen 
zomaar worden toegepast in een screeningsetting (GALK en MPS I alleen 
e
op volbloed). Ook voor MMA en PA moeten nog problemen rond de 2 en 
e
3 tier-testen worden opgelost.  
e
De 2 tier-testen voor GAMT, BKT en X-ALD worden verondersteld te 
voldoen. Onzeker is nog of ook voor deze testen nieuwe apparatuur 
moet worden aangeschaft. 
Bij CACT, CPT2, BKT, MPS 1, MMA, PA en OCTN2 zijn de post-analytical 
tools nog als optie genoemd om het aantal foutpositieven terug te 
dringen De effectiviteit en haalbaarheid van deze tools vereist echter 
nog nader onderzoek. 
  
Pagina 33 van 133 

RIVM Rapport 2017-0041 
Bij het screenen op OCTN2 worden ook OCTN2-deficiënte moeders 
gevonden. Een belangrijk deel van deze vrouwen is asymptomatisch en 
het is niet duidelijk of behandeling van deze vrouwen altijd nodig is. De 
behandeling bestaat uit levenslange carnitine-suppletie. Een belastend 
aspect van deze suppletie is dat de urine, adem en lichaam een 
visachtige geur krijgen. 
 
Tot slot leidt het screenen op X-ALD ook tot het vinden van andere 
veelal onbehandelbare peroxisomale biogenese defecten, waaronder 
Zellweger-syndroom, ACOX1 deficiëntie en D-bifunctional protein 
e
deficiëntie. Het introduceren van een 3 tier DNA-test (ABCD-gen) 
maakt het mogelijk een onderscheid te maken tussen X-ALD en deze 
aandoeningen. Overigens zijn veel kinderen met peroxisomale biogenese 
defecten bij de geboorte al symptomatisch. 
 
Het stellen van de diagnose X-ALD impliceert dragerschap van de 
moeder en mogelijk dragerschap van eventuele zusjes. Van de 
vrouwelijke dragers wordt 80% op volwassen leeftijd ernstig ziek. Deze 
late onset ziekte is niet te behandelen. Bij X-ALD is de wetenschap 
drager (te kunnen) zijn daarom belastend. Dit vraagt om goede 
begeleiding vanuit de zorg. 
 
De GR heeft in alle gevallen dat sprake was van niet-behandelbare 
nevenbevindingen de gezondheidswinst voor de kinderen met de 
aandoening waarop gescreend werd, zwaarder laten wegen dan de 
nadelen voor de kinderen (en hun ouders) waarbij sprake was van een 
niet-behandelbare nevenbevinding. Dit geldt ook in het geval het een 
nevenbevinding betreft bij een niet-gescreende deelnemer (in het geval 
van X-ALD, een zusje of moeder van een jongen met X-ALD). Tijdens de 
expertgroepen is deze weging behoudens voor OCTN2 overgenomen. Bij 
OCTN2 werd geconstateerd dat ook veelal asymptomatische moeders 
worden gevonden. Voor deze groep geldt, evenals voor een deel van de 
gevonden kinderen, dat onduidelijk is of behandeling nodig is. De 
experts waren van mening dat eerst nader onderzoek moet plaatsvinden 
naar de genotype-fenotype relatie van deze aandoening alvorens een 
besluit genomen kan worden over definitieve invoering van de screening 
op OCTN2. 
 
Voor alle nevenbevindingen geldt dat het belangrijk is om de aanstaande 
ouders hierover goed voor te lichten en de consequenties voor een 
geïnformeerde toestemming na te gaan. 
 
3.5 Bloedafname en prikmoment 
Bloedafname 
De voorgenomen uitbreiding van de neonatale hielprikscreening leidt er 
toe dat meer bloed nodig is voor de uitvoering van het programma. Het 
e
huidige programma vereist voor de 1 tier-testen zeven ponsjes en voor 
de vervolgtesten tot circa zes ponsjes. De uitbreiding van het programma 
e
leidt tot vier extra ponsjes voor de extra 1 tier-testen en twee tot vier 
extra ponsjes voor de vervolgtesten. Bij voldoende kwaliteit van de 
bloedvlekken op de hielprikkaart is dit haalbaar. Het is dus belangrijk dat 
de kwaliteit van de bloedvlekken op de hielprikkaarten optimaal is. 
  
Pagina 35 van 133 

RIVM Rapport 2017-0041 
Tabel 5: Noodzakelijk onderzoek, inclusief vraagstellingen 
Aandoening Validatieonderzoek Aanvullend onderzoek 
CACT Screeningsparameters Effecten gebruik post-
Normaalwaarden en analytical tools 
afkappunt 
Aantallen FP 
CPT1 Screeningsparameters Effect extra hielprik op later 
e
Normaalwaarden en moment t.b.v. 2 tier-test 
afkappunt 
Aantallen FP 
CPT2 Screeningsparameters Effecten gebruik post-
Normaalwaarden en analytical tools 
afkappunt 
Aantallen FP 
e
GALK Geautomatiseerde TGAL- 2 tier mogelijk op 
testen hielprikkaarten? 
Normaalwaarden en Aanpassen GAL screening: 
afkappunt ∆ handmatige TGAL-test 
e e
Afkappunt (evt. op volbloed) omkeren 1 en 2 tier-test 
GAMT Commerciële test? Logistieke en financiële 
e e
2 evt. 3 tier-test nodig? consequenties gebruik in-
house methode inclusief 
KEA 
BKT Screeningsparameters Effecten gebruik post-
(nevenbevinding MHBD analytical tools 
vermijdbaar) Lange-termijn-follow-up en 
Normaalwaarden en zorgbehoefte i.v.m. 
afkappunt asymptomatische en milde 
Aantallen FN (verrijk panel varianten  
met TP) 
MPS I Keuze testmethode  Effecten gebruik post-
Normaalwaarden en analytical tools 
e
afkappunt Mogelijkheid 2 tier GAG-
Landelijke validatie i.v.m. test op bloedspot i.v.m. 
aantallen verwijzingen, terugdringen pseudo-
pseudo-deficiënties en deficiënties 
dragers Effect extra hielprik op later 
e
moment t.b.v. 2 tier-test 
Lange-termijn-follow-up en 
zorgbehoefte i.v.m. mildere 
varianten  
MMA Screeningsparameters Effecten post-analytical 
Normaalwaarden en tools 
afkappunt Effect extra hielprik op later 
e
Aantallen FP moment t.b.v. 2 tier-test 
e
Mogelijkheid 2 tier-test Lange-termijn-follow-up en 
noodzaak en/of aard 
behandeling i.v.m. milde 
varianten  
Pagina 37 van 133 

RIVM Rapport 2017-0041 
Ook is door de experts aangegeven dat het verstandig is onderzoek te 
verrichten naar de psychosociale gevolgen van de (uitbreiding van) de 
neonatale hielprikscreening. De door ouders ervaren belasting van 
foutpositieve screeningsuitslagen en nevenbevindingen is naar de 
mening van deze experts onvoldoende bekend. 
 
Het is noodzakelijk om op zo kort mogelijke termijn een goede 
inschatting te maken van de doorlooptijden van de verschillende 
onderzoekstrajecten. Daarnaast moet zo snel mogelijk zicht komen op 
de kosten van de onderzoekstrajecten en de hiervoor beschikbare 
financiële middelen. Naast de validatieonderzoeken betreft het onder 
andere de onderzoeken naar de post-analytical tools en het effect van 
een extra hielprik op een later moment. 
 
Voor een viertal onderzoekslijnen lijkt het verstandig de inzet van 
ZonMw te vragen (beoordelen relevantie en kwaliteit van de specifieke 
onderzoekvragen; begeleiding onderzoekstrajecten). Het betreft: 
1. Onderzoek naar de effectiviteit en de logistieke en financiële 
consequenties van het gebruik van de in-house methode bij 
GAMT. 
2. Onderzoek naar haalbaarheid en de te behalen gezondheidswinst 
van het screenen op OCTN2. 
3. Uitbreide pilotstudie naar het screenen op X-ALD (vergelijkbaar 
met de SCID-pilot). 
4. Onderzoek naar de psychosociale gevolgen van de (uitbreiding 
van) de neonatale hielprikscreening. 
 
Ook de benodigde en beschikbare personele capaciteit in de 
screeningslaboratoria moet snel ingeschat worden. Pas dan kan definitief 
beoordeeld worden of de planning zoals deze door de expertgroepen is 
ingeschat (zie paragraaf 3.8) ook daadwerkelijk uitvoerbaar is. 
 
Tot slot is in een aantal expertgroepen ook aandacht gevraagd voor het 
belang van het doen van structureel evaluatieonderzoek naar de nieuwe 
(en reeds ingevoerde) screeningen, om te beoordelen of de effectiviteit 
van de screening voldoende is. 
 
3.8 Planning invoering 
Op basis van nog te beantwoorden vragen en het daarvoor benodigde 
onderzoek is in de verschillende expertmeetings een inschatting 
gemaakt van het tijdpad dat minimaal doorlopen moet worden om de 
screeningen op de verschillende aandoeningen zorgvuldig in te voeren.  
Opgemerkt moet worden dat hierbij dus nog geen rekening is gehouden 
met de randvoorwaardelijke uitvoeringsaspecten, zoals 
informatiehuishouding, capaciteitsvraagstukken, kwaliteitsaspecten, 
trajecten van deskundigheidsbevordering, en benodigde aanpassingen in 
het primair proces. 
 
Voor SCID is de inschatting door het RIVM gemaakt op basis van het 
GR-advies en het door het veld ontwikkelde projectplan van het in 2018 
te starten pilotonderzoek SCID (zie ook hoofdstuk 4). 
Invoering in de periode 2018-2019 wordt door de experts momenteel 
haalbaar geacht voor de screeningen op CPT1, GALK, MPS I, MMA, PA en 
Pagina 39 van 133 

RIVM Rapport 2017-0041 
worden uitgevoerd. Voor GAMT, BKT en X-ALD moet dit nog 
definitief vastgesteld worden. 
• Naast aandoeningen met foutpositieve problematiek is bij een 
aantal toe te voegen aandoeningen sprake van foutnegatieve 
testuitslagen. Dit betreft BKT en OCTN2.  
e e
• Naast het ontwikkelen van goede 2 en indien noodzakelijk 3 
tier-testen, bestaat bij een aantal aandoeningen nog een andere 
interessante optie om het aantal foutpositieve 
screeningsuitslagen terug te dringen. Een aantal expertgroepen 
(CACT/CPT2, BKT, MPS I, MMA/PA en OCTN2) en ook de 
programmacommissie neonatale hielprikscreening hebben 
geadviseerd om gebruik te maken van Region 4 Stork (R4S) en 
Collaborative Laboratory Integrated Reports (CLIR) post-
analytical tools. Voordat deze post-analytical tools in de 
neonatale hielprikscreening gebruikt kunnen worden, moet echter 
eerst een aantal belangrijke vragen beantwoord worden, onder 
andere wat betreft effectiviteit, doelmatigheid, continuïteit en 
privacy.  
• De GR heeft in alle gevallen dat sprake was van niet-
behandelbare nevenbevindingen de gezondheidswinst voor de 
kinderen met de aandoening waarop gescreend werd zwaarder 
laten wegen dan de nadelen voor de kinderen (en hun ouders) 
waarbij sprake was van een niet-behandelbare nevenbevinding. 
Tijdens de expertgroepen is deze weging behoudens voor OCTN2 
niet ter discussie gesteld. 
• Het realiseren van de met screening te bereiken 
gezondheidswinst vraagt om een goede aansluiting op de zorg en 
om voldoende capaciteit voor het realiseren van diagnostiek en 
behandeling van goede kwaliteit. Voordat een screening voor een 
bepaalde aandoening kan worden ingevoerd, moet helderheid 
bestaan over de termijn waarbinnen verwijzing en opname in het 
ziekenhuis moet plaatsvinden. Ook moet beleid zijn ontwikkeld 
voor diagnostiek en behandeling, bij voorkeur in de vorm van 
door de beroepsgroep vastgestelde richtlijnen en protocollen. Een 
belangrijke ontwikkeling wat betreft de kwaliteit van de zorg is 
de ontwikkeling van expertisecentra voor zeldzame 
aandoeningen. 
• In de expertgroepen is geconstateerd dat voor alle aandoeningen 
onderzoek nodig is voordat invoering van de screening mogelijk 
is. Door de verschillende expertgroepen zijn per aandoening 
onderzoeksvragen geformuleerd. Deze hebben betrekking op 
validatieonderzoeken en/of aanvullende onderzoeken en de 
consequenties voor de laboratoriumlogistiek. De 
validatieonderzoeken zijn primair gericht op het beantwoorden 
van onderzoeksvragen die nauw samenhangen met de test(en) 
voor de betreffende aandoening in een screeningsomgeving. Het 
betreft onderzoek naar de normaalwaarden en afkappunten van 
de te gebruiken testparameters; soms moet ook onderzocht 
worden wat de beste testparameters zijn. Nauwe betrokkenheid 
van de screeningslaboratoria is vereist. Het aanvullend onderzoek 
betreft de meer wetenschappelijke vragen. Hierbij moeten ook 
andere partijen worden betrokken. Bij een viertal 
onderzoekstrajecten is de inzet van ZonMw gewenst.  
Pagina 41 van 133 

RIVM Rapport 2017-0041 
capaciteit in de screeningslaboratoria. Pas dan kan definitief beoordeeld 
worden of de planning zoals deze door de expertgroepen is ingeschat ook 
daadwerkelijk uitvoerbaar is. 
 
De uitbreiding van de hielprikscreening vindt bovendien plaats in een 
context van optimalisering van de huidige screening. Zo is sprake van 
verbetering van de kwaliteit van de bloedvlekken, aanscherpen van de 
verwijstermijnen en voorbereiding van diverse aanbestedingen zoals die 
van de screeningsapparatuur, het laboratorium-informatiemanagement-
systeem en de laboratoria zelf. Tevens moet het huidige 
informatiesysteem Praeventis van DVP, verantwoordelijk voor (onder 
andere) de uitvoering van de hielprikscreening, worden vervangen. Deze 
aanpassingen van de hielprikscreening zijn in belangrijke mate 
randvoorwaardelijk voor een goede implementatie van de uitbreiding en 
kunnen deze in positieve of negatieve zin beïnvloeden. 
 
Tot slot is de voorgestelde fasering vanzelfsprekend afhankelijk van de 
uitkomsten van de verschillende onderzoekstrajecten. Indien de 
uitkomsten van een studie onvoldoende zijn, dan kan dit leiden tot 
uitstel of zelfs afstel van de screening op de betreffende aandoening. 
 
In hoofdstuk 12, Implementatie, presenteert het CvB het tijdpad van de 
noodzakelijke onderzoeken, de go/no go-momenten die daarop volgen 
en het moment van toevoeging van de diverse aandoeningen aan de 
hielprikscreening, zoals het CvB het nu voor zich ziet. 
 
Complexiteit invoering 
Op basis van het vooronderzoek en de eigen kennis en ervaring is het 
CvB van mening dat de voorgenomen uitbreiding van de 
hielprikscreening complex is, vanwege de hoeveelheid aandoeningen, de 
logistiek en organisatie in de laboratoria, de testmethodes, de 
validatieonderzoeken en aanvullende onderzoeken die nog uitgevoerd 
moeten worden, en de benodigde aansluiting op de zorg.  
 
Bovenstaande maakt dat de uitbreiding gevolgen heeft voor voorlichting 
en communicatie, deskundigheidsbevordering en de 
informatiehuishouding van de huidige screening. Ook de noodzakelijke 
kleinere aanpassingen op deze en andere onderdelen kunnen complex 
en tijdrovend zijn.  
  
Pagina 43 van 133 

RIVM Rapport 2017-0041 
4 SCID 
4.1 Inleiding 
Binnen de groep aandoeningen waarmee de neonatale hielprikscreening 
naar verwachting zal worden uitgebreid, neemt SCID een bijzondere 
positie in. De minister heeft in haar reactie op het GR-advies op een 
aantal punten ook specifieke aandacht voor deze aandoening gevraagd 
(zie hierna). De verschillende aspecten vormen voldoende aanleiding om 
in dit hoofdstuk deze aandoening separaat te belichten. Daarbij wordt in 
4.6 aandacht gegeven aan de consequenties voor een aantal domeinen 
van de pilot en de mogelijke toevoeging aan de hielprikscreening van 
specifiek deze aandoening. 
 
4.2 Het GR-advies en de reactie van de minister 
Een van de veertien aandoeningen waarvan de GR adviseert deze toe te 
voegen aan de hielprikscreening betreft SCID. Evenals voor de meeste 
andere aandoeningen adviseert de GR voor SCID een degelijk 
pilotonderzoek uit te laten voeren. De minister heeft in haar reactie op 
het GR-advies aangegeven dat dit een aandoening is die een lange 
voorbereidingstijd, met een zwaardere pilot, vergt alvorens deze aan het 
programma toegevoegd kan worden. Ook heeft ze opgemerkt behoefte 
te hebben aan een goede kosten-batenanalyse (KBA) voor de 
implementatie. De reden voor dit verzoek is dat de screeningstest 
gecompliceerder en duurder is dan de andere neonatale 
screeningstestmethoden. Binnen de categorie aandoeningen met een 
lange voorbereidingstijd wil de minister de meeste snelheid geven aan 
SCID, omdat daar de meeste gezondheidswinst gehaald kan worden. 
Het is de eerste ziekte in de neonatale screening die (door 
stamceltransplantatie) helemaal genezen kan worden, aldus de minister. 
 
4.3 Aantal zieke kinderen, screeningstesten, nevenbevindingen 
Het verwachte aantal opgespoorde kinderen met SCID is twee tot vier 
per jaar.  
 
e
Een goede 1 tier-test (T-cell receptor excision circles (TREC)-assay) is 
beschikbaar. Deze TREC-assay kent een PCR-analyse-stap. Dit stelt 
specifieke eisen aan apparatuur en inrichting van het laboratorium. 
Concreet gaat het om twee gescheiden en van elkaar geïsoleerde 
ruimten, waarbij ook de inrichting van de ruimten aan specifieke eisen 
moet voldoen. Van de screeningslaboratoria voldoen op dit moment vier 
van de vijf aan deze eisen. 
e
Voor SCID is een 2 tier-test nodig om het aantal foutpositieven te 
reduceren. De in de zorg gebruikte flowcytometrie kan alleen op 
e e
volbloed toegepast worden en is niet geschikt als 2 tier. 2 tier DNA-
onderzoek kan wel op hielprikbloed. 
 
Bij SCID is sprake van nevenbevindingen. Het screenen op SCID 
resulteert ook in het ontdekken van andere (aangeboren) T-cel-
defecten, waaronder het DiGeorge-syndroom, waarvoor geen genezende 
maar wel symptomatische behandeling bestaat. De SCID-pilot die op dit 
moment wordt voorbereid zal aandacht besteden aan de follow-up in de 
Pagina 45 van 133 

RIVM Rapport 2017-0041 
Tabel 7: Kosten van screening en diagnostiek SCID (in €) 
Kosten Met screening Zonder screening 
Lab-testen, eventuele hertest 806.900 n.v.t. 
Tweede hielprik 12.300 n.v.t. 
Flowcytometrie en genetische 224.700 53.800 
testen 
Totaal 1.044.000 53.800 
 
De totale kosten van behandeling van kinderen met SCID zijn € 257.600 
lager in een situatie met screening dan in een situatie zonder screening 
(zie Tabel 8). Dit komt doordat minder kinderen al voor een 
transplantatie overlijden, waardoor de behandelkosten voor kinderen die 
overlijden voor de behandeling lager zijn met screening (€ 23.700 vs. 
€ 74.400 per jaar). Dit betekent wel dat er meer kinderen een 
transplantatie ondergaan, maar omdat alle kinderen in een situatie met 
screening vroeg ontdekt worden, zijn de kosten per transplantatie lager 
dan in een situatie zonder screening. De resulterende totale kosten van 
transplantatie zijn ook lager bij screening (€ 248.000 versus € 424.500 
per jaar). Tot slot zijn ook de lange-termijn-behandelkosten voor SCID-
gerelateerde klachten lager, omdat door de vroegere transplantatie de 
gezondheidsuitkomsten in een situatie met screening gunstiger zijn dan 
in een situatie zonder screening (€ 29.700 versus € 60.100). In totaal 
zal screening op SCID leiden tot een besparing van € 257.600 per jaar 
in behandelkosten van SCID. 
 
Tabel 8: Jaarlijkse kosten van behandeling van SCID (in €) 
Kosten Met screening Zonder screening 
Behandelkosten voor SCID- 23.700 74.400 
patiënten die overlijden voor 
behandeling 
Transplantatiekosten SCID 248.000 424.500 
Langetermijnkosten SCID 29.700 60.100 
Totaal 301.400 559.000 
 
De kosten van screening, diagnostiek en behandeling bij elkaar 
10
opgeteld bedragen € 1.417.200 in een situatie met screening en 
€ 684.600 in een situatie zonder screening, een verschil van € 732.600 
(€ 990.200 min € 257.600). 
 
Het verschil tussen een situatie met en zonder screening in Nederland is 
een verschil van 35,1 QALY’s. De kosten per gewonnen QALY bedragen 
derhalve € 20.900 (€ 732.600/35,1). Dit komt vrijwel overeen met het 
bedrag dat in Nederland doorgaans gehanteerd wordt als grensbedrag 
bij preventie (€ 20.000 per QALY). 
 
Sensitiviteit KEA 
Bij een univariate sensitiviteitsanalyse (waarbij steeds één parameter 
wordt gevarieerd tussen de aangenomen minimale en maximale waarde) 
variëren de kosten per gewonnen QALY tussen € 8.100 en € 31.700. 
 
10
 Inclusief € 71.800 aan kosten van behandeling non-SCID, zowel in een situatie met screening als zonder 
screening. 
Pagina 47 van 133 

RIVM Rapport 2017-0041 
Algemeen 
Voor deelname aan de pilot SCID-screening dient apart informed 
consent te worden gevraagd aan de deelnemers, waarvoor apart 
voorlichtingsmateriaal over SCID dient te worden ontwikkeld. 
 
Deskundigheidsbevordering 
Opname van SCID in het screeningspakket heeft in beperkte mate 
gevolgen voor de inhoud van de voorlichting door de verloskundig 
zorgverlener: er wordt een nieuwe categorie toegevoegd aan de 
verschillende categorieën aandoeningen, namelijk een ziekte van het 
afweersysteem. De verloskundig zorgverlener of screener kan deze 
categorie benoemen en verwijzen naar de algemene voorlichtingsfolder, 
maar zij/hij geeft hierover geen ziekte-specifieke informatie. De ervaring 
leert (bijvoorbeeld bij de toevoeging van CF-screening) dat er bij 
toevoeging van een nieuwe categorie aandoeningen behoefte is bij de 
uitvoerders van de screening (verloskundig zorgverleners, screeners, 
huisartsen, klinisch genetici, laboratoriummedewerkers) aan 
deskundigheidsbevorderingsbijeenkomsten over de aandoening. 
 
Communicatie en voorlichting 
Uitbreiding van het programma met SCID heeft consequenties voor 
voorlichting en communicatie. Omdat het om een nieuwe categorie van 
aandoeningen gaat die bovendien te genezen is, is het nodig de 
algemene voorlichtingsfolder hierop aan te passen en algemene 
informatie hierover op te nemen op bijvoorbeeld de website voor publiek 
en professionals.  
 
Informatiehuishouding 
Belangrijk onderdeel van de voorbereiding van de pilot SCID-screening is 
de exacte specificatie voor de informatiehuishouding en monitoring, 
omdat het nieuw te ontwikkelen informatiesysteem NHS (nw Praeventis) 
en nieuwe NHS-LIMS begin 2018 nog niet ‘live’ zijn. Het is de verwachting 
dat in de tweede helft van 2017 binnen de laboratoria gestart zal worden 
met valideren van analyses/testen. Begin 2018 zal gestart worden met de 
daadwerkelijke verwijzing van kinderen, dit naar aanleiding van 
afwijkende resultaten. Per 2018 dient ten aanzien van SCID een adequate 
registratie ter ondersteuning van dit proces mogelijk te zijn. Voor SCID is 
onderzocht of Praeventis en NEONAT nog geschikt te maken zijn voor de 
ondersteuning van de pilot. Dit blijkt voor SCID mogelijk te zijn. Of ook 
NEORAH aangepast moet worden, is nog in overweging.  
 
Monitoring en evaluatie 
Voor SCID bestaat een mogelijkheid dat na een afwijkende 
e
1 screeningstest, een vervolgtest moet plaatsvinden op basis van 
volbloed. Hoe dit proces ingericht wordt, zal onderdeel zijn van de 
validatiestudie en de pilot. Om de kwaliteit van dit proces te monitoren, 
zal ook een aantal nieuwe indicatoren ontwikkeld moeten worden. Ook 
de nevenbevindingen en de voor- en nadelen voor deze kinderen dienen 
hierin een plaats te krijgen. 
  
Pagina 49 van 133 

RIVM Rapport 2017-0041 
5 Primair proces 
Bij de huidige neonatale hielprikscreening krijgen alle baby’s in de eerste 
dagen na de geboorte een hielprik aangeboden. Het bloed van het kind 
wordt vanaf 1 januari 2017 gescreend op negentien zeldzame ernstige en 
meestal erfelijke aandoeningen. Tijdige opsporing van deze aandoeningen 
kan ernstige schade aan de lichamelijke en geestelijke ontwikkeling van 
het kind voorkomen of beperken. De aandoeningen zijn niet te genezen, 
maar wel te behandelen. Bij de screening op sikkelcelziekte kan ook 
dragerschap op de ziekte worden gevonden. Ouders kunnen ervoor kiezen 
de informatie over dragerschap niet te willen ontvangen. De activiteiten 
die nodig zijn voor het proces van selectie van kinderen, uitnodiging en 
voorlichting, screening, communiceren uitslag en verwijzing, diagnostiek 
en behandeling, worden het primaire proces genoemd.  
 
Voor de uitbreiding van de neonatale hielprikscreening worden de 
volgende uitgangspunten gehanteerd: 
1. Er wordt zoveel mogelijk aangesloten bij huidige inrichting en 
organisatie van de NHS. 
2. In Nederland is grotendeels sprake van een gecombineerde 
uitvoering met de Neonatale Gehoorscreening (NGS). 
3. Zo mogelijk wordt geanticipeerd op voorzienbare ontwikkelingen 
en uitbreidingen van de hielprikscreening. 
 
Het hoofdstuk bestaat uit twee delen. In het eerste deel wordt het 
huidige primair proces van de neonatale hielprikscreening geschetst. In 
het tweede wordt ingegaan op de noodzakelijke aanpassingen en 
daarvoor te nemen stappen bij uitbreiding van de screening. 
 
5.1 Huidige primair proces neonatale hielprikscreening 
In Figuur 1 is een schematische weergave opgenomen van het primair 
proces van de neonatale hielprikscreening in Nederland. 
Pagina 51 van 133 

RIVM Rapport 2017-0041 
Uitnodiging 
De DVP-regiokantoren geven opdracht aan de gecontracteerde 
Jeugdgezondheidszorgorganisatie (JGZ) tot uitvoering van de hielprik.  
De JGZ-instelling maakt, indien deze beschikt over het telefoonnummer, 
telefonisch een afspraak met de ouders, in andere gevallen legt zij 
onaangekondigd een huisbezoek af. 
 
5.1.2 Screening 
De hielprik dient zo spoedig mogelijk na 72 uur na de geboorte te 
worden afgenomen. In geval de uitvoeringsorganisatie ervoor kiest om 
de hielprikscreening te combineren met de gehoorscreening vindt deze 
zo spoedig mogelijk na 96 uur na de geboorte plaats. De hielprik dient 
uiterlijk binnen 168 uur na de geboorte te worden afgenomen. De 
hielprik wordt uitgevoerd dáár waar het kind is. De meeste kinderen 
worden thuis geprikt. Bij de hielprik worden met een hielpriklancet een 
paar druppels bloed uit de hiel van het kind afgenomen en op een 
hielprikkaart aangebracht. De kaart wordt vervolgens opgestuurd naar 
een van de vijf screeningslaboratoria. Het laboratorium voert de testen 
uit en meldt de uitslag elektronisch aan het DVP-regiokantoor. 
Wanneer dat nodig blijkt, wordt een herhaalde eerste hielprik verricht. 
Dit gebeurt bij onvoldoende kwaliteit van de bloedvlekken op de 
hielprikkaart, onbetrouwbaar materiaal, wanneer de hielprik is verricht 
binnen 24 uur na bloedtransfusie en wanneer de hielprik is verricht 
binnen 48 uur na de geboorte. De herhaalde eerste hielprik moet altijd 
zo snel mogelijk worden afgenomen, bij voorkeur direct nadat DVP het 
verzoek daartoe heeft gedaan aan degene die de hielprik uitvoert. 
 
Bij een niet-conclusieve uitslag wordt een tweede hielprik verricht. Ook 
de tweede hielprik moet zo snel mogelijk worden afgenomen, behalve 
bij AGS, waarbij het tijdstip van afname afhankelijk is van de 
zwangerschapsduur. 
 
5.1.3 Communiceren uitslag en verwijzen 
Bij een goede uitslag krijgen de ouders geen bericht. Het is de bedoeling 
om in de toekomst ouders altijd te informeren over de uitslag van de 
hielprik, dus ook wanneer de uitslag goed is. Hiervoor dient de goede 
informatie te worden ontwikkeld en moeten de ICT-systemen worden 
ingericht. 
Bij een afwijkende uitslag neemt de medisch adviseur van DVP contact 
op met de huisarts, die vervolgens zorg draagt voor een doorverwijzing 
naar een academisch centrum (behalve voor CH; deze kinderen worden 
ook verwezen naar de algemene ziekenhuizen). In dit centrum wordt 
een definitieve diagnose gesteld en wordt gestart met de behandeling. 
 
5.1.4 Diagnostiek en behandeling 
In principe komen alle kinderen die zijn doorverwezen vanuit de 
screening in behandeling bij de academische centra (of bij CH de 
algemene ziekenhuizen). Bij een uitslag sikkelcelziekte wordt een kind 
voordat het vier weken oud is gezien door een kinderhematoloog in een 
academisch centrum. Bij een uitslag dragerschap sikkelcelziekte wordt 
eerst de huisarts en worden later ook de ouders geïnformeerd. De 
huisarts draagt zorg voor een voorlichtingsgesprek en eventueel nader 
onderzoek wanneer de ouders dit wensen in verband met een volgende 
zwangerschap. Als sprake is van een risicopaar wordt dit doorverwezen 
Pagina 53 van 133 

RIVM Rapport 2017-0041 
onderzocht of het aantal duplo-bepalingen in het laboratorium kan 
worden verminderd. 
 
5.2.2 Eventuele extra hielprik op een later moment 
Voor CPT1, MPS I, MMA, PA en OCTN2 is voorgesteld bij een afwijkende 
uitslag van de primaire test een extra hielprik op een later moment te 
e
introduceren om de 2 tier-test te optimaliseren. Indien uit de te 
verrichten onderzoeken blijkt dat dit meerwaarde heeft voor één of meer 
aandoeningen, kan dit naar verwachting relatief eenvoudig 
geïmplementeerd worden binnen het (uitgebreide) NHS-programma. Ook 
nu al worden opdrachten voor extra hielprikken gegeven en uitgevoerd, 
bijvoorbeeld bij niet-conclusieve uitslagen en onvoldoende kwaliteit van 
de bloedvlekken op de hielprikkaarten. Nagedacht moet worden hoe de 
ouders hierover geïnformeerd worden en met welke boodschap.  
 
5.2.3 Aanpassingen in screeningslaboratoria 
De uitbreiding van de hielprikscreening leidt tot het gebruik van nieuwe 
testen en de aanschaf van nieuwe apparatuur of een ander gebruik van 
bestaande apparatuur. Ook worden nieuwe eisen gesteld aan de inrichting 
van het laboratorium (zie hoofdstuk 4 SCID). Tabel 9 beschrijft de huidige 
apparatuur van de screeningslaboratoria beschikbaar voor de NHS. 
 
Tabel 9: Huidige apparatuur screeningslaboratoria 
Huidige apparatuur Opmerkingen 
screeningslaboratoria 
MS/MS apparaat  De laboratoria zijn hiervoor elkaars 
back-up bij storingen en 
calamiteiten. 
Genetische Screening Processor Twee per laboratorium nodig in 
(GSP) verband met backup. 
Automatisch Immunoassay Dit apparaat heeft dezelfde functie 
systeem als de GSP. De laboratoria 
gebruiken dus een AI-systeem of 
een GSP-systeem. 
High-performance liquid  
chromatography (HPLC)-apparaat 
Analyse-apparaat via Polymerase De PCR voor de CFTR-mutaties 
Chain Reaction (PCR) voor 35 vindt alleen plaats in de klinisch 
CFTR mutaties en HPLC genetisch laboratoria in Tilburg, 
Zwolle en Amsterdam (VUmc). 
 
Uitbreiding van apparatuur is nodig voor onderstaande aandoeningen. 
 
De test op MPS I vereist een andere kit dan thans gebruikte MS/MS-kit. 
Het gebruik van een andere kit maakt een extra run noodzakelijk en 
daarmee de aanschaf van een extra LC-MS/MS-apparaat in de vijf 
screeningslaboratoria. Ook moet de nieuwe kit worden aangeschaft. 
 
Ook het testen op GAMT vraagt mogelijk om de aanschaf van extra 
LC-MS/MS-apparatuur (zie ook paragraaf 5.2.4). 
  
Pagina 55 van 133 

RIVM Rapport 2017-0041 
en pas bij een afwijkende uitslag voor X-ALD de sekse van het kind 
vaststellen en dan alleen bij jongens de uitslag doorgeven. Gezien het 
voorgaande gaat het CvB er niet vanuit dat de door experts voorgestelde 
invoering in de periode 2018-2019 haalbaar is. 
 
5.2.6 Onderzoek mogelijkheden gebruik R4S en CLIR 
Een aantal expertgroepen en ook de programmacommissie neonatale 
hielprikscreening hebben geadviseerd om gebruik te maken van Region 
4 Stork (R4S) en Collaborative Laboratory Integrated Reports (CLIR). De 
R4S en de CLIR zijn applicaties van een unieke database van 
analysegegevens van gezonde neonaten en neonaten met een klinisch 
bevestigde aandoening uit de internationaal vigerende 
hielprikprogramma’s. De database is ondergebracht bij de Mayo Clinic in 
de Verenigde Staten. Het primaire doel van R4S en CLIR is het 
optimaliseren van de voorspellende waarde van met MS/MS-analyse 
verkregen individuele screeningsuitslagen. 
 
Het primaire doel van R4S is om afkapgrenzen die zijn gebaseerd op 
gegevens van screeningsprogramma’s vanuit de hele wereld voor alle 
neonatale screening MS/MS-analyten te beoordelen. 
 
De CLIR-software, een tweede versie van R4S, gebruikt geavanceerde 
statistiek op basis van continue covariaat aangepaste percentielen. De 
CLIR-software maakt gebruik van de mate van overlap van markers met 
een ziekterange. Uniek voor deze software is dat ze geen gebruik maakt 
van afkapgrenzen, maar een risicoprofiel geeft voor een bepaalde ziekte. 
 
Beide applicaties hebben potentieel om in het kader van de Nederlandse 
neonatale hielprikscreening gebruikt te worden, zowel om de prestaties 
van de bestaande screening te verbeteren als om in de expertgroepen 
gesignaleerde problematiek met de screening op nieuwe aandoeningen 
op te lossen. 
 
Het gebruik van de R4S en CLIR post-analytical tools is in de Werkgroep 
Onderzoek Neonatale Hielprikscreening (WOHNS) besproken. De 
werkgroep heeft geadviseerd om onderzoek te doen naar de werking 
van de database met gegevens die op dit moment binnen de 
Nederlandse hielprikscreening verzameld worden. 
 
Naast het zoeken van antwoorden op vragen over het mogelijke gebruik 
(belasting laboratoriummedewerkers, tijdig genereren uitslag etc.) en de 
effectiviteit van de R4S en CLIR post-analytical tools is het beantwoorden 
van vragen over doelmatigheid, continuïteit en verschillende juridische en 
ethische aspecten, waaronder de privacy, essentieel. 
Het CvB heeft inmiddels stappen gezet om deze vragen te laten 
beantwoorden. 
 
5.2.7 Doorlooptijden en prioritering laboratoriumtesten 
Omdat de urgentie van behandeling per aandoening kan verschillen, 
moeten per aandoening de doorlooptijden van de verschillende 
processtappen (testen, verwijzing naar zorg, etc.) worden vastgesteld. 
Dit geldt ook voor de prioritering van de verschillende testen bij 
onvoldoende kwaliteit van de bloedvlekken op de hielprikkaart. 
 
Pagina 57 van 133 

RIVM Rapport 2017-0041 
6 Organisatie, taken en verantwoordelijkheden 
Een bevolkingsonderzoek verschilt fundamenteel van de curatieve zorg; 
er is namelijk geen sprake van een individuele hulpvraag waarop het 
bevolkingsonderzoek zich richt. Mede vanwege dit aspect hecht de 
overheid aan een hoge kwaliteit door middel van een programmatische 
aanpak, uniforme uitvoering en centrale sturing van het 
bevolkingsonderzoek. In het Nationaal Programma Bevolkingsonderzoek 
(NPB) is dit vormgegeven. De kenmerken van het NPB zijn in 
paragraaf 6.1 toegelicht.  
 
Het Beleidskader Pre- en Neonatale Screeningen 
(http://www.rivm.nl/bibliotheek/rapporten/2015-0183.pdf) geeft een 
overzicht van de wettelijke en beleidsmatige kaders voor deze 
screeningen die tijdens de zwangerschap en kort na de geboorte 
preventief worden aangeboden. Het beleidskader beschrijft tevens hoe 
partijen samenwerken die betrokken zijn bij de voorbereiding van, 
besluitvorming over en uitvoering van de pre- en neonatale screeningen. 
 
De organisatie, taken en verantwoordelijkheden in het programma 
neonatale hielprikscreening staan beschreven in het landelijke Draaiboek 
neonatale hielprikscreening 
(http://www.rivm.nl/Onderwerpen/H/Hielprik_voor_professionals/Draaib
oek_neonatale_hielprikscreening). Dit hoofdstuk beschrijft op 
hoofdlijnen de verschillende te onderscheiden taken en 
verantwoordelijkheden en in hoeverre de uitbreiding van de 
hielprikscreening hiervoor consequenties heeft. In paragraaf 6.2 staan 
de kerntaken en verantwoordelijkheden van de diverse partijen die zijn 
betrokken bij het bevolkingsonderzoek neonatale hielprikscreening op 
hoofdlijnen beschreven. In paragraaf 6.3 wordt dit vervolgens per 
onderdeel van de keten uitgebreider beschreven. 
 
6.1 Het Nationaal Programma Bevolkingsonderzoek 
Het NPB bestaat uit de, door het Rijk gefinancierde en door het CvB 
aangestuurde, landelijke bevolkingsonderzoeken. Met deze 
bevolkingsonderzoeken worden risico’s opgespoord met als doel de 
volksgezondheid te bevorderen.  
Het NPB bestaat uit de volgende bevolkingsonderzoeken en screeningen: 
• bevolkingsonderzoeken borstkanker, baarmoederhalskanker en 
darmkanker; 
• neonatale hielprikscreening en neonatale gehoorscreening; 
• prenatale screening op infectieziekten en 
erytrocytenimmunisatie. 
 
Het NPB leidt tot gezondheidswinst doordat ziekten in een vroegtijdig 
stadium opgespoord en vervolgens behandeld kunnen worden.  
 
Het CvB regisseert namens de minister de uitvoering van de 
bevolkingsonderzoeken voor burgers met als uitgangspunt de publieke 
waarden kwaliteit, bereikbaarheid en betaalbaarheid. Dat betekent dat, 
Pagina 59 van 133 

RIVM Rapport 2017-0041 
6.2 Verdeling taken en verantwoordelijkheden op hoofdlijnen 
Voor de neonatale hielprikscreening geldt op hoofdlijnen de volgende 
taakverdeling: 
1. Opdracht en financiering neonatale hielprikscreening door het 
ministerie van VWS. 
2. Landelijke regie op het bevolkingsonderzoek NHS door het CvB. 
3. Adviseren aan het CvB over het bevolkingsonderzoek NHS, door 
de programmacommissie NHS. 
4. Vertegenwoordigen van de belangen van burgers en patiënten 
via patiënten-/consumentenorganisaties. 
5. Regionale coördinatie van uitvoering en kwaliteitsborging van het 
bevolkingsonderzoek NHS door DVP. 
6. Uitvoering van het bevolkingsonderzoek NHS door professionals. 
Bij NHS betreft dit onder andere JGZ-medewerkers, 
ziekenhuismedewerkers, huisartsen, verloskundig zorgverleners. 
Voor de screeningslaboratoria betreft dit klinisch chemici en 
analisten. 
7. Uitvoering van activiteiten in de zorg bij afwijkende uitslagen 
door professionals. Bij NHS betreft dit met name de medisch 
adviseurs van DVP, huisartsen, kinderartsen en klinisch genetici. 
8. Landelijke monitoring van het programma door een 
onafhankelijke, externe partij. 
 
In Figuur 2 zijn de partijen en de relaties tussen de betrokken partijen 
schematisch weergegeven. Hierna wordt deze taakverdeling verder 
toegelicht. 
 
 
Gezondheidsraad (adviseur VWS)  
 
 VWS (opdrachtgever) 
 
 
Landelijke partners als beroeps- 
 
verenigingen en patiëntenorganisaties 
  
 CvB (regisseur) 
Programmacommissie (adviseert CvB) 
  
 
 
 
 DVP (regionale coördinatie en 
  
uitvoering) 
 
Regionale partners in de zorg, zoals 
 
 
ziekenhuizen, laboratoria en 
 
Professionals (uitvoerders) in 
klinisch genetische centra 
 
de JGZ, huisartsenpraktijk, 
 
 
ziekenhuizen en 
 
screeningslaboratoria 
 
 
Figuur 2: Schematische weergave van de relatie tussen de partijen die zijn 
betrokken bij het bevolkingsonderzoek NHS en de zorg. Het CvB laat zich 
adviseren door de programmacommissie en opereert in een netwerk met 
landelijke partners, zoals beroepsverenigingen en patiëntorganisaties. 
DVP en professionals opereren in een netwerk met regionale partners, zoals 
ziekenhuizen en laboratoria. 
  
Pagina 61 van 133 

RIVM Rapport 2017-0041 
Bij een uitbreiding van de NHS met nieuwe aandoeningen zal bekeken 
worden of nieuwe vertegenwoordigers (van nog niet betrokken partijen) 
aan de programmacommissie moeten worden toegevoegd. 
 
DVP 
DVP is verantwoordelijk voor de regionale coördinatie en uitvoering 
volgens de daartoe gestelde landelijke kaders. DVP is verantwoordelijk 
voor een kwalitatief goed georganiseerde en doelmatige uitvoering. Dit 
gebeurt vanuit de drie regiokantoren. Zij zijn ook verantwoordelijk voor 
de kwaliteit, kwaliteitsborging, monitoring en evaluatie van de 
activiteiten van het primaire proces op regionaal niveau. 
 
Een aantal activiteiten in het primaire proces voert DVP zelf uit. 
Daarnaast besteedt DVP de uitvoering van bepaalde activiteiten uit aan 
andere partijen, bijvoorbeeld de JGZ en screeningslaboratoria. DVP heeft 
daartoe samenwerkingsovereenkomsten/contracten met deze uitvoerders 
van het bevolkingsonderzoek NHS en financiert hen. DVP stelt aan deze 
partijen eisen om de kwaliteit, gegevenslevering en kwaliteitsborging te 
garanderen. Verder biedt DVP de professionals die zijn betrokken bij het 
bevolkingsonderzoek deskundigheidsbevordering aan. 
 
DVP draagt zorg voor een goede aansluiting van het bevolkingsonderzoek 
NHS op de zorg in de regio. Mede hiervoor onderhouden de DVP-
regiokantoren een netwerk met relevante partijen, zoals ziekenhuizen en 
laboratoria in hun regio. 
 
De medisch adviseurs werken in opdracht van DVP voor de NHS.  
 
Bij een uitbreiding van de NHS wordt de reikwijdte van de taken van 
DVP en van de medisch adviseurs in het NHS-programma groter, omdat 
het aantal aandoeningen groter wordt. 
 
Referentielaboratorium 
In opdracht van het CvB vervult RIVM-IDS de referentiefunctie ten 
behoeve van de neonatale hielprikscreening. Het screeningsonderzoek 
vindt plaats in vijf door het RIVM gecontracteerde laboratoria. Het doel 
van de referentiefunctie is het borgen van een uniforme kwaliteit van 
het screeningsonderzoek in deze laboratoria. Het CvB maakt jaarlijks 
afspraken met IDS over de nadere invulling van deze referentiefunctie. 
In een dienstverleningsovereenkomst (DVO) worden de activiteiten en 
producten jaarlijks beschreven. 
 
Bij een uitbreiding van de NHS wordt de reikwijdte van de taken van het 
referentielaboratorium ten behoeve van het NHS-programma groter ten 
aanzien van het borgen van de kwaliteit van de laboratoriumtechnieken 
in het NHS-programma. In de verschillende benodigde 
validatieonderzoeken en de pilotonderzoeken wordt ook een groot 
beroep gedaan op de capaciteit en de expertise van het 
referentielaboratorium.  
Pagina 63 van 133 

RIVM Rapport 2017-0041 
6.3 Verantwoordelijkheden per activiteit in de keten  
De onderdelen van de hele keten van voorlichting tot en met de 
behandeling en follow-up moeten goed op elkaar aansluiten. In elk 
bevolkingsonderzoek vindt op enig moment de overgang plaats van 
screening naar nadere diagnostiek en behandeling. Bij het 
bevolkingsonderzoek NHS zal voor die kinderen bij wie een afwijkende 
uitslag (of dragerschap) is gevonden, nadere diagnostiek plaatsvinden 
binnen de reguliere zorg. Deze verwijzing inclusief het doorgeven van 
gegevens moet zorgvuldig plaatsvinden en is iets waarvoor partijen 
binnen de screening en binnen de zorg afspraken hebben gemaakt die 
zijn vastgelegd in het draaiboek. 
 
In Figuur 3 zijn de activiteiten van de gehele keten aangegeven en ook 
waar de overgang in de keten bij het bevolkingsonderzoek NHS naar de 
zorg is gelegd. Per onderdeel van de keten word(t)(en) de betrokken 
partij(en) inclusief de taken en verantwoordelijkheden toegelicht. Daar 
waar taken en verantwoordelijkheden veranderen door de uitbreiding, 
wordt dit per onderdeel toegelicht. 
 
 
Figuur 3: Een schematische weergave van de activiteiten in de gehele keten 
voor het bevolkingsonderzoek NHS, inclusief overgang naar de zorg. 
 
Bij de uitbreiding van de NHS kan het nodig zijn nieuwe professionals of 
organisaties te betrekken bij het programma en aanvullende eisen te 
stellen door middel van het landelijk draaiboek. 
 
Selectie en uitnodiging 
Verloskundig zorgverleners zijn verantwoordelijk voor de voorlichting en 
informed consent in de NHS. Zie voor verdere toelichting hoofdstuk 8. 
 
Ook de afdeling Burgerzaken van een gemeente is verantwoordelijk voor 
het nogmaals overhandigen van de voorlichtingsfolder bij de aangifte 
van geboorte. 
 
De ouders zijn verantwoordelijk voor de geboorteaangifte van hun kind 
binnen de daarvoor gestelde termijn. Na de geboorteaangifte door de 
ouders, ontvangen de DVP-regiokantoren via de gemeentelijke 
basisadministratie de gegevens van het kind. 
 
De DVP-regiokantoren zijn verantwoordelijk voor het geven van de 
opdracht aan de gecontracteerde Jeugdgezondheidszorgorganisatie 
Pagina 65 van 133 

RIVM Rapport 2017-0041 
onder andere rondzendingen, visitaties en deskundigheidsbevordering. De 
screeningslaboratoria zijn zelf verantwoordelijk voor deskundig personeel. 
 
De laboratoria verzenden digitaal naar het betreffende DVP-regiokantoor 
de hielprikuitslag ten behoeve van verdere afhandeling door DVP. 
 
Bij het toevoegen van een nieuwe aandoening heeft dit consequenties 
voor de taken ten aanzien van analyse en beoordeling van het bloed en 
de daarbij behorende kwaliteitsborging en registratie en doorgifte van 
gegevens. Ook deelname van een screeningslaboratorium aan een 
validatieonderzoek of pilotonderzoek naar een nieuwe aandoening vraagt 
extra capaciteit en expertise. Verder kan toevoeging van een aandoening 
consequenties hebben voor de inrichting van de laboratoriumfunctie, 
bijvoorbeeld wanneer een nieuwe laboratoriumfaciliteit nodig is, zoals bij 
de screening op SCID, of wanneer een analyse moet plaatsvinden in een 
gespecialiseerd laboratorium, anders dan een van de vijf 
screeningslaboratoria. 
 
Communiceren van de uitslag en verwijzen 
De DVP-regiokantoren zijn verantwoordelijk voor het communiceren van 
de afwijkende uitslag of de niet-conclusieve uitslag van het onderzoek, 
via de medisch adviseur, aan de ouders. Zij dragen er zorg voor dat dit 
op een landelijk uniforme manier gebeurt. 
 
Bij een goede (negatieve) uitslag krijgen de ouders geen bericht. Het is 
de bedoeling om in de toekomst ouders altijd te informeren over de 
uitslag van de hielprik, dus ook wanneer de uitslag goed is. 
 
Bij een afwijkende uitslag neemt de medisch adviseur van het DVP-
regiokantoor contact op met de huisarts, die vervolgens zorg draagt voor 
een doorverwijzing naar een academisch centrum (behalve voor CH; deze 
kinderen worden ook verwezen naar de algemene ziekenhuizen).  
 
Het DVP-regiokantoor is verantwoordelijk voor het beantwoorden van 
vragen die betrekking hebben op het bevolkingsonderzoek, mogelijke 
uitslagen en (algemene) informatie over de neonatale hielprikscreening. 
 
Het toevoegen van een nieuwe aandoening aan de hielprikscreening 
heeft consequenties voor het communiceren van de afwijkende uitslag 
van het onderzoek aan de ouders, huisarts en kinderarts en het 
ontwikkelen van de daarbij benodigde materialen (uitslagbrieven etc.). 
Dit geldt ook voor een DVP-regiokantoor dat betrokken is bij een 
pilotonderzoek voor een van de nieuwe aandoeningen. 
 
Diagnostiek en behandeling 
In principe wordt bij alle kinderen die zijn doorverwezen vanuit de 
screening vervolgonderzoek gedaan in de academische centra (of in het 
geval van CH bij de algemene ziekenhuizen). In deze centra wordt een 
definitieve diagnose gesteld en wordt zo nodig gestart met de 
behandeling. De ANS-en vanuit de NVK zijn verantwoordelijk voor de 
afspraken ten aanzien van diagnostiek en behandeling van kinderen 
verwezen met een afwijkende uitslag uit de hielprikscreening. De 
(gespecialiseerd) kinderarts is verantwoordelijk voor de opvang van kind 
en ouders volgens de landelijk vastgestelde verwijstermijnen en het 
Pagina 67 van 133 

RIVM Rapport 2017-0041 
7 Kwaliteitsbeleid 
Bevolkingsonderzoek dat de overheid aanbiedt, moet van hoge kwaliteit 
zijn en moet goed toegankelijk en betaalbaar zijn. We spreken ook wel 
van de publieke waarden van de bevolkingsonderzoeken (zie ook 
hoofdstuk 6). Binnen de genoemde publieke waarden kunnen 
verschillende aspecten worden onderscheiden. Onder de publieke waarde 
kwaliteit vallen de aspecten effectiviteit, vraaggerichtheid, veiligheid, 
landelijke uniformiteit en innovativiteit. De publieke waarden en aspecten 
zijn van toepassing op lokaal niveau (individuele uitvoerders en/of 
zorginstellingen), regionaal niveau en landelijk of programmaniveau. 
 
Een goed kwaliteitsbeleid van het bevolkingsonderzoek is nodig om de 
publieke waarden te garanderen. Dit vereist het volgende: 
• de juiste instrumenten zijn ingezet om uitvoering van het 
kwaliteitsbeleid vorm te geven (paragraaf 7.1); 
• de noodzakelijke landelijke kwaliteitseisen zijn vastgesteld en 
uitgewerkt in richtlijnen en werkwijzen (paragraaf 7.2); 
• taken en verantwoordelijkheden van de betrokken partijen ten 
aanzien van kwaliteit zijn vastgesteld en belegd (hoofdstuk 6); 
• kwaliteitsborging is ingericht (paragraaf 7.3); 
• de inrichting van deskundigheidsbevordering (paragraaf 7.4); 
• monitoring, evaluatie en verbetering vindt plaats (hoofdstuk 10); 
• de informatiehuishouding (informatievastlegging, uitwisseling en 
beschikbaarheid) is op orde (hoofdstuk 9). 
 
7.1 De instrumenten 
Bij het bevolkingsonderzoek zijn diverse instrumenten (vaak formele 
documenten) beschikbaar die partijen gebruiken om de eisen, taken en 
verantwoordelijkheden vast te leggen en te reguleren. In deze paragraaf 
vindt per partij een toelichting plaats over de gehanteerde instrumenten. 
In 4 is dit schematisch toegelicht. 
 
7.1.1 Wet- en regelgeving 
Tot 2015 had de hielprikscreening een wettelijke basis in de Algemene 
Wet Bijzondere Ziektekosten (AWBZ). Met de vervanging van de AWBZ 
door de Wet langdurige zorg, is via die wet in de Wet publieke gezondheid 
artikel 4a ingevoegd. Daarin staat geregeld wat voorheen in artikel 17 
van het Besluit zorgaanspraken AWBZ stond. Artikel 17 regelde dat de 
minister zorg diende te dragen voor het onderzoek bij pasgeborenen naar 
bij ministeriële regeling aan te wijzen ernstige zeldzame ziekten. Artikel 
4a betreft een tijdelijke regeling tot 1 januari 2018 in afwachting van de 
keuze voor een definitieve regeling. Met dat artikel is de financiering van 
de hielprikscreening met ingang van 1 januari 2015 overgebracht naar de 
Rijksbegroting. 
 
De uitvoering van het bevolkingsonderzoek NHS is geregeld in het Besluit 
ex artikel 3, onderdeel a, van de Wet op het RIVM. In dit besluit is 
vastgelegd dat het RIVM namens de minister van VWS de taak heeft 
betreffende de landelijke aansturing en begeleiding van programmatische 
preventieprogramma’s inclusief de neonatale hielprikscreening. 
Pagina 69 van 133 

RIVM Rapport 2017-0041 
7.1.2 Landelijke kaders 
Het CvB is de regisseur van de door de overheid aangeboden neonatale 
hielprikscreening en verzorgt de afstemming tussen de betrokken 
partijen in het beleid- en uitvoeringsveld. De opdrachten die het 
ministerie van VWS jaarlijks aan het RIVM geeft, bepalen de kaders en 
randvoorwaarden voor de regie en de uitvoering van het 
bevolkingsonderzoek. Het bevolkingsonderzoek moet effectief, 
doelmatig, betrouwbaar en landelijk uniform worden uitgevoerd en moet 
aansluiten op de zorg. 
 
De kaders waarbinnen de regionale coördinatie en de uitvoering van het 
programma plaatsvinden, worden vanaf 1 januari 2009 tussen CvB en 
DVP vastgelegd. Deze kaders hebben betrekking op de effectiviteit, 
doelmatigheid, kwaliteit en landelijke uniformiteit van het 
bevolkingsonderzoek en de financiële randvoorwaarden. 
 
De landelijke kwaliteitseisen, de indicatorenset (toegelicht in paragraaf 
10.4) en de kaders van de neonatale hielprikscreening zullen door het 
CvB aangepast worden en, na advisering door de programmacommissie, 
worden vastgesteld.  
De landelijke kwaliteitseisen zijn opgenomen in het draaiboek neonatale 
hielprikscreening en zullen moeten worden aangepast. Het draaiboek 
neonatale hielprikscreening beschrijft wat nodig is om de neonatale 
hielprikscreening effectief en binnen kwalitatieve kaders te laten verlopen. 
Het is de landelijke standaard voor alle partijen die betrokken zijn bij de 
uitvoering van het neonatale gehoorscreeningsprogramma. Het draaiboek 
is bindend voor alle professionals die betrokken zijn bij de neonatale 
hielprikscreening. Het gaat om een keten van samenwerkingspartners 
waarbij het van groot belang is dat ieder zich bewust is van zijn aandeel 
in de keten van screening. De taken en verantwoordelijkheden van de 
betrokken partijen staan in het draaiboek beschreven.  
In nauwe afstemming met de relevante ketenpartijen vindt de 
ontwikkeling en actualisatie van het landelijk draaiboek en de 
indicatorenset plaats.  
 
7.1.3 Contracten en samenwerkingsovereenkomsten 
DVP heeft een contract met de vijf screeningslaboratoria die de analyses 
uitvoeren. Het contract beschrijft de taken en verantwoordelijkheden, de 
kwaliteitseisen en richtlijnen ten aanzien van de analyses van de 
bloedmonsters.  
 
De uitvoeringsorganisatie DVP heeft samenwerkingsovereenkomsten 
met de JGZ-organisaties die verantwoordelijk zijn voor de uitvoering van 
de hielprikscreening. In deze samenwerkingsovereenkomst staan de 
kwaliteitseisen beschreven waar de uitvoering van de neonatale 
hielprikscreening aan moet voldoen. Dit geldt ook voor de gewenste 
kwaliteitsborging, deskundigheid, gegevensvastlegging en 
gegevensuitwisseling. DVP financiert de uitvoering van de 
hielprikscreening door de JGZ-organisaties. Het CvB sluit met DVP een 
jaarlijkse DVO waarin afspraken worden gemaakt over de te leveren 
prestaties in dat jaar. 
 
Pagina 71 van 133 

RIVM Rapport 2017-0041 
c. Kwaliteitsborging door screeningslaboratoria 
De screeningslaboratoria zien toe op een betrouwbare analyse van de 
bloedmonsters, conform het draaiboek. 
 
d. Landelijke kwaliteitsborging uitvoering  
Op landelijk programmaniveau vindt door het CvB, geadviseerd door de 
programmacommissie, de kwaliteitsborging van het programma als 
geheel plaats. Het CvB ontwikkelt met betrokken partijen landelijke 
protocollen om de kwaliteit van het programma te optimaliseren. Door 
landelijke monitoring en evaluatie ontstaat inzicht op welke punten 
aanpassing van kwaliteitsbeleid nodig is en in welke maatregelen 
moeten worden genomen om de effecten van het programma te 
verhogen. Daarnaast heeft de IGZ een algemene toezichthoudende taak. 
 
Het borgen van de kwaliteit geldt voor het hele screeningsproces. Dit 
betekent dat voor alle onderdelen van het proces de kwaliteitseisen en 
risico’s moeten worden beschreven, zodat een goed systeem van 
externe kwaliteitsbewaking, monitoring en evaluatie kan worden 
opgezet. Per onderdeel dient de wijze van kwaliteitsborging uitgevoerd 
en vastgelegd te worden. 
 
e. Regionale coördinatie kwaliteitsborging 
De verantwoordelijkheid voor de regionale coördinatie van de 
kwaliteitsborging van de hielprikscreening is belegd bij DVP. De 
volgende taken vallen onder de regionale kwaliteitsborging door DVP: 
• de verzending van hielpriksets en voorlichtingsmaterialen; 
• de registratie van pasgeborenen; 
• de registratie van de screeningsgegevens en -uitslagen; 
• de verwijzing van een kind in het geval van een afwijkende 
hielprikuitslag. 
 
De uitbreiding van de hielprikscreening heeft vooral consequenties voor 
de kwaliteitsborging door de screeningslaboratoria en de 
referentiefunctie, de benodigde specialistische diagnostiek en zorg en de 
uitvoeringsorganisaties. Verder ook voor de regionale kwaliteitsborging 
door DVP, vanwege de stijging van het aantal verwijzingen. Indien 
nieuwe laboratoria worden gebruikt voor bepaalde specifieke 
analysestappen, zullen hiermee contracten moeten worden afgesloten 
met afspraken over de kwaliteitsborging.  
 
7.4 Deskundigheidsbevordering 
Onder deskundigheidsbevordering verstaan we het geheel van 
activiteiten gericht op het in stand houden en vergroten van de 
bekwaamheid van beroepshalve bij de screening en aansluitende zorg 
betrokken medewerkers. 
 
Het CvB zet zich, in afstemming met beroepsverenigingen, werkgevers, 
uitvoeringsorganisaties en opleidingsinstituten, bewust in voor een 
passend aanbod van deskundigheidsbevordering gericht op het 
screeningsperspectief en het landelijke draaiboek en beleidskader. Daarbij 
hanteert het CvB de volgende uitgangspunten: 
• Het CvB legt de verantwoordelijkheid voor 
deskundigheidsbevordering in een lopend, regulier programma in 
principe bij beroepsgroepen, beroepsverenigingen, werkgevers 
Pagina 73 van 133 

RIVM Rapport 2017-0041 
• de gevolgen van de uitbreiding voor de taken en 
verantwoordelijkheden van bij de uitvoering betrokken 
professionals;  
• nieuwe richtlijnen en kwaliteitseisen en de veranderingen in de 
kwaliteitsborging; 
• de aanpassingen in de informatiehuishouding die gevolgen 
hebben voor de werkwijze van de uitvoerders. 
 
Zeker de screeners, die bij de gezinnen thuis de hielprik uitvoeren, 
dienen goed voorbereid te zijn op alle ontwikkelingen om adequaat te 
kunnen reageren in hun contact met de ouders.  
 
Het is nodig om (regionale) bijeenkomsten deskundigheidsbevordering te 
organiseren voor in ieder geval screeners, verloskundig zorgverleners, 
jeugdverpleegkundigen huisartsen, jeugdartsen, 
laboratoriummedewerkers, medisch adviseurs en klinisch genetici om hen 
goed voor te bereiden op de veranderingen in het programma en 
gelegenheid te geven tot het stellen van vragen. Er wordt daarbij zoveel 
mogelijk gebruikgemaakt van de bestaande middelen voor bij- en 
nascholing, zoals de geaccrediteerde e-learning module voor screeners, 
die geactualiseerd zal worden. Dit geldt ook voor het draaiboek, de 
instructiefilm voor screeners en het spiekboekje. De informatie op de 
hielprikkaart moet mogelijk ook aangepast worden. Voor deze 
bijeenkomsten wordt accreditatie aangevraagd. 
 
7.5 Conclusie 
De belangrijkste conclusies van dit hoofdstuk zijn: 
• De uitbreiding van de hielprikscreening heeft met name 
consequenties voor de kwaliteitsborging door de 
screeningslaboratoria en het referentielaboratorium, de 
uitvoeringsorganisaties en de benodigde gespecialiseerde 
diagnostiek en zorg. 
• Het organiseren van bijeenkomsten deskundigheidsbevordering is 
nodig, gericht op de bij het screeningsprogramma betrokken 
professionals, voorafgaand aan de start van een pilotonderzoek 
en voorafgaand aan de gefaseerde toevoeging van de 
verschillende aandoeningen. 
  
Pagina 75 van 133 

RIVM Rapport 2017-0041 
8 Communicatie en voorlichting 
Door middel van communicatie en voorlichting worden (aanstaande) 
ouders op verschillende momenten in de keten van het 
bevolkingsonderzoek NHS en het eventuele vervolg in de zorg 
geïnformeerd. Verder is communicatie naar de betrokken professionals in 
de keten belangrijk. Zij moeten weten wat er ten aanzien van het 
bevolkingsonderzoek NHS van hen wordt verwacht en hoe zij (indien van 
toepassing) vragen van (aanstaande) ouders kunnen beantwoorden. 
 
In paragraaf 8.1 worden kort de doelgroepen en de uitgangspunten van 
communicatie bij het bevolkingsonderzoek beschreven. De uitbreiding van 
de hielprikscreening heeft gevolgen voor de voorlichting en communicatie 
aan de primaire doelgroep (8.2) en voor de professionals (8.3). Aan het 
eind van dit hoofdstuk worden de benodigde aanpassingen in de 
verschillende materialen in een schema weergegeven.  
 
8.1 Doelgroepen en uitgangspunten van communicatie 
Doelgroepen 
Bij de neonatale hielprikscreening zijn de drie belangrijkste doelgroepen 
voor communicatie: 
• De (aanstaande) ouders van de pasgeborene die in aanmerking 
komt voor de hielprikscreening. 
• De professionals en organisaties die direct contact hebben met 
de (aanstaande) ouders: bijvoorbeeld screeners van JGZ-
organisaties en verloskundig zorgverleners. 
• De overige professionals en organisaties die betrokken zijn bij de 
uitvoering van het bevolkingsonderzoek: bijvoorbeeld DVP en de 
screeningslaboratoria. 
 
Uitgangspunten 
Door de verscheidenheid aan partijen die een rol hebben bij de 
communicatie en voorlichting aan (aanstaande) ouders is het van belang 
dat zij zoveel mogelijk dezelfde eenduidige en heldere informatie 
ontvangen. De volgende uitgangspunten gelden hierbij: 
• Communicatie en voorlichting is een belangrijk onderdeel 
gedurende de hele keten van de hielprikscreening en de 
aansluitende zorg. Partijen zijn gezamenlijk verantwoordelijk 
voor heldere en eenduidige voorlichting aan (aanstaande) 
ouders. 
• Bij communicatie en voorlichting is het belangrijk een mix van 
middelen in te zetten, zodat zoveel mogelijk (aanstaande) ouders 
de informatie op een voor hen passende manier aangeboden 
krijgen.  
• Het CvB ontwikkelt voorlichtingsmaterialen voor de doelgroep in 
samenwerking met partijen. Belangrijkste uitgangspunten hierbij 
zijn dat de communicatie: 
o begrijpelijk en toegankelijk (op de doelgroep afgestemd) is; 
o evenwichtig is (voor- en nadelen zijn benoemd); 
o actueel en relevant is (informatie over de juiste onderwerpen); 
o eerlijk is en zonder morele druk; 
Pagina 77 van 133 

RIVM Rapport 2017-0041 
Nader onderzoek ter voorbereiding van de implementatie zal moeten 
uitwijzen of er voor deelname aan de pilotonderzoeken en voor 
screening op bepaalde aandoeningen (zoals X-ALD) extra geïnformeerde 
toestemming van ouders nodig is. Geïnformeerde toestemming is in 
ieder geval nodig indien er niet-anoniem onderzoek plaatsvindt binnen 
de pilotperiode. 
 
De geïnformeerde toestemming wordt in de huidige werkwijze 
aangetekend op de hielprikkaart. Uitgezocht moet worden of dit bij een 
uitbreiding van de geïnformeerde toestemming ook de werkwijze zal zijn 
en zo ja, voor welk onderdeel.  
 
Het algemene voorlichtingsmateriaal voor (aanstaande) ouders wordt 
aangepast met informatie over de ‘nieuwe’ aandoeningen (zie ook 
Tabel 10). Dit geldt niet voor de folder Zwanger!, omdat in deze folder 
de hielprikscreening op hoofdlijnen staat beschreven. 
 
In de huidige materialen moet in ieder geval aandacht zijn voor:  
• het vóórkomen van foutnegatieve testuitslagen, met name bij 
BKT en OCTN2; 
• een nieuwe categorie van aandoeningen, namelijk een ziekte van 
het afweersysteem: SCID (zie ook hoofdstuk 4); 
• gezondheidswinst alleen voor jongetjes bij screening op X-ALD;  
• eventuele nevenbevindingen;  
• het verrichten van een extra hielprik bij CPT1, MPS I, MMA, PA en 
OCTN2 (indien van toepassing); 
• uitbreiding van de geïnformeerde toestemming (indien van 
toepassing). 
 
8.2.2 Communiceren van de uitslag van de screening  
Indien bij de screening geen afwijkende uitslag wordt gevonden, krijgen 
ouders daarover geen bericht. Deze situatie gaat veranderen. Het is de 
bedoeling om in de toekomst ouders altijd te informeren over de uitslag 
van de hielprik. De verwachting is dat dit project in 2018 van start gaat.  
Bij een afwijkende uitslag worden ouders hierover gebeld door de 
huisarts, en krijgen zij een brief van de medisch adviseur. De huisarts 
van de pasgeborene krijgt een soortgelijke uitslagbrief. 
 
Dit betekent dat voor de toe te voegen aandoeningen nieuwe 
uitslagbrieven ontwikkeld moeten worden, zowel voor ouders als voor 
huisartsen.  
 
Ouders en professionals krijgen ook achtergrondinformatie over de ziekte 
waarvoor een afwijkende uitslag is geconstateerd. Deze informatie staat 
in de ziekte-specifieke informatiebladen. De huidige set wordt uitgebreid 
met informatiebladen over de toe te voegen aandoeningen. 
 
De folder ‘Extra onderzoek na een afwijkende uitslag’ met informatie voor 
ouders over de verwijzing naar het ziekenhuis zal ook aangepast worden. 
 
8.3 Voorlichtings- en communicatiemiddelen voor professionals 
Bij de communicatie naar de professionals en organisaties worden 
verschillende middelen ingezet (zie Tabel 10). De uitbreiding van de 
Pagina 79 van 133 

RIVM Rapport 2017-0041 
9 Informatiehuishouding 
9.1 Inleiding 
De uitbreiding van de hielprikscreening heeft (grote) consequenties voor 
bijna alle betrokken partijen. De informatiehuishouding vormt de 
infrastructurele basis voor het op een adequate wijze uitvoeren van het 
primaire proces van het programma, de kwaliteitsborging en monitoring 
en evaluatie van de screening en aansluitende zorg (follow-up). Hiertoe 
dienen gestructureerd data met betrekking tot de gescreende 
pasgeborenen (geslacht, leeftijd bij screening, etc.), uitkomst van de 
screening en andere relevante data (waar, wanneer en onder welke 
condities getest) te worden geregistreerd, uitgewisseld en geanalyseerd. 
De uitbreiding van de hielprik heeft consequenties voor de 
informatiehuishouding. In dit hoofdstuk is uitgewerkt wat de impact van 
deze uitbreiding is voor de informatiehuishouding en welke aanpassingen 
hiertoe noodzakelijk zijn. 
 
9.2 Doelstelling informatiehuishouding 
Voor de realisatie van een kwalitatief goede en toetsbare uitvoering van 
de hielprikscreening is een goed functionerende informatiehuishouding 
onontbeerlijk. Juiste, tijdige en volledige gegevensregistratie, uitwisseling 
van de gegevens over de screening en daaropvolgende diagnostiek en 
behandeling (korte termijn follow-up in de zorg na verwijzing) zijn 
cruciaal voor de werking en het succes van het screeningsprogramma.  
 
Gebruik van de uniform en gestructureerd geregistreerde gegevens 
vindt plaats op verschillende lagen met ieder een eigen 
toepassingsgebied, te weten: 
• Primair procesniveau: (Uniforme en gestructureerde) 
gegevensvastlegging is van belang voor de juiste en volledige 
uitvoering van de screening, kwaliteitsborging, diagnostiek en 
eventuele follow-up (in geval van positieve uitslag en 
daaropvolgende verwijzing). 
• Monitoring en evaluatie (regionaal/landelijk): De (uniforme en 
gestructureerde) vastgelegde gegevens binnen het primaire 
proces worden gebruikt ten behoeve van optimalisatie van het 
primaire screeningsproces en de verantwoording van de 
uitvoering door middel van (extern belegde) kwaliteitsmonitoring 
en landelijke evaluatie. 
• Flankerend onderzoek: Ter ondersteuning van de uitvoering van 
wetenschappelijk onderzoek en/of validatieonderzoeken met als 
doel te komen tot verdere verbetering van het 
screeningsprogramma (bijvoorbeeld betere testmethoden, 
aangescherpte afkapgrenzen, toevoeging nieuwe aandoeningen). 
 
9.3 Uitgangspunten informatiehuishouding 
Het CvB hanteert als uitgangspunt voor de bevolkingsonderzoeken de 
publieke waarden: kwaliteit, bereikbaarheid en betaalbaarheid. Dit laat 
zich voor de informatievoorziening vertalen naar: 
  
Pagina 81 van 133 

RIVM Rapport 2017-0041 
 
Figuur 5: Ondersteunende systemen in de hielprikscreening 
 
Naast de systemen voor de landelijke registratie c.q. operationele 
ondersteuning van de hielprikscreening is voor kwaliteitsmonitoring en 
evaluatiedoeleinden een datawarehouse (Praemis) ingericht. 
Alle genoemde systemen samen ondersteunen de uitvoering van het 
screeningsprogramma zoals hieronder op hoofdlijnen beschreven. 
 
Selectie en uitnodiging 
Ouders doen aangifte van de geboorte van hun kind bij de afdeling 
Burgerzaken bij het gemeentehuis. Via de gemeente wordt de 
geboortemelding opgenomen in de Basisregistratie Personen (BRP) en 
vervolgens wordt deze doorgestuurd aan DVP. Deze registreert het 
geboortebericht in het registratiesysteem Praeventis. Naast de melding 
via de BRP kunnen geboortemeldingen ook binnenkomen middels het 
administratief geboortebericht (AGB), PROBAS (Protocollaire 
basisadministratie), COA (Centraal Orgaan opvang Asielzoekers) en op 
termijn via PIVA-V (Persoonsinformatievoorziening Nederlandse Antillen 
en Aruba). 
 
Ontvangst van een geboortemelding is de ‘trigger’ tot het verstrekken 
van de opdracht tot uitvoering van de hielprik aan de JGZ, door de 
medisch adviseur. Indien de screener op andere wijze kennis heeft van 
de geboorte (bijvoorbeeld de screener is de verloskundige), dan wordt 
de hielprik afgenomen zonder voorafgaande opdracht van DVP. 
 
Screening 
De JGZ ontvangt van DVP de opdracht tot uitvoering van de hielprik. De 
screener die de hielprik uitvoert vult de hielprikkaart met bloed, 
aangevuld met alle relevante persoons- en screeningsgegevens. De 
hielprikkaart wordt opgestuurd naar een van de vijf screeningslaboratoria 
voor de bloedanalyse. Het screeningslaboratorium registreert in NEONAT 
het setnummer en datum van binnenkomst van de hielprikkaart en start 
de analyse. Bij afwijkende resultaten worden ook de relevante persoons- 
en screeningsgegevens in NEONAT geregistreerd. De in NEONAT 
geregistreerde gegevens worden met de laboratoriumtestresultaten 
klaargezet voor verwerking in Praeventis. Parallel hieraan worden in het 
Pagina 83 van 133 

RIVM Rapport 2017-0041 
Tabel 11: Registratie ten behoeve van follow-up hielprikscreening 
Systeem/ Omschrijving 
Applicatie 
NEORAH  Neonatale Registratie Afwijkende Hielprikscreening. 
(CvB en NVK) Landelijke database waarin diagnostische gegevens 
worden vastgelegd over kinderen die met een afwijkende 
hielprikuitslag worden verwezen naar de zorg voor 
diagnostiek en behandeling, momenteel m.u.v. 
congenitale hypothyreoïdie (CH). Streven is om CH toe 
te voegen aan NEORAH per 1 september 2017. 
CH-database Landelijke database waarin diagnostische gegevens 
(TNO) worden vastgelegd over kinderen die met een afwijkende 
hielprikuitslag voor congenitale hypothyreoïdie (CH) 
worden verwezen naar de zorg voor diagnostiek en 
behandeling.  
NSCK Nederlands Signalerings Centrum Kindergeneeskunde. 
Met het signaleringssysteem van het NSCK wordt beoogd 
meer inzicht te krijgen in de prevalentie van zeldzame of 
nieuwe aandoeningen bij kinderen van 0 tot 18 jaar en 
wetenschappelijk onderzoek te bevorderen dat gericht is 
op achtergronden, diagnostiek, behandeling, prognose 
en preventie van deze aandoeningen. Indien een kind is 
gemist in de screening en/of op latere leeftijd kenmerken 
van de zeldzame aandoening vertoont, worden de 
kinderen middels een melding van de kinderarts in deze 
database geregistreerd. Terugkoppeling daarvan vindt 
plaats naar het RIVM, waarna de kindgegevens alsnog 
toegevoegd worden aan NEORAH. 
DDRMD De Dutch Diagnosis Registration Metabolic Diseases 
(ANS-MZ) (DDRMD) is een web-based database voor de registratie 
van patiënten met erfelijke stofwisselingsziekten. 
Terugkoppeling van de voor de hielprik relevante 
kinderen vindt plaats naar het RIVM, waarna de 
kindgegevens alsnog toegevoegd worden aan NEORAH. 
NCFR Een door de Stichting Nederlandse Cystic Fibrosis 
opgezette registratie van zorg en behandeluitkomsten 
van patiënten met CF. Middels jaarlijkse crosschecks 
tussen NEORAH en de NCFR worden zowel de NCFR als 
NEORAH verrijkt. 
 
Om de effectiviteit van het hielprikprogramma te meten, is de informatie 
die verzameld en geregistreerd wordt in deze systemen cruciaal. Het 
invoeren van nieuwe aandoeningen betekent ook dat de registratie van 
de follow-up in deze systemen geaccommodeerd moet worden. In nauw 
overleg met de kinderartsen (verantwoordelijk voor de opvolging na 
verwijzing) en de NVK dient vastgesteld te worden welke toevoegingen 
noodzakelijk zijn. Per validatieonderzoek, pilot of nieuw in te voeren 
aandoening moet dit afgewogen worden. 
 
Kwaliteitsborging, monitoring en evaluatie 
Een voorwaarde voor kwaliteitsborging, monitoring en evaluatie is een 
adequate informatiehuishouding en een goede indicatoren- en minimale 
Pagina 85 van 133 

RIVM Rapport 2017-0041 
 
Figuur 6: Ontwikkelpad NHS-LIMS en nieuw informatiesysteem NHS 
(nwPraeventis) 
 
De verwachting is dat het NHS-LIMS (Laboratorium Informatie 
Management Systeem) en het nieuwe informatiesysteem NHS 
(nwPraeventis) volgens bovenstaand schema beschikbaar komen. 
 
Nieuwe inzichten vanuit de implementatie en de invoering, die 
betrekking hebben op nieuwe, andere functionaliteit voor de 
informatiehuishouding zullen tijdig (h)erkend en afgestemd moeten 
worden op de programmavernieuwing Praeventis (PvP) en het project 
vervanging NHS-LIMS.  
 
Een specifieke wens ten aanzien van de informatiehuishouding die 
voortkomt uit de (voorbereidingen op de) uitbreiding van de hielprik 
betreft de ondersteuning van validatieonderzoeken en (prospectieve) 
pilots. Hiervan moet per aandoening/validatieonderzoek/pilot bekeken 
worden op elke wijze dit gefaciliteerd kan worden. Het moment waarop 
het onderzoek gaat lopen en de wensen aangaande gegevensregistratie 
en procesondersteuning zijn hierbij onderscheidend bij de keuze voor 
bepaalde oplossingsrichtingen. 
 
9.5.1 Ondersteunen validatieonderzoeken/(prospectieve) pilots 
Onderdeel van de uitvoeringstoets is het uitvoeren van 
validatieonderzoeken en pilots voorafgaand aan de daadwerkelijke 
invoering, zoals voor X-ALD. Enkele van deze onderzoeken betreffen 
prospectieve pilots, te beginnen met SCID. De verwachte startdatum 
van de SCID-pilot is begin 2018. Deze pilot kan geaccommodeerd 
worden met het huidige Praeventis. Of ook NEORAH aangepast moet 
worden, is nog in overweging. 
 
Voor volgende in te voeren prospectieve pilots of validatieonderzoeken 
geldt dat deze tot medio 2019 kunnen worden ondersteund door het 
huidige Praeventis, mits voor de onderzoeken geen software-
aanpassingen nodig zijn in het huidige Praeventis. Per onderzoek wordt 
dit steeds opnieuw bekeken. Indien het niet mogelijk is het onderzoek te 
ondersteunen met het huidige Praeventis, zal naar alternatieven moeten 
Pagina 87 van 133 

RIVM Rapport 2017-0041 
• Wanneer een nieuwe aandoening wordt toegevoegd, zal de ICT 
ingericht moeten kunnen worden op de benodigde processtappen 
ten aanzien van de hielprikkaart, toevoegen van nieuwe brieven 
aan het systeem, inrichten van kortcyclische monitor en het 
registreren van nieuwe indicatoren. 
• Dit vergt een grote mate van flexibiliteit van de ICT-
functionaliteit, welke tijdig beschikbaar moet zijn om de 
implementatie van een nieuwe aandoening voor te bereiden. 
  
Pagina 89 van 133 

RIVM Rapport 2017-0041 
10 Monitoring en evaluatie 
10.1 Inleiding 
Monitoren en evalueren zijn een belangrijk onderdeel van het 
kwaliteitsbeleid van de bevolkingsonderzoeken. Beide aspecten dragen 
bij aan het continue proces de kwaliteit van de programma’s te borgen 
en te verbeteren.  
 
Monitoring is een periodieke activiteit gericht op de kwaliteit van de 
uitvoeringsprocessen binnen het programma en een goede aansluiting op 
de zorg. Het CvB is verantwoordelijk voor de landelijke monitoring en laat 
deze normaliter jaarlijks uitvoeren. Met de monitors wordt de voortgang 
van de programma’s bewaakt en worden mogelijke knelpunten (in de 
keten) gesignaleerd. Op deze manier kan tijdig worden bijgestuurd, maar 
kan ook verantwoording over het programma worden afgelegd naar VWS, 
de inspectie, het publiek en andere partners. 
 
Landelijke evaluatie is een meer incidentele activiteit, en vindt veelal in 
een cyclus van twee tot vijf jaar plaats. Het spectrum van onderwerpen 
van evaluaties omvat zowel standaard- (zoals evaluaties van 
testkarakteristieken) als meer variabele onderdelen (zoals evaluaties 
van geïnformeerde keuze).  
 
De basis voor een goede monitoring en evaluatie zijn indicatoren en de 
gegevens die daarvoor verzameld en/of geregistreerd worden 
(basisgegevensset). Het is daarom van belang dat data die verzameld 
worden in het kader van de hielprikscreening ook beschikbaar zijn ten 
behoeve van onderzoek voor de kwaliteit van het programma. Indicatoren 
worden in nauwe samenwerking met de betrokken partijen en op een 
uniforme wijze voor de publieke waarden (kwaliteit, bereikbaarheid, 
betaalbaarheid) opgesteld. 
 
10.2 Aandachtspunten monitoren van uitbreiding hielprikscreening 
Kortcyclische monitor 
Naast de jaarlijkse monitor van de neonatale hielprikscreening is het 
nodig een kortcyclische monitor in te richten. 
Bij een optimalisatie of vernieuwing van een programma is het belangrijk 
om ontwikkelingen binnen het programma (of onderdelen daarvan) 
nauwlettend te volgen. Vaak wordt een kortcyclische monitor ingezet om 
bepaalde indicatoren tijdens de implementatiefase met een hogere 
frequentie te volgen. Dit wordt gedaan om tijdig te kunnen bijsturen bij 
het optreden van problemen of ongewenste effecten. Voor eventuele 
veranderingen in het primaire proces zullen nieuwe indicatoren, inclusief 
streefwaarden of signaalwaarden, ontwikkeld moeten worden. 
De aandachtspunten voor monitoring van de uitbreiding van de 
hielprikscreening worden hieronder besproken. 
  
Pagina 91 van 133 

RIVM Rapport 2017-0041 
Kwaliteit bloedvlekken op de hielprikkaarten 
Door de uitbreiding zal waarschijnlijk het aantal herhaalde eerste 
hielprikken door onvoldoende kwaliteit van de bloedvlekken op de 
hielprikkaart gaan toenemen. Voldoende kwaliteit van de bloedvlekken 
op de hielprikkaart wordt belangrijker naarmate meer ponsjes nodig zijn 
(negentien in totaal, zes extra) voor de analyses van het bloed.  
Het volledig invullen van de hielprikkaarten is een essentiële stap in dit 
proces en zal dan kortcyclisch gemonitord worden. 
Met nieuwe indicatoren zal ook onderscheid gemaakt worden tussen een 
selectieve extra hielprik en tweede hielprikken vanwege niet-conclusieve 
uitslagen. Het aantal herhaalde eerste hielprikken en het aantal tweede 
hielprikken zal daarom kortcyclisch gemonitord worden. 
 
Streefwaarden 
Voor de meeste indicatoren zullen streef- of signaalwaarden moeten 
worden opgesteld om te kunnen signaleren bij afwijkingen. Deze streef- 
of signaalwaarden zullen ontwikkeld moeten worden met de betrokken 
ANS-en binnen de Werkgroep Informatiehuishouding en Kwaliteit 
(WIKNHS) en voorgelegd worden aan de PNHS. 
 
10.3 Landelijk evalueren van uitbreiding hielprikscreening 
Landelijke evaluatie kan in gang worden gezet, gebaseerd op afwijkende 
uitkomsten van de monitors. Veelal gaat het om evaluaties waarbij 
gegevens nodig zijn die met relatief grote inspanning (bijvoorbeeld 
vragenlijsten of dossieronderzoek) worden verkregen. Landelijke 
evaluaties worden doorgaans door een onafhankelijke partij uitgevoerd. 
 
Het is ook van belang de voorlichtingsproducten op gezette tijden te 
evalueren bij de doelgroep. Bijvoorbeeld in de pilotonderzoeken kunnen 
voor- en nadelen van het programma beter genuanceerd worden. Dit 
geeft deelnemers aan het programma de gelegenheid om een beter 
geïnformeerde keuze te maken. 
 
10.4 Indicatoren 
Indicatoren zijn meetbare aspecten en worden gebruikt om het 
bevolkingsonderzoek op individueel, regionaal en landelijk niveau te 
kunnen monitoren en evalueren. De indicatoren zijn verdeeld over de 
hele keten, ook bij de overgang van het bevolkingsonderzoek naar zorg, 
om mogelijke knelpunten te kunnen signaleren. De beschrijving van de 
indicatoren volgt de zogenoemde European Community Health 
Indicators (ECHI)-systematiek, waarin onder andere definitie, rationale, 
berekeningswijze, relevante dimensie of subgroep, gegevensbron en 
beschikbaarheid van de indicator zijn opgenomen. Partijen die een rol 
hebben bij de monitoring (individueel, regionaal of landelijk) en de 
evaluatie, worden altijd betrokken bij het opstellen van deze ECHI- 
sheets. 
 
Tijdens de voorbereidingsfase wordt de huidige set aan indicatoren waar 
nodig aangepast. Het CvB verwacht de huidige set aan te passen, zodat 
e e e
het onderscheid tussen 1 , 2 en 3 tier-testen, selectieve tweede 
hielprikken op volbloed en post-analytical tools mogelijk is. Ook zal 
mogelijk onderscheid gemaakt kunnen worden tussen mannelijke en 
vrouwelijke pasgeborenen (X-ALD). Voor indicatoren met betrekking tot 
Pagina 93 van 133 

RIVM Rapport 2017-0041 
11 Caribisch Nederland  
Vanaf 2015 wordt de neonatale hielprikscreening ook aangeboden op de 
eilanden Bonaire, Sint Eustatius en Saba, oftewel Caribisch Nederland 
(verder: CN). Met Sint Maarten zijn samenwerkingsafspraken gemaakt 
voor de verwijzing van kinderen van Sint Eustatius en Saba met een 
afwijkende hielprikuitslag. De situatie nu is dat veel kinderen van Sint 
Eustatius en Saba in het ziekenhuis van Sint Maarten worden geboren 
en pas als zij terug zijn op de beide eilanden de hielprik krijgen. Ideaal 
zou zijn wanneer de hielprik bij deze kinderen in het ziekenhuis van Sint 
Maarten zou worden uitgevoerd vanwege de tijdigheid. Dit kan worden 
doorgevoerd als de hielprik ook voor alle pasgeborenen op Sint Maarten 
kan worden ingevoerd. Hierover moet de minister van VWS nog een 
besluit nemen, vanwege de wens de infrastructuur van het Nederlandse 
screeningsprogramma te gebruiken.  
 
De neonatale hielprikscreening is in CN ingevoerd op basis van de 
uitvoeringstoets ‘Neonatale hielprikscreening in Caribisch Nederland’ uit 
2013 welke het CvB heeft uitgevoerd in opdracht van het ministerie van 
VWS. 
Als uitgangspunten zijn in de uitvoeringstoets benoemd dat in CN 
hetzelfde hielprikpakket wordt gehanteerd als in Europees Nederland en 
dat er gebruikgemaakt wordt van de Europees Nederlandse 
infrastructuur voor de neonatale hielprikscreening. Dat houdt in dat het 
afgenomen bloed naar Nederland wordt gestuurd en door het RIVM 
wordt onderzocht. 
 
Dit hoofdstuk beschrijft de aandachtspunten voor CN bij een uitbreiding 
van de hielprikscreening. Per domein wordt in dit hoofdstuk beschreven 
waar wijzigingen optreden ten aanzien van de uitvoering van de 
hielprikscreening in CN bij een uitbreiding. Een beschrijving van de 
huidige situatie van de hielprikscreening in CN is terug te vinden in de 
uitvoeringstoets ‘Neonatale hielprikscreening in Caribisch Nederland’ 
(Uitvoeringstoets neonatale hielprikscreening in Caribisch Nederland 
2013 - RIVM). 
 
11.1 Draagvlak 
Elk kwartaal vinden conference calls plaats met de RIVM-Werkgroep 
Hielprikscreening in CN en de contactpersonen van CN en Sint Maarten. 
De contactpersonen vormen de vertegenwoordigers van de regionale 
coördinator op het desbetreffende eiland voor de uitvoering van de 
hielprikscreening, te weten GGD Bonaire, GGD Sint Eustatius, GGD Saba 
en CPS sectie Youth Healthcare Sint Maarten. In de conference calls 
worden de contactpersonen in CN bijgepraat over alle actuele 
ontwikkelingen in het NHS-programma, waaronder ook het advies van 
de GR over de uitbreiding van de hielprik, het standpunt van de minister 
over het advies en de opdracht aan het CvB voor het doen van een 
uitvoeringstoets. 
 
De contactpersonen krijgen alle relevante informatie over de uitbreiding 
van de hielprik uit de kwartaalbijeenkomsten van de PNHS, de ANS-en 
Pagina 95 van 133 

RIVM Rapport 2017-0041 
1 januari 2017 ook de screening op alfa- en bèta-thalassemie aan 
toegevoegd. 
 
Indien de Wpg van kracht wordt, kan de aanspraak op grond van het 
Besluit zorgverzekering komen te vervallen, omdat het in het nieuwe 
wetsvoorstel voor de Wpg voorgestelde artikel 12a ook voor de 
openbare lichamen zal gelden en de NHS deel zal uitmaken van het 
aanbod op grond van dat artikel. 
 
Indien aandoeningen aan de NHS worden toegevoegd in de periode 
voordat de Wpg van kracht wordt, dient het Besluit zorgverzekering BES 
aangepast te worden. Een dergelijke wijziging dient een halfjaar van 
tevoren kenbaar te worden gemaakt aan de besturen van de eilanden, 
zoals ook is gebeurd bij de toevoeging van de alfa- en de bèta-
thalassemie. 
 
11.5 Kwaliteitsbeleid en deskundigheidsbevordering 
11.5.1 Kwaliteitsbeleid 
In de oorspronkelijke opdracht is afgesproken dat het CvB voor de 
uitvoering van de neonatale hielprikscreening in CN – daar waar 
afspraken afwijkend zijn van de afspraken geldend in Europees Nederland 
14
– een ‘Draaiboek NHS-CN’ en daarbij behorende protocollen vaststelt. 
Het gaat dan om afwijkingen ten aanzien van het proces van de neonatale 
hielprikscreening, de kwaliteitseisen en de verantwoordelijkheden van de 
ketenpartners voor CN. Verder geldt voor CN het landelijke draaiboek 
neonatale hielprikscreening.  
Het draaiboek NHS-CN zal aangepast moeten worden daar waar de 
uitbreiding van de hielprik een verandering van taken en 
verantwoordelijkheden tot gevolg heeft voor CN. 
 
11.5.2 Pilot verzendingen 
Bij een uitbreiding van de hielprik is het van belang na te gaan of het 
nodig is in de implementatiefase een pilotverzending met vooraf gevulde 
hielprikkaarten op te zetten om te testen of de hoge temperaturen en 
luchtvochtigheid in CN geen negatieve invloed hebben op de 
betrouwbaarheid van de analyses voor de toe te voegen aandoeningen 
in het screeningslaboratorium.  
 
11.5.3 Aansluiting op de zorg 
Een goede kwaliteit van de hele keten, met extra aandacht voor de 
aansluiting op de zorg, is belangrijk. Bij het implementeren van een 
nieuwe aandoening in de hielprikscreening is het van belang dat een 
follow-up protocol wordt ontwikkeld voor de route van diagnostiek en 
behandeling van een kind met een afwijkende hielprikuitslag op CN. Dit 
protocol komt tot stand in samenwerking tussen de artsen in CN en de 
desbetreffende ANS-NVK in Europees Nederland. Uitgezocht moet 
worden of diagnostiek en behandeling (deels) op het eiland zelf kan 
plaatsvinden of waar deze plaats moet vinden als dit lokaal of regionaal 
niet kan. Het is van belang dat navolging van dit follow-up protocol als 
voorgeschreven zorgpad schriftelijk wordt goedgekeurd en bevestigd 
door het Zorgkantoor BES en door het ministerie van VWS voordat 
 
14
 Mogelijk wordt dit een checklist CN. 
Pagina 97 van 133 

RIVM Rapport 2017-0041 
aanpassingen van deze materialen hoofdstuk 8, Communicatie en 
voorlichting. 
 
11.7 Informatiehuishouding 
Uitbreiding van de hielprikscreening heeft voor de activiteiten in CN 
nauwelijks consequenties voor de informatiehuishouding. Het 
elektronisch geboortebericht behoeft geen aanpassingen. Wanneer een 
kind met een afwijkende uitslag voor het eerst is gezien door een 
kinderarts, zorgt de medisch adviseur van het RIVM voor registratie van 
deze informatie in NEORAH, het digitale informatiesysteem onder 
verantwoordelijkheid van de NVK en het CvB. Hierin worden alle 
diagnosegegevens van kinderen verwezen uit de hielprikscreening met 
een afwijkende uitslag geregistreerd door de kinderarts. 
 
De registratie van foutnegatieven uit de hielprikscreening vindt plaats 
door het Nederlands Signalerings Centrum Kindergeneeskunde (NSCK) 
van de NVK. Voor CN gebeurt dit door de betrokken kinderartsen in 
Europees Nederland.  
Bij uitbreiding van de hielprik betekent dit dus een uitbreiding van de 
taken van de medisch adviseur ten aanzien van het registreren van de 
afwijkende uitslag in NEORAH voor kinderen verwezen vanuit CN. 
 
11.8 Monitoring en evaluatie 
Bij de implementatie van de uitbreiding van de hielprikscreening kan het 
nodig zijn om de monitor op onderdelen met een hogere frequentie uit 
te voeren, dit om tijdig te kunnen bijsturen bij het optreden van 
problemen en ongewenste effecten en het bevolkingsonderzoek en de 
aansluiting op de zorg te kunnen verbeteren. Daarnaast moet rekening 
gehouden worden met de twee implementatiefasen van de uitbreiding. 
Dit geldt ook voor CN. 
 
Er blijft extra aandacht nodig voor de volledigheid van de setjes uit CN 
en het aantal herhaalde eerste hielprikken voor hielprikken uitgevoerd in 
CN. De hoeveelheid bloed wordt belangrijker naarmate er meer ziektes 
worden toegevoegd. Met hetzelfde aantal druppels moeten meer ziektes 
worden opgespoord; dat betekent dat er in het laboratorium meer 
ponsjes uit de bloedvlekken moeten worden gehaald dan nu. Wanneer 
er onvoldoende kwalitatief goed bloed is verzameld op een hielprikkaart, 
zal de eerste hielprik herhaald worden, hetgeen zich uit in de toename 
van het aantal herhaalde eerste hielprikken.  
 
Jaarlijkse monitoring en evaluatie hielprikscreening in CN 
In 2017 zal de eerste publieks- en professionals-monitor over de 
hielprikscreening in CN over 2014 t/m 2016 verschijnen. Bij uitbreiding 
van de hielprikscreening zal informatie over de screening op de nieuwe 
aandoeningen opgenomen worden in de monitor CN over het 
desbetreffende jaar dat de hielprik is uitgebreid. 
  
Pagina 99 van 133 

RIVM Rapport 2017-0041 
12 Implementatie 
In dit hoofdstuk wordt beschreven hoe de uitbreiding van de neonatale 
hielprikscreening geïmplementeerd kan worden. Ook de zaken die 
voorbereid moeten worden, zijn benoemd. Voordat gestart wordt met de 
voorbereiding wordt een plan van aanpak opgesteld met de activiteiten, 
taken en verantwoordelijkheden. Daaruit wordt ook duidelijk wie welke 
in dit hoofdstuk genoemde activiteiten uitvoert.  
 
De in voorgaande hoofdstukken geformuleerde randvoorwaarden zijn als 
uitgangspunt genomen. Na een korte paragraaf over het besluit tot 
invoering (paragraaf 12.1) vervolgt het hoofdstuk met een beschrijving 
van het tijdpad zoals het CvB dat nu voor zich ziet (12.2). Na een 
paragraaf met uitleg over de verschillende fasen om tot volledige 
uitvoering te komen (paragraaf 12.3), worden in de paragrafen 12.4, 
12.5 en 12.6 relevante activiteiten voor de verschillende fasen 
besproken. Daarbij worden mogelijke risico’s die een goede 
voorbereiding of invoering in de weg kunnen staan beschreven.  
 
12.1 Besluit tot invoering 
De minister van VWS neemt een definitief besluit over de uitbreiding van 
de neonatale hielprikscreening op basis van deze uitvoeringstoets. De in 
Figuur 7 weergegeven planning is gebaseerd op positieve besluitvorming 
door VWS in het najaar van 2017 en opdrachtverlening aan het RIVM 
voor het vervolg. Eventueel uitstel van besluitvorming heeft een 
opschortende werking op de weergegeven planning.  
 
12.2 Tijdpad 
In hoofdstuk 3 is beschreven welke onderzoeken voor elk van de 
aandoeningen die de komende jaren aan de hielprikscreening 
toegevoegd gaan worden, benodigd zijn. Bij het opstellen van de 
voorgestelde fasering is in de expertgroepen de benodigde personele 
capaciteit in de screeningslaboratoria om verschillende pilotstudies 
gelijktijdig uit te voeren niet expliciet aan de orde geweest. Evenmin is 
rekening gehouden met de beschikbare capaciteit voor specialistische 
diagnostiek en zorg en van de uitvoeringsorganisaties. 
De onderzoeken, in combinatie met het kunnen voldoen aan de 
randvoorwaarden, leiden tot het volgende tijdpad voor de periode tot en 
met 2022. De randvoorwaarden bestaan onder andere uit 
beschikbaarheid van personeel in bijvoorbeeld de laboratoria, en voor de 
overige in deze uitvoeringstoets aangegeven werkzaamheden van 
diverse partijen. 
Pagina 101 van 133 

RIVM Rapport 2017-0041 
Bovengenoemd tijdpad is zowel voor Europees als Caribisch Nederland 
aan de orde. 
 
Na de validatiefase volgt de implementatiefase. In deze fase worden alle 
processen voor de in te voeren aandoeningen ingericht, inclusief alle 
benodigde materialen, deskundigheidsbevordering etc. Tevens is het van 
belang de hele keten te testen. 
 
Na invoering zullen de net ingevoerde aandoeningen en de daarbij 
ondersteunende processen intensief gemonitord worden, inclusief 
mogelijke verstoringen op het bestaande programma. Zo nodig vindt 
bijsturing plaats. 
 
12.3 Te onderscheiden fasen 
Uitgaande van een positief besluit tot uitbreiding van de neonatale 
hielprikscreening volgen vier fasen per aandoening of cluster van 
aandoeningen. 
 
Plan van aanpak uitbreiding  
De uitbreiding van de hielprikscreening met de voorgestelde 
aandoeningen is een veelomvattend en complex proces. De eerste stap 
zal daarom zijn het opstellen van een plan van aanpak met een 
beschrijving van de activiteiten, taken en verantwoordelijkheden op 
hoofdlijnen, en het inrichten van een projectorganisatie van de 
implementatie. De essentie van de implementatie zal zijn dat er 
gaandeweg inzichten ontstaan die van invloed kunnen zijn op het proces 
en de volgorde waarin activiteiten moeten plaatsvinden. Het op te stellen 
communicatieplan en het plan van aanpak deskundigheidsbevordering 
maken onderdeel uit van dit algemene plan.  
 
Het plan van aanpak zal een ‘levend’ document zijn, dat door het CvB 
voortdurend wordt aangepast, in afstemming met ketenpartners. 
 
De voorbereidingsfase per aandoening of cluster van aandoeningen 
In de voorbereidingsfase worden alle processen ingericht en de 
kwaliteitseisen en de producten ontwikkeld die nodig zijn voor een 
kwalitatief goede uitvoering van de uitbreiding van het 
bevolkingsonderzoek (zie paragraaf 12.4). 
In deze fase worden ook de validatieonderzoeken, pilotonderzoeken en 
evaluatieonderzoeken uitgevoerd. 
 
Gefaseerde invoering per aandoening of cluster van aandoeningen 
De verschillende aandoeningen die deel uitmaken van de uitbreiding van 
het bevolkingsonderzoek worden in fasen toegevoegd aan de neonatale 
hielprikscreening (zie 12.2 voor het nu verwachte tijdpad).  
 
Volledige invoering uitbreiding neonatale hielprikscreening 
In deze fase is de uitbreiding van de neonatale hielprikscreening voor 
alle aandoeningen of een cluster van aandoeningen volledig 
geïmplementeerd. 
  
Pagina 103 van 133 

RIVM Rapport 2017-0041 
zo nodig aanvullende maatregelen nemen. Tevens zal het nut 
van de huidige in duplo-bepalingen in het reguliere programma 
bekeken worden door het referentielaboratorium. 
• Inrichten van aansluiting op de zorg: het maken van afspraken 
met betrokken partijen over een goede aansluiting op zorg ten 
aanzien van benodigde capaciteit en expertise. 
 
12.4.2 Herinrichten organisatie en uitvoering 
In hoofdstuk 6 is de voorgestelde organisatiestructuur beschreven. In de 
voorbereidingsfase wordt een aantal zaken door diverse partijen en 
werkgroepen concreet uitgewerkt c.q. bewerkstelligd. 
Het betreft onder andere het verder uitwerken van de gevolgen van de 
uitbreiding van de hielprik voor de taken en capaciteit van: 
• de landelijke regie op het programma (CvB); 
• de regionale uitvoering en coördinatie (DVP); 
• het RIVM Referentielaboratorium; 
• de landelijke Programmacommissie en onderliggende 
werkgroepen; 
• de uitvoeringsorganisaties (inclusief screeningslaboratoria en 
screeners); 
• de patiëntenorganisaties; 
• partijen in de zorg. 
 
12.4.3 Herinrichten kwaliteitsbeleid 
In hoofdstuk 7 is uitgewerkt welk kwaliteitsbeleid voor de invoering van 
het voorgestelde bevolkingsonderzoek moet worden opgesteld. In de 
voorbereidingsfase vindt verdere uitwerking plaats door diverse partijen 
(zoals beroepsgroepen) en werkgroepen. Het betreft onder andere: 
1. Benodigde aanpassing in het tijdelijke artikel onder de Wet pg 
wanneer deze nog niet van kracht is bij toevoeging van nieuwe 
aandoeningen in de hielprik.  
2. Waar nodig aanpassingen van de landelijke (beleids)kaders.  
3. Het indien nodig aanpassen van contracten met 
screeningslaboratoria en samenwerkingsovereenkomsten met 
JGZ-organisaties.  
4. Opstellen van plannen voor actualisaties van richtlijnen en 
zorgpaden van de betrokken beroepsgroepen en vervolgens het 
aanpassen van de richtlijnen en zorgpaden in onderlinge 
afstemming.  
5. Opstellen landelijke kwaliteitseisen en werkwijzen. 
6. Herinrichten van de landelijke kwaliteitsborging door het landelijk 
referentielaboratorium. 
7. Het van toepassing verklaren van de richtlijnen en werkwijzen 
voor het bevolkingsonderzoek. 
8. Aanpassingen in het landelijke draaiboek en e-learning voor 
screeners. 
9. Opstellen en uitvoeren plan van aanpak 
deskundigheidsbevordering professionals. 
 
12.4.4 Herinrichten communicatie en voorlichting 
Ten aanzien van communicatie en voorlichting aan de (aanstaande) 
ouders, professionals en relevante organisaties wordt een 
communicatieplan opgesteld. Hierin wordt expliciet aandacht besteed 
aan de planning van revisie van bestaande producten en de ontwikkeling 
Pagina 105 van 133 

RIVM Rapport 2017-0041 
De keuze voor de aanbestedende partij komt, per individuele 
aanbesteding, voort uit de gekozen aanbestedingsstrategie en de 
verschillende verantwoordelijkheden van betrokken partijen. De 
aanbestedende organisatie in een fase van innovatie en voorbereiding van 
implementatie is meestal het CvB, daar waar het gaat om aanbesteding 
nieuwe testmethodes en contractering screeningslaboratoria, vanuit zijn 
regierol op het programma. Deze aanbestedingen worden voorbereid en 
uitgevoerd in nauwe afstemming met de overige betrokken partijen 
(veelal DVP, IDS en InkoopUitvoeringsCentrum (IUC) van het RIVM). De 
aanbesteding voor vernieuwd Praeventis wordt uitgevoerd door DVP, in 
nauwe afstemming met CvB. 
 
12.4.9 Risico’s in de voorbereidingsfase 
Het invoeren van de gefaseerde uitbreiding van de hielprik is een 
omvangrijk project. Het gaat om een uitbreiding van het reeds bestaande 
pakket met een groot aantal complexe zeldzame aandoeningen. 
 
In de voorbereidingsfase kunnen de volgende risico’s voor de realisatie 
en de start van de uitvoering mogelijk optreden: 
• Onvoldoende beschikbaarheid en capaciteit van betrokken 
partijen 
Het aantal betrokken partijen in de voorbereidingsfase is groot. 
Het betreft bij deze partijen veelal dezelfde personen die ook 
intensief bij het reguliere programma betrokken zijn op basis van 
hun expertise en ervaring. Soms betreft het een kleine groep van 
zeer betrokken professionals die een belangrijke rol spelen in de 
diagnostiek en behandeling van de kinderen en intensief 
betrokken zijn bij het landelijk programmaniveau. Medewerking 
van alle partijen is van groot belang voor een tijdige 
totstandkoming van de zaken die gereed dienen te zijn voor de 
invoering. Daarnaast zijn het veel aandoeningen en zijn er nog 
complexe trajecten die parallel moeten worden uitgewerkt en 
vaak door dezelfde betrokken partijen en professionals. 
• Discontinuïteit reguliere programma 
Het huidige programma moet op het huidige kwaliteitsniveau 
door kunnen gaan, terwijl de uitbreiding van de hielprikscreening 
ook veel aandacht kost van veel bij de screening betrokken 
partijen, zoals screeningslaboratoria, referentielaboratorium, 
ANS-MZ, landelijke en regionale coördinatie.  
• Inadequate aansluiting op de zorg 
Door de ANS-MZ is aandacht gevraagd (zie bijlage 13) voor de 
noodzaak afspraken te kunnen maken over het beschikbaar 
hebben van voldoende capaciteit en expertise in de zorg voor 
metabole hielprikziekten ten behoeve van de ontwikkeling van 
richtlijnen, protocollen en inrichten van follow-up evaluatie 
onderzoek naar metabole aandoeningen. In 12.4.10 wordt hier 
apart aandacht aan geschonken. 
• Onvoldoende (tijdige) financiering voor pilotonderzoeken, 
validatieonderzoeken, evaluatieonderzoeken. 
• (Europese) aanbestedingen  
Een aantal zaken dient aanbesteed te worden, zoals 
testmethoden, ICT-systemen, apparatuur en de 
laboratoriumfunctie. Er kunnen onvoorziene (vaak juridische) 
Pagina 107 van 133 

RIVM Rapport 2017-0041 
Uitbreiding in 2007 
In 2007 is de neonatale hielprikscreening uitgebreid met onder meer 
dertien metabole ziekten. Per verwezen kind is voor de financiering van 
de kosten van diagnostiek en behandeling sprake van een DBC. De extra 
taken, zoals hierboven genoemd, waarvoor vaak een beroep wordt 
gedaan op de metabole kinderartsen, worden daarmee echter niet 
bekostigd. Daarnaast vragen de metabole kinderartsen aandacht voor 
de structurele opleiding voor vijf fellows metabole ziekten. 
 
Dit capaciteitsprobleem bij de metabole kinderartsen is ook in 2007 
gesignaleerd en geadresseerd. Het ministerie van VWS heeft als reactie 
op deze signalen voor 2007 en latere jaren een jaarlijks bedrag van 
€ 2,7 mln. aan extra financiële groeiruimte intramurale zorg 
geaccommodeerd, zodat de uitkomst van lokaal overleg zou leiden tot 
ophoging van de budgetten van de betreffende UMC’s (voor elk van de 
acht ongeveer € 335.000). Dit is weliswaar de gebruikelijke gang van 
zaken bij uitbreiding van functies of het verzekerde pakket, maar in de 
praktijk is gebleken dat de ‘productieafspraken’ tussen zorgverzekeraars 
en ziekenhuizen niet hebben geleid tot een geoormerkte uitbreiding van 
de benodigde formatie metabole kinderartsen, laboratoriumpersoneel en 
dergelijke. De omvang van de beschikbaar gestelde middelen in relatie tot 
het (beperkt) aantal UMC’s die deze zorg leveren en de omvang van de 
totale financiële afspraken tussen verzekeraars en ziekenhuizen en intern 
binnen de UMC’s, heeft ervoor gezorgd dat deze middelen binnen het 
gehele krachtenveld zijn ‘verdampt’. Er is daardoor geen extra capaciteit 
gerealiseerd voor de extra taken naast diagnostiek en behandeling. 
 
Dit ondanks de brief die het CvB in 2006 schreef aan de Raden van 
Bestuur van de UMC’s om ze te wijzen op de voor het 
hielprikprogramma gemaakte afspraken. Middels ‘productieafspraken’ 
kunnen alleen de directe patiëntenzorg-gerelateerde activiteiten 
gefinancierd worden en niet de voorbereidende activiteiten (protocol- en 
richtlijnontwikkeling) en de opzet van de achterliggende organisatie van 
zorg in het kader van de uitbreiding van de hielprikscreening. Deze 
activiteiten vragen om een andersoortige wijze van financiering. 
 
Toekomstige uitbreiding 
In de komende vijf jaren worden nog eens elf metabole ziekten 
toegevoegd aan de neonatale hielprikscreening. Naar verwachting van de 
kinderartsen zal hierbij zeker de eerste twee jaar een veelvoud aan 
kinderen met een foutpositieve uitslag worden verwezen, voor wie 
uitgebreide diagnostiek aan de orde is. Nog meer dan bij de uitbreiding in 
2007 gaat het om aandoeningen die in andere landen nog niet in de 
hielprikscreening zijn opgenomen. Dit betekent dat de leercurve over 
deze aandoeningen in de hielprikscreening grotendeels in Nederland zal 
worden doorgemaakt, wat uiteraard extra tijd in beslag zal nemen. De 
metabole kinderartsen denken dat naast het jaarlijkse bedrag van 
€ 2,7 mln. uit 2007 (dat tot nu toe ‘verdampt’) een jaarlijks geoormerkt 
bedrag van € 1 mln. voor deze verdere uitbreiding van het programma 
nodig is.  
  
Pagina 109 van 133 

RIVM Rapport 2017-0041 
Tabel 12: Eenmalige kosten in de voorbereidingsfase en bij gefaseerde invoering 
(in €, x 1.000) 
Werkzaamheden Nadere toelichting Voor- Voor- Voor-
bereiding bereiding/ bereiding/ 
gefaseerde gefaseerde 
invoering invoering 
e e e e e
Inrichten v an 1 jaar 2 -3 jaar 4 -5 jaar 
Projectstructuur Programmacoördinatie, 200 400 400 
overleggen, 
werkgroepen etc. 
Organisatie en Bijsturing gefaseerde 586 1.543 973 
uitvoering invoering, kosten 
uitvoeringsorganisatie 
Financiering Herijken tarieven, 38 76 76 
advies en begeleiden 
aanbestedingen 
Communicatie en Aanpassen, ontwikkelen 133 266 266 
voorlichting en testen producten, 
aanpassen websites 
Kwaliteitsbeleid Kwaliteitseisen per 156 312 312 
aandoening, 
aanpassingen draaiboek 
Primair proces Implementatiekosten 290 3.243 1.603 
laboratoria, pilots en 
validatieonderzoeken 
Opleiding en Plan van aanpak en 116 262 232 
deskundigheids- uitvoering deskundig-
bevordering heidsbevordering, e-
learning 
Informatie- Voorbereiding 1.883 184 74 
huishouding vernieuwing 
15
Praeventis en LIMS, 
aanpassingen ICT-
systemen 
Monitoring en Aanpassen indicatoren 21 42 42 
evaluatie en gegevensset 
Kennis en innovatie Werkbezoeken, 25 50 50 
procedure toevoegen 
nieuwe aandoeningen 
Totaal  3.448 6.378 4.228 
implementatie-
budget 
 
12.4.12 Caribisch Nederland 
In hoofdstuk 11 zijn de aandachtspunten voor CN beschreven bij een 
uitbreiding van de hielprikscreening. In de voorbereidingsfase zal een 
plan van aanpak worden opgesteld (zie 12.3) waarbij waar nodig ook 
per durnomein de benodigde specifieke activiteiten worden opgenomen 
ten aanzien van CN. Daarbij is met name ook aandacht nodig voor de 
aansluiting op de zorg. 
 
15
 Het gaat hierbij niet om de investering in het vernieuwde Praeventis, maar om de kosten die gemaakt 
worden om deze investering voor te bereiden. 
Pagina 111 van 133 

RIVM Rapport 2017-0041 
13 Kosten 
13.1 Inleiding 
In dit hoofdstuk wordt aandacht besteed aan de kosten van de 
uitvoering van het uitgebreide bevolkingsonderzoek neonatale 
hielprikscreening. Daarbij gaat het om de toename van de structurele 
uitvoeringskosten. De kosten die samenhangen met de implementatie 
van de uitbreiding en die een eenmalig karakter hebben, zijn 
beschreven in hoofdstuk 12 (Implementatie). 
 
De gepresenteerde uitvoeringskosten vormen een schatting, en zijn 
gebaseerd op aannames. De raming van de kosten zal vaak gebaseerd 
zijn op een inschatting van de benodigde capaciteit en de ontwikkeling 
daarvan ten opzichte van de huidige capaciteit. 
In dit hoofdstuk worden geen tarieven vastgesteld. Door een 
onafhankelijk adviesbureau is, onder begeleiding van de tijdelijke 
werkgroep financiën, onderzoek uitgevoerd naar de tariefstructuur voor 
het uitvoeren van de hielprik en de tariefstructuur voor de analyse door 
de screeningslaboratoria. De hoogte van de tarieven is echter mede 
afhankelijk van de uitkomsten van een aantal aanbestedingen, 
bijvoorbeeld van apparatuur. De werkelijke kosten worden deels pas na 
de afronding van deze aanbestedingen bekend, en zijn verder 
afhankelijk van het tempo waarin het bevolkingsonderzoek met de 
diverse ziekten wordt uitgebreid. 
 
De financiering van de uitvoering van de hielprikscreening vindt plaats 
vanuit de Rijksbegroting. Dit wordt verder toegelicht in paragraaf 13.2. 
Ook wordt daarin aandacht gegeven aan de huidige tarieven.  
 
13.2 Financiering en huidige tarieven hielprikscreening 
De uitvoering van de hielprikscreening wordt sinds 1 januari 2015 
bekostigd vanuit de Rijksbegroting. Voor die tijd werd het programma 
vanuit de Algemene Wet Bijzondere Ziektekosten (AWBZ) gefinancierd. 
Het programma kent momenteel drie tarieven: voor de hielprikset, het 
uitvoeren van de hielprik, en voor de analyse in het laboratorium. Het 
tarief voor een hielprikset in 2017 bedraagt € 3,62. Voor de uitvoering 
van de hielprik ontvangt de uitvoerende partij in 2017 een bedrag van 
€ 20,30. En het tarief voor de analyse van het hielprikbloed in het 
laboratorium is € 50,62 in 2017. 
De bekostiging vindt plaats via de zogenoemde p x q-methodiek. Een 
vooraf door VWS vastgesteld tarief voor de verrichtingen per 
deelnemende pasgeborene (p van price) wordt vermenigvuldigd met het 
aantal deelnemende pasgeborenen (q van quantity).  
 
De kosten voor registratie van gegevens, distributie van 
voorlichtingsmaterialen en regionale coördinatietaken maken onderdeel 
uit van de organisatiekosten DVP.  
Momenteel gaat voor de uitvoering jaarlijks circa € 19,1 mln. in het 
programma neonatale hielprikscreening om. 
  
Pagina 113 van 133 

RIVM Rapport 2017-0041 
De structurele jaarlijkse kosten stijgen van circa € 19,1 mln. in 2017, 
via € 19,9 mln. in het jaar 2019 naar € 27,0 mln. in het jaar 2022. 
De kosten per hielprik stijgen van ongeveer € 105,20 in 2017 naar 
€ 144,10 in het jaar 2022. 
 
Bovenstaande ramingen zijn gebaseerd op de gefaseerde implementatie 
van de diverse aandoeningen zoals beschreven in hoofdstuk 12. 
De toevoeging van MPS I betekent de noodzaak van aanschaf van een 
extra LC-MS/MS-apparaat (zie ook 3.3).  
 
Ook de toename van de structurele kosten als gevolg van het nieuwe 
LIMS en nwPraeventis is in bovenstaande raming verwerkt. 
 
13.5 Conclusie 
De belangrijkste conclusie van dit hoofdstuk is: 
• De structurele jaarlijkse kosten stijgen van circa € 19,1 mln. in 
2017, via € 19,9 mln. in het jaar 2019 naar € 27,0 mln. in het 
jaar 2022. 
  
Pagina 115 van 133 

RIVM Rapport 2017-0041 
14 Kernpunten en advies 
14.1 Inleiding 
In Nederland worden nagenoeg alle pasgeborenen (circa 175.000 per 
jaar) met de hielprik gescreend op cystic fibrosis, sikkelcelziekte, 
adrenogenitaal syndroom, congenitale hypothyreoïdie en dertien 
metabole ziekten. De ziekten die worden gevonden met de hielprik zijn 
niet te genezen, wel te behandelen. Binnen deze groep worden jaarlijks 
circa 200 zieke kinderen opgespoord; daarvoor worden ongeveer 
800 pasgeborenen verwezen met een afwijkende hielprikuitslag. 
Daarnaast worden jaarlijks zo’n 800 pasgeborenen opgespoord met 
dragerschap sikkelcelziekte. 
 
De GR beveelt in het advies ‘Neonatale screening: nieuwe 
aanbevelingen’ van 8 april 2015 aan om veertien ziekten aan het 
screeningsprogramma toe te voegen.  
Op verzoek van het ministerie van VWS heeft het CvB deze 
uitvoeringstoets opgesteld. In de uitvoeringstoets vindt onderzoek 
plaats naar de haalbaarheid van de implementatie van veertien nieuwe 
ziekten in de neonatale hielprikscreening en de randvoorwaarden 
waarbinnen deze uitbreiding kan plaatsvinden. 
Op basis van de uitvoeringstoets neemt de minister van VWS een besluit 
over deze uitbreiding van de neonatale hielprikscreening. 
 
De minister heeft bij de opdrachtverlening voor de uitvoeringstoets 
gevraagd om prioriteit te geven aan de toevoeging van onder andere de 
aandoeningen alfa- en bèta-thalassemie, die in 2015 als nevenbevinding 
werden gerapporteerd. Deze implementatie is al gerealiseerd per 
1 januari 2017. 
 
14.2 Vooronderzoek naar haalbaarheid en termijn van invoering 
Het CvB heeft een aantal vooronderzoeken laten verrichten. Het doel van 
deze vooronderzoeken was om aanvullende informatie te verzamelen over 
de haalbaarheid van en de randvoorwaarden voor het opnemen van de 
nieuwe aandoeningen in de neonatale hielprikscreening. 
Het vooronderzoek naar de haalbaarheid en de termijn van invoering 
was nodig om aanvullende informatie te verzamelen over de 
beschikbaarheid, kwaliteit (klinische validiteit), betrouwbaarheid, 
praktische toepasbaarheid van de testmethode en follow-up in de zorg. 
 
Er is een toetskader ontwikkeld en vervolgens zijn per aandoening of 
groep van aandoeningen expertgroepen ingericht. Op basis van het 
toetskader en literatuur hebben de expertgroepen het CvB geadviseerd 
of en op welke termijn een aandoening toegevoegd kan worden aan de 
hielprikscreening. Ook hebben de expertgroepen aangegeven welke 
acties hiervoor nog nodig zijn, zoals bijvoorbeeld welk onderzoek 
(validatie, pilot, evaluatie) nog nodig is. 
  
Pagina 117 van 133 

RIVM Rapport 2017-0041 
ingevoerde) screeningen, om te beoordelen of de effectiviteit van 
de screening voldoende is. 
• De GR heeft in alle gevallen dat sprake was van niet-
behandelbare nevenbevindingen de gezondheidswinst voor de 
kinderen met de aandoening waarop gescreend werd zwaarder 
laten wegen dan de nadelen voor de kinderen (en hun ouders) 
waarbij sprake was van een niet-behandelbare nevenbevinding. 
Tijdens de expertgroepen is deze weging behoudens voor OCTN2 
niet ter discussie gesteld. 
• Het realiseren van de met screening te bereiken 
gezondheidswinst vraagt om een goede aansluiting op de zorg en 
om voldoende capaciteit voor het realiseren van diagnostiek en 
behandeling van goede kwaliteit. Voordat een screening voor een 
bepaalde aandoening kan worden ingevoerd, moet helderheid 
bestaan over de termijn waarbinnen verwijzing en opname in het 
ziekenhuis moet plaatsvinden. Ook moet beleid zijn ontwikkeld 
voor diagnostiek en behandeling, bij voorkeur in de vorm van 
door de beroepsgroep vastgestelde richtlijnen en protocollen. Een 
belangrijke ontwikkeling wat betreft de kwaliteit van de zorg is 
de ontwikkeling van expertisecentra voor zeldzame 
aandoeningen. 
• Op basis van nog te beantwoorden vragen en het daarvoor 
benodigde onderzoek is in de verschillende expertmeetings een 
inschatting gemaakt van het tijdpad dat minimaal doorlopen 
moet worden om de screening op de verschillende aandoeningen 
zorgvuldig in te voeren. Invoering in de periode 2018-2019 wordt 
momenteel door de experts haalbaar geacht voor de screening 
op CPT1, GALK, MPS I, MMA, PA en X-ALD. Voor de overige 
aandoeningen is meer tijd nodig om te komen tot een 
zorgvuldige invoering. Invoering van de screening op deze 
aandoeningen (CACT, CPT2, GAMT, BKT, OCTN2, SCID) wordt 
door de experts op dit moment haalbaar geacht voor de periode 
2019-2021. 
 
De belangrijkste conclusies voor SCID zijn: 
e e
• Een goede 1 tier-test voor SCID is beschikbaar, een 2 tier-test 
is nodig. 
• Voor SCID zal een pilotonderzoek gestart worden. De 
doorlooptijd van de pilot is naar verwachting twee jaar. 
• De uitkomst van de kosteneffectiviteitsanalyse is dat de kosten 
per gewonnen QALY vrijwel overeenkomen met het in Nederland 
voor preventie gehanteerde grensbedrag. 
 
14.4 Fasering invoering 
De door de expertgroepen voorgestelde fasering wijkt op onderdelen af 
van de fasering in het advies van de GR en de brief van de minister aan 
de Tweede Kamer. De reden hiervan is gelegen in veranderde inzichten 
op basis van nieuwe onderzoeksresultaten en ontwikkelingen na het 
uitbrengen van het GR-advies in 2015.  
 
Bij de voorgestelde fasering wil het RIVM vanuit het 
uitvoeringsperspectief een aantal kanttekeningen plaatsen. 
 
Pagina 119 van 133 

RIVM Rapport 2017-0041 
14.6 Inrichting screening 
Voor de diverse domeinen van de inrichting van de screening trekt het 
CvB de volgende conclusies: 
 
Primair proces 
• De huidige inrichting van het primair proces voldoet op 
hoofdlijnen. De voorbereiding en implementatie van verschillende 
aanpassingen legt echter een fors beslag op de veelal beperkte 
personele capaciteit van de betrokken organisaties. 
• De kwaliteit van de bloedvlekken op de hielprikkaarten is met de 
ingezette verbetermaatregelen naar verwachting voldoende om 
de uitbreiding van de hielprikscreening mogelijk te maken. 
• Voor het opsporen van GAMT wordt voorgesteld om gebruik te 
maken van een in-house test. Dit is voor de 
screeningslaboratoria qua opschaling en kwaliteitsborging een 
uitdaging. 
• Het testen op MPS I en GAMT vereist de aanschaf van twee extra 
LC-MS/MS-apparaten per screeningslaboratorium. Het inrichten 
van een centraal laboratorium voor het testen op GAMT maakt 
dat maar één LC-MS/MS extra per laboratorium nodig is, plus 
een extra apparaat bij één laboratorium (in totaal dus zes extra 
ten opzichte van de huidige situatie), en vergemakkelijkt de 
kwaliteitsborging, maar stelt de hielprikscreening voor een 
logistieke uitdaging. 
e
• Het is niet uitgesloten dat voor het uitvoeren van een aantal 2 
tier-testen ook nog extra LC-MS/MS-apparatuur moet worden 
aangeschaft. Dit moet uitgezocht worden. 
• Sekse-specifieke screening zoals voorgesteld voor X-ALD is niet 
zonder meer mogelijk binnen het huidige programma en vereist 
nog uitgebreid onderzoek en voorbereiding. Invoering in de 
periode 2018-2019 zoals voorgesteld in de vooronderzoeken is 
hierdoor waarschijnlijk niet haalbaar. 
• Het gebruik van post-analytical tools kan het aantal foutpositieve 
testuitslagen terugdringen. Onderzoek moet aantonen of het 
gebruik van deze tools effectief, doelmatig en juridisch haalbaar 
is. 
• De doorlooptijden van de verschillende processtappen moeten 
worden vastgesteld. Dit geldt ook voor de prioritering van 
laboratoriumtesten bij onvoldoende kwaliteit van de bloedvlekken 
op de hielprikkaart. 
 
Organisatie, taken en verantwoordelijkheden 
Voor bijna alle betrokken organisaties bij de hielprikscreening en hun 
taken heeft het toevoegen van een nieuwe aandoening, dan wel het 
starten van een pilotonderzoek naar een nieuwe aandoening, behoorlijke 
consequenties voor de taken. De grootste consequenties lijken te liggen 
bij het referentielaboratorium, de screeningslaboratoria, de 
uitvoeringsorganisatie DVP, de regievoerder CvB en de diagnostiek en 
zorg. 
 
Kwaliteitsbeleid 
• De uitbreiding van de hielprikscreening heeft met name 
consequenties voor de kwaliteitsborging door de 
Pagina 121 van 133 

RIVM Rapport 2017-0041 
Caribisch Nederland 
• De belangrijkste aandachtspunten voor CN betreffen het nagaan 
of het nodig is om pilotverzendingen op te zetten om te testen of 
een aandoening ook betrouwbaar kan worden geanalyseerd bij 
pasgeborenen uit CN.  
• Verder verdient het ontwikkelen van specifieke follow-up 
protocollen voor diagnostiek en zorg voor kinderen met een 
afwijkende uitslag extra aandacht. 
 
Kosten 
De structurele jaarlijkse kosten stijgen van circa € 19,1 mln. in 2017, 
via € 19,9 mln. in het jaar 2019 naar € 27,0 mln. in het jaar 2022. 
 
14.7 Implementatie 
Uitgaande van een positief besluit tot uitbreiding van de neonatale 
hielprikscreening en opdrachtverlening voor het vervolg aan het RIVM 
volgen vier fasen per aandoening of cluster van aandoeningen, namelijk 
het maken van een plan van aanpak, de voorbereidingsfase, de 
gefaseerde invoering en de volledige invoering van de uitbreiding van de 
neonatale hielprikscreening.  
 
De essentie van de implementatie zal zijn dat er gaandeweg inzichten 
ontstaan die van invloed kunnen zijn op het proces en de volgorde 
waarin activiteiten moeten plaatsvinden. 
 
Een belangrijk aandachtspunt tijdens de implementatie zijn de 
validatieonderzoeken, de pilotonderzoeken en de evaluatieonderzoeken 
(zie 12.2). Na elk onderzoek vindt voor elke aandoening een go/no go-
beslissing plaats; dan moet worden besloten of de aandoening gereed is 
om de implementatiefase verder in te gaan of dat eerst verder 
onderzoek nodig is, of dat de aandoening toch niet rijp is om (op dat 
moment) toegevoegd te worden aan de hielprikscreening. 
 
Risico’s in de voorbereidingsfase en tijdens de gefaseerde invoering zijn: 
• Onvoldoende beschikbaarheid en capaciteit van betrokken 
partijen. 
• Onvoldoende (tijdige) financiering voor onderzoeken. 
• Inadequate aansluiting op de zorg. 
• Discontinuïteit van het reguliere programma. 
• Aanbestedingen. 
• Informatiehuishouding en gegevensuitwisseling. 
 
De kosten van de implementatie zijn € 14,05 mln. over een periode van 
vijf jaar. Deze kosten zijn als volgt verdeeld: € 3,45 mln. in het eerste 
jaar, € 6,38 mln. in het tweede en derde jaar samen, en € 4,22 mln. in 
het vierde en vijfde jaar samen. 
 
14.8 Advies 
Deze uitvoeringstoets laat zien dat gefaseerde uitbreiding van de 
neonatale hielprikscreening met veertien aandoeningen, zoals 
geadviseerd door de GR, mogelijk is. In 2017 zijn de alfa- en bèta-
thalassemie al aan het programma toegevoegd. 
Pagina 123 van 133 

RIVM Rapport 2017-0041 
• De realisatie van de voorgestelde fasering is afhankelijk van 
voldoende personele capaciteit en financiën voor de validatie-, 
pilot- en evaluatieonderzoeken. 
• De realisatie van de daadwerkelijke structurele invoer van de 
aandoeningen is afhankelijk van voldoende personele capaciteit 
en financiën voor alle betrokken organisaties. 
• De beschikbaarheid van flexibele ICT-functionaliteit die ingericht 
kan worden volgend op de specificaties per aandoening is 
essentieel. 
• Voorbereiding van de invoer van de aandoeningen zal moeten 
gebeuren volgens geldende wet- en regelgeving ten aanzien van 
bijvoorbeeld het aanbestedingsrecht.  
• De kwaliteit van het reguliere programma mag niet onder druk 
komen te staan door de uitbreiding. 
  
Pagina 125 van 133 

RIVM Rapport 2017-0041 
Dankwoord 
Het voorliggende rapport is het resultaat van een intensief traject en 
had niet gerealiseerd kunnen worden zonder de hulp van vele anderen. 
 
Dit rapport is tot stand gekomen door een brede groep van enthousiaste 
en betrokken experts en partijen die een actieve bijdrage willen leveren 
aan de toekomstige uitbreiding van de neonatale hielprikscreening. 
 
Ten eerste willen wij de leden van de Programmacommissie neonatale 
hielprikscreening, de betreffende werkgroepen en de leden van de 
verschillende expertgroepen Hielprik XXL hartelijk bedanken voor hun 
bijdrage bij het opstellen van dit rapport. Hun betrokkenheid, kritisch 
meedenken en inhoudelijke bijdragen in de verschillende discussies zijn 
in belangrijke mate bepalend geweest voor de inhoud van het rapport.  
 
Wij bedanken het ministerie van VWS voor het gegeven vertrouwen bij 
deze opdracht en de betrokkenheid. 
 
Onze collega’s van het RIVM willen wij bedanken voor het meedenken, 
meelezen en becommentariëren van eerdere concepten van dit rapport. 
 
Namens de auteurs, 
Herma Vermeulen, Projectleider uitbreiding neonatale hielprikscreening 
Eugenie Dekkers, Programmamanager neonatale hielprikscreening 
  
Pagina 127 van 133 

RIVM Rapport 2017-0041 
Begrippenlijst 
Extra hielprik Een op een later moment 
afgenomen extra hielprik, te 
onderscheiden van een herhaalde 
eerste hielprik en een tweede 
hielprik 
 
Foutnegatief Een kind dat wel een ziekte heeft, 
maar dat op grond van de 
screeningsuitslagen niet voor 
verwijzing in aanmerking komt 
 
Foutpositief Een kind dat een ziekte niet heeft, 
maar dat op grond van de 
screeningsuitslagen wel voor 
verwijzing in aanmerking komt 
 
Herhaalde eerste hielprik Indien sprake is van ‘onvoldoende 
kwaliteit van de bloedvlekken’ 
moet de hielprik worden herhaald. 
Om verwarring met de term 
‘tweede hielprik’ te voorkomen, 
wordt gesproken van een 
herhaalde eerste hielprik 
 
Kwaliteit bloedvlekken De kwaliteit van de bloedvlekken 
is goed als op het filtreerpapier 
zowel voldoende als betrouwbaar 
bloed is verzameld 
 
Screener Degene die de hielprik uitvoert 
 
Screeningslaboratorium Laboratorium dat het 
screeningsonderzoek uitvoert 
 
Tweede hielprik Indien bij de eerste hielprik sprake 
is van een niet-conclusieve uitslag, 
wordt een tweede hielprik verricht 
 
Verloskundig zorgverlener Verloskundigen, verloskundig 
actieve huisartsen, gynaecologen 
 
1e (first) tier-test Primaire test 
 
2e (second) en 3e (third) tier-test Aanvullende testen om het aantal 
foutpositieve testuitslagen terug te 
brengen 
  
Pagina 129 van 133 

RIVM Rapport 2017-0041 
Afkortingen 
Lijst met algemene afkortingen 
CN Caribisch Nederland 
DVO Dienstverleningsovereenkomst 
GR Gezondheidsraad 
JGZ Jeugdgezondheidszorg 
KNOV Koninklijke Nederlandse Organisatie van Verloskundigen 
LC-MS/MS Liquid Chromatography tandem Mass Spectrometry 
LIMS Laboratorium Informatie Management Systeem 
NHG Nederlands Huisartsen Genootschap 
NHS Neonatale hielprikscreening 
NPB Nationaal Programma Bevolkingsonderzoek 
NVK Nederlandse Vereniging voor Kindergeneeskunde 
NVKC Nederlandse Vereniging voor Klinisch Chemie en 
Laboratoriumgeneeskunde 
NVOG Nederlandse Vereniging voor Obstetrie en Gynaecologie 
PNHS Programmacommissie neonatale hielprikscreening 
RIVM Rijksinstituut voor Volksgezondheid en Milieu 
RIVM-CvB Centrum voor Bevolkingsonderzoek van het RIVM 
RIVM-DVP Dienst Vaccinvoorziening en Preventieprogramma’s van 
het RIVM 
RIVM-GZB Centrum Gezondheidsbescherming van het RIVM 
RIVM-IDS Laboratorium voor Infectieziekten, Diagnostiek en 
Screening van het RIVM 
RIVM-IUC InkoopUitvoeringsCentrum van het RIVM 
VKGL Vereniging Klinisch Genetische Laboratoriumdiagnostiek 
VKGN Vereniging Klinische Genetica Nederland 
VKS Volwassenen, Kinderen en Stofwisselingsziekten 
VKZ Verloskundig Zorgverlener 
VSOP Vereniging Samenwerkende Ouder- en 
Patiëntenorganisaties 
VWS Ministerie van Volksgezondheid, Welzijn en Sport 
WIKNHS Werkgroep Informatiehuishouding en Kwaliteit Neonatale 
Hielprikscreening 
WONHS Werkgroep Onderzoek Neonatale Hielprikscreening 
WVDNHS Werkgroep Voorlichting en Deskundigheidsbevordering 
Neonatale Hielprikscreening 
ZonMw Nederlandse organisatie voor gezondheidsonderzoek en 
zorginnovatie 
 
Lijst met afkortingen van ziektes 
BKT Bèta-ketothiolase deficiëntie 
CACT Carnitine acylcarnitine translocase deficiëntie 
CPT1 Carnitine palmitoyltransferase deficiëntie type 1 
CPT2 Carnitine palmitoyltransferase deficiëntie type 2 
GALK Galactokinase deficiëntie 
GAMT Guanidinoacetaat methyltransferase deficiëntie 
MMA Methylmalon acidemie 
MPS I Mucopolysaccharidosis type 1 
OCTN2 Organische cation transporter 2 deficiëntie 
PA Propion acidemie 
Pagina 131 van 133 

RIVM Rapport 2017-0041 
Bijlagen 
Bijlage 1 Opdrachtbrief 
Bijlage 2 Reactie minister VWS op advies GR 
Bijlage 3 Partijen betrokken bij de uitvoeringstoets 
Bijlage 4 Samenstelling werkgroepen en programmacommissie 
neonatale hielprikscreening 
Bijlage 5 Samenstelling expertgroepen 
Bijlage 6 Toetskader ontwikkeld ten behoeve van expertgroepen 
Bijlage 7 Overzicht van de aandoeningen 
Bijlage 8 Adviezen expertgroepen 
Bijlage 9 Notitie ‘Uitbreiding neonatale hielprikscreening met alfa- 
en bèta-thalassemie’ 
Bijlage 10 Bronnendocument geboorteprevalentie 
Bijlage 11 Opzet pilotonderzoek SCID 
Bijlage 12 Kosteneffectiviteits- en kostenbatenanalyse (KEA/KBA) 
voor het screenen op SCID binnen de Nederlandse 
hielprikscreening 
Bijlage 13 Brief ANS-MZ inzake borging beschikbaarheid, capaciteit 
en financiering binnen metabole centra 
Bijlage 14 Reacties betrokken partijen 
 
Alle bijlagen zijn te vinden op 
www.rivm.nl/uitvoeringstoets_uitbreiding_neonatale_hielprikscreening 
Pagina 133 van 133 

