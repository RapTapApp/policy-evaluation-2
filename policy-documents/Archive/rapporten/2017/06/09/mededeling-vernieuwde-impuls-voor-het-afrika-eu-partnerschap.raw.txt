  
Fiche 5: Mededeling vernieuwde impuls voor het Afrika-EU partnerschap 
 
1. Algemene gegevens 
a) Titel voorstel 
Gezamenlijke mededeling aan het Europees Parlement en de Raad voor een vernieuwde impuls 
voor het Partnerschap Afrika-EU 
 
b) Datum ontvangst Commissiedocument 
4 mei 2017 
 
c) Nr. Commissiedocument 
JOIN(2017) 17  
 
d) EUR-Lex 
http://eur-lex.europa.eu/legal-content/EN/TXT/?uri=JOIN:2017:17:FIN 
 
e) Nr. impact assessment Commissie en Opinie Raad voor Regelgevingstoetsing 
Niet van toepassing  
 
f) Behandelingstraject Raad 
Raad Buitenlandse Zaken 
 
g) Eerstverantwoordelijk ministerie 
Ministerie van Buitenlandse Zaken 
 
2. Essentie voorstel 
In de mededeling worden concrete voorstellen gedaan voor een modernisering en versterking van 
de samenwerking met Afrika. Aan de hand van deze mededeling zal gesproken worden met de 
Raad, het Europees Parlement en andere stakeholders waaronder de Afrikaanse landen. Het 
nieuwe kader voor een gezamenlijk optreden van de EU en haar lidstaten zal op de Afrika-EU Top 
in november 2017 gepresenteerd kunnen worden en zijn neerslag kunnen krijgen in een 
stappenplan voor de samenwerking tussen de EU en Afrika voor de periode 2018-2020. De 
mededeling pleit voor een sterker, diepgaander en meer op actie georiënteerd strategisch 
partnerschap, met het oog op meer welvaart en stabiliteit op beide continenten. Het kader bevat 
beleidsprioriteiten en een reeks concrete initiatieven voor 2018-2020. 
 
Voor de interne en externe veiligheid en welvaart van de EU is het strategische belang van Afrika 
groter dan ooit. Afrika heeft zich in de afgelopen tien jaar, sinds het vastleggen van het politieke 
1
partnerschap in de Gemeenschappelijke Strategie Afrika-EU in 2007, op economisch, politiek en 
maatschappelijk vlak, sterk ontwikkeld. Deze ontwikkelingen bieden kansen voor de EU. 
1 

  
De demografische dynamiek en sterke urbanisatie zullen een van de meest significante structurele 
e
wijzigingen zijn in de wereld in de 21 eeuw. Tegen 2050 zal de bevolking van Afrika 2,4 miljard 
2
bedragen, hoofdzakelijk jongeren. De mededeling erkent deze groeiende demografische tendens 
en stelt de creatie van nieuwe banen voor de jeugd centraal in het nieuwe partnerschap. Om dit te 
bewerkstelligen stelt de mededeling voor om grootschalige verantwoorde en duurzame 
investeringen in Afrika te stimuleren in het kader van het voorgestelde Europees Investeringsplan 
(EIP). 
 
Er wordt op dit moment binnen de Raad nagedacht voer de relatie tussen de EU en de Afrikaanse, 
Caribische, Stille Oceaan landen (ACP). Het kader zoals geschetst in de mededeling zal bijdragen 
aan de lopende reflectie die op gang is gebracht door de gezamenlijke mededeling over Een 
hernieuwd partnerschap met de landen in Afrika, het Caribisch gebied en de Stille Oceaan, met het 
oog op een vernieuwing van het partnerschap met de landen in Afrika. 
 
3. Nederlandse positie ten aanzien van het voorstel 
a) Essentie Nederlands beleid op dit terrein 
Nederland heeft groot belang bij stabiliteit in Afrika. Om irreguliere migratie effectief aan te 
kunnen pakken is een integrale benadering nodig die niet alleen aandacht besteedt aan de 
demografische uitdagingen, maar ook aan het adresseren van verdere grondoorzaken van 
migratie, het bevorderen van opvang in de regio het bestrijden van mensensmokkel. De aanpak 
van klimaatverandering, de bestrijding van jeugdwerkloosheid, het bevorderen van economische 
groei door een beter macro-economisch en investeringsklimaat en een specifieke aandacht voor 
vrouwen en meisjes in de regio is daarbij essentieel. De Nederlandse inzet is gericht op het 
bevorderen van een gelijkwaardig partnerschap tussen de EU en Afrika en het afstappen van de 
donor-ontvanger relatie. In dit kader dringt Nederland in de EU aan op een partnerschap 
gebaseerd op zowel de Europese als de Afrikaanse agenda. Daarbij erkent Nederland het belang 
van een duidelijke link tussen bestuur (op alle bestuursniveaus), ontwikkeling en veiligheid in het 
EU-Afrikabeleid, en pleit in deze context voor het bevorderen van waarden zoals democratie, 
mensenrechten, gelijkheid, rechtsstatelijkheid, gerechtigheid en sterke instituties. Weerbare 
samenlevingen zijn de kern van duurzame ontwikkeling en stabiliteit.  
 
b) Beoordeling + inzet ten aanzien van dit voorstel 
Nederland is positief over de in de mededeling voorgestelde versterking en verdieping van het 
partnerschap tussen de EU en Afrika. De mededeling neemt als basis zowel de EU als Afrikaanse 
beleidsprioriteiten uiteengezet in de Afrikaanse Agenda 2063. Het voorgestelde kader is conform 
de Addis Abeba-actieagenda voor financiering van ontwikkeling, de Overeenkomst van Parijs 
inzake klimaatverandering, de voorgestelde nieuwe Europese consensus inzake ontwikkeling, het 
3
Valletta-actieplan inzake migratie en ander relevant EU-beleid. De mededeling benadrukt de 
                                                      
2
 VN, World population prospects, 2015, https://esa.un.org/unpd/wpp/.  
3
 De Europese migratieagenda, het EU-actieplan inzake mensenrechten en democratie, het Europese nabuurschapsbeleid, de 
bestaande wettelijk bindende associatie-overeenkomsten met de diverse Noord-Afrikaanse landen (behalve Libië) en de ACS-
landen. 
3 

  
organiseren over werkgelegenheid voor jongeren in Afrika met vertegenwoordigers van Afrikaanse 
en Europese landen, de Afrikaanse Unie en de EU-instellingen.  
 
Nederland staat ook positief tegenover de inzet op het gebied van digitalisering. Digitale middelen 
zoals e-governancediensten, agro-industrie faciliteiten en vaardigheid- en kennisbevordering 
middels de inzet van digitalisering wordt verwelkomd. Ook de nadruk op het ontwikkelen van het 
hernieuwbare energie potentieel van Afrika wordt verwelkomd. De mededeling erkent ten slotte 
terecht het grote belang van het relevanter maken van beroepsonderwijs en –opleiding van 
jongeren voor de arbeidsmarkt. Nederland verwelkomt het oprichten van een EU-beroepsonderwijs 
en –opleiding faciliteit. 
 
c) Eerste inschatting van krachtenveld 
De EU-instellingen, instellingen van de Afrikaanse Unie (AU), EU-lidstaten en AU-lidstaten hebben 
zich duidelijk uitgesproken voor hervorming van het partnerschap tussen Afrika en de EU. Er is 
overeenstemming in de Raad dat het nieuwe partnerschap gebaseerd moet zijn op 
gemeenschappelijke beleidsprioriteiten van de EU en de AU. Ook het centrale thema van het 
partnerschap, ‘jeugd’, wordt omarmd. 
 
4. Grondhouding ten aanzien van bevoegdheid, subsidiariteit, proportionaliteit, 
financiële gevolgen en gevolgen op het gebied van regeldruk en administratieve 
lasten 
a) Bevoegdheid 
De grondhouding van Nederland t.a.v. de bevoegdheid is positief. De mededeling raakt aan 
meerdere bevoegdheden van de EU. Het ziet onder andere op ontwikkelingssamenwerking en het 
Gemeenschappelijk Buitenlands en Veiligheidsbeleid (GBVB). Dit zijn gedeelde bevoegdheden van 
de EU en de lidstaten (artikel 2, lid 4 VWEU voor het GBVB en artikel 4, lid 4 VWEU voor 
ontwikkelingssamenwerking). De EU is daarmee bevoegd voor de inzet die in de mededeling wordt 
genoemd. De lidstaten blijven op het gebied van ontwikkelingssamenwerking bevoegd hun eigen 
beleid te voeren.  
  
b) Subsidiariteit 
De Nederlandse grondhouding t.a.v. de subsidiariteit van dit voorstel is positief. Bilateraal werkt 
Nederland niet met alle Afrikaanse landen samen op het gebied van politieke samenwerking en/of 
op het gebied van ontwikkelingssamenwerking. Ook heeft Nederland niet in alle Afrikaanse landen 
een vertegenwoordiging. De inzet van de EU heeft daarom meerwaarde: EU-inzet zorgt voor 
politieke leverage van Nederland in landen waar Nederland niet direct actief is of geen 
vertegenwoordiging heeft. 
 
Gelet op grote belangen van de EU bij een stabiel Afrika, is een uniforme Europese aanpak 
noodzakelijk. De EU kan vanwege haar gewicht en scala aan instrumenten, meer bereiken dan 
individuele lidstaten afzonderlijk.  
 
5 

