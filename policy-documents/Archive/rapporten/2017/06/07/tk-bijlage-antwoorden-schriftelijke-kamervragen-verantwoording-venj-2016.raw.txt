Schriftelijke Kamervragen Verantwoording VenJ 2016 
 
nr.   Lijst van vragen en antwoorden 
   
Vastgesteld … 
De vaste commissie voor Veiligheid en Justitie heeft een aantal vragen 
voorgelegd aan de minister van Veiligheid en Justitie over de brief van 17 mei 
2017 inzake het Jaarverslag Ministerie van Veiligheid en Justitie 2016 
(34725-VI, nr. 1);  Slotwet Ministerie van Veiligheid en Justitie 2016 
(34725-VI) en rapport Resultaten verantwoordingsonderzoek 2016 bij 
het Ministerie van Veiligheid en Justitie (VI) (34725-VI, nr. 2) 
 
De daarop door de minister gegeven antwoorden zijn hierbij afgedrukt. 
 
De fungerend voorzitter van de commissie,  
  Visser 
   
  De griffier van de commissie, 
  Hessing-Puts 
 
 
 
Jaarverslag Ministerie van Veiligheid en Justitie 2016 (34725-VI, nr. 1) 
 
Vraag (1): 
Wat is de stand van zaken van het wetsvoorstel bevordering mediation? Wanneer wordt dit 
wetsvoorstel naar verwachting naar de Kamer gestuurd? 
 
Antwoord: 
Bij brief van 16 januari 2017 heeft mijn ambtsvoorganger de Kamer laten weten dat hij, gelet 
op de eind vorig jaar aangenomen motie (Kamerstuk nr. 34 550 VI, nr.54) over het zo spoedig 
mogelijk aan de Kamer sturen van mediationwetgeving, voornemens was om een of meerdere 
expertsessies te organiseren waarin de uitkomsten van de consultatie van het ontwerp 
wetsvoorstel alsmede mogelijke oplossingen voor knelpunten verkend zouden worden. 
In verband met het terugtreden van mijn ambtsvoorganger vond de geplande expertsessie 
geen doorgang. Deze vooralsnog enige sessie zal nu begin juli 2017 plaatsvinden. Het doel is 
om te komen tot een wetsvoorstel dat kan rekenen op een zo breed mogelijk draagvlak. 
Na deze expertsessie(s) zal het wetgevingstraject worden vervolgd. 
 
Vraag (2): 
Hoe beoordeelt u uw doelstelling voor 2016 voor het afpakken, gezien in het licht van het 
totale criminele vermogen en gezien in het licht van de realisatie in 2016? 
 
Antwoord: 
De doelstelling is realistisch. Het resultaat over 2016 valt fors hoger uit vanwege een hoge 
schikking in een zaak.  Vanwege het incidentele karakter van dergelijke schikkingen is het 
zeer moeilijk de inkomsten uit deze grote schikkingen mee te nemen bij het ramen van 
het jaarlijkse afpakresultaat. Dat neemt niet weg dat er de afgelopen jaren is geïnvesteerd in 
het afpakken van crimineel vermogen en dat ook de ramingen verder zijn verhoogd. 
  
Vraag (3): 
Kunt u een gedetailleerd overzicht geven van alle momenten dat extra geld naar de begroting 
van het ministerie van Veiligheid en Justitie voor het jaar 2016 is gegaan? 
 
Antwoord: 
Onderstaande tabel geeft een overzicht van de intensiveringen in VenJ door het kabinet Rutte 
II en het effect daarvan voor het jaar 2016 (in andere jaren kunnen dus andere bedragen 
gelden). De intensivering van 450 mln. in VenJ van afgelopen Miljoenennota maakt geen deel 
uit van dit overzicht, omdat deze bedragen zijn toegevoegd met ingang van 2017. Dit 
overzicht bevat enkel beleidsmatige intensiveringen. Meer technische toevoegingen zoals loon- 
  1  

Schriftelijke Kamervragen Verantwoording VenJ 2016 
 
te helderen delict is. Het delict vindt snel plaats en er is vaak geen plaats delict die op 
technische sporen onderzocht kan worden. Het absolute aantal is echter sterk gedaald door de 
gezamenlijke inzet op preventie. De landelijke Boefproof campagne is hiervan een mooi 
voorbeeld. 
 
Vraag (5): 
Wat is het totaal aantal aangiftes dat is gedaan in 2013, 2014, 2015 en 2016? Hoeveel hoger 
of lager was dit aantal in percentages in 2016 ten opzichte van 2015? 
 
Antwoord: 
In de veiligheidsmonitor (gezamenlijk product van het Ministerie van Veiligheid en Justitie, 
CBS en politie) wordt jaarlijks gerapporteerd over veiligheid, leefbaarheid en slachtofferschap. 
U vindt hier data met betrekking tot aangifte en slachtofferschap (o.a. afgezet tegen 
voorgaande jaren). Op 1 maart jl. is uw Kamer geïnformeerd over de cijfers uit de 
veiligheidsmonitor 2016 (Kamerstukken 2016/2017 28684, nr. 494). 
 
Vraag (6): 
Kunt u een meerjarig overzicht geven van het percentage slachtoffers van misdrijven dat 
aangifte doet aan de hand van gegevens over slachtofferschap en niet-geregistreerde 
criminaliteit, uitgesplitst naar soort misdrijf? 
 
Antwoord: 
In de veiligheidsmonitor (gezamenlijk product van Ministerie Veiligheid en Justitie, CBS en 
politie) wordt jaarlijks gerapporteerd over veiligheid, leefbaarheid en slachtofferschap. U vindt 
hier data met betrekking tot aangifte en slachtofferschap (o.a. afgezet tegen voorgaande 
jaren). Op 1 maart jl. is uw Kamer geïnformeerd over de cijfers uit de veiligheidsmonitor 2016 
(Kamerstukken 2016/2017 28684, nr. 494). 
 
Vraag (7): 
Kunt u aangeven welke kwantitatieve doelstelling u nastreeft voor het verhogen van de 
aangiftebereidheid? 
 
Antwoord: 
Mijn beleid is erop gericht om per type delict te bekijken welke maatregelen getroffen kunnen 
worden om de aangiftebereidheid te verhogen. Uw Kamer is hierover per brief geïnformeerd 
(Kamerstukken II, 2015/2016 29 628, nr. 663 en Kamerstukken II, 2016/2017, 29 628 nr. 
679). Uit eerder verschenen WODC onderzoek naar de aangiftebereidheid blijkt namelijk dat 
dé aangiftebereidheid niet bestaat. Burgers maken hun eigen afweging ten aanzien van de 
schade die zij hebben geleden, de gepercipieerde ernst van het delict en de mogelijkheid om 
schade te verhalen. 
 
Vraag (8): 
Wat zijn de totale opbrengsten uit verkeersboetes geweest in 2013, 2014, 2015 en 2016? Wat 
is de gemiddelde hoogte van verkeersboetes in deze jaren? 
 
Antwoord: 
 2013 2014 2015 2016 
Opbrengsten € 880.592 € 751.037 € 697.255 € 768.102 
verkeersovertredingen 
Wahv (x € 1.000) 
€ 84,11 € 87,55 € 86,71 € 83,98 
Gemiddelde hoogte 
verkeersboete 
 
Vraag (9): 
Hoeveel fte bij de nationale politie was in 2016 ten opzichte van 2015 meer of minder 
beschikbaar ten behoeve van verkeershandhaving? 
 
 
  3  

Schriftelijke Kamervragen Verantwoording VenJ 2016 
 
Antwoord: 
De opvolging van de motie-Van Nispen c.s., die de regering verzoekt af te zien van het 
uitgangspunt van een gemengde praktijk en om de 900 puntengrens niet uit te werken en niet 
aan de Tweede Kamer te sturen, zal ik bezien in het bredere kader van de herijking van het 
stelsel van gesubsidieerde rechtsbijstand. Uiterlijk bij de aanbieding van het wetsvoorstel 
Duurzaam stelsel rechtsbijstand, dat op 16 februari 2017 in consultatie is gegeven, zal ik de 
Tweede Kamer informeren over de wijze van opvolging van deze motie. Daarbij zal ik de 
eventuele financiële gevolgen in kaart brengen. 
 
Vraag (14): 
Kunt u van de verschillende High Impact Crimes (overvallen, straatroven en woninginbraken) 
aangeven hoeveel van deze zaken zijn opgepakt? Wat is, per indicator, het 
oplossingspercentage? 
 
Antwoord: 
High Impact Crime  Aantal Aantal Ophelderings- 
opgehelderd percentage 
Woninginbraken 55.470 5.375 9,7% 
Overvallen 1.133 633 55,9% 
Straatroven 4.165 1.205 28,9% 
 
Vraag (15): 
Kunt u van de aanpak cybercrime (aantal complexe onderzoeken naar cybercrime en aantal 
reguliere onderzoeken naar cybercrime) aangeven hoeveel van deze zaken zijn opgepakt? Wat 
is, per indicator, het oplossingspercentage?  
 
Antwoord: 
In 2016 zijn 34 complexe cybercrime onderzoeken uitgevoerd, waarvan 13 door de regionale 
eenheden. Het aantal reguliere cybercrime onderzoeken dat in 2016 uitgevoerd is bedraagt 
184. Cyberdelicten worden door de politie nu nog onder verschillende codes geregistreerd in 
de systemen. De politie werkt aan een eenduidige wijze van registratie. 
Oplossingspercentages zijn op dit moment niet bekend 
 
Vraag (16): 
Hoeveel van de 2794 horizontale fraudezaken aangeleverd bij het openbaar ministerie (OM) 
zijn opgepakt, afgedaan en/of opgelost? 
 
Antwoord: 
De wijze waarop het OM de in 2016 aangeleverde horizontale fraudezaken heeft afgedaan 
wordt momenteel uitgewerkt in de Fraudemonitor 2016. In deze fraudemonitor gaat het OM in 
op de resultaten van de strafrechtelijke fraudebestrijding en geeft het informatie over de 
instroom en uitstroom met betrekking tot horizontale fraudezaken. Hierin worden ook de 
rechterlijke afdoeningen meegenomen. De Fraudemonitor wordt voor het zomerreces aan uw 
Kamer gestuurd. 
  
Vraag (17): 
Kunt u een schatting geven van de omvang van de handel in en productie van harddrugs in 
Nederland? 
 
Antwoord: 
Nee, ik beschik niet over dergelijke cijfers en het is niet mogelijk een gefundeerde schatting te 
maken. De handel in en productie van harddrugs is illegaal en speelt zich in het verborgene 
af.   
Vraag (18): 
Is er in meerjarig perspectief bezien sprake van een daling of stijging van handel en productie 
van harddrugs of blijft het gelijk? 
 
  5  

Schriftelijke Kamervragen Verantwoording VenJ 2016 
 
aan dhr. Teeven worden toegeschreven gevolgen hebben voor de rechtmatigheid van het op 1 
februari 2015 ingevoerde besluit benadruk ik dat, wat ook van deze uitspraken zij, het besluit 
volgens de voorgeschreven procedure tot stand is gekomen. De rechtmatigheid van het besluit 
staat daarom niet ter discussie. 
  
Vraag (22): 
Wat zijn de 'voorzichtige signalen' dat de omvang van buitengerechtelijke geschiloplossing 
toeneemt? Valt mediation hier ook onder? 
 
Antwoord: 
In de zogenaamde Geschilbeslechtingsdelta wordt onderzocht wat de civiel- en 
bestuursrechtelijke problemen van Nederlandse burgers zijn, welke aanpak zij volgden om 
deze problemen op te lossen, en welke resultaten zijn behaald. De laatste 
Geschilbeslechtingsdelta dateert uit 2014 (Kamerstuk 31753, nr.113). Daaruit kwam naar 
voren dat het percentage geschillen dat buitengerechtelijk wordt afgedaan is gestegen van 6% 
in 2003 naar 11% in 2014. Aan mediation is in dit onderzoek separaat aandacht besteed. 
Daarvoor geldt een minder eenduidig beeld: 5% in 2003, 3% in 2009, en weer 5% in 2014. In 
2019 wordt de volgende Geschilbeslechtingsdelta verwacht. Dan kan worden vastgesteld of de 
omvang van buitengerechtelijke geschiloplossing en mediation ten opzichte van de 
voorgaande jaren toeneemt. Ik verwacht dat de omvang van buitengerechtelijke 
geschiloplossing toeneemt door toegenomen bekendheid van en aandacht voor alternatieve 
geschilbeslechting. Ook de implementatie van de Alternative Dispute Resolution (ADR) 
Richtlijn en de Verordening voor Online Dispute Resolution (ODR), die in Nederland zijn 
geïmplementeerd met de Implementatiewet buitengerechtelijke geschillenbeslechting 
consumenten, die in juli 2015 in werking is getreden, kunnen daaraan hebben bijgedragen. 
 
Vraag (23): 
Waarom is het te vroeg om de effectiviteit van de onder het kopje 'Rechtspraak' genoemde 
wetgeving te kunnen vaststellen, terwijl sommige van de genoemde wetten uit 2010, 2011, 
2012 en 2013 komen? Zijn de effecten van die wetten nog niet zichtbaar? Zo ja, wat zijn die 
effecten? Zo nee, waarom niet? 
 
Antwoord: 
Voor het inzichtelijk maken van de effecten van een wet is evaluatie nodig. De effecten van 
wetgeving zijn doorgaans zichtbaar na een periode van vijf jaar; wetsevaluaties vinden 
doorgaans vijf jaar na inwerkingtreding van de wet plaats. Om te kunnen bepalen wat de 
effecten van wetgeving zijn is een (definitieve) wetsevaluatie nodig. Voor het merendeel van 
de onder het kopje ‘Rechtspraak’ genoemde wetgeving waren er weliswaar nulmetingen en 
tussentijdse evaluaties, maar nog geen wetsevaluaties beschikbaar. De definitieve 
wetsevaluatie van de wet verhogen van de competentiegrens in kantonzaken is in januari 
2017 openbaar geworden en naar de Tweede Kamer gezonden. De wetsevaluatie van de Wet 
griffierechten burgerlijke zaken wordt voor de zomer van 2017 openbaar. Van de Wet 
herziening gerechtelijke kaart zal de wetsevaluatie naar verwachting voor het eind van dit jaar 
worden afgerond. In de KEI-wetgeving is opgenomen dat binnen drie jaar na het tijdstip 
waarop de laatste fase van de invoering van de verplichting om langs elektronische weg te 
procederen, in werking is getreden, een evaluatie aan de Staten-Generaal wordt gezonden. 
 
Vraag (24): 
Wat is de reden dat de omvang van de buitengerechtelijke geschiloplossing toeneemt? 
 
Antwoord: 
In de zogenaamde Geschilbeslechtingsdelta wordt onderzocht wat de civiel- en 
bestuursrechtelijke problemen van Nederlandse burgers zijn, welke aanpak zij volgden om 
deze problemen op te lossen, en welke resultaten zijn behaald. De laatste 
Geschilbeslechtingsdelta dateert uit 2014 (Kamerstuk 31753, nr.113). Daaruit kwam naar 
voren dat het percentage geschillen dat buitengerechtelijk wordt afgedaan is gestegen van 6% 
in 2003 naar 11% in 2014. Aan mediation is in dit onderzoek separaat aandacht besteed. 
Daarvoor geldt een minder eenduidig beeld: 5% in 2003, 3% in 2009, en weer 5% in 2014. In 
2019 wordt de volgende Geschilbeslechtingsdelta verwacht. Dan kan worden vastgesteld of de 
  7  

Schriftelijke Kamervragen Verantwoording VenJ 2016 
 
Antwoord: 
Voor de Teams Verkeer wordt vanuit VenJ jaarlijks een bedrag beschikbaar gesteld van ruim € 
48 miljoen. Hiermee wordt de politiesterkte voor de verkeershandhaving, namelijk de ‘oude’ 
VerkeersHandhavingsTeams (toentertijd 659 fte), en de handhavingsmiddelen die de politie 
voor de verkeershandhaving gebruikt betaald. Dit betreft bijvoorbeeld de mobiele radarsets, 
laserguns en ademanalyseapparatuur. 
  
Vraag (30): 
Wat zijn de kosten wanneer aspiranten niet meer 100%, maar slechts voor 40% meetellen in 
de operationele sterkte? 
 
Antwoord: 
De operationele sterkte zegt iets over het aantal formatieplaatsen binnen de LFNP categorieën 
Uitvoering en de leiding daarvan. Het anders definiëren van aspiranten in de operationele 
sterkte zal leiden tot een lagere operationele sterkte. De daadwerkelijke inzetbaarheid zal niet 
wijzigen. Die wordt bepaald door roosterfactoren (zoals: bezetting, werkbare uren, verlof, 
training en opleiding, (ziekte)verzuim, ontheffingen (nacht)diensten), beschikbare kennis en 
kunde (zoals: certificeringen, specifieke trainingen en opleidingen) en de juiste ondersteuning 
van middelen (zoals IVT, geweldsmiddelen en vervoersmiddelen. 
  
Vraag (31): 
Op welke wijze is de bijzondere bijdrage van 14 miljoen euro voor cybercrime precies 
besteed? 
 
Antwoord: 
De bijzondere bijdrage van 13,8 miljoen is bedoeld voor de organisatie- en vakontwikkeling in 
een gedigitaliseerde wereld. De bijzondere bijdrage is in 2016 besteed aan IV-componenten, 
tools, opleiding en awareness en aan de ontwikkeling van toepassing van technologische 
innovaties zoals sensing, het meldings- en aangifteproces bij cybercrime en het versterken 
van de tactische cyberexpertise in de eenheden. 
 
Vraag (32): 
Wat zijn de (verwachte) financiële consequenties van de wet raadsman bij politieverhoor dat 
per 1 maart 2017 in werking is getreden? 
 
Antwoord: 
De verwachte financiële consequenties van de per 1 maart 2017 in werking getreden 
wetgeving in verband met het recht op een raadsman bij het politieverhoor bedragen voor de 
gesubsidieerde rechtsbijstand in totaal structureel € 15,5 mln. Dit bedrag is meegenomen in 
het totale budget voor de gesubsidieerde rechtsbijstand. 
De incidentele kosten voor de politieorganisatie zijn begroot op € 8 mln. voor het verbouwen 
van verhoorkamers en € 4 mln. voor opleidingen van politiemedewerkers. 
  
De consequenties van de invoering van het recht op verhoorbijstand waar het gaat om het 
beslag op de capaciteit worden meegenomen in de langetermijnmonitor van het WODC over 
de invoering van dit recht. De eerste tussenrapportage wordt dit najaar verwacht. 
  
Vraag (33): 
Kunt u een overzicht geven van alle financiële overschrijdingen van het project Kwaliteit en 
Innovatie bij de rechtspraak? 
 
Antwoord: 
Bij de start van het programma KEI is in opdracht van de Raad voor de rechtspraak een 
globale business-case opgesteld die het karakter had van een eerste inventarisatie. 
Deze business-case is eind 2014 herijkt. Daarbij is tevens de scope aanzienlijk uitgebreid met 
onder meer de onderwerpen strafrecht en toezicht. De totaalkosten kwamen daardoor 
aanzienlijk hoger uit dan in de eerdere raming. De herijkte businesscase is met een toelichting 
van de Raad van de rechtspraak voor het Algemeen Overleg op 1 april 2015 aan uw Kamer 
gezonden. Daarin is de toename van de kosten globaal als volgt aangegeven:  
  9  

Schriftelijke Kamervragen Verantwoording VenJ 2016 
 
Vraag (38): 
Kunt u een overzicht geven van de jaarlijkse uitgaven aan rechtsbijstand van de afgelopen 
tien jaar? 
 
Antwoord: 
In onderstaande tabel zijn de jaarlijkse uitgaven in de periode 2007 tot 2016 weergegeven. 
 
Ontwikkeling uitgaven gesubsidieerde rechtsbijstand (x € 1 miljoen) 
  2007 2008 2009 2010 2011 2012 2013 2014 2015 2016 
Totaal 
uitgaven* 417 426 451 473 485 495 484 456 433 468 
* Incl. overige uitgaven ten behoeve van het stelsel van gesubsidieerde rechtsbijstand, zoals kosten van 
tolk- en vertaalwerkzaamheden. 
 
Vraag (39): 
Wat wordt bedoeld met Mutatie Vordering Raad voor Rechtsbijstand? 
 
Antwoord: 
Zoals in het Jaarverslag 2016 vermeld heeft in 2014 een mutatie van de Vordering Raad voor 
Rechtsbijstand plaatsgehad. De Raad voor Rechtsbijstand heeft een vordering op het 
Ministerie van Veiligheid en Justitie die samenhangt met de verplichting in haar balans voor 
het deel van de afgegeven toevoegingen dat nog niet is vastgesteld. Deze vordering is niet 
direct opeisbaar en heeft een lange termijn karakter. 
 
Vraag (40): 
Is het de bedoeling dat het budget voor de Autoriteit Persoonsgegevens omhoog gaat als de 
Europese regelgeving omtrent gegevensbescherming in werking is getreden? 
 
Antwoord: 
Inderdaad. De budgettaire consequenties van de inwerkingtreding van de Algemene 
Verordening Gegevensbescherming (AVG) voor de Autoriteit Persoonsgegevens zullen worden 
opgenomen in het wetsvoorstel ter implementatie van de AVG. 
 
Vraag (41): 
Kan nader worden uitgelegd wat de rol is van het College voor de Rechten van de Mens bij 
normontwikkeling? 
 
Antwoord: 
Met de uitoefening van haar wettelijke taken draagt het CRM bij aan de invulling in de praktijk 
van de normen op het gebied van mensenrechten, waaronder de normen op het gebied van 
gelijke behandeling. Met haar adviezen over (concept)wet- en regelgeving levert het CRM een 
bijdrage aan de discussie omtrent de reikwijdte en invulling van toekomstige wet- en 
regelgeving. Ook de oordelen van het College over discriminatieklachten zijn gezaghebbend en 
zijn als zodanig richtinggevend voor de verdere concrete invulling van de normen op het 
gebied van gelijke behandeling. 
 
Vraag (42): 
Wat kan worden ondernomen tegen gemeenten die het I-criterium niet toepassen? Wordt dit 
ook gedaan? 
 
Antwoord: 
In de meeste coffeeshopgemeenten is het ingezetenencriterium onderdeel van het 
coffeeshopbeleid. Dit blijkt uit het rapport “Aantallen coffeeshops in Nederland 2014”, dat op 1 
juli 2015 naar de Tweede Kamer is gestuurd (TK 24077, nr. 355).   
Het is aan de burgemeester van een coffeeshopgemeente om - binnen de landelijke kaders- 
het lokale coffeeshopbeleid op te stellen. Dit beleid dient te worden afgestemd in de lokale 
driehoek, waar ook de prioritering in de handhaving plaatsvindt. 
 
  11  

Schriftelijke Kamervragen Verantwoording VenJ 2016 
 
wordt? Welke initiatieven bent u voornemens te nemen om de aangiftebereidheid onder 
slachtoffers van mensenhandel op alternatieve wijze te bevorderen? 
 
Antwoord: 
De pilot verhoorstudio’s is uitgevoerd bij drie opvanginstellingen, met als doel de 
aangiftebereidheid van slachtoffers van mensenhandel te vergroten. Gedurende de pilot is 
gebleken dat de keuze voor deze instellingen niet ideaal was in het licht van de 
pilotdoelstelling, omdat het percentage slachtoffers dat aangifte deed in de betreffende 
instellingen al relatief hoog was. De verhoorstudio’s hadden daardoor niet zozeer een 
toegevoegde waarde voor de aangiftebereidheid. Vanuit slachtofferzorg bezien heeft de 
verhoorstudio wel toegevoegde waarde, bijvoorbeeld omdat slachtoffers gedurende de 
gesprekken desgewenst even terug naar hun woonverblijf konden bijvoorbeeld de kinderen 
even te zien. De politie beoordeelt momenteel of en op welke wijze de verhoorstudio’s op 
opvanglocaties worden ingezet. Hierover zal ik uw Kamer informeren in de eerstvolgende brief 
over het Nationaal Verwijsmechanisme. 
 
Het stimuleren van de aangiftebereidheid staat hoog op de agenda binnen de aanpak van 
mensenhandel. Zo heeft eind 2016 in verbinding met de Taskforce Mensenhandel een 
expertmeeting plaatsgevonden over -onder andere- de oorzaken van lage aangiftebereidheid 
bij verschillende groepen slachtoffers van mensenhandel. Hieruit kwam naar voren dat 
verschillende factoren daarbij een rol spelen, zoals angst voor de mensenhandelaren, de 
onzekerheid over de uitkomst van vervolging, de duur van het (straf)proces, en de hoogte van 
de straffen. Deze uitkomsten worden betrokken bij de vervolgstappen in het kader van het 
Nationaal Verwijsmechanisme, die op dit moment worden geformuleerd. 
  
Vraag (48): 
Kunt u een beschrijving geven van de omvang en de werkwijze van de 
mensensmokkelorganisaties met de Middellandse Zee en/of de Noordzee als werkterrein? 
 
Antwoord: 
Wat betreft mensensmokkel in de Middellandse Zee blijkt uit informatie van de agentschappen 
Europol en Frontex dat de meest voorkomende modus operandi van 
mensensmokkelorganisaties is dat zij migranten op niet zeewaardige boten vanuit Noord-
Afrika naar de EU smokkelen. Conform zeerecht moeten schepen mensen die in nood verkeren 
helpen door hen bijvoorbeeld aan wal te zetten in een veilige haven. Criminele 
mensensmokkelaars maken van hiervan misbruik. Daarmee krijgen levensreddende 
reddingsoperaties een onbedoeld versterkend neveneffect op deze misdadige activiteiten. 
Vanuit de EU worden verschillende maatregelen genomen om mensensmokkelnetwerken op de 
Middellandse Zee aan te pakken, waaronder door middel van de maritieme operatie EU 
NAVFOR MED Sophia. In het kader van deze operatie wordt ook de Libische kustwacht 
getraind.  
  
De exacte omvang van de mensensmokkelaarsorganisaties met de Middellandse Zee is op dit 
moment niet bekend. Bijna alle migranten die via de Centraal Middellandse Zee route afreizen 
naar de EU gebruik maken van smokkelaars (bron: Frontex). Frontex concludeert dat illegale 
migratie via Libië volledig afhankelijk is van smokkelnetwerken. In 2016 maakten ruim 
180.000 migranten gebruik van deze route.   
 
Ten behoeve van de Oostelijke Middellandse Zee route vanuit Turkije is de afhankelijkheid van 
smokkelnetwerken minder sterk, maar het overaanbod door vele kleine en onafhankelijke 
smokkelaars en de daaruit volgende concurrerende lage prijzen maken dat ook voor deze 
route veelal gebruik wordt gemaakt van smokkelaars. De instroom van illegale migratie via 
deze route in 2016 bedroeg circa 180.000. Door de uitvoering van de EU-Turkije Verklaring is 
het aantal migranten dat de oversteek vanuit Turkije naar de Griekse eilanden waagt, echter 
aanzienlijk lager dan in de voorgaande jaren. 
 
Ook de mensensmokkel via de Westelijk Middellandse Zee route is in verhouding klein met 
circa 10.000 aankomsten in 2016. 
 
  13  

Schriftelijke Kamervragen Verantwoording VenJ 2016 
 
Antwoord: 
Illegale binnenkomst in Nederland, al dan niet via mensensmokkel, vindt per definitie plaats 
zonder medeweten van de autoriteiten. Daarom kan ik u niet aangeven hoeveel mensen 
illegaal Nederland zijn binnengekomen. Wel kan ik u melden hoeveel personen er zijn 
aangetroffen zonder rechtmatig verblijf in het vreemdelingentoezicht. Het aantal aangetroffen 
personen zonder rechtmatig verblijf in 2016 bedraagt 1.280 (Bron: RVK 2016; afgerond op 
tientallen). 
 
Vraag (52): 
Wat gebeurt er met mensen die via mensensmokkelaars de EU binnen worden gesmokkeld? 
 
Antwoord: 
Op EU niveau worden verschillende maatregelen getroffen om mensensmokkel naar de EU 
tegen te gaan. Migranten die met behulp van mensensmokkelaars illegaal de Europese 
buitengrenzen oversteken worden volgens de Europese en nationale procedures 
geïdentificeerd en geregistreerd. Indien zij een asielaanvraag indienen wordt deze individueel 
getoetst. In het kader van identiteit- en registratieproces zal ook worden gecheckt of een 
migrant een gevaar vormt voor de openbare orde en nationale veiligheid door raadpleging in 
de internationale en nationale registratiesystemen. Als er geen asielaanvraag wordt ingediend 
of een aanvraag niet wordt gehonoreerd zal het terugkeerproces ingang worden gezet conform 
de nationale wetgeving van de lidstaat waar de migrant is aangetroffen. 
 
Vraag (53): 
Wat gebeurt er met mensen die via mensensmokkelaars onderweg zijn naar het Verenigd 
Koninkrijk en worden ontdekt? 
 
Antwoord: 
Wanneer mensen worden gepakt die met behulp van mensensmokkelaars het land proberen 
uit te reizen naar het VK dan moeten zij Nederland onmiddellijk verlaten, uiteraard op legale 
wijze. Als zij niet vrijwillig vertrekken worden ze gedwongen uitgezet. Ze zullen als regel in 
bewaring worden geplaatst tenzij ze onmiddellijk het land kunnen verlaten. Ook krijgen ze een 
inreisverbod opgelegd. Daarnaast wordt er opgetreden als er sprake is van strafbare feiten als 
het bezit van een vals paspoort, vernieling of het illegaal verblijven in andermans voertuig of 
op andermans terrein. Als de aangetroffen personen asiel aanvragen, wordt individueel 
getoetst. 
 
Wanneer mensen met verblijfsrecht – bijvoorbeeld omdat ze in hun visumvrije periode zitten – 
het land illegaal proberen uit te reizen dan eindigt daarmee de visumvrije periode en moeten 
zij Nederland verlaten. 
  
Vraag (54): 
Kan worden toegelicht hoe het komt dat de verplichtingen van het OM bijna 200 miljoen euro 
hoger uitvallen? Welke eventuele gevolgen heeft dit voor het beleid en het budget van het 
OM? 
 
Antwoord: 
De verhoging van het verplichtingenbudget met circa € 200 mln. ten opzichte van de 
oorspronkelijke begroting heeft niet alleen betrekking op het OM, maar op heel artikel 33 
Veiligheid en criminaliteitsbestrijding. 
  
Het verschil betreft voornamelijk de in 2016 aangegane meerjarige verplichtingen van 
Openbaar Ministerie t.b.v. de toekomstige aanschaf en vervanging van 
verkeershandhavingsmiddelen voor ca € 98 mln, in verband met de bestaande te realiseren 
handhavingsdoelen op het terrein van verkeer. Met de hiermee samenhangende uitgaven in 
de komende jaren is binnen het budget (i.c. verkeersmiddelen) van het Openbaar Ministerie 
rekening gehouden. 
  
Het verschil wordt ook veroorzaakt doordat het uitgavenkader is gestegen ten opzichte van de 
oorspronkelijke begroting. Het verplichtingenkader is evenredig meegestegen. De stijging van 
  15  

Schriftelijke Kamervragen Verantwoording VenJ 2016 
 
voortgang van het in evenwicht brengen van de formatie en de bezetting, ook van de teams 
Verkeer. Ik zal dan ook waar mogelijk inzicht geven in de verschillen t.o.v. 2015. 
De software-update heeft in het voorjaar van 2016 plaatsgevonden. Inmiddels zijn alle 
mobiele radarsets weer in gebruik. 
 
De vacaturevervulling binnen de politie, waaronder de vacatures van de teams Verkeer, zal 
enige jaren in beslag nemen. Na afronding van de eerste fase van de personele organisatie, 
zomer 2016, is aangegeven dat hiervoor vijf jaar zullen worden uitgetrokken. Hierboven heb ik 
reeds aangegeven dat ik in juni in de voortgangsrapportage van de nationale politie inzicht zal 
geven in de voortgang van het in evenwicht brengen van de formatie en de bezetting, ook van 
de teams Verkeer. Zoals aangegeven, zijn alle mobiele radarsets weer in gebruik en is er geen 
na-ijleffect meer van de cao-acties van de politie. 
 
De geraamde ontvangsten bedragen ruim € 850 mln. 
 
Vraag (61): 
Kunt u een schatting geven van het totale crimineel vermogen dat in aanmerking komt voor 
‘afpakken’? 
 
Antwoord: 
Nee.  Naar de aard en omvang van witwassen wordt op dit moment onderzoek gedaan door 
het WODC.  Dit onderzoek wordt naar verwachting eind van dit jaar afgerond.  
  
Vraag (62): 
Kan worden toegelicht wat het vacaturepercentage bij de teams verkeer is? Kan hierbij een 
vergelijking worden gemaakt van de jaren 2015, 2016 en de beschikbare cijfers over 2017? 
 
Antwoord: 
In juni zal in de voortgangsrapportage van de nationale politie inzicht worden gegeven in de 
voortgang van het in evenwicht brengen van de formatie en de bezetting, ook van de teams 
Verkeer. Ik zal dan ook waar mogelijk inzicht geven in de cijfers over 2015 en 2017. 
 
Vraag (63): 
Wat was het aantal staandehoudingen in 2016? Kan hierbij een vergelijking worden gemaakt 
van de jaren 2015, 2016 en de beschikbare cijfers over 2017?  
 
Antwoord: 
Het aantal staandehoudingen op basis van de Wahv bedroeg in 2016 357.544 en in 2015 
241.742. In de eerste vier maanden van 2017 gaat het om 144.946 staandehoudingen 
tegenover 112.798 en 131.137 in respectievelijk de eerste vier maanden van 2016 en 2015. 
  
Het aantal staandehoudingen dat is afgedaan met een strafbeschikking in 2016 was 220.743 
en in 2015 225.889. Hieronder vallen zowel verkeersfeiten als niet-verkeersgerelateerde 
zaken. In de eerste vier maanden van 2017 gaat het om 58.680 staandehoudingen tegenover 
75.089 en 84.134 in respectievelijk de eerste vier maanden van 2016 en 2015. 
 
Vraag (64): 
Wat behelzen de na-ijl effecten van de CAO-acties van de politie? 
 
Antwoord: 
De politie heeft aangegeven dat het effect van de cao-acties uit 2015 niet meteen verdwenen 
was, en dat ook in 2016 nog een financieel effect zichtbaar (na-ijleffect) is geweest. 
 
 
Vraag (65): 
Wat verklaart de daling van het gemiddelde tarief van de snelheidsboetes? Klopt de stelling 
dat hiermee vooral relatief kleine snelheidsovertredingen worden beboet? 
 
  17  

Schriftelijke Kamervragen Verantwoording VenJ 2016 
 
Vraag (70): 
Waarom is de realisatie voor adoptiegerelateerde zaken aanzienlijk lager uitgevallen dan de 
raming? 
 
Antwoord: 
De terugloop van het aantal gerealiseerde adoptiegerelateerde zaken komt voort uit 4 
aspecten. 
 
De raming 2016 -2.500 adoptiegerelateerde zaken- betrof oorspronkelijk de geraamde 
capaciteitsbehoefte van het prognose model Justitiële ketens 2016. Nadien is de gefinancierde 
beschikbare capaciteit vastgesteld op 2.181 adoptiegerelateerde zaken. In totaal zijn in 2016 
1.955 adoptiegerelateerde zaken ingestroomd. De Raad voor de Kinderbescherming heeft 
1.751 zaken gerealiseerd. 
 
De instroom van de ‘onderzoeken –buitenlands- kind ter adoptie’ is in 2016 verder 
afgenomen, met name door het afnemende aantal verzoeken. Deze trend is zichtbaar sinds 
2007 en zorgt weliswaar met enige vertraging ook voor een daling in de onderzoeken 
‘adoptieverzoek’.  
 
In 2016 was het tijdig oppakken van Beschermingsonderzoeken een speerpunt. Dit heeft 
enige vertraging bij de productie van adoptiegerelateerde onderzoeken opgeleverd. 
Daarnaast is de Raad voor de Kinderbescherming gestopt met het uitvoeren van 
postplacement onderzoeken afkomstig van een adoptiecontact van kinderen uit de Verenigde 
Staten. De vergunninghouder (A New Way) gaat dit zelf doen. 
  
Vraag (71): 
Bent u van plan het budget voor de Garantstellingsregeling faillissementscuratoren te 
verhogen nu blijkt dat het niet toereikend is geweest? 
 
Antwoord: 
In de begroting van Veiligheid en Justitie 2017 is het bedrag van €716.000 vastgesteld (TK 
2016/16, 34 300 VI). 
 
Gelet op de aanpassing van deze Garantstellingsregeling aan de uitgangspunten van het 
rijksbrede kader voor risicoregelingen zie ik geen aanleiding tot wijziging. 
 
Vraag (72): 
Wat moet worden verstaan onder een ‘maatschappelijk aanvaardbaar bestaan’?  
 
Antwoord: 
In deze context betekent een maatschappelijk aanvaardbaar bestaan dat voldaan is aan een 
vijftal basisvoorwaarden voor re-integratie van de (ex-)gedetineerde: het beschikken over een 
geldig identiteitsbewijs, het hebben van onderdak, van werk en inkomen -inclusief scholing en 
dagbesteding, inzicht in eventuele schulden en de beschikbaarheid van zorg. Gemeenten en 
rijksoverheid zetten zich samen in om de terugkeer van burgers uit penitentiaire inrichtingen 
naar de samenleving in goede banen te leiden. Op 10 december 2014 hebben de voorzitter 
van de VNG en de staatssecretaris van Veiligheid en Justitie daartoe het Convenant «Re-
1
integratie van (ex-)gedetineerden getekend. Overigens is het invulling geven aan een 
maatschappelijk aanvaardbaar bestaan uiteindelijk de verantwoordelijkheid van de ex-
gedetineerde zelf. 
 
Vraag (73): 
Wat wordt bedoeld met een technische herverdeling binnen artikel 34.5? 
 
Antwoord: 
Volgens de systematiek van Verantwoord Begroten, kent de begroting verschillende financiële 
instrumenten: bijdragen, opdrachten en subsidies. 
                                                 
1
 Tweede Kamer, vergaderjaar 2014–2015, 24 587, nr. 613 
  19  

Schriftelijke Kamervragen Verantwoording VenJ 2016 
 
werd in het kader van jeugdstrafrecht 80 keer EC aangesloten. 
 
Vraag (77) 
Is er na de recente wereldwijde cyberaanval nog steeds geen noodzaak tot afwijkingen van 
het voorgenomen beleid om door effectieve samenwerking in risico- en crisisbeheersing 
grootschalige uitval, verstoring of aantasting van de continuïteit van de samenleving te 
voorkomen of te minimaliseren? 
 
Antwoord: 
Zoals in het Mondeling Vragenuur d.d. 16 mei is aangegeven, was de impact van de 
wereldwijde cyberaanvallen in Nederland zeer beperkt. Daarmee vormen deze aanvallen, 
waarover op 6 juni a.s. nog een plenair debat met uw Kamer volgt, geen aanleiding om ad hoc 
af te wijken van het de afgelopen jaren aan de hand van de opeenvolgende Nationale 
Cybersecurity Strategieën ingezette beleid. De samenwerking is tot op heden zeer effectief 
geweest en ook vanuit het buitenland is interesse voor deze aanpak. Wel onderstrepen deze 
aanvallen het belang van cybersecurity en laten deze zien dat investeringen in het verhogen 
van de digitale weerbaarheid lonen. 
 
Vraag (78) 
Wat is de verklaring voor '-299' voor 'Onderzoeksraad voor Veiligheid'? Kunt u dat uitleggen? 
 
Antwoord: 
Het verschil tussen begroting en realisatie is ontstaan doordat de voor de Onderzoeksraad 
voor Veiligheid (OVV) in principe beschikbare loonbijstelling ter hoogte van dit bedrag in 2016 
abusievelijk niet is uitgekeerd aan de OVV. Deze middelen zijn om die reden niet tot besteding 
gekomen en bij Slotwet vrijgevallen. Voor 2017 en latere jaren is de loonbijstelling tranche 
2016 wel aan het budget van de OVV toegevoegd en wordt deze ook uitgekeerd. 
  
Vraag (79) 
Hoe groot was het bereik van NL-Alert bij de bevolking van 12 jaar en ouder in 2015 ten 
opzichte van 2016 (58%)? Wanneer verwacht u dat het Project NL-Alert afgerond zal zijn? 
Welke percentage van de bevolking van 12 jaar en ouder zal hiervoor bereikt moeten zijn? 
 
Antwoord: 
Met NL-Alert kan het decentrale gezag in een specifiek gebied een alarmbericht naar mobiele 
telefoons versturen. De Rijksoverheid draagt zorg voor de publiekscampagnes en voor het 
twee keer per jaar versturen van een landelijk controlebericht. Het doel hiervan is dat burgers 
kunnen controleren of hun telefoon juist is ingesteld op de ontvangst van NL-Alert (cell 
broadcast berichten). Het directe bereik van dit controlebericht wordt door middel van een 
representatieve steekproef gemeten. In juni 2015 ontvingen 5 miljoen Nederlanders het 
bericht direct op hun eigen telefoon (35%). In december 2015 was dit gestegen naar 7,1 
miljoen (49%), doordat NL-Alert vanaf dat moment ook over 4G werd uitgezonden. In 2016 
was het directe bereik in juni 8,3 miljoen (55%) en december 2016 8,8 miljoen (58%). Het 
indirecte bereik van NL-Alert is hoog; de bereidheid om het bericht door te geven in een echte 
crisissituatie is gemiddeld 85%. 
 
NL-Alert is een middel dat in samenhang met andere crisiscommunicatiemiddelen kan worden 
ingezet. De exacte mix van middelen is ter afweging aan het decentrale gezag, op basis van 
de specifieke aard van een incident. NL-Alert wordt tot 2020 verder ontwikkeld, zodat het 
bericht via meerdere kanalen direct tot burgers kan komen. 
 
Vraag (80): 
Hoeveel kosten hebben verschillende gemeenten sinds het klappen van het bed bad brood-
overleg zelf moeten maken om uitgeprocedeerde mensen op te vangen? 
 
Antwoord: 
Deze kosten zijn bij de staatssecretaris niet bekend, omdat gemeenten deze kosten niet 
inzichtelijk hebben gemaakt. De gemeentelijke opvang van uitgeprocedeerden met een 
wettelijke vertrekplicht past niet bij het terugkeerbeleid en is door de hoogste bestuursrechter 
  21  

Schriftelijke Kamervragen Verantwoording VenJ 2016 
 
tot het moment dat de afgesproken bepaalde tijd is verlopen. 
 
Vraag (87): 
Wat voor bezwaren tegen het sluiten van COA locaties zijn er geweest? Kunt u daarbij een 
onderscheid maken tussen bezwaar wegens gemaakte kosten en bezwaar wegens de band van 
de COA bewoners met de plaatselijke bewoners? 
 
Antwoord: 
Over het geheel genomen lijkt er begrip te bestaan voor de noodzaak om niet grote aantallen 
AZC’s onnodig leeg te laten staan. In een aantal gevallen zijn er bezwaren opgeworpen tegen 
sluiting. De aard van deze bezwaren varieert. In het algemeen kan worden gesteld dat men 
het betreurt als een locatie wordt gesloten waar vanuit de gemeente en de lokale 
gemeenschap veel betrokkenheid is. Het gevraagde onderscheid is gezien het beperkte aantal 
signalen en de variatie daarin niet goed te maken. Beide aspecten worden genoemd, maar 
niet prominenter dan andere. Naast de door u genoemde bezwaren, zijn als bezwaren 
genoemd: de verplaatsing van minderjarige kinderen en de noodzaak voor een gemeente om 
een nieuwe bestemming te zoeken voor het betreffende vastgoed.  
Vanuit gemeenten is verder aangegeven dat de beslissing om AZC’s te sluiten in een aantal 
gevallen onverwachts kwam en dat men graag ruimer van tevoren was geïnformeerd, zeker 
wanneer de locatie nog maar kort open was. 
  
Vraag (88): 
Welke afspraken zijn er gemaakt tussen gemeente en het ministerie over vergoeding van de 
kosten die al zijn gemaakt voor COA-locaties? 
 
Antwoord: 
Er zijn verschillende kosten van gemeenten op het terrein van asielopvang te onderscheiden 
die in aanmerking komen voor een vergoeding. Er zijn wettelijke afspraken onder het 
faciliteitenbesluit (zie https://www.coa.nl/nl/voor-gemeenten/asielopvang-in-uw-
gemeente/vergoedingen-en-regelingen), dat een aantal modaliteiten bevat waarmee een 
bijdrage wordt geleverd aan de door gemeenten gemaakte kosten voor gerealiseerde AZC’s. 
Voor geplande AZC's die uiteindelijk niet doorgegaan zijn is op 21 februari jl. een eenmalige 
afspraak met gemeenten gemaakt, waarmee de Staatssecretaris beoogt om gemeenten 
tegemoet te komen in de plankosten die ze hebben gemaakt voor opvanglocaties, die niet 
onder het faciliteitenbesluit in aanmerking komen, omdat ze voor oplevering niet meer 
noodzakelijk bleken. 
 
De afspraak m.b.t. tegemoetkoming van gemaakte plankosten vergoedt drie kostensoorten: 
 
 kosten die door een gemeente zijn gemaakt voor het verkrijgen van draagvlak voor 
een opvanglocatie, deze worden 100% vergoed; 
 kosten die door een gemeente zijn gemaakt voor onderzoek naar een beoogde locatie, 
deze worden 100% vergoed; 
 kosten die door een gemeente zijn gemaakt voor specifiek het plannen en realiseren 
van een opvanglocatie gereserveerd personeel, deze worden voor tweederde (66,7%) 
vergoed. 
 
De regeling is gepubliceerd op: 
https://www.rijksoverheid.nl/actueel/nieuws/2017/02/21/afspraak-over-tegemoetkoming-
plankosten-niet-gerealiseerde-opvanglocaties. 
 
Vraag (89): 
Wordt een reservecapaciteit achter de hand gehouden indien de instroom weer groter wordt? 
Hoe groot is die? 
 
Antwoord: 
Volgens de huidige plannen wordt het aantal opvangplekken teruggebracht naar ca 31.000 
eind 2017. Dit is ruim boven de geprognotiseerde bezetting eind 2017. Uiteraard is deze 
  23  

Schriftelijke Kamervragen Verantwoording VenJ 2016 
 
arbeidsovereenkomst met het COA en uitzendkrachten). 
 
Vraag (93): 
Hoeveel IND-medewerkers zijn in 2016 aangenomen en van hoeveel is het contract beëindigd? 
Kunt u hierbij aangeven hoeveel van hen bij de Immigratie- en Naturalisatie Dienst (IND) zelf 
in dienst waren en hoeveel via een uitzendbureau hun werkzaamheden hebben verricht?  
 
Antwoord: 
De in- en uitstroom van het ambtelijk personeel (niet externen) IND-breed in 2016 bedraagt:  
 
Instroom 2016:  297; 
Uitstroom 2016: 123  
 
Het totaal aantal externe medewerkers bedroeg IND-breed in 2016 gemiddeld 947. 
 
Vraag (94): 
Hoeveel is in 2016 besteed aan de scholing van nieuwe IND-medewerkers? Hoeveel van de 
medewerkers die in 2015 scholingen als nieuwe medewerker hebben gekregen verloren in 
2016 hun baan? 
 
Antwoord: 
Nieuwe IND-medewerkers worden opgeleid en getraind door ervaren interne IND-
medewerkers. De inzet van deze interne IND-medewerkers is verder niet gespecificeerd. Door 
instroom van nieuwe medewerkers in 2016 is opleiding en kennis behouden. In 2016 zijn met 
name externe medewerkers, die al langer bij de IND werkzaam waren, vast in dienst 
gekomen. 
 
Vraag (95): 
Waarom is er slechts 8,8 miljoen bij de asielreserve gekomen waardoor die van meer dan 800 
miljoen euro naar iets meer dan 330 miljoen euro is gedaald? 
 
Antwoord: 
De asielreserve is bedoeld om meevallers in een jaar ontstaan mee te kunnen nemen om deze 
in een later jaar in te zetten bij tegenvallers. Daarom is bij de voorjaarsbesluitvoming 2016 
besloten om de middelen beschikbaar in de asielreserve in te zetten voor de extra kosten als 
gevolg van de hogere asielramingen in 2016, 2017 en 2018. Dit betekent dat de asielreserve 
eind 2018 leeg is. In 2016 is er na alle mutaties een onderuitputting ontstaan bij de Bijdrage 
COA, deze meevaller is in de asielreserve gestort, dit is de 8,8 mln. 
 
Vraag (96): 
Op welke manier draagt eerstelijns opvang in Nederland bij aan ontwikkeling van de armste 
landen? 
 
Antwoord: 
Voor de bepaling welke uitgaven kwalificeren als ODA volgt Nederland de criteria die de 
OESO/DAC opstelt. De OESO/DAC heeft bepaald dat de uitgaven aan eerstejaarsopvang van 
vluchtelingen uit ontwikkelingslanden kwalificeren als ODA. 
 
Vraag (97): 
Hoe kan het dat de kosten voor de Return- and Emigration Assistance from the Netherlands-
regeling (REAN) zijn toegenomen terwijl deze voor de veilige landen is afgeschaft? 
 
Antwoord: 
Allereerst is het goed om aan te geven dat niet alle veilige landen van herkomst geheel zijn 
uitgesloten van REAN. Daarnaast is het beperken (vreemdelingen uit visumplichtige landen uit 
de ring rond Europa kunnen nog wel in aanmerking komen voor een vliegticket en 
ondersteuning bij het verkrijgen van reisdocumenten) dan wel geheel stopzetten 
(vreemdelingen uit visumvrije landen) van REAN terugkeerondersteuning pas eind 2016/begin 
  25  

Schriftelijke Kamervragen Verantwoording VenJ 2016 
 
Vraag (102): 
Hoe worden hoor- en beslismedewerkers van de IND getraind op LHBTI-sensitiviteit? Hoe 
verliep dit bij het inwerken van nieuwe medewerkers ten tijde van de hoge instroom? 
 
Antwoord: 
De IND werkt permanent aan het op peil houden van de kennis en vaardigheden van hoor-en 
beslismedewerkers, bijvoorbeeld door het verzorgen van opleidingen (zoals Interviewing 
Vulnerable People van EASO) en het bijwonen van lezingen van deskundigen. Tijdens de hoge 
instroom werden nieuwe medewerkers hier op dezelfde wijze in getraind. 
 
Vraag (103): 
Wanneer zal de kwalitatieve evaluatie van de meldplicht, borgsom en andere alternatieven 
worden afgerond? Welke invloed kunnen de uitkomsten van de evaluatie hebben op het feit 
dat Nederland zitting heeft genomen in de werkgroep van de Raad van Europa om binnen 
Europa de alternatieven breed uit te dragen? 
 
Antwoord: 
Nederland heeft inderdaad zitting genomen in de werkgroep van de Raad van Europa om 
binnen Europa de gebruikte alternatieven voor bewaring in kaart te brengen. De alternatieven 
waar de Raad naar kijkt zijn breder dan alleen de alternatieven voor terugkeerbewaring. Waar 
in Nederland tijdens de asielprocedure alleen in bijzondere situaties bewaring plaatsvindt, is in 
een aantal landen dat lid is van de Raad van Europa bewaring tijdens de asielprocedure bijna 
nog standaard. Nederland brengt daarom niet alleen de expertise over en de ervaringen met 
de alternatieven voor terugkeerbewaring in, maar ook hoe in Nederland de opvang is 
geregeld. Omdat in het rapport van de Raad ook een kwalitatieve omschrijving staat en dit 
past bij de evaluatie waar aan gewerkt wordt, wordt met de afronding evaluatie van de 
Nederlandse terugkeeralternatieven gewacht tot in het najaar het rapport van de Raad van 
Europa over de alternatieven verschijnt. 
 
Vraag (104): 
Heeft de aanpassing van de bekostigingssystematiek van het COA en de Official Development 
Assistance (ODA) toekenning effect voor de totale bedragen vanuit de ODA middelen richting 
het COA? Zo ja, welke? 
 
Antwoord: 
Het doel van de toerekeningssystematiek is om te bepalen welke kosten toegerekend kunnen 
worden aan ODA. Hierbij gaat het om de kosten voor eerstejaarsopvang van asielzoekers uit 
ontwikkelingslanden. De toerekening vindt plaats op één moment: bij instroom. De 
opvangkosten lopen gedurende de gehele periode van opvang. Met name voor asielzoekers die 
in de tweede helft van een jaar instromen, wordt een deel van de kosten voor het eerste jaars 
opvang gemaakt in het volgende jaar. Hierdoor ontstond er met de oude 
toerekeningssystematiek een verschil tussen de toerekening en de daadwerkelijke kosten. De 
aanpassing van de systematiek heeft als doel om de toerekening meer in lijn te brengen met 
het moment waarop de kosten worden gemaakt. Het betreft alleen een verschuiving in de tijd; 
het totale bedrag dat wordt toegerekend, verandert niet. 
 
Vraag (105): 
Wat is de reden dat het COA jaarverslag na medio mei wordt goed gekeurd? 
 
Antwoord: 
Op basis van artikel 8 van het subsidiebesluit COA 2005 stelt de opdrachtgever na ontvangst 
van de benodigde bescheiden de subsidiebijdrage over het voorgaande boekjaar voor 15 mei 
van elk jaar vast. Na deze afrekening dient de toezichthouder voor 15 juni van elk jaar het 
jaarverslag goed te keuren. 
 
Vraag (106): 
Heeft Vluchtelingenwerk Nederland bij het uitoefenen van haar voorlichtingstaak en het bieden 
van ondersteuning aan de vreemdelingen in de asielprocedure, ook de taak te voorkomen dat 
asielzoekers nodeloos procedures stapelen? Zo nee, waarom niet? In hoeverre wordt 
  27  

Schriftelijke Kamervragen Verantwoording VenJ 2016 
 
Vraag (110): 
Hoeveel van de taakstelling van 51,5 miljoen euro voor het OM is daadwerkelijk uitgevoerd? 
 
Antwoord: 
De taakstelling is door het OM ingevuld door o.a. leegstaande panden af te stoten, personele 
transitie door onder andere verder te digitaliseren en te besparen op externe inhuur. 
 
Vraag (111): 
In hoeverre is bij de departementale taakstelling voor het OM van structureel 52 miljoen euro 
tot 2018 rekening gehouden met tussentijdse investeringen? Kan het antwoord (ook 
cijfermatig) worden toegelicht? 
 
Antwoord: 
De tussentijdse investeringen bij het OM en de departementale taakstelling van 52 mln. staan 
los van elkaar. De structurele investeringen betreffen additionele werkzaamheden voor het OM 
daar waar de taakstelling toeziet op het efficiënter invullen van de bestaande activiteiten van 
het OM. 
 
Vraag (112): 
In hoeverre is bij de departementale taakstelling voor de rechtspraak van structureel 92 
miljoen euro tot 2018 rekening gehouden met tussentijdse investeringen? Kan het antwoord 
(ook cijfermatig) worden toegelicht? 
 
Antwoord: 
De (tussentijdse) investeringen bij de Rechtspraak en de taakstelling van 92 mln. staan los 
van elkaar. De taakstelling betreft volledig de algemene efficiencytaakstelling van het kabinet 
Rutte-Asscher en is verwerkt in de Prijsakkoorden 2014-2016 en 2017-2019. 
 
Vraag (113): 
In hoeverre is bij de departementale taakstelling voor DJI van structureel 90 miljoen euro tot 
2018 rekening gehouden met tussentijdse investeringen? Kan het antwoord (ook cijfermatig) 
worden toegelicht? 
 
Antwoord: 
Bij het aantreden van het Kabinet Rutte 2 is een oplopende efficiency taakstelling ingeboekt 
bij alle diensten van VenJ. Daarbij is geen rekening gehouden met tussentijdse investeringen. 
 
Vraag (114): 
In hoeverre is bij de departementale taakstelling voor het Nederlands Forensisch Instituut 
(NFI) van structureel 5,7 miljoen euro tot 2018 rekening gehouden met tussentijdse 
investeringen? Kan het antwoord (ook cijfermatig) worden toegelicht? 
 
Antwoord: 
Bij het aantreden van het Kabinet Rutte 2 is een oplopende efficiency taakstelling ingeboekt 
bij alle diensten van VenJ. Daarbij is geen rekening gehouden met tussentijdse investeringen. 
 
Vraag (115): 
Hoe zijn de ernstige tekortkomingen in de inkoop bij het NFI ontstaan? Vanaf wanneer 
bestaan deze tekortkomingen? Welke gevolgen hebben deze tekortkomingen voor de 
bedrijfsvoering en de kwaliteit? 
 
Antwoord: 
Ten behoeve van de snelheid van het inkoopproces was er bij het NFI voor gekozen dat meer 
medewerkers bestellingen konden plaatsen. Dit is echter gepaard gegaan met beperkte 
instructie aan medewerkers met als gevolg dat het belang van het vastleggen van afspraken 
bij sommige medewerkers onvoldoende bekend was. Daarnaast zijn medewerkers vanuit 
betrokkenheid en kostenbewustzijn verplichtingen aangegaan of hebben materiële uitgaven 
gedaan, en daarbij met name gekeken naar mogelijkheden om zaken goedkoper in te kopen, 
met als gevolg dat daarbij onvoldoende rekening werd gehouden met mantelafspraken e.d. 
  29  

Schriftelijke Kamervragen Verantwoording VenJ 2016 
 
Antwoord: 
In 2015 zijn het OM en het CJIB begonnen met een nieuwe werkwijze ten aanzien van het 
indienen van vorderingen gijzeling. De vordering wordt zo volledig mogelijk gemotiveerd om 
te laten zien dat niet is gebleken dat er sprake is van betalingsonmacht. Door de vorderingen 
gemotiveerd in te dienen wordt gijzeling gerichter ingezet dan voorheen. 
  
Ook de verschillende persoonsgerichte maatregelen die genomen zijn aan de voorkant van het 
inningsproces, zoals het mogelijk maken van betalen in termijnen, leiden ertoe dat personen 
niet in dwangfase terecht komen. 
  
Vraag (120): 
Wat houdt het aflossen van een egalisatieschuld in? Hoe vaak komt dit voor? Wat zijn de 
financiële consequenties? 
 
Antwoord: 
De egalisatieschuld ontstaat doordat het Rijksvastgoedbedrijf (RVB) een lineaire lening afsluit 
bij Financiën maar de kosten hiervan annuïtair (verhoogd met inflatie) in rekening brengt bij 
de klant, in dit geval de Rechtspraak. Hierdoor maakt de RVB in het begin van de looptijd van 
een contract meer kosten dan door de klant worden vergoed. Gedurende de looptijd van het 
contract wordt dit verschil ingelopen. 
 
Ultimo 2016 bedroeg deze zogenaamde egalisatieschuld Rijksbreed ruim € 236 mln, waarvan 
circa € 65 mln. voor de Rechtspraak. Bij de vorming van het RVB heeft het ministerie van 
Financiën besloten dat het RVB niet zoals zijn voorloper, de Rijksgebouwendienst, een 
vordering op de overige departementen op de balans mag opnemen. Deze schuld is in één 
keer afgelost, in plaats van over meerdere jaren. Het betreft een eenmalige aflossing. Er zijn 
geen financiële consequenties. In de prijzen van de Rechtspraak (Prijsakkoord 2017-2019) is 
reeds rekening gehouden met deze aflossing. 
  
Vraag (121): 
Kan de stand van de egalisatierekening van de Raad voor de rechtspraak over de afgelopen 
jaren worden gegeven? Wat zijn de verwachtingen voor 2017? 
 
Antwoord: 
De egalisatierekening bedroeg eind 2014 € 57,8 mln., eind 2015 € 41,1 mln. en eind 2016 € 
53,9 mln. De hoogte van egalisatierekening in enig jaar hangt af het aantal afgehandelde 
zaken door de Rechtspraak ten opzichte van de productieafspraak. Op dit moment is derhalve 
niet bekend wat de egalisatierekening eind 2017 zal bedragen. 
 
Vraag (122): 
Kan worden toegelicht waarom de totale baten en lasten van het NFI significant hoger zijn 
uitgevallen dan begroot? 
 
Antwoord: 
De baten bedragen circa € 28 mln. meer dan begroot. Dit komt met name door een hogere 
bijdrage van mijn departement van circa € 5 mln. ten behoeve van frictiekosten als gevolg van 
de reorganisatie, meer onderzoekscapaciteit en een bijdrage van circa € 19 mln. aan het NFI 
om de egalisatieschuld aan het Rijksvastgoedbedrijf af te lossen (dit verloopt volledig 
exploitatieneutraal voor het NFI). Daarnaast is de omzet derden circa € 3 mln. hoger dan 
geraamd. Bij de begroting gaat het NFI uit van zekere inkomsten/omzet. Omdat veel 
contracten een (theoretische) looptijd van één jaar hebben is er op het moment van plannen 
en begroten geen harde zekerheid over de inkomsten in het daaropvolgende jaar. Tot slot zijn 
de baten circa € 3 mln. hoger als gevolg van de vrijval van voorzieningen doordat 
medewerkers in het kader van de VWNW-regeling eerder zijn uitgestroomd dan was voorzien. 
De lasten bedragen circa € 25 mln. meer dan begroot. De personele kosten bedragen circa € 4 
mln. meer, met name als gevolg van een hogere inhuur ter ondersteuning en verbetering van 
de bedrijfsvoering. De materiële kosten zijn hoger (circa € 3 mln.), met name door hogere 
ICT-kosten voor onderhoud en exploitatie van zowel hardware als software. Tot slot zijn € 19 
mln. hogere lasten het gevolg van een aflossing van de egalisatieschuld aan het 
  31  

Schriftelijke Kamervragen Verantwoording VenJ 2016 
 
Vraag (128): 
Vraag 128. Is er meer of minder personeel bij het NFI uitgestroomd dan voorzien? 
 
Antwoord: 
Sinds 2011 zijn er over de jaren rond de 30-40 medewerkers uitgestroomd. In 2015 waren dit 
55 medewerkers, hetgeen mede verband hield met de reorganisatie. In 2016 zijn 31 
medewerkers uitgestroomd, hetgeen niet boven verwachting is. Dit past binnen de voormelde 
bandbreedte. 
 
Vraag (129): 
Hoeveel fte aan eigen personeel is er nodig om de kernproductie te halen en hoeveel fte is 
daarvoor aanwezig? 
 
Antwoord: 
Ten tijde van de reorganisatie in 2016 is hiervoor 475 fte capaciteit vastgesteld. De capaciteit 
in 2017 is voor VenJ ca. 500 fte, waarvan ca. 350 fte direct voor productiecapaciteit en ca. 
150 fte die indirect bijdragen aan de productie. 
Daarbij zijn er steeds risicofactoren, zoals het NFI die nu ook ervaart, zoals bovenmatig 
ziekteverzuim, lagere productiviteit door opleidingen, onderbezetting door ongepland verloop 
en planningsoptimisme t.g.v. het (deels) verkeerd inschatten van de omvang van 
werkzaamheden/onderzoeken. Daarnaast zal ook het cultuurtraject c.q. de transitie nog 
impact hebben. 
 
Vraag (130): 
Wat zijn de overige oorzaken van het niet halen van de norm van 95%? 
 
Antwoord: 
De afgelopen jaren heeft het NFI steeds ingezet op het maximaal leveren van productie ten 
behoeve van politie en OM. Ondanks deze inzet kampte het NFI in 2016, maar ook deels in de 
jaren daarvoor, op onderdelen met achterstanden en oplopende levertijden. Dit kwam 
enerzijds doordat onderzoeken meer tijd vragen door hun groeiende complexiteit. Anderzijds 
werd dit veroorzaakt door onvoorziene ontwikkelingen. Er was bij DNA-onderzoek een storing 
aan de robotlijn en het NFI kampte met de nasleep van de reorganisatie; medewerkers 
stroomden uit en vacatures konden niet snel genoeg worden opgevuld. 
 
Vraag (131): 
Wat wordt bedoeld met 'Naamswijziging'? 
 
Antwoord: 
Met naamswijziging wordt de wijziging van een geslachtsnaam, oftewel achternaam bedoeld. 
Bij de geboorte, erkenning of adoptie van een kind, kan een achternaam worden gekozen, er 
wordt dan gesproken van naamskeuze. Wanneer deze achternaam op een later moment wordt 
gewijzigd, dan wordt gesproken van naamswijziging. Justis behandelt verzoeken tot 
achternaamswijziging namens de minister van Veiligheid en Justitie. Justis doet dat op basis 
van regels die staan in het Burgerlijk Wetboek (artikel 1:7 BW) en het Besluit 
geslachtsnaamwijziging. De achternaamswijziging gebeurt, na besluitvorming door de Minister 
van VenJ, bij Koninklijk Besluit. 
  
Vraag (132): 
Is inmiddels duidelijk wat de consequenties zijn van de recente kostenverhoging van de 
aanvraag van een Verklaring omtrent gedrag? Kan het antwoord worden toegelicht?  
 
Antwoord: 
De consequenties van de tariefsverhoging van de VOG zijn dat integriteitsproducten als de 
gratis-VOG, BIBOB, Risicomeldingen en Toezicht op Rechtspersonen (mede) uit de opbrengst 
kunnen worden gefinancierd. Verder is het aantal VOG-aanvragen toegenomen van ruim 
850.000 in 2015 naar ruim 950.000 in 2016. Daarmee is het generieke beeld dat de verhoging 
van het tarief geen consequenties heeft voor het aantal VOG-aanvragen. 
 
  33  

Schriftelijke Kamervragen Verantwoording VenJ 2016 
 
Vraag (139): 
Hoeveel politiefunctionarissen, zowel intern als extern, verdienen boven de WNT-norm? 
 
Antwoord: 
In mijn brief van 29 maart jl., (Kamerstukken II, 2016/2017 29628, nr. 696) heb ik toegelicht 
dat in 2016 binnen de Politie 30 functionarissen de WNT-norm overschrijden, waarvan zes 
politieambtenaren die een eenmalige schadevergoeding hebben gekregen in het kader van 
aansprakelijkheid Posttraumatische-stressstoornis (PTSS). Geen van deze 30 functionarissen 
is extern ingehuurd personeel, ze zijn allen in dienst van politie. Bij de Politieacademie 
verdienden twee functionarissen meer dan de WNT-norm; zij vallen onder het overgangsrecht. 
In alle gevallen wordt aan de wettelijke voorwaarden van de WNT voldaan. 
  
Vraag (140): 
Aan welke beleidskaders is de lokale driehoek c.q. het regionale niveau gebonden bij het 
opstellen van de gemeentelijke veiligheidsplannen c.q. het regionaal beleidsplan? 
 
Antwoord: 
Artikel 38b van de Politiewet bepaalt dat de gemeenteraad ten minste eenmaal in de vier jaar 
de doelen vaststelt die de gemeente op het terrein van de veiligheid nastreeft door de 
handhaving van de openbare orde en de hulpverlening door de politie. Het geven van 
beleidskaders voor gemeentelijke veiligheidsplannen is derhalve een zaak van de 
gemeenteraad. 
  
Artikel 39 Politiewet bepaalt dat de burgemeesters en de hoofdofficier van Justitie het 
beleidsplan van de regionale eenheid vaststellen. Zij worden geachte daarbij rekening te 
houden met de doelen die de gemeenteraden van de gemeenten binnen de regionale eenheid 
hebben vastgesteld, de gemeenteraden worden ook gehoord voor de vaststelling van het plan. 
Het beleidsplan moet de doelstellingen in acht nemen die de minister van VenJ – met 
inachtneming van de omstandigheden van de betrokken eenheid - heeft vastgesteld voor die 
eenheid ter verwezenlijking van de landelijke prioriteiten. Deze zijn opgenomen in de 
huidige beleidsplannen van de eenheden. 
 
Vraag (141): 
Kunt u aangeven of de resultaten uit 2016 leiden tot een ambitieuzere doelstelling voor 2017 
en die ver onder de resultaten van 2016 liggen? 
 
Antwoord: 
De Veiligheidsagenda bevat de landelijke beleidsdoelstellingen die zijn afgesproken voor de 
periode 2015-2018. Per beleidsafspraak zijn in de Veiligheidsagenda per jaar de ambities 
bepaald en vastgelegd. De voortgang van de realisatie van de ambities is twee maal per jaar 
onderwerp van gesprek in het overleg dat volgens artikel 19 Politiewet wordt gehouden tussen 
de minister, de tien regioburgemeesters, de voorzitter van het college van procureurs-
generaal en de politie. In 2016 is, zoals bij vaststelling van de Veiligheidsagenda was 
afgesproken, in dit overleg bezien of de ambities tussentijdse bijstelling behoefden. Door de 
deelnemers van het overleg –tevens de partners van de Veiligheidsagenda- is besloten de 
doelstellingen en de planning daarvan te handhaven. 
 
Vraag (142): 
Waarom is de impact van een eventuele daling van de aangiften op de resultaten niet bekend 
en wordt dit alsnog onderzocht? 
 
Antwoord: 
Met betrekking tot de aanpak van aangiftebereidheid verwijs ik u door naar de Kamerstukken 
II,2015/2016 29 628, nr. 663 en Kamerstukken II, 2016/2017, 29 628 nr. 679. Zie ook het 
antwoord op vraag 7. 
 
Ten aanzien van de impact van het aantal misdrijven dat eventueel gemist wordt, hier zal via 
het Wetenschappelijk Onderzoeks- en Documentatiecentrum (WODC) een onderzoek naar 
gedaan worden. 
  35  

Schriftelijke Kamervragen Verantwoording VenJ 2016 
 
Vraag (148): 
Wat is de verklaring voor het feit dat de normen van de ophelderingspercentages van 
ondermeer woninginbraak en straatroven niet is gehaald? 
 
Antwoord: 
Belangrijk is om vast te stellen dat de inspanningen van de politie ertoe hebben geleid dat de 
ophelderingspercentages voor straatroven en woninginbraken in 2016 wel licht zijn gestegen 
ten opzichte van het voorgaande jaar. Respectievelijk van 28,5% naar 28,9% en 9,4% naar 
9,7%. Voor wat betreft de woninginbraken is er gedurende 2016 ingezet op verhoging van het 
ophelderingspercentage. Het van oudsher hoge aantal woninginbraken in het laatste kwartaal, 
bij een vrijwel gelijkblijvend absoluut aantal opgehelderde woninginbraken in deze periode, 
maakt dat de doelstelling (net) niet wordt behaald. Voor straatroven geldt dat dit een lastig op 
te helderen delict is. Het delict vindt snel plaats en er is vaak geen plaats delict die op 
technische sporen onderzocht kan worden. Het absolute aantal is echter sterk gedaald door de 
gezamenlijke inzet op preventie. De landelijke Boefproof campagne is hiervan een mooi 
voorbeeld. 
  
Vraag (149): 
Hoe beoordeelt u het uitgevoerde maatregelenpakket voor het verhogen van het 
oplossingspercentage voor woninginbraken, nu het percentage opgeloste woninginbraken in 
2016 opnieuw onder de 10% blijft steken? 
 
Antwoord: 
Er kunnen vooralsnog geen uitspraken worden gedaan over de effectiviteit van het 
maatregelenpakket omdat dit verbetertraject nog gaande is. Ik verwijs u tevens naar het 
antwoord op vraag 61. 
  
Vraag (150): 
Waarom wordt de schadeafhandeling verbeterd wanneer de uitvoering wordt belegd bij het 
Team Veilig en Gezond Werken van de dienst HRM? 
 
Antwoord: 
In het verleden werd de schadeafhandeling verspreid over het korps uitgevoerd. Dit leverde 
vertraging en kwaliteitsverschil op. Nu is de schadeafhandeling gecentraliseerd bij de Dienst 
HRM, binnen VGW vanwege het aspect goed werkgeverschap. Daar wordt steeds meer 
expertise opgebouwd, waardoor de kwaliteit sterk verbetert en de doorlooptijd zoveel mogelijk 
verkort wordt. Daarnaast wordt zo gewaarborgd dat gelijke gevallen zoveel mogelijk gelijk 
worden behandeld.  
 
Vraag (151): 
Is er een verklaring voor de verschillen in de instroom van medewerkers met een 
migrantenachtergrond, die in onder meer Rotterdam en Den Haag fors achterblijft bij die in 
Amsterdam? Zijn er verschillen in het diversiteitsbeleid bij de verschillende eenheden die de 
verschillen in instroom kunnen verklaren? 
 
Antwoord: 
De verklaring voor deze verschillen ligt volgens interne arbeidsmarktanalyse van de politie 
waarschijnlijk in de beschikbaarheid en bereidbaarheid van het potentieel op de lokale 
arbeidsmarkt ten opzichte van de opengestelde vacatures in de eenheid. 
 
Vraag (152): 
Wanneer verwacht u dat de norm 1 wijkagent op 5.000 inwoners wordt behaald? Op welke 
wijze wordt dit gerealiseerd? Wat is de oorzaak dat het aantal wijkagenten in 2016 lager was 
dan in 2015? 
 
Antwoord: 
De verwachting is dat de met de korpschef voor eind 2017 overeengekomen 97% bezetting in 
de wijkagentenformatie eind van het jaar gehaald gaat worden. Hiertoe zijn en worden 
vacatures opengesteld. De oorzaak van de daling in 2016 ten opzichte van 2015 is in het 
  37  

Schriftelijke Kamervragen Verantwoording VenJ 2016 
 
de nationale politie dat ik in juni naar de Tweede Kamer zal sturen, zal ik uw Kamer 
informeren over het actuele verzuimcijfer en de te treffen maatregelen. Basisteams die met 
langdurig zieke collega’s te maken hebben vangen dit gemis in capaciteit op binnen het 
basisteam. Ook komt het voor dat er tussen basisteams afspraken worden gemaakt over 
personele inzet over en weer. Tegelijkertijd is het beleid op basis van de Wet Verbetering 
Poortwachter dat er wordt gestuurd op het inzetten van langdurig zieken voor zover dat 
mogelijk is tijdens hun re-integratie, eventueel binnen een ander team. 
 
Vraag (158): 
Wat zijn de gevolgen nu er onvoldoende rekening is gehouden met de capaciteit die nodig is 
om de rijvaardigheid op basis van de brancherichtlijn 2014 te onderhouden en de inrichting 
van een afdeling Rijvaardigheid en Rijveiligheid nog zeker een jaar zal vergen? 
 
Antwoord: 
De bevoegdheid tot het besturen van een politievoertuig (en indien nodig het rijden met 
optische en geluidssignalen) vervalt niet indien deze training niet tijdig wordt gevolgd. 
 
Vraag (159): 
Welke ingezette trajecten worden in het laatste jaar van de korpsvorming afgerond? 
 
Antwoord: 
Over de voortgang van de vorming nationale politie en daarbinnen de herijking rapporteer ik 
halfjaarlijks in mijn voortgangsbrief politie. In juni zal ik uw Kamer deze doen toekomen. 
 
Vraag (160): 
Is het probleem van inflexibiliteit opgelost zodat de politie nu wel kan inspelen op de 
verschillende maatschappelijke ontwikkelingen, zoals nieuwe criminaliteitsvormen, big data, 
hoger veiligheidsgevoel, meer preventie en er geen inefficiënties ontstaan? 
 
Antwoord: 
In de kabinetsreactie (kamerbrief, kenmerk 2054837, dd. 10 april 2017) op het IBO-
effectiviteit heeft het kabinet een flexibiliteitsagenda aangekondigd. Doel is dat de politie in de 
toekomst beter dan nu flexibel kan inspelen op de veranderende samenleving en 
omstandigheden. Ook met meer flexibiliteit zal er altijd sprake zijn van een noodzaak om 
prioriteiten te stellen 
 
Vraag (161): 
Waarom is het eigen vermogen in 2016 verder gedaald? Tot welke grens kan het eigen 
vermogen dalen? Verwacht u dat deze grens gehaald wordt? Waarom wel of waarom niet? 
 
Antwoord: 
Het in maart 2016 aan u opgeleverde rapport van PWC inzake de betaalbaarheid van de politie 
is voor dit kabinet reden geweest de begroting van de nationale politie te versterken met ruim 
€250 miljoen per jaar. Door genoemde versterking van het kader is het financiële fundament 
van de politie weer stabiel. Dit leidt binnen enkele jaren tot een versterking van het eigen 
vermogen (omslag voorzien van 2019 op 2020).  De daling van het eigen vermogen in 2016 is 
veroorzaakt door het voorziene negatieve resultaat, zoals uw Kamer gemeld in maart en juni 
2016. 
 
Vraag (162): 
Hoe vaak is in 2016 het Automatic Number Plate Recognition-systeem gebruikt om 
nummerborden op te zoeken? 
 
Antwoord: 
Wanneer er een concreet kenteken is waarin de politie interesse heeft, is er geen sprake van 
het ‘opzoeken’ van dat kenteken in het systeem, maar juist het invoeren van dat kenteken op 
zogenoemde referentielijsten, bijvoorbeeld vanwege openstaande boetes, gestolen voertuigen 
etc. etc. Wanneer een voertuig een ANPR-camera passeert en het betreffende kenteken komt 
voor op een van die referentielijsten, dan registreert het systeem dat, en kan de politie 
  39  

Schriftelijke Kamervragen Verantwoording VenJ 2016 
 
Antwoord: 
Bij brief van 2 juli 2015 aan uw Kamer (Kamerstuk 29628 nr. 545) heb ik aangegeven dat ik – 
naar analogie van de Veteranenwet die voor Defensie geldt – de bijzondere zorgplicht die de 
werkgever heeft voor politieambtenaren met beroepsziekten, wettelijk zal borgen in het 
Besluit algemene rechtspositie politie (Barp). Uiteraard is PTSS als formeel erkende 
beroepsziekte onderdeel van dit stelsel. 
  
Daarnaast zijn er in het verleden al rechtspositionele beheersmaatregelen genomen met 
betrekking tot PTSS. In de eerste plaats is sinds 2013 de circulaire PTSS Politie van kracht. 
Deze circulaire beschrijft het proces dat doorlopen dient te worden indien een 
politieambtenaar een formele erkenning voor beroepsgerelateerde PTSS wenst te verkrijgen. 
Daarnaast is in 2015 de Regeling vergoeding beroepsziekten politie van kracht geworden 
(Staatscourant 2015 nr. 22401, 30 juli 2015). Deze regeling regelt de hoogte van de 
smartengelduitkering en vergoeding voor medische kosten voor ambtenaren waarbij sprake is 
van erkende beroepsgerelateerde PTSS. 
 
Vraag (167): 
Waarom is de totale bijdrage van 7 miljoen euro voor de Dienst Speciale Interventies (DSI) 
niet volledig besteed? 
 
Antwoord: 
De totale bijdrage voor de Dienst Speciale Interventies (inclusief de Aanhoudings en 
Ondersteuningsteams) bedroeg in 2016 € 45,7 mln. Hiervan is € 43,3 mln besteed. Het 
resterende saldo (2,4 mln) inclusief een resterend saldo uit 2015 (4,6 mln) bedraagt totaal € 7 
mln. De Dienst Special Interventies (DSI) stelt zware fysieke en mentale eisen aan haar 
personeel. Daarnaast moeten toekomstige DSI medewerkers een zware opleiding succesvol 
afronden. Het werven, selecteren en opleiden van personeel voor de DSI vereist dan ook veel 
tijd. Zowel de politie als de defensie organisatie moeten de nodige aanpassingen doorvoeren 
om de gevraagde uitbreiding te kunnen realiseren. 
 
Vraag (168): 
Hoeveel studenten startten in 2014, 2015 en 2016 met een opleiding aan de Politieacademie? 
Hoeveel studenten stroomden in deze jaren in het politiekorps na het volbrengen van hun 
opleiding aan de Politieacademie? 
 
Antwoord: 
De instroom van aspiranten bij politie is in 2014 480, 2015 638 en 2016 1237. Bij de 
Politieacademie (PA) was de instroom in het basispolitieonderwijs (bpo), hier valt zowel 
instroom als doorstroom onder, in 2014 1393, in 2015 1997 en in 2016 2565 (zie: 
https://www.politieacademie.nl/politieacademie/Pages/Feitenencijfers.aspx). 
De wijze van registreren en rapporteren door de PA is in 2015 gewijzigd waardoor 2015 niet 
goed vergelijkbaar is met 2014, waardoor voor de verdere beantwoording van de vraag 2014 
niet is opgenomen. Het antwoord op de vraag hoeveel studenten in deze jaren in het 
politiekorps instroomden na het volbrengen van hun opleiding aan de PA is beantwoord in de 
zin van aantallen gediplomeerden/gecertificeerden in 2015 en 2016 het bpo. In 2015 zijn 2666 
en in 2016 1821 studenten in het bpo gecertificeerd/gediplomeerd. Overigens biedt de PA ook 
vakspecialistisch politieonderwijs (bijvoorbeeld onderwijs op politieleiderschap, intelligence, 
beroepsvaardigheden, gebiedsgebonden politie etc.). In 2015 en 2016 waren er per jaar meer 
dan 25.000 studenten in het vpo. 
 
Vraag (169): 
Hoeveel studenten studeren momenteel aan de Politieacademie? Hoeveel opleidingsplekken 
zijn er in totaal beschikbaar in de Politieacademie? Hoeveel plekken zijn daarvan Mbo en 
hoeveel Hbo? 
 
Antwoord: 
Op 31 december 2016 waren bij de Politieacademie (PA) 4357 studenten in opleiding in het 
basispolitieonderwijs (bpo) en 3.812 in het vakspecialistisch onderwijs (vpo). De PA heeft op 
dit moment per jaar 2000 opleidingsplekken voor het bpo beschikbaar. Voor het vpo kan dat 
  41  

Schriftelijke Kamervragen Verantwoording VenJ 2016 
 
Slotwet Ministerie van Veiligheid en Justitie 2016 (34725-VI) 
 
Vraag (1): 
Wat is de doorloopsnelheid jeugd binnen drie maanden afgedaan door het openbaar ministerie 
(OM), voor zowel het jaar 2015 als voor het jaar 2016? 
 
Antwoord: 
Over de doorlooptijden jeugd wordt u per brief voor het zomerreces van 2017 geïnformeerd. 
In deze brief treft u ook de “Factsheet Strafrechtketenmonitor” waarin uitgebreider over 
doorlooptijden wordt gerapporteerd. 
 
Vraag (2): 
Hoe hebben (bij een dalende instroom en behandeling van zaken door de gehele 
strafrechtketen) de doorlooptijden van zaken zich ontwikkeld? Kunt u per stap en organisatie 
in de strafrechtketen (politie, OM, rechtbanken en tenuitvoerlegging) aangeven hoe die 
doorlooptijd zich heeft ontwikkeld? Kan dit worden aangegeven in een meerjarig perspectief, 
te weten over de jaren 2013, 2014, 2015 en 2016? 
 
Antwoord: 
Binnen de strafrechtketen wordt de ontwikkeling van de doorlooptijden gemonitord door 
3
middel van de Strafrechtketenmonitor en de USB-monitor . Hierin wordt:  
 de doorlooptijd van zaken gemeten die voor een eerste inhoudelijke beslissing aan de 
rechter worden voorgelegd; 
 het percentage standaardzaken gemeten waarvoor binnen 30 dagen een inhoudelijke 
beslissing is genomen (bijvoorbeeld een strafbeschikking of vonnis); 
 per sanctiestroom (bijvoorbeeld een geldboete) gemeten hoe snel de uitvoering na het 
vonnis of de beslissing is gestart (de snellere tenuitvoerlegging) en het percentage 
lopende of afgedane sancties na een langere periode (de zekere tenuitvoerlegging). 
De publicatie van deze doorlooptijden vindt jaarlijks plaats door middel van de “Factsheet 
Strafrechtketenmonitor”. De uitkomst van de doorlooptijden over 2016 (2015 voor wat betreft 
de snellere en zekere tenuitvoerlegging) en voorgaande jaren ontvangt u nog vóór het 
zomerreces van 2017. In de begeleidende brief wordt ook nader ingegaan op de 
doorlooptijden bij jeugdzaken. 
 
De uitkomst van de doorlooptijden over 2015 en de jaren hiervoor heeft u ontvangen per brief 
4
van 6 juli 2016 . 
  
Vraag (3): 
Waaraan is het bedrag uitgegeven van 0,12 miljoen euro op artikel 31 (nationale politie) dat 
meer is begroot ten opzichte van de najaarsnota in 2016 begroot? 
 
Antwoord: 
Voornamelijk is dit een resultante van valutaverschillen bij de verrekening van kosten voor de 
brandweer en de politie op de BES. Overige zijn verschillen van schattingen die voor de 
Najaarsnota evenwichtig waren gemaakt. 
 
Vraag (4): 
Wat is de reden voor de verhoging van het verplichtingenbudget van het OM inzake 
verkeershandhaving? Wat is de doelstelling en waarom is dit niet eerder voorzien? 
 
Antwoord: 
De verhoging van het verplichtingenbudget inzake de verkeershandhaving betreft de in 2016 
                                                 
3
 De monitor die het presteren in de uitvoeringsketen strafrechtelijke beslissingen inzichtelijk maakt 
4
 Kamerstuk 29279, nummer 333, vergaderjaar 2015-2016 
  43  

Schriftelijke Kamervragen Verantwoording VenJ 2016 
 
Vraag (10): 
Hoe wordt de vorming van de landelijke meldkamerorganisatie gemonitord en binnen welke 
financiële bandbreedte dient de landelijke meldkamerorganisatie na de ingezette heroriëntatie 
nu te worden gerealiseerd? (blz. 38 JV 2016) 
 
Antwoord: 
In het Regeerakkoord Rutte I is met de realisatie van een landelijk meldkamerorganisatie een 
taakstelling opgenomen van €50 mln. Later is berekend dat in het meldkamerproces waarop 
dit van toepassing is ca €200 mln omgaat. Concreet zou dit een financiële bandbreedte voor 
het in stand houden van de meldkamers van €150 mln betekenen. Naar de realisatie van de 
taakstelling heb ik een onderzoek laten uitvoeren. Over de uitkomsten hiervan zal ik u voor de 
zomer in de voortgangsbrief LMO nader informeren. 
  
In het Transitieakkoord en de heroriëntatie zijn afspraken gemaakt over de regionale en 
landelijke sturing op de vorming van de LMO. De landelijke sturing richt zich op de kaders, 
landelijke doelstellingen, voortgang van de samenvoegingen van de regionale meldkamers en 
zorgt voor bestuurlijke binding met betrokken partijen. De regionale sturing richt zich primair 
op de uitvoering van de regionale samenvoegingstrajecten binnen de landelijk vastgestelde 
kaders. Over de voortgang van de landelijke en regionale trajecten zal ik u eveneens in de 
voortgangsbrief LMO nader informeren. 
 
Vraag (11): 
Wat is de realisatie van het interventiepercentage van zaken in de strafrechtketen in het jaar 
2016? Indien dit nog niet definitief mogelijk is te beantwoorden, wat is het percentage (over 
het jaar 2016) per 1 juni 2017? (blz. 60 JV 2016). 
 
Antwoord: 
Het interventiepercentage in de tabel op pagina 60 van het jaarverslag verwijst naar het 
aantal geslaagde interventies ten opzichte van het totaal aantal bij het OM uitgestroomde 
zaken. Dit percentage bedroeg in 2016 83% en is daarmee gelijk aan het jaar ervoor. 
 
Vraag (12): 
Hoe staat het in het kader van de rampenbestrijding met de uitvoering van de motie-
Tellegen/Kooiman (Kamerstuk 30821, nr. 31) inzake de financiering van de calamiteitenvloot? 
(blz. 90 JV 2016). 
 
Antwoord: 
5
Met mijn brief d.d. 25 oktober 2016 heb ik uw Kamer geïnformeerd over de voortgang van de 
uitvoering van de motie van de leden Tellegen en Kooiman over Reddingsbrigade Nederland. 
Het onderzoek, waartoe het Veiligheidsberaad opdracht heeft gegeven, heeft langer geduurd 
dan zich oorspronkelijk liet aanzien. Het onderzoek is onlangs afgerond. De uitkomst ligt 2 juni 
aanstaande ter besluitvorming voor in het Veiligheidsberaad. Over de uitkomst daarvan 
worden Reddingsbrigade Nederland en ik op de hoogte gebracht.  Aansluitend zal ik de Kamer 
hierover informeren.   
 
 
 
  
 
 
 
                                                 
5
 Tweede Kamer, vergaderjaar 2016-2017, 29 517, nr. 117 
  45  

Schriftelijke Kamervragen Verantwoording VenJ 2016 
 
aandacht noodzakelijk is voor samenwerking en transparantie zowel binnen het ministerie als 
in de ketens. Tegen de achtergrond van de voortgang die bij de aanpak van deze specifieke 
(ernstige) onvolkomenheid in 2016 is geboekt, heb ik er veel vertrouwen in dat hier dit jaar 
finale stappen kunnen worden gezet en dat de controlfunctie in 2017 op een kwalitatief goed 
niveau zal worden gebracht. 
 
Vraag (5): 
Welke stappen worden gezet om de door de Algemene Rekenkamer gesignaleerde verkokering 
aan te pakken? 
 
Antwoord: 
Samenwerking over de grenzen van domeinen, beleid, uitvoering, bedrijfsvoering en toezicht 
heen vormt de uitwerking van één van de zes veranderambities van het programma VenJ 
Verandert: “VenJ zorgt voor regie en een sterk intern netwerk, zodat complexe 
maatschappelijke vraagstukken worden aangepakt over bestaande organisatieonderdelen en 
structuren heen”.  
 
Om de ontkokering binnen VenJ te stimuleren versterkt VenJ het opgavegericht werken. 
Hierbij is het specifieke maatschappelijke vraagstuk leidend voor hoe VenJ zich intern 
organiseert, en dus niet de huidige structuren. De opgave wordt aangepakt op een wijze die 
daarbij het beste past en met de onderdelen en experts die daarvoor nodig zijn. Waar nodig 
wordt het sturingsmodel hierop aangepast. 
 
Naast het opgavegericht werken lopen verschillende andere initiatieven om de ontkokering 
binnen VenJ tegen te gaan. Zo wordt er gewerkt aan een VenJ brede strategische verkenning, 
waarin met externe stakeholders de belangrijke uitdagingen voor het ministerie in kaart 
worden gebracht. Samen met het regeerakkoord vormt dit de basis voor de strategische 
agenda van het ministerie voor de komende 5 jaar. Daarnaast is onlangs gestart met het 
Strategisch ontwikkelprogramma. Binnen dit programma geven leidinggevenden van alle 
VenJ-organisatieonderdelen gezamenlijk invulling aan een andere manier van (samen)werken 
die beter aansluit op de veranderende vraag uit de samenleving aan VenJ. Ook worden op 
regelmatige basis netwerkactiviteiten georganiseerd (o.a. conferenties, interne stages, 
workshops, lerende netwerken, online community) die leiden tot het versterken van het 
interne (kennis-) netwerk. Er wordt podia geboden aan vernieuwende manieren van werken 
en aan dilemma’s in het werk om elkaar te inspireren en van elkaar te leren. 
 
Vraag (6): 
In hoeverre is het haalbaar dat het subsidie- en bijdragenbeheer in 2017 op orde zijn? 
 
Antwoord: 
In 2016 is fors geïnvesteerd in controle, voorafgaand toezicht op alle subsidiebeschikkingen 
van een aantal dienstonderdelen en advies over verbeteringen in het subsidie- en 
bijdragenbeheer. Ervaringen met het intern bij VenJ ingestelde voorafgaand toezicht, dat 
vanaf november 2016 is toegepast, leren dat controle alleen niet voldoende blijkt te zijn om 
tot een meer op risico’s gebaseerd subsidiebeheer komen. Daarom zal mede op basis van een 
evaluatie van het subsidiebeheer medio 2017 worden bezien met welke andere, aanvullende 
maatregelen het subsidiebeheer, waaronder kwaliteit en actualiteit van risicoanalyses, 
verbeterd kan worden. Op deze manier werkt VenJ aan de structurele borging van het 
(toezicht op het) subsidie- en bijdragenbeheer. Vooralsnog zullen periodieke controles blijven 
plaatsvinden zodat subsidiedossiers tijdig kunnen worden gecorrigeerd en gecomplementeerd 
met relevante documenten. Met deze maatregelen is het haalbaar dat het subsidie- en 
bijdragebeheer eind 2017 op orde te krijgen. 
 
Vraag (7): 
Wat is de belangrijkste reden dat er subsidies en bijdragen worden verstrekt zonder dat er 
(tijdig) een risicoanalyse wordt opgesteld? 
 
Antwoord: 
Dit betrof met name subsidies aan organisaties die al geruime tijd bij VenJ bekend zijn. De 
  47  

Schriftelijke Kamervragen Verantwoording VenJ 2016 
 
Antwoord: 
De term kernproductie is ontstaan ten tijde van de reorganisatie. Aan de Tweede Kamer is op 
1 april 2015 gemeld dat met kernproductie wordt bedoeld de vier grote dominante 
werkvelden, te weten digitale-biometrische, chemische-fysische, medische en biologische 
sporen. Alle productgroepen worden ingebed in deze dominante werkvelden. Innovatie en 
voortschrijdende techniek kunnen ertoe leiden dat deze terminologie anders ingevuld wordt. 
 
Vraag (11): 
Wat gaat u ondernemen om de knelpunten bij het NFI op te lossen? In hoeverre neemt u de 
regie hierin? 
 
Antwoord: 
Vanuit het bestuursdepartement is er intensief overleg en ondersteuning om de problemen ten 
aanzien van de bedrijfsvoering bij het NFI op te lossen. Daarnaast rapporteert het NFI 
maandelijks over de voortgang ten aanzien van het verbeterprogramma aan mij. Standaard 
wordt dit ook besproken tijdens de reguliere P&C-gesprekscyclus tussen bestuursdepartement 
en het NFI. Ik zal uw Kamer bij het jaarverslag over de voortgang hiervan informeren. 
De AR constateert daarnaast dat de capaciteit van het NFI om sporenonderzoeken uit te 
voeren niet goed aansluit op de behoefte van de politie en het Openbaar Ministerie. Dit 
knelpunt is mij bekend, Ik heb in de begroting 2016 en 2017 dan ook structureel extra 
middelen beschikbaar gesteld om de capaciteit aan forensisch onderzoek te vergroten. Het NFI 
zal zich in de komende tijd met de extra beschikbaar gestelde middelen, zowel inzetten op het 
uitbreiden van de eigen capaciteit door werving en opleiding van nieuwe medewerkers als op 
directe uitbesteding naast de doorverwijzing met behulp van de One-Stop-Shop. 
Daarnaast heb ik het WODC gevraagd te bezien hoe de vraag naar forensisch onderzoek 
nauwkeuriger geraamd kan worden. Dit onderzoek start in juni en is naar verwachting in 2018 
gereed. 
 
Vraag (12): 
Waarom zijn ten aanzien van het NFI specifieke inrichtingskeuzes gemaakt, zoals afschaffing 
afdeling Administratieve Organisatie en Interne controle en overheveling van de inkoopfunctie 
naar het Shared Service Center? Waarom is hierbij geen rekening gehouden met de mogelijke 
problemen in het financieel beheer? 
 
Antwoord: 
De oprichting van het Inkoop Uitvoerings Centrum (IUC) was voor het NFI een kans om de 
inkoop minder kwetsbaar in te richten en te versterken. Een deel van de inkoop werd 
overgeheveld naar het IUC. Na overheveling bleken er verschillende verwachtingen te zijn 
over de uitvoering van de gemaakte afspraken tussen het NFI en het IUC en bleken er minder 
taken door het IUC te worden overgenomen. Inmiddels zijn de afspraken verduidelijkt en 
worden de inkoopproblemen in samenwerking met het IUC opgepakt. 
Rond 2014 is ervoor gekozen het team Intern Beheer met het team Planning & Control in een 
gezamenlijk team onder te brengen, bij de afdeling Financieel Beheer en Inkoop. Dit om een 
betere afstemming van de diverse processen en accounts binnen het NFI te bevorderen. Dit is 
destijds gebeurd op advies van een medio 2012 door Twijnstra Gudde uitgevoerd onderzoek 
naar de positie van de financiële functie binnen het NFI. In het contourenplan van juli 2014 
dat als basis heeft gediend voor de reorganisatie is mede gebruik gemaakt van de door 
Twijnstra Gudde gemaakte analyse en de aanbevelingen die daarin aan de NFI-directie zijn 
gedaan. Daarnaast is de AO/IC-taak deels ondergebracht in de lijn. Inmiddels is geconstateerd 
dat de AO/IC onvoldoende functioneerde. Eind 2015 is een AO/IC team ingericht direct onder 
het divisiehoofd bedrijfsvoering 
 
Vraag (13): 
Waarom ontbreken er ten aanzien van de materiële uitgaven van het NFI contracten en zijn 
aanbestedingsregels niet altijd nageleefd? 
 
Antwoord: 
Ten behoeve van de snelheid van het inkoopproces was erbij het NFI voor gekozen dat meer 
medewerkers bestellingen konden plaatsen. 
  49  

Schriftelijke Kamervragen Verantwoording VenJ 2016 
 
standaardproducten (dus zonder maatwerkproducten, omdat bij maatwerk iedere aanvraag 
zijn eigen specifieke doorlooptijd heeft). 
 
In 2016 bedroeg de gemiddelde levertijd NFI-breed ca. 17 dagen en was daarmee iets sneller 
dan de door het NFI zelf opgelegde norm van 18 dagen. 
Het NFI focust, om een betrouwbare ketenpartner te zijn, nu eerst op het realiseren van de 
gemaakte afspraken voor 2017 en op de verbetertrajecten met de keten, die uit dat proces 
voortkomen. 
 
Vraag (17): 
Wat zal het effect zijn van de aanpassing van de normlevertijden van het NFI op de voortgang 
van opsporingsonderzoeken en behandeling van strafzaken ter zitting? 
 
Antwoord: 
Normtijden sluiten niet (altijd) goed aan, want doorgaans geldt: hoe eerder hoe beter. 
OM, ZM en NP kunnen in voorkomende gevallen vragen om bepaalde zaken met voorrang te 
behandelen. Daarmee wordt waar mogelijk wel aan de wens tegemoet gekomen ("maatwerk" 
geleverd). 
 
Er bestaat noodzaak om in ketenverband de benodigde normtijden scherper in kaart te 
brengen gekoppeld aan context van de zaak, en vervolgens daar ook gedifferentieerder op te 
kunnen sturen. Hier is een begin mee gemaakt in projecten als zaakgericht werken. Er is 
begrip voor de scherpere keuzes die gemaakt moeten worden, maar tegelijkertijd blijft de 
behoefte aan forensisch-technisch onderzoek groter dan het NFI kan vervullen. 
Om aan de behoefte van politie en OM zoveel mogelijk tegemoet te komen hebben NFI en 
ketenpartners overlegd over de inzet van de extra financiële middelen die in 2016 en 2017 
structureel zijn toegevoegd, om deze zo optimaal te benutten. De extra middelen worden in 
overleg met politie en OM ingezet op de gebieden met de grootste knelpunten te weten 
Digitaal onderzoek, drugs, DNA, pediatrie en multidisciplinair onderzoek aan tape. 
Tevens bestaat de noodzaak om meer en sneller te innoveren om zodoende in ketenverband 
tot snellere methoden te komen. Het achterblijven van innovatie betekent dat methoden pas 
ontwikkeld worden tijdens het onderzoek (zaaksgebonden R&D) met lange levertijden als 
gevolg.  
 
Daarnaast geldt sinds 1 Jan 2017 de One Stop Shop.  Via de OSS kunnen OM en Politie 
onderzoeken uit laten besteden bij externe partijen. 
 
Vraag (18): 
Zijn bij de gegevens over de behoefte aan forensische onderzoeken van de politie en het OM 
verzoeken via advocatuur en rechtbank meegenomen of gaan dergelijke verzoeken ten koste 
van het geraamde volume? 
 
Antwoord: 
Rechtbankverzoeken zijn sinds 2016 als ‘product’ meegenomen in de SLA. Daar is dus ruimte 
voor gecreëerd en wordt ook actief op gemonitord. Het is wel zo dat rechtbankverzoeken op 
aanvraag van de verdediging – net als sommige andere producten, zoals bv secties – geen 
‘plafond’ kennen. Ze kunnen niet worden geweigerd. Mocht het zo zijn dat in de loop van een 
jaar / jaren de realisatie steeds groter is dan het afgesproken volume, dan zal de SLA daarop 
moeten worden aangepast. Op dit moment is dat niet zo. 
Los van rechtbankverzoeken op aanvraag van de verdediging, kan de rechterlijke macht ook 
zelf opdracht geven tot onderzoek. Dat gebeurt ook en die opdrachten zijn onderdeel van de 
SLA. Voor ketensturing geeft het wel problemen, omdat OM en NP nooit volledig kunnen 
rekenen op een maandvolume dat voor een bepaald product in de SLA is afgesproken. 
Verzoeken van de advocatuur staan niet apart in de SLA, maar de advocatuur is ook geen 
opdrachtgever. Dergelijke verzoeken zullen uiteindelijk altijd via het OM of de rechterlijke 
macht binnenkomen. 
 
Vraag (19): 
Bent u bereid vast te stellen welke kernproductie het NFI minimaal moet leveren zowel qua 
  51  

Schriftelijke Kamervragen Verantwoording VenJ 2016 
 
kaart gebracht, het inzicht in de voornaamste witwasrisico’s voor Nederland vergroot en het 
inzicht in het rendement van meldingen van ongebruikelijke transacties? 
 
Antwoord: 
Er is geïnvesteerd in de capaciteit bij de FIU, de FIOD en het OM. Ook het aantal fte financieel 
deskundigen bij de Nationale Politie is verder toegenomen. De resultaten van de 
witwasbestrijding van de afgelopen jaren worden momenteel in kaart gebracht in de 
beleidsmonitor witwassen. Deze monitor verschijnt naar verwachting in de tweede helft van 
dit jaar. Er wordt op dit moment een National Risk Assessment witwassen uitgevoerd met als 
doel het verschaffen van inzicht in de voornaamste witwasrisico’s. Deze NRA wordt naar 
verwachting in september van dit jaar opgeleverd. 
 
Vraag (23): 
Wat is de omvang van het bedrag dat de Nederlandse staat (naar schatting) in 2016 is 
misgelopen door witwassen? 
 
Antwoord: 
Welk bedrag er door de Nederlandse Staat zou worden misgelopen door witwassen valt niet te 
zeggen. Naar de aard en omvang van witwassen wordt op dit moment onderzoek gedaan door 
het WODC. Dit onderzoek wordt naar verwachting eind van dit jaar afgerond. 
 
Vraag (24): 
Wanneer is de operationele politiesterkte van maximaal 49802 fte behaald? 
 
Antwoord: 
In de begroting 2017-2021 is het bereiken van de doelsterkte voorzien per eind 2020 
 
Vraag (25): 
Waarom is de benodigde financiële en digitale expertise binnen de politie eind 2016 nog 
steeds schaars? Waarom zijn de gehouden wervingsrondes niet succesvol geweest? Wat wordt 
er gedaan om de financiële en digitale expertise op peil te brengen? 
 
Antwoord: 
Sinds 2015 wordt er geworven voor HBO-functies financiële en digitale expertise. Hoewel de 
wervingsdoelstellingen niet helemaal zijn gehaald, zijn de wervingsrondes voor de HBO 
functies wel degelijk succesvol te noemen; de bezetting op de HBO-functies is in de periode 
31-12-2015 tot en met 30-04-2017 toegenomen met 150 fte voor finec en 142 fte voor digi. 
 
Vraag (26): 
Waarom komen het capaciteitsmanagement en de daarin geboekte vorderingen niet aan de 
orde in de halfjaarlijkse voortgangsberichten over de vorming van de nationale politie? Kunt u 
toelichten wat sinds 2012 de vorderingen wat betreft capaciteitsmanagement zijn geweest? 
 
Antwoord: 
Naar aanleiding van de paragraaf over capaciteitsmanagement van de politie in het 
verantwoordingsonderzoek van de Rekenkamer, heb ik toegezegd om uw Kamer in mijn 
volgende voorgangsbericht, in juni, te informeren over de vorderingen en uitdagingen ten 
aanzien van het capaciteitsmanagement. 
 
Vraag (27): 
Op welke termijn acht u het realistisch dat de herplaatsing van het politiepersoneel afgerond 
zal zijn? 
 
Antwoord: 
Over de voortgang van de personele reorganisatie rapporteer ik halfjaarlijks in de 
voortgangsbrief politie. In juni verwacht ik de volgende te zenden aan uw Kamer. 
 
 
  53  

Schriftelijke Kamervragen Verantwoording VenJ 2016 
 
Antwoord: 
Naar verwachting zal dit eind 2018 gereed zijn. In de volgende voortgangsbrief in juni zal uw 
Kamer hierover worden geïnformeerd. 
 
Vraag (34): 
Wanneer worden de basisvoorzieningen binnen de politie vernieuwd, nu uit recent onderzoek 
van de Algemene Rekenkamer blijkt dat alle basisvoorzieningen binnen de politie te maken 
hebben met verouderde infrastructuur? 
 
Antwoord: 
De politie heeft haar inspanningen voor 2017 gericht op het op orde krijgen van de basis en 
het afronden van de reorganisatie. De IV organisatie heeft daardoor voor 2017 ook de focus 
op de activiteiten die daaraan bijdragen. Zo wordt een Prestatiedashboard en de Basis 
Voorziening Informatie-Bedrijfsvoering opgeleverd, waarmee alle leidinggevenden de 
beschikking hebben over de voor hun werk benodigde sturingsinformatie. Ook wordt een 
Landelijk Autorisatiemodel geïmplementeerd met daarbij een Identity & Accesmanagement 
toepassing ter ondersteuning van het toekennen en beheren van IV-autorisaties. In het kader 
van de standaardisatie van de kantoorautomatisering wordt door de gehele politie (met 
uitzondering van een aantal Eigen Beheerde Omgevingen) eind 2017 nog op slechts één 
politiedomein gewerkt. Tenslotte is een belangrijke stap gezet in de datacenterconsolidatie 
met het beëindigen van het datacenter in Zuid-Nederland. Het einddoel om te komen tot drie 
centrale datacenters is hiermee weer dichterbij gekomen. De afgelopen jaren is geïnvesteerd 
in het stabieler maken van de basisinfrastructuur en is de technische infrastructuur daarmee 
verbeterd en toekomstbestendiger gemaakt.  Vanaf 2018 wordt ingezet op beheerst 
vernieuwen en balanceren:  er blijft veel aandacht uitgaan naar de stabiliteit en 
betrouwbaarheid van de technische infrastructuur in combinatie met continue vernieuwing van 
informatievoorziening. 
 
Vraag (35): 
Kunt u de huidige uitstroom van het aantal HBO-ers in de politieorganisatie weergeven? 
Hoeveel, na hoeveel maanden en waarom stromen HBO-ers uit? Kunt u dit weergeven voor 
2013, 2014, 2015 en 2016? 
 
Antwoord: 
De politie registreert geen uitstroomcijfers van haar medewerkers naar opleidingsniveau 
 
Vraag (36): 
Op welke termijn verwacht u dat alle ICT-basisvoorzieningen binnen de politie werken met een 
vernieuwde infrastructuur? Hoeveel loopt de ICT-vernieuwing achter op de in eerste instantie 
voorgenomen deadlines? 
 
Antwoord: 
De politie streeft  naar de balans tussen (reductie van) beheerkosten, stabiliteit/onderhoud en 
vernieuwing. In de praktijk is de focus hoofdzakelijk gericht op stabiliteit en onderhoud en 
blijft de vernieuwingsslag achterlopen. Er blijft momenteel dus veel aandacht uitgaan naar de 
stabiliteit en betrouwbaarheid van de technische infrastructuur. 
 
De politie zet stappen om innovatie hoger te prioriteren zoals de vernieuwing van de Business 
Intelligence (BI) functie. Een andere vernieuwende ontwikkeling is het Operationele Politie 
Proces (OPP) als nieuwe basis voor de gehele operatie, door vervanging van de verouderde 
Basisvoorziening Handhaving (BVH), SummIT en een aantal andere systemen. Dit jaar wordt 
een aantal onderzoeken uitgevoerd om vast te stellen of het OPP concept ook daadwerkelijk 
brengt wat de politie er van verwacht. De Review Board heeft aangegeven geen obstakels te 
zien ten aanzien van het doorzetten van OPP. Hierover dient nog verdere besluitvorming 
plaats te vinden. 
 
Vraag (37): 
In hoeveel eenheden is de personele reorganisatie nog niet afgerond en is daarmee geen 
sprake van een ‘stabiele’ bezetting, zowel in kwantitatieve als kwalitatieve zin? 
  55  

Schriftelijke Kamervragen Verantwoording VenJ 2016 
 
verbeteren? Op welke termijn acht u het realistisch dat de capaciteitsmanagement op orde is 
en hiermee de sturing op capaciteit voldoende bewerkstelligd wordt? 
 
Antwoord: 
Naar aanleiding van de paragraaf over capaciteitsmanagement van de politie in het 
verantwoordingsonderzoek van de Rekenkamer, heb ik toegezegd om uw Kamer in mijn 
volgende voortgangsbericht, in juni, te informeren over de vorderingen en uitdagingen ten 
aanzien van het capaciteitsmanagement 
 
Vraag (44): 
Wordt het beleidsvoornemen om capaciteitsmanagement binnen de nationale politie in te 
voeren met als doel eind 2017 'de basis op orde' te hebben, gehaald? Wanneer wordt de 
Kamer hierover met een actueel overzicht geïnformeerd? 
 
Antwoord: 
Naar aanleiding van de paragraaf over capaciteitsmanagement van de politie in het 
verantwoordingsonderzoek van de Rekenkamer, heb ik toegezegd om uw Kamer in mijn 
volgende voortgangsbericht, in juni, te informeren over de vorderingen en uitdagingen ten 
aanzien van het capaciteitsmanagement. 
 
Vraag (45): 
Kunt u een actueel inzicht geven in de haalbaarheid van de invoering van 
capaciteitsmanagement? Acht u het waarschijnlijk dat eind 2017 ‘de basis op orde’ zal zijn? 
Waarom wel of niet? 
 
Antwoord: 
Naar aanleiding van de paragraaf over capaciteitsmanagement van de politie in het 
verantwoordingsonderzoek van de Rekenkamer, heb ik toegezegd om uw Kamer in mijn 
volgende voortgangsbericht, in juni, te informeren over de vorderingen en uitdagingen ten 
aanzien van het capaciteitsmanagement. 
 
Vraag (46): 
Op welke manier zal scherp worden toegezien op de structurele verbetering van het financieel 
beheer bij het NFI? 
 
Antwoord: 
Vanuit het bestuursdepartement is er intensief overleg en ondersteuning om de problemen ten 
aanzien van de bedrijfsvoering bij het NFI op te lossen. 
Daarnaast rapporteert het NFI maandelijks over de voortgang ten aanzien van het 
verbeterprogramma aan mij. Standaard wordt dit ook besproken tijdens de reguliere P&C-
gesprekscyclus tussen bestuursdepartement en het NFI. Ik zal uw Kamer bij de halfjaarlijkse 
rapportage over het NFI over de voortgang informeren. 
 
Vraag (47): 
Hoe zou, ten aanzien van het capaciteitsmanagement binnen de politie de noodzakelijke 
aanvullende sturing, verantwoording en acties precies ingevuld moeten worden, op welke 
termijn gebeurt dit en welke acties zijn er concreet nodig? 
 
Antwoord: 
Naar aanleiding van de paragraaf over capaciteitsmanagement van de politie in het 
verantwoordingsonderzoek van de Rekenkamer, heb ik toegezegd om uw Kamer in mijn 
volgende voortgangsbericht, in juni, te informeren over de vorderingen en uitdagingen ten 
aanzien van het capaciteitsmanagement. 
 
Vraag (48): 
Wat is de stand van zaken van de uitvoering van de motie-Van Nispen c.s. (Kamerstuk 29279, 
nr. 351) over het in kaart brengen van de vraag naar sporenonderzoek? Wat is de reden dat 
het WODC-onderzoek pas in 2018 is afgerond, terwijl het OM, politie en NFI de benodigde 
  57  

