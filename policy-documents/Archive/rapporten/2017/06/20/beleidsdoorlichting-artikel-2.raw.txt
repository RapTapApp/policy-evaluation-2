  
 
 
 
 
 
 
Bevorderen autonomie koninkrijkspartners 
 
Beleidsdoorlichting Artikel 2  
Hoofdstuk IV Koninkrijksrelaties 
Versie  MR 
  
  
Datum 20 juni 2017 
Status Definitief 
 
  
 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
 
1. Inleiding 
1.1.  Waarom deze beleidsdoorlichting  
 
Op grond van de Regeling Periodiek Evaluatieonderzoek (RPE) van het 
Ministerie van Financiën dient het beleid dat onder de beleidsartikelen in 
de begroting valt periodiek geëvalueerd te worden. Dit dient tenminste 
eens in de zeven jaar te gebeuren.  
 
De centrale vraag in de beleidsdoorlichting is in hoeverre met het beleid 
de beoogde doelen zijn bereikt en of heeft plaatsgevonden en in hoeverre 
er (gewenste of ongewenste) neveneffecten zijn opgetreden. Bij een 
beleidsdoorlichting is het beoogde doel van het beleid in principe de 
algemene doelstelling van het betreffende begrotingsartikel zoals dit in de 
loop van de in beschouwing te nemen periode heeft geluid, al dan niet 
verduidelijkt en uitgewerkt in andere Kamerstukken. 
 
Deze beleidsdoorlichting betreft artikel 2 van hoofdstuk IV van de 
rijksbegroting, Koninkrijksrelaties. De beleidsdoorlichting beslaat in de 
eerste plaats de periode vanaf de nieuwe staatkundige hervormingen: 10 
oktober 2010 tot en met 2015. Omdat de samenwerkingprogramma`s een 
veel langere doorlooptijd hadden zijn deze in hun geheel meegenomen. 
 
1.2. Hoofdstuk IV van de rijksbegroting, Koninkrijksrelaties  
 
Dit hoofdstuk bestaat sinds de begroting van 2002 uit twee artikelen, te 
weten artikel 1: de waarborgfunctie en artikel 2: bevorderen autonomie 
van de Koninkrijkspartners. Deze splitsing is gemaakt omdat in 2001 de 
meerjarenprogramma’s voor het samenwerkingsbeleid gestart zijn en de 
intensivering van de rechtshandhaving één van de pijlers van het beleid 
werd. 
 
Artikel 1 gaat over de waarborgfunctie. Dit is een instrument van het 
Koninkrijk op grond van het Statuut voor het Koninkrijk der Nederlanden 
om de rechtszekerheid en de mensenrechten binnen het Koninkrijk te 
waarborgen. Onder dit artikel vallen onder andere de bijdragen aan de 
Kustwacht voor de Nederlandse Antillen en Aruba en het Recherche 
Samenwerkingsteam (RST). In 2012 heeft er een beleidsdoorlichting van 
dit artikel plaatsgevonden. De volgende beleidsdoorlichting van artikel 1 
vindt in 2017 plaats.  
 
Artikel 2:bevorderen autonomie van de Koninkrijkspartners, is er op 
gericht om op grond van samenwerking de bestuurskracht, de rechtsorde, 
de economie, het onderwijs en de overheidsfinanciën te verbeteren. Deze 
beleidsdoorlichting richt zich op artikel 2: bevorderen autonomie 
Koninkrijkspartners. 
Met ingang van het begrotingsjaar 2016 is artikel 2 HIV komen te 
vervallen. Het artikel is opgesplitst in drie nieuwe artikelen. 
Binnen het nieuwe artikel 4 Bevorderen sociaaleconomische structuur 
wordt een specifieke verdeling gemaakt tussen de landen en Caribisch 
Nederland. In het nieuwe artikel 5 worden de uitgaven van de lopende 
inschrijvingen van de landen Curaçao en Sint Maarten en de uitgaven en 
ontvangsten voor schuldsanering apart in beeld gebracht. Tenslotte 
worden de apparaatuitgaven binnen hoofdstuk IV ondergebracht in artikel 
6. 
 
 
Pagina 3 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
  
2. Aanpak, conclusies en aanbevelingen 
2.1. Aanpak 
De algemene doelstelling van artikel 2 “Bevorderen autonomie 
Koninkrijkspartners” is uitgewerkt in een aantal subdoelstellingen op de 
volgende thema`s: 
 Rechtszekerheid  
 Bestuur 
 Onderwijs 
 Sociaal-maatschappelijke ontwikkeling 
 Sociaaleconomische ontwikkeling 
 Houdbare overheidsfinanciën 
De doelstellingen/gewenste outcome zijn geoperationaliseerd bij de opzet 
en inrichting van de samenwerkingsprogramma`s (zie 4.5 en 5.5) en – 
voor wat betreft de overheidsfinanciën – in de normen die in de Rijkswet 
financieel toezicht zijn vastgelegd.  
De samenwerkingsprogramma`s hebben geleid tot een groot aantal 
projecten – van zeer verschillende omvang – en zijn te beschouwen als de 
belangrijkste output van het gevoerde beleid. De  stichtingen AMFO, SONA 
(Curaçao en Sint Maarten) en FDA (Aruba voerden de programma`s uit. 
Nederland heeft voor een belangrijk deel de financiering verzorgd: de 
input voor het beleid. Daarnaast heeft Nederland garanties en 
deelnemingen ingezet om economische ontwikkeling te stimuleren. 
 
Ten aanzien van de overheidsfinanciën zijn er twee wegen te onderkennen 
waarlangs het bereiken van de doelstelling is nagestreefd: 
 financieel toezicht dat – in het geval van Curaçao en Sint Maarten 
– in 2010 gekoppeld is aan de schuldsanering - en dat 
ondersteund wordt door de adviezen en rapportages van het 
College Financieel Toezicht; 
 ondersteuning van Nederland bij het verkrijgen van leningen om 
de tekorten op de begroting te financieren.  
De samenhang tussen de doelstellingen, output van beleid en input is in 
de volgende figuur weergegeven.  
  
 
 
Pagina 5 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
en Aruba voor de periode 2000-2010 overeen dat beide landen middelen 
ter beschikking zullen stellen voor samenwerkingsprogramma`s. De 
meerjarenprogramma`s zijn een aantal keren verlengd. In 2017 worden 
deze echter definitief afgerond.  
Aangezien de financiële situatie van Aruba de afgelopen jaren is 
verslechterd heeft Nederland eind 2014 afspraken gemaakt met Aruba 
over begrotingstekorten en het instellen van een College Aruba financieel 
toezicht (CAft). 
 
BRONNEN VOOR DE ANALYSE 
De belangrijkste bronnen voor de analyse zijn de evaluaties van de 
samenwerkingsprogramma`s en het rapport van de Evaluatiecommissie 
Rijkswet financieel toezicht. 
De inputgegevens zijn afkomstig uit de aanvragen voor 
bijdragevaststelling van de uitvoeringsorganisaties en de 
begrotingsstukken van Koninkrijksrelaties. 
Ten behoeve van de beleidsdoorlichting zijn geen interviews gehouden.  
  
 
 
Pagina 7 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
VAN OUTPUT NAAR OUTCOME: DOELTREFFENDHEID PER THEMA 
Het is lastig om concrete uitspraken te doen over de doeltreffendheid van 
de samenwerkingsprogramma’s. De samenwerkingprogramma’s kenden 
veelal geen gekwantificeerde beoogde maatschappelijke effecten. 
Bovendien ontbraken nulmetingen en zijn er geen haalbaarheidsstudies 
verricht. Deze methodologische beperking is echter in de evaluaties 
grotendeels overkomelijk gebleken. De programma’s zijn in het algemeen 
pragmatisch ingevuld. De projecten zijn goed beschreven en verantwoord. 
Het gaat bovendien om kleinschalige gemeenschappen met bijvoorbeeld 
één gevangenis en één belastingdienst. De mate waarin de gewenste 
verbetering van de overheidsfinanciën is bereikt, is vast te stellen. 
Immers, de relevante normen zijn sinds 2010 in de Rijkswet Financieel 
Toezicht vastgelegd. 
 
De evaluaties die zijn uitgevoerd geven een beeld van de plus- en 
minpunten per thema. 
 
Rechtszekerheid 
De bedrijfsvoering van de rechterlijke macht is verbeterd. Het 
vreemdelingenproces is beter ingericht en de ICT in de justitieketen is 
verbeterd. Van de beoogde integrale aanpak ter verbetering van de 
veiligheidssituatie is echter weinig tot niets terechtgekomen. 
In Curaçao is de bestrijding van roofovervallen aanvankelijk succesvol 
geweest maar sinds 2012 is er weer een stijging. De gevangenissen zijn 
nog niet veilig genoeg voor personeel en gedetineerden. 
De bedrijfsvoering van de politie is in Curaçao niet voldoende verbeterd. 
In Sint Maarten is wel verbetering opgetreden. 
 
Bestuur 
Het opzetten en versterken van de ministeries, Hoge Colleges van Staat 
en dergelijke is duidelijk gestimuleerd door de programma’s. Hoewel de 
kwaliteit van de instituties van land tot land behoorlijk verschilt. De positie 
en deskundigheid van de ministeries van Financiën is versterkt incl. die 
van de belastingdiensten, maar het financieel beheer elders binnen de 
overheid is nog voor verbetering vatbaar. De innings- en heffingscapaciteit 
is nog onvoldoende, met name op Sint Maarten. 
 
Onderwijs 
Noodzakelijke randvoorwaarden voor het verbeteren van het onderwijs 
zijn gerealiseerd, zoals curriculumontwikkeling, verbeterde huisvesting, de 
opbouw van de zorgstructuur, digitale leerlingvolgsystemen, 
competentieontwikkeling van docenten en schoolleiders en de aanschaf 
van leermiddelen. De rendementen van de deelprogramma`s zijn echter 
ruim achtergebleven bij de hoge ambities. 
 
Sociaal-maatschappelijke ontwikkeling 
Netwerken rond gezinnen die met sociale uitsluiting bedreigd worden (met 
name tienermoeders) zijn in Curaçao en Sint Maarten verbeterd. Er zijn 
veel succesvolle projecten uitgevoerd voor jeugd, ouderen, chronisch 
zieken en gehandicapten op het gebied van opvoeding, armoedebestrijding 
en zelfredzaamheid op wijkniveau. De NGO’s zijn verder 
geprofessionaliseerd, maar werken nog onvoldoende samen. 
 
Sociaaleconomische ontwikkeling 
Het duurzaam verbeteren van de economische structuur, het verminderen 
van sociale achterstanden en het verbeteren arbeidsmarkt zijn niet gelukt 
in Curaçao. De uitgevoerde projecten waren onvoldoende in staat om deze 
ambitieuze doelstellingen te bereiken. In Sint Maarten zijn de 
verkeersdoorstroming en de waterafvoer verbeterd. De projecten hebben 
 
 
Pagina 9 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
4
restgelden van de stichting AMFO, waarop Sint Maarten aanspraak had bij 
de afsluiting van dit samenwerkingsprogramma in 2014. 
Onderstaande tabel geeft de omvang van de overheidsinvesteringen aan in 
verhouding tot de omvang van de samenwerkingsprogramma`s. Als 
Curaçao en Sint Maarten het structurele niveau van de 
overheidsinvesteringen, en de bestedingen aan “SONA- en AMFO 
projecten” op het niveau van de afgelopen jaren willen houden dan is een 
aanzienlijk herschikking binnen de eigen begroting noodzakelijk. Indien de 
verduurzaming van die projecten niet lukt, dan zullen de positieve effecten 
van de samenwerkingsprogramma’s deels verdampen.  
 
Tabel 1   Omvang samenwerkingsprogramma`s SONA en AMFO en 
overheidsinvesteringen  
(per jaar; in miljoen. ANG) 
2004- 2007-
  2014 2013 2012-2015 
Curaçao 
   
overheidsinvesteringen 125 
  
bestedingen SONA 61,1 
  
bestedingen AMFO 8,4 
2004- 2007- 
 Sint Maarten 2014 2013 2014-2015 
overheidsinvesteringen 51 
  
bestedingen SONA 24,2 
  
bestedingen AMFO 3,4 
Bronnen: Aanvragen subsidievastste lling SONA en AMFO; CBC S Public 
Finance Key Figures 
 
 
2.3. Conclusies m.b.t. Aruba 
 
ALGEMEEN 
De uitvoering van de samenwerkingsprogramma`s in Aruba heeft minder 
last gehad van bestuurlijke hervormingen en wisselingen dan in Curaçao 
en Sint Maarten. Immers de status aparte bestaat al vanaf 1986. Er was 
dus veel meer tijd om de een bestuurlijk apparaat op te bouwen dat hoort 
bij de autonome status binnen het Koninkrijk.  
De samenwerkingsprogramma’s kenden ambitieuze doelstellingen. Het 
kostte veel meer tijd dan verwacht om voldoende projecten van de grond 
te krijgen. De aanvankelijk beoogde periode van 10 jaar (2000-2010) is 
uiteindelijk opgerekt naar 17 jaar: in 2017 zullen de laatste projecten zijn 
afgerond.  
Een teken van de verslechterende overheidsfinanciën was de moeite die 
Aruba had om de laatste bijdrage aan het Fonds Desaroyo Aruba tijdig te 
voldoen. Dit is uiteindelijk ook niet helemaal gelukt. Ook de financiële 
crisis zette de overheidsfinanciën onder druk en belemmerde de 
sociaaleconomische ontwikkeling. 
 
INPUT: OMVANG VAN DE FINANCIERING 
Een groot verschil met Curaçao en Sint Maarten is de aanzienlijke 
medefinanciering door Aruba. In totaal is door Nederland in de jaren 2002-
2015 bijna €144 miljoen gestort in het Fonds. Aruba heeft in de dezelfde 
periode €115 miljoen bijgedragen. Doordat de stortingen van Nederland 
                                                
4
Overeenkomstig  Statuten AMFO, artikel 20, lid 6: Een eventueel batig saldo van 
de ontbonden Stichting wordt besteed overeenkomstig het doel van de Stichting.  
 
 
Pagina 11 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
VOLKSGEZONDHEID 
 
De samenwerkingsprogramma’s hebben zich op een beperkter deel van de 
zorgsector gericht dan vooraf ten doel was gesteld.  
De samenwerkingsprogramma’s hebben een bijdrage geleverd aan een 
deel van de programmadoelstellingen. Door het beperkte aantal 
ingediende projectvoorstellen  is  een aanzienlijk deel van de 
doelstellingen niet verwezenlijkt.  Betere betrokkenheid van stakeholders 
had ook tot hogere doelmatigheid kunnen leiden. 
De samenwerkingsprogramma’s zijn daarmee gedeeltelijk effectief in de 
sector gezondheidszorg.  
 
 
Duurzame economische ontwikkeling 
 
De samenwerkingsprogramma’s zijn gedeeltelijk effectief in de sector 
duurzame economische ontwikkeling. De effectiviteit is beperkt door 
problemen met het project afvalwerkingsinstallatie.  
Op de andere terreinen is wel er sprake van effectiviteit 
(rioolwaterzuivering en opknappen stranden). 
 
RECHTSHANDHAVING 
 
FDA-projecten hebben bijgedragen aan versterking van 
(sleutel)organisaties op het gebied van rechtshandhaving. Hiermee is een 
bijdrage geleverd aan één van de doelstellingen. Het beeld bestaat dat de 
samenwerkingsprogramma’s een bijdrage hebben geleverd aan de 
veiligheid in Aruba. Wel is duidelijk dat er een sterke behoefte bestaat aan 
verdere verbetering van de rechtshandhaving en de veiligheid in Aruba en 
dat hier een sterke relatie ligt met internationale en geopolitieke 
ontwikkelingen en met sociale en gezinsproblematiek. 
 
 
Producto Aruba 
 
De projecten van Producto Aruba hebben bijgedragen aan de doelstelling 
van verbetering van het leefklimaat met positieve effecten voor de handel 
en horeca in de binnensteden van Oranjestad en San Nicolas.  
De doelstelling van Producto Aruba om de werkgelegenheid in de 
bouwsector een impuls te geven isbeperkt gebleven tot 3 procent.  
 
Overheidsfinanciën 
 
De regering van Aruba heeft een financieel beleid gevoerd waarbij de 
staatschuld opliep van 61,2% van het BBP in 2011 naar 84% van het BBP 
ultimo maart 2017. De staatsschuld van boven de 80% vormt een grote 
bedreiging voor een kleine en kwetsbare economie als die van Aruba. Op 2 
mei 2015 hebben Aruba en Nederland afspraken gemaakt over het 
realiseren van een pad naar houdbare overheidsfinanciën en een 
begrotingsoverschot om de staatsschuld te reduceren. Het College Aruba 
financieel toetzicht (CAft) adviseert in eerste instantie de regering van 
Aruba over de realisatie van deze normen en de begroting. Indien Aruba 
onvoldoende uitvoering geeft aan de adviezen van het CAft, kan deze 
instelling de Rijksministerraad adviseren tot het geven van een aanwijzing 
(naar analogie van de Rijkswet financieel toezicht, Rft). Dit toezicht is in 
de huidige vorm tijdelijk, maar conform de afspraken die gemaakt zijn 
tussen Aruba en Nederland, zal het streven van Aruba uiteindelijk gericht 
zijn op het realiseren van structureel financieel toezicht en houdbare 
 
 
Pagina 13 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
De sociaaleconomische structuur wordt beschouwd als het 
vermogen van een maatschappij om in al zijn geledingen 
(publieke- en semipublieke instellingen, bedrijven, andere 
particuliere instellingen en individuele burgers) de welvaart van de 
gemeenschap te verhogen. Dit betekent geen fundamentele  breuk 
met de “oude” doelstelling Bevorderen van de autonomie. De 
beschikbare middelen zijn echter bescheiden, zeker vergeleken 
met de fondsen die voorheen via de samenwerkingsprogramma’s  
beschikbaar waren. Dit past bij het verder bevorderen van de 
autonomie. 
Om deze nieuw geformuleerde doelstelling te doen slagen zijn niet 
alleen  financiële middelen essentieel. Ook het beter benutten van 
de expertise en ervaring van internationale instituties, die 
werkzaam zijn in de regio, kan bijdragen aan het waarmaken van 
hun autonomie. Dit zal zeker ook het geval zijn als de (ei)landen 
onderling, binnen en buiten het Koninkrijk, de 
samenwerkingsmogelijkheden verder gaan benutten dan dat zij nu 
al doen. De (ei)landen bevinden zich immers in een regio waar 
sprake is van gedeelde problematiek. Dat geldt bijvoorbeeld voor 
invloeden van klimaatverandering, de eenzijdigheid van de 
economieën en de vergelijkbare uitdagingen onder andere op het 
gebied van onderlinge infrastructurele verbindingen, afval- en 
watermanagement en armoedebestrijding. Gelet op de 
kleinschaligheid is het cruciaal dat kwesties rond integriteit van het 
openbaar bestuur, rechtshandhaving en overheidsfinanciën continu 
voldoende aandacht krijgen.  
 
In het licht van de staatkundige verhoudingen is het aan te 
bevelen een met de landen gedeeld beeld te hebben van de sterke 
en zwakke plekken in de sociaaleconomische structuur. Indachtig 
de hiervoor geschetste uitgangssituatie is het aan te bevelen 
scherp te bepalen welke doelstellingen realistisch zijn. Hierbij is 
een gedegen analyse noodzakelijk, die inzicht geeft in de sterke en 
zwakke plekken in de sociaaleconomische structuur van de 
(ei)landen. Op basis daarvan kan bekeken worden op welke 
gebieden  Nederland kan en wil bijdragen. De eindevaluaties van 
de verschillende samenwerkingsprogramma’s in Aruba, Curaçao en 
Sint Maarten geven daar inzicht in. Op basis van een dergelijke 
analyse kunnen allerlei vormen van samenwerking ontstaan. Niet 
alleen tussen de overheden onderling maar ook met (ei)landen in 
de regio. Bij dit soort nieuwe samenwerkingsvormen kan 
Nederland desgewenst behulpzaam zijn. Door de beperkte 
beschikbare middelen hiervoor, telt doelmatigheid extra zwaar. Een 
scherpe selectie van projecten/initiatieven is vooral nodig op die 
terreinen waar het aan voldoende capaciteit in de landen ontbreekt en 
aanvullende deskundigheid, kennis en middelen nodig zijn. In geval van 
(technische) bijstand moet geborgd zijn dat duurzame resultaten 
worden geboekt. Hierbij past het uitgangspunt dat de landen zelf 
de kosten van de bijstand dragen. Dit zorgt tevens voor 
commitment bij de uit te voeren werkzaamheden. Wel zijn er 
situaties denkbaar dat Nederland voorfinanciering verstrekt die 
later wordt terugbetaald.  
 
 
 
Pagina 15 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
3. Motivering van het beleid 
3.1. Historische context 
 
Het Koninkrijk der Nederlanden bestaat sinds 10 oktober 2010 uit de vier 
landen: Nederland, Curaçao, Sint Maarten en Aruba. Deze landen zijn 
autonoom, maar verenigd in het nastreven van de overkoepelende 
belangen van het Koninkrijk en ondersteunen elkaar daar waar nodig is. 
 
CURAÇAO EN SINT MAARTEN 
In de periode 2000-2012 stelt Nederland geld ter beschikking voor  
samenwerkingsprogramma’s ter versterking van de bestuurskracht,  
de rechtsorde, de economie en het onderwijs. Ieder  
samenwerkingsprogramma bestaat uit meerdere projecten.  
De samenwerkingsprogramma’s worden gefinancierd vanuit twee 
stichtingen: 
Stichting Ontwikkeling Nederlandse Antillen (SONA); 
Antilliaanse Mede Financieringsorganisatie (AMFO). 
Nederland komt in 2009 met Curaçao en Sint Maarten overeen dat per 31 
december 2012 een eind komt aan de financiële ondersteuning van de 
stichting Antilliaanse Medefinancieringsorganisatie (AMFO) en per 31 
december 2014 aan die van de samenwerkingsprogramma’s, via de 
Stichting Ontwikkeling Nederlandse Antillen (SONA).  
 
De schulden van Curaçao en Sint Maarten zijn in de aanloop naar de 
nieuwe staatkundige verhoudingen op 10 oktober 2010 door Nederland 
gesaneerd. De schuldsanering van 1,7 miljard euro stelt Curaçao en Sint 
Maarten in staat om vanaf respectievelijk 2013 en 2015 zelf de 
verantwoordelijkheid te nemen voor deze stichtingen. Doordat Bonaire, St. 
Eustatius en Saba per 10-10-2010 bijzondere gemeentes van Nederland 
zijn geworden, hebben Nederland en de eilandbesturen de taken van 
AMFO op deze eilanden met ingang van 2011 overgenomen.  
Voor het creëren van een blijvende gezonde financiële huishouding, 
worden gezamenlijke afspraken gemaakt over een deugdelijk 
begrotingsbeleid, het op orde brengen van het financieel beheer en een 
effectief financieel toezicht. Een gezonde financiële startpositie wordt 
immers bewerkstelligd door zowel een draagbare schuldenlast als door een 
blijvend gezond begrotingsbeleid en verbeterd financieel beheer.  
 
Gelet op de autonomie van Curaçao en Sint Maarten maken Nederland, 
Curaçao en Sint Maarten afspraken over een aanpak, die uitgaat van de 
eigen verantwoordelijkheid van de landen voor de blijvende gezondmaking 
van de overheidsfinanciën. Dit resulteert in de Rijkswet financieel toezicht 
Curacao en Sint Maarten (Rft) en de instelling van het bijbehorende 
College Financieel toezicht (Cft). Het toezicht zoals in de Rft geregeld is 
dan ook geen doel op zich. Het is erop gericht de instituties van Curaçao 
en Sint Maarten zo te laten functioneren en hun bestuurlijke werkwijze zo 
te organiseren dat het toezicht op termijn overbodig wordt. 
 
  
 
 
Pagina 17 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
inderdaad geen rechtstreekse bemoeienis meer met het beheer van de 
samenwerkingsgelden en de uitvoering van projecten. Nederland keert de 
samenwerkingsgelden uit op basis van overeengekomen bestuurlijke 
afspraken met de (toenmalige) Nederlandse Antillen en de vijf 
Eilandgebieden en een beheersovereenkomst met SONA. De toenmalige 
Nederlandse Antillen, de vijf Eilandgebieden en sinds 10 oktober 2010 de 
landen Curaçao en Sint Maarten en de Openbare lichamen Bonaire, Saba 
en Sint-Eustatius) dienen projectvoorstellen in die door 
uitvoeringsorganisatie USONA beoordeeld en al dan niet gehonoreerd 
worden.  
 
In 2002 richt Nederland de Antilliaanse Medefinancieringsorganisatie 
(AMFO) op. De taak van AMFO is om door Nederland beschikbaar gestelde 
financiering te verstrekken aan non-gouvernementele organisaties (NGO’s) 
voor projecten die de sociaal-maatschappelijke ontwikkeling versterken en 
armoede in Curaçao, Sint Maarten, Bonaire, Sint Eustatius en Saba 
bestrijden. De Nederlandse staat (de donor) wordt hierbij op afstand 
geplaatst en stuurt slechts op hoofdlijnen. 
 
In januari 2005 komt, als antwoord van de overheid op het onrustbarend 
hoge niveau van de criminaliteit in Curaçao en Sint Maarten en de onrust 
van de lokale bevolking daarover, een protocol tot stand tussen Nederland 
en de Nederlandse Antillen. In het kader van dit protocol hebben 
functionarissen van de Koninklijke Marechaussee, het Korps Landelijke 
Politiediensten en van de Antilliaanse politie het zogenaamde Atrako team 
gevormd om het aantal gewapende roofovervallen drastisch te 
verminderen. In december 2005 is in navolging van het protocol het Plan 
Veiligheid Nederlandse Antillen (PVNA) opgesteld.  
 
De besturing van het programma PVNA verschilt van de andere 
samenwerkingsprogramma’s. Er wordt een zware ministeriële stuurgroep 
5.
ingesteld Daarvoor zijn er twee redenen. De eerste is het politieke belang 
van een goede rechtshandhaving in de Nederlandse Antillen, de tweede 
zijn de verschillende financieringsstromen: een bijdrage vanuit 
Nederlandse samenwerkingsmiddelen, een Antilliaanse bijdrage en 
daarnaast nog de rechtstreekse financiering vanuit Nederland van aan 
PVNA-doelen gelieerde activiteiten.  
 
FINANCIEEL TOEZICHT 
Het financieel toezicht op de landen Curaçao, Sint Maarten en Aruba valt 
onder de verantwoordelijkheid van de Rijksministerraad. Het College 
financieel toezicht adviseert de Rijksministerraad, door tussenkomst van 
de minister van BZK, wanneer de begroting(s)uitvoering van een land niet 
voldoet aan de normen die gesteld zijn in de Rft. Dit kan uiteindelijk leiden 
tot een advies van het Cft aan de Rijksministerraad tot het geven van een 
aanwijzing aan een van beide landen om de begroting in overeenstemming 
te brengen met de normen uit de wet. 
De minister van BZK heeft het Cft een secretariaat ter beschikking gesteld. 
Kosten daarvan worden verantwoordt op begrotinghoofdstuk IV 
Koninkrijksrelaties. 
 
De Minister van Binnenlandse Zaken en Koninkrijksrelaties is 
verantwoordelijk voor het ordelijk en tijdig verlenen van de opdracht tot 
                                                
5
 De ministeriele stuurgroep bestond uit zes leden, namens de NA: de Minister-
President, de Minister van Justitie en de Minister van Financiën. Namens Nederland: 
de Minister voor Bestuurlijke Vernieuwing en Koninkrijksrelaties, de Minister van 
Justitie en de Minister van Defensie.  
 
 
 
Pagina 19 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
4. Curaçao en Sint Maarten  
4.1. Van input naar output naar outcome 
In deze paragraaf worden de doelstellingen van beleid en daarvoor 
ingezette instrumenten/output in Curaçao en Sint Maarten beschreven en 
in een figuur samengevat. In de figuur staan verwijzingen naar de 
subparagrafen van 4.1 die de doeltreffendheid en doelmatigheid van het 
beleid behandelen. 
DOELSTELLINGEN/OUTCOME, VERBETEREN VAN: 
 Rechtszekerheid  
 Bestuur 
 Onderwijs 
 Sociaal-maatschappelijke ontwikkeling 
 Sociaaleconomische ontwikkeling 
Instrumenten/output: 
De Stichtingen SONA en AMFO zijn verantwoordelijk geweest voor de 
uitvoering van de samenwerkingsprogramma`s in Curaçao en Sint 
Maarten. SONA heeft zich met name gericht op: 
 Veiligheid  
 Bestuurlijke ontwikkeling 
 Onderwijs en jongeren 
 Sociaaleconomische ontwikkeling. 
In het schema hieronder zijn de belangrijkste programma`s op deze 
gebieden opgenomen. Nederland heeft deze programma`s gefinancierd. 
De projecten werden aangedragen door de landen Curaçao en Sint 
Maarten. 
AMFO heeft zich gericht op de sociaal-maatschappelijke ontwikkeling door 
het ondersteunen van NGO`sl. De belangrijkste thema`s waren: 
 Armoedebestrijding 
 Zorg en welzijn 
 Vorming en educatie. 
Input 
Nederland zorgde voor de financiering. De NGO`s dienden de aanvragen 
voor ondersteuning in bij AMFO. Daarin was geen rol weggelegd voor de 
landen Curaçao en Sint Maarten. 
De stichting Reda Sosial (Sociaal Vangnet) is verantwoordelijk geweest 
voor de besteding van het deel de restmiddelen van SONA en AMFO dat 
betrekking had in Curaçao. 
Nederland heeft de sociaaleconomische ontwikkeling voorts gestimuleerd 
door garant te staan voor de programma`s van het Europese 
Ontwikkelingsfonds (EOF). 
 
 
Pagina 21 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
4.2. Evaluaties  
 
GEBRUIKTE EVALUATIES 
Om de vraag naar de doelmatigheid en doeltreffendheid van het beleid te 
beantwoorden is in deze beleidsdoorlichting gebruik gemaakt van de 
volgende evaluaties: 
1. Evaluatie Samenwerkingsprogramma’s SONA, Curaçao, 
PricewaterhouseCoopers, 30 november 2015 
2. Evaluatie Samenwerkingsprogramma’s SONA, Sint Maarten, 
PricewaterhouseCoopers, 30 november 2015 
3. Evaluatie Plan Veiligheid Nederlandse Antillen en Gevangeniswezen 
Nederlandse Antillen, Networc Foundation, 13 november 2015 
4. Eindevaluatie AMFO, opgesteld door Ecorys in opdracht van 
BZK/KR; aangeboden aan de Tweede Kamer met kamerstuk 34 
000 IV, nr. 23 d.d. 12 november 2014 
5. Eindadvies evaluatiecommissie Rijkswet Financieel Toezicht; 
gevoegd bij brief Evaluatie Rijkswet financieel toezicht Curaçao en 
Sint Maarten onder kamerstuk 34 269, nr 1; vergaderjaar 2014-
2015. 
 
De evaluaties Samenwerkingsprogramma`s SONA betreffen de volgende 
programma`s: 
 Institutionele Versterking en Bestuurskracht; 
 Onderwijs en Jongeren Samenwerking Programma; 
 Sociaal-Economisch Initiatief. 
 
De Evaluatie Plan Veiligheid Nederlandse Antillen (PVNA) dekt het geheel 
van de bijdragen van Nederland in de periode 2004-2014 af. 
6
Voorgaande evaluaties zijn tevens gebruikt om uitspraken te doen over 
de doelmatigheid van de programma`s die door SONA zijn uitgevoerd. 
7
De Eindevaluatie AMFO betreft alle programma`s van (incl. Caribisch 
Nederland). Deze evaluatie is ook de basis voor de uitspraken over de 
doelmatigheid de programma`s die door AMFO zijn uitgevoerd. 
Hierboven genoemde evaluaties zijn uitgevoerd door onderzoeksbureaus 
die na meervoudige aanbesteding (AMFO) en Europese aanbesteding 
(SONA) zijn geselecteerd aan de hand van uitbreide “terms of reference”. 
De onderzoeken zijn begeleid door commissies onder onafhankelijk 
voorzitterschap en met deelname van vertegenwoordigers van 
BZK/Koninkrijksrelaties, de onderzochte instellingen en de landen. 
 
De bevindingen die in dit hoofdstuk zijn opgenomen over de effectiviteit en 
doelmatigheid van de samenwerkingsprogramma’s die door SONA en 
AMFO zijn uitgevoerd, zijn ontleend aan deze evaluaties – tenzij anders 
vermeld. 
 
8
Het Eindadvies evaluatiecommissie Rijkswet Financieel Toezicht gaat in op 
de effectiviteit van het toezicht.  
De commissie bestond uit deskundigen uit Curaçao, Sint Maarten en 
Nederland en werd ondersteund door een secretaris van BZK/KR.  
 
Wat is niet geëvalueerd 
De zogenaamde oude programma`s van SONA zijn buiten beschouwing 
gebleven. Deze besloegen de periode 2004-2007 en vielen dus geheel 
buiten de jaren 2010-2015 waarop in deze beleidsdoorlichting de nadruk 
ligt.  
                                                
6
 Tweede Kamer, 2015-2016, 24587, nr. 630 
7
 Tweede Kamer, 2014-2015, 34000 IV, nr. 23 
8
 Tweede Kamer, 2014-2015, 34269 nr. 1 
 
 
Pagina 23 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
Wel zijn er van het begin af aan zorgen geweest over de duurzaamheid 
van de beoogde effecten. Nemen de landen voldoende bestuurlijke 
maatregelen om de resultaten te borgen en worden in de begroting van de 
landen voldoende middelen vrijgemaakt om onderhoud en beheer van de 
voorzieningen te financieren. Deze aspecten zijn in de evaluaties 
onderzocht en de bevindingen daarvan bieden ruimschoots 
11 
aanknopingspunten om uitspraken te doen over de mate waarin de 
hoofddoelstelling “bevorderen van autonomie” bereikt is (zie 4.7). 
 
Uit de evaluatie van de AMFO-programma’s komt naar voren “dat de 
thema’s erg globaal zijn gedefinieerd zonder dat de specifiek beoogde 
12.
effecten zijn uitgewerkt” De inhoudelijke informatie in de 
eindrapportages van de projecten was beperkt. Desalniettemin heeft de 
kwalitatieve informatie die verzameld is door middel van interviews, 
literatuur- en dossieronderzoek voldoende inzichten opgeleverd om 
13
conclusies te trekken . De duurzaamheid van de beoogde effecten is 
expliciet onderzocht. De bevindingen worden steeds apart weergegeven in 
4.6. 
 
Bij de rechtszekerheid (Plan Veiligheid Nederlandse Antillen) is de vraag of 
de doeltreffendheid van het beleid kan worden aangetoond iets beter te 
beantwoorden omdat de doelstellingen voor een deel in meer operationele 
termen beschreven zijn. 
Een belangrijk deel van de programma's en projecten hadden betrekking 
op de verbetering van de bedrijfsvoering van de relevante organisaties 
waar resultaten directer vast te stellen zijn. Ook hier geldt overigens dat 
de gebrekkige inhoudelijke informatie in de projectdossiers moest worden 
14
aangevuld met onder meer de informatie uit interviews. De vraag naar 
de duurzaamheid van de effecten is niet expliciet gesteld maar wordt bij 
enkele onderdelen wel beantwoord.  
 
De doeltreffendheid van het toezicht kan worden vastgesteld aan de hand 
van de normen die in de Rijkswet financieel toezicht Curaçao en Sint 
Maarten zijn vastgelegd. De evaluatiecommissie Rft gaat hier ook 
uitgebreid op in. De normen die aan de relevante instituties en de 
bestuurlijke werkwijze gesteld worden zijn minder expliciet geformuleerd 
en dus ook lastiger te evalueren. De commissie doet wel aanbevelingen 
om dit te verbeteren. 
 
Vaststellen van de doelmatigheid 
De evaluaties van de samenwerkingsprogramma`s van SONA gaan 
uitgebreid in op de doelmatigheid van de uitvoering van de 
15.
programma`s Hoewel harde normen voor de doelmatigheid ontbreken 
geven de bevindingen – die voor een deel op verdiepend onderzoek zijn 
gebaseerd - voldoende basis voor uitspraken over de doelmatigheid. 
16
Hetzelfde gaat op voor de evaluatie van AMFO . 
In de evaluatie van het Plan Veiligheid Nederlandse Antillen komt de 
doelmatigheid van de uitvoering niet expliciet aan de orde. De 
verantwoordelijkheid voor de uitvoering van dit programma lag ook bij 
SONA. Het is niet aannemelijk dat de doelmatigheid van de uitvoering heel 
anders geweest is dan bij de andere samenwerkingsprogramma`s die door 
SONA zijn uitgevoerd. 
                                                
11
 PWC, 2015, Sint Marten en Curaçao, Hoofdstukken 4. 
12
 ECORYS, 2014, blz. 6 
13
 ECORYS, 2014, blz. 17-18. 
14
 Nedworc foundation, 2015, blz. 32. 
15
 PWC, 2015, Sint Maarten en Curaçao, Hoofdstukken 5. 
16
 ECORYS, 2014, Hoofdstuk 4. 
 
 
Pagina 25 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
Armoedebestrijding  4,8 3,6 4,2   12,6 
Quick Wins  1,9   6,3 7,0 15,1 
Diversen  8,3 0,6 1,4 8,0 18,2 
Evaluatie BO        0,5 0,5 
Programma Herprioritering  5,3       5,3 
Programma koersverschillen        0,1 0,1 
482, 190, 118, 1.035,
Totaal-Programma`s 0 6 8 243,8 1 
Uitvoeringskosten       68,4 68,4 
482, 190, 118, 1.103,
Totaal-generaal in miljoen ANG 0 6 8 312,2 5 
  243,    
Totaal-generaal in miljoen euro 9 96,5 60,1 158,0 558,5 
Bron: SONA, Aanvraag subsidievaststelling SONA 2004-2014 
 
Ten opzichte van de door BZK verstrekte voorschotten resteert een bedrag 
van ANG 14,7 miljoen Dit bedrag is door BZK aangewend ter dekking van 
de uitgaven voor rechtshandhaving inSint Maarten. 
In totaal heeft AMFO in de periode 2007-2013 NAf 104,5 miljoen aan 
middelen van het ministerie van BZK ontvangen. Van deze middelen was 
NAF 79,8 miljoen bedoeld voor financiering van NGO projecten.  
 
Tabel 4 Bestedingen AMFO 2007-2013 (x miljoen) 
  CUR SXM Car. onver- totaal totaal 
Ned. deeld ANG EURO 
Project financiering  45,5 18,7 11,2 0,3 75,7 38,3 
waarvan:             
Armoede 1,5 0,5 3,1       
Vorming & Educatie 34,9 15,8 6,0       
Zorg & Welzijn 9,1 2,4 2,0       
Apparaatskosten     0,2 19,4 19,5 9,9 
Kindertehuizen 1,0 0,3 0,1   1,3 0,7 
Integrale wijkaanpak Curaçao 0,2       0,2 0,1 
Totale bestedingen 46,6 19,0 11,5 19,7 96,8 49,0 
Bron: Subsidievaststelling 2007-2013 AMFO + Aanvullende informatie 
Subsidievaststelling 2007-2013 AMFO 
 
De restmiddelen van AMFO (ANG 6,5 miljoen) zijn door BZK 
overeenkomstig de statuten weer ter beschikking gesteld van Curaçao 
(Reda Sosial) , Caribisch Nederland (via de zogenaamde integrale 
middelen) en Sint Maarten (Sint Maarten Development Fund). 
 
LENINGEN EN GARANTIES  
In onderstaande tabel staan de uitgaven en ontvangsten die het gevolg 
zijn van: 
 de mogelijkheid voor de landen om leningen aan te gaan via 
lopende inschrijving door Nederland, dus onder gelijke 
voorwaarden waaronder Nederland haar kapitaalleningen uit de 
markt haalt ( mits wordt voldaan aan de normen uit de Rft). 
 
 
Pagina 27 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
Het secretariaat van het College financieel toezicht {Cft) bestond in 2015 
uit gemiddeld 18 fte inclusief de secretaris en plv. secretaris. Het 
secretariaat werkt voor zowel het College financieel toezicht Curaçao en 
Sint Maarten, het College Aruba financieel toezicht en voor het College 
financieel toezicht Bonaire, Sint Eustatius en Saba. De secretaris en 
daarmee het secretariaat is alleen verantwoording verschuldigd aan het 
College. 
In totaal 9 fte houden zich bezig met het toezicht op de landen Curaçao, 
Sint Maarten en Aruba, terwijl 4 fte zich bezig houden met de openbare 
lichamen Bonaire, Sint Eustatius en Saba. Het secretariaat is een op 
zichzelf staande organisatie met een eigen administratie en ondersteuning 
waarin 4 fte werkzaam zijn en heeft een eigen juridische ondersteuning. 
 
4.4. Van input naar output: doelmatigheid van het proces 
 
DOELMATIGHEID VAN DE SONA-PROGRAMMA`S 
18
Op basis van de evaluaties ten aanzien van de doelmatigheid van de 
SONA-programma`s kan het volgende worden geconcludeerd.  
Het uitgangspunt van de samenwerkingsprogramma’s was dat de overheid 
van de landen zelf verantwoordelijkheid draagt voor de projecten, van het 
schrijven van het voorstel tot en met de evaluatie. Het was primair de 
verantwoordelijkheid van de landen om te borgen dat de voorgestelde 
projecten als geheel een optimale invulling van de doelstellingen van de 
samenwerkingsprogramma’s zouden vormen. De betrokken stakeholders – 
de overheden van Nederland en Curaçao, SONA en haar 
uitvoeringsorganisatie USONA – hebben met herprioriteringen en met het 
toekennen van verlengingen actief gestuurd op een efficiënte besteding 
van de middelen uit de samenwerkingsprogramma’s. Daarbuiten heeft 
geen van de betrokken stakeholders in de reguliere vormgeving en 
beoordeling van projectvoorstellen zichtbare interventies gedaan gericht 
op het bewaken van de efficiëntie van de samenwerkingsprogramma’s. 
Projecten werden op zichzelf staand beoordeeld, niet in concurrentie en 
grotendeels op volgorde van binnenkomst. De projecten op het gebied van 
rechtshandhaving vormden een uitzondering. Nederland had bij de 
beoordeling van deze projecten een veel grotere rol. 
 
Het feit dat een grote meerderheid van de projecten een positieve, zinvolle 
bijdrage aan de verwezenlijking van de doelstellingen op 
programmaniveau heeft geleverd, is mede te danken aan de rol die 
USONA vervuld heeft in de begeleiding van de vormgeving en de 
uitvoering van projecten.  
 
DOELMATIGHEID VAN DE AMFO-PROGRAMMA`S 
19
De belangrijkste conclusies uit de evaluaties ten aanzien van de 
doelmatigheid van de AMFO-programma`s zijn als volgt. 
 
De beleidsmatige invloed van Nederland beperkte zich tot het formuleren 
van de doelstellingen en prioritaire thema`s. De overheden van Curaçao 
en Sint Maarten hadden geen zeggenschap over de projecten en 
programma`s. Er is op een zorgvuldige wijze volgens de procedures 
gewerkt zonder (politieke) inmenging van buitenaf. AMFO heeft 
bijgedragen aan de professionalisering van de NGO’s in Curaçao en Sint 
Maarten. De administratieve eisen van AMFO hebben ervoor gezorgd dat 
vooral de nieuwe en kleine NGO’s is aangeleerd hoe verantwoording 
afgelegd kan en moet worden. Daarnaast hebben ook de steun en het 
advies van medewerkers van AMFO hieraan bijgedragen. 
                                                
18
 PWC, 2015, Curaçao en Sint Maarten      
19
 ECORYS, 2014      
 
 
Pagina 29 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
 
4.5. Van output naar outcome per thema 
 
 
RECHTSZEKERHEID 
 
Totstandkoming Plan Veiligheid Nederlandse Antillen (PVNA) 
Het PVNA is in twee delen tot stand gekomen. Het eerste deel (PVNA 1) 
dateert van december 2005. Het was het antwoord van de overheid op het 
onrustbarend hoge niveau van de criminaliteit in Curaçao en Sint Maarten 
en de onrust van de bevolking daarover. PVNA1 had twee overkoepelende 
doelstellingen: 
1. verbeteren van de veiligheidssituatie op alle eilandgebieden. 
2. duurzame verbetering van de bedrijfsvoering van de rechtshandhaving. 
 
Omdat dit laatste meer tijd en geld vergde dan voorzien werd PVNA1 in 
januari 2008 gevolgd door PVNA2 dat geheel gericht was op deze 
bedrijfsvoering. De 
instituties uit de veiligheidsketen waar PVNA zich op richtte waren: het 
Gemeenschappelijke Hof van Justitie (Hof), het Openbaar Ministerie (OM), 
de Politie, het Gevangeniswezen (GWNA) en de Vreemdelingenketen. 
PVNA2 had een oorspronkelijke looptijd van twee jaar (2008 en 2009) 
maar werd uiteindelijk verlengd tot en met 31 december 2011. De 
projectuitvoering kon 
na 2011, weliswaar niet meer in PVNA verband nog doorgaan tot en met 
2014. 
 
Onderstaande beschrijving van de mate waarin de projecten tot de 
beoogde effecten hebben geleid, is gebaseerd op de evaluatie van het 
20
PVNA.  
 
Verbetering van de veiligheidssituatie op alle eilandgebieden van de 
Nederlandse Antillen 
PVNA ging uit van een integrale aanpak van de onveiligheid op alle 
eilandgebieden. De inzet van het Atrako-team in Curaçao was zeer 
effectief. Het aantal gewapende roofovervallen daalde van bijna 1.094 in 
2004 naar 442 in 2008. Het atrako-team bestond uit personeel van Korps 
Politie Curaçao, Korps Landelijke Politie Diensten en de Koninklijke 
Marechausse. De daling van het aantal atrako’s kan 
grotendeels worden toegeschreven aan de inzet van het atrako-team.  
De resultaten hadden een duurzaam karakter over een periode van bijna 
zes jaar. Sinds 2012 begint het aantal atrako’s (gewapende 
roofovervallen) weer te stijgen. Op de andere eilanden zijn geen repressie-
trajecten uitgevoerd. Het bedrag uitgegeven aan preventie, resocialisatie 
en zelfredzaamheid is zo gering en de ambitie was zo groot dat 
geconcludeerd moet worden dat van de beoogde integrale aanpak ter 
verbetering van de veiligheidssituatie op alle eilandgebieden weinig tot 
niets terecht is gekomen.  
 
 
 
Optimalisering van het vreemdelingenproces 
De doelstellingen, het ontwikkelen en implementeren van een nieuw, 
transparant en verantwoord migratiebeleid, zijn gedeeltelijke gerealiseerd. 
Er zijn nieuwe toelatingsorganisaties gerealiseerd op alle eilanden hetgeen 
een duidelijke positieve impact heeft gehad. Achterstanden zijn 
weggewerkt en afhandelingstermijnen en de kwaliteit van 
                                                
20
 Nedworc foundation, 2015 
 
 
Pagina 31 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
De langdurige pogingen om de situatie in de SDKK en Pointe Blanche te 
verbeteren hebben niet de beoogde impact gehad. De gevangenissen zijn 
niet duurzaam veilig, niet voor de gedetineerden en ook niet voor de 
bewakers.  
 
Oorzaken van tekortschietende effectiviteit en impact zijn: a) de 
beschikbare middelen waren niet toereikend om de grote ambities te 
realiseren (en ook de ambities waren irreëel gezien de beperkte 
hoeveelheid middelen) en b) de grote vertragingen. 
Het niet op orde krijgen (voldoen aan de CPT normen) van de  
detentie-faciliteiten in Curaçao en Sint Maarten heeft een negatieve impact 
op de veiligheidssituatie op de eilanden en in het bijzonder op de 
veiligheidssituatie van het personeel en de gedetineerden binnen deze 
gevangenissen. De verbeterde politiecellen in Curaçao hebben een 
positieve impact op de veiligheidssituatie. 
Masterplan ICT Veiligheid 
Het project Masterplan ICT was het enige project dat na 31 december 
2011 doorliep als centraal project. Doel was om tot een centrale 
beheersorganisatie voor de ICT te komen.  
Het Masterplan ICT is voor een groot deel vanuit het projectbureau en 
buiten de instituties uitgevoerd. Uit de evaluatie van het PVNA is gebleken 
dat hierdoor de kennis en ervaring over de ontwikkelde IT-toepassingen 
niet of niet volledig binnen de instituties terechtgekomen. Dit heeft eraan 
bijgedragen dat er ten tijde van de afsluiting van het programma op 31 
december 2014 binnen de rechtshandhavingketen van de landen nog geen 
beheerorganisatie was die het beheer van de ontwikkelde software kon 
verzorgen. Dat is pas in 2015 gebeurd. 
De impact van de ICT-projecten is groot geweest. Zonder de gerealiseerde 
ICT-projecten waren er onder andere geen geautomatiseerde a) 
meldkamer, b) handhaving basis politiezorg, c) opsporing, d) 
grenscontrole,e) toelatingsorganisatie en f) boete inning en parket 
registratie. De integratie van de systemen binnen de 
rechtshandhavingketen neemt toe en daarmee haar effect op de 
veiligheidssituatie. 
 
SAMENVATTENDE CONCLUSIE RECHTSZEKERHEID CURAÇAO EN SINT MAARTEN 
 
 
 De bedrijfsvoering van de rechterlijke macht is verbeterd. Het 
vreemdelingenproces is beter ingericht en de ICT in de justitieketen is 
 
verbeterd.  
 Van de beoogde integrale aanpak ter verbetering van de 
 
veiligheidssituatie is echter weinig tot niets terechtgekomen. 
 In Curaçao is de bestrijding van gewapende roofovervallen 
 
aanvankelijk succesvol geweest maar sinds 2012 is er weer een 
stijging.  
  De gevangenissen zijn nog niet veilig genoeg voor personeel en 
gedetineerden. 
 De bedrijfsvoering van de politie is in Curaçao niet voldoende 
 
 verbeterd. In Sint Maarten is wel verbetering opgetreden. 
 
BESTUUR  
 
Het samenwerkingsprogramma Institutionele Versterking en 
Bestuurskracht (IVB) loopt van 2008 tot en met 2014, en heeft tot doel 
het bestuur en de bestuurskracht te versterken.  
 
 
 
Pagina 33 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
 
De eindverslagen van de projecten laten zien dat in 91% van de projecten 
de geplande activiteiten binnen de projecten voor meer dan de helft zijn 
gerealiseerd. In ca. 83% van de projecten zijn de geplande activiteiten 
zelfs voor meer dan 80% gerealiseerd.  
 
Het samenwerkingsprogramma IVB Sint Maarten is er in geslaagd vrijwel 
alle projecten uit te voeren: 97% van het totaalbudget is geïnvesteerd in 
projecten. Dit is mede te danken aan het Actieplan IVB dat de overheid 
van Sint Maarten heeft opgesteld naar aanleiding van de aanbevelingen uit 
de mid-term evaluatie 2011. 
De analyse in hoeverre de programmadoelstellingen volledig gehaald zijn 
en of er synergie-effecten zijn tussen de projecten, ontbreekt. Wel kan 
worden vastgesteld dat de projecten hebben bijgedragen aan het 
opbouwen van wetgevingscapaciteit, aan de opbouw en het versterken 
van het ambtelijk apparaat, aan de opbouw van de Hoge Colleges van 
Staat en aan het vergroten van de dienstverlening door de overheid. Ook 
het financieel beheer en de belastingdienst zijn versterkt, maar op beide 
terreinen moeten nog de nodige stappen gemaakt worden.  
 
Met betrekking tot de IVB programmalijnen ‘versterken ambtelijk apparaat 
en bestuur’ en ‘goede financiële positie’ zijn er kritische rapportages van 
de Algemene Rekenkamer van Sint Maarten en het College Financieel 
Toezicht over de integriteit van het ambtelijk apparaat en bestuur, het niet 
tijdig op- en vaststellen van begrotingen, begrotingswijzigingen en 
jaarrekeningen door de Sint Maartense overheid en het slecht functioneren 
van de Belastingdienst.  
De versterking van de belastingdienst heeft nog onvoldoende vruchten 
afgeworpen.. De ministeries werken met begrotingen waarmee de 
kerntaken kunnen worden gecontinueerd, basisregistraties en 
informatiesystemen kunnen blijven draaien en competenties verder 
kunnen worden ontwikkeld.  
 
Sint Maarten heeft voor wat betreft het programma IVB de aanbeveling uit 
de mid-term evaluatie 2011 om de institutionele duurzaamheid te 
vergroten, opgevolgd. De institutionele en beleidsmatige duurzaamheid 
van het IVB lijkt eveneens grotendeels geborgd. De nieuwe bestuurlijke 
organisatie is wettelijk en beleidsmatig verankerd, het HR-beleid is 
geformuleerd en lijkt in uitvoering, digitale informatie en 
administratiesystemen zijn ingevoerd en het opleidingsplan lijkt in 
uitvoering.  
 
 
 
SAMENVATTENDE CONCLUSIE BESTUUR SINT MAARTEN 
 
 
 
 De IVB-projecten hebben een positieve bijdrage geleverd aan het 
 
opzetten en versterken van de ministeries, de Hoge Colleges van Staat, 
 
het ontwikkelen van wet- en regelgeving, beleidsontwikkeling, de 
 
informatievoorziening van de overheid. 
 
 en aan het versterken van de capaciteit van de belastingdienst en 
 
deskundigheidbevordering bij het Ministerie van Financiën.  
 
  De inning- en heffingscapaciteit is echter nog niet verbeterd. 
 
 
 
ONDERWIJS 
 
De hoofddoelstelling van het Onderwijs en Jongeren 
samenwerkingsprogramma (hierna OJSP) dat loopt van 2008 tot en met 
 
 
Pagina 35 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
zoals het taalbeleid en leerlingenzorg zijn wettelijk bij de schoolbesturen 
neergelegd en daar beleidsmatig ingebed.  
 
Voor SINT MAARTEN waren de doelstellingen als volgt: 
 
1. Gelijke ontplooiingskansen voor alle kinderen vanaf drie jaar, ongeacht 
hun achtergrond.  
2. Brede vorming op intellectueel, sociaal, emotioneel, motorisch, artistiek 
en spiritueel gebied zodat kinderen optimaal maatschappelijk zullen 
kunnen participeren.  
3. Minimum niveau aan kennis en vaardigheden zodat alle kinderen 
kunnen doorstromen naar een van de mogelijkheden voor 
vervolgonderwijs of naar de arbeidsmarkt.  
 
24
De bevindingen op grond van de evaluatie zijn: 
 
De eindverslagen van de projecten laten zien dat in 100 van de projecten 
de geplande activiteiten binnen de projecten voor meer dan de helft zijn 
gerealiseerd. In ca. 92 % van de projecten zijn de geplande activiteiten 
zelfs voor meer dan 80% gerealiseerd.  
De indicatoren uit de monitoringscans van de OJSP deelprogramma’s laten 
vaak een negatieve trend zien. De beoogde streefwaarden worden vrijwel 
nooit gehaald. 
 
 Funderend Onderwijs (FO): het FO laat een verslechtering van de 
studievertraging zien. De nominale studietijd van de leerlingen in 
het FO laat een positieve ontwikkeling zien, maar ligt nog steeds 
onder de streefwaarde. Slechts 66% van de leerlingen in het FO 
rondt het FO binnen de leeftijdgrens van 13 jaar af. De trend van 
deze indicator laat een wisselend beeld zien.  
 Beroepsonderwijs (VSBO en SBO): binnen het SBO ronden de 
meeste jongeren hun opleiding volgens planning af. De nominale 
studietijd van de leerlingen in het VSBO laat een positieve 
ontwikkeling zien, maar ligt nog steeds onder de streefwaarde van 
90%: slechts 53% van de leerlingen in het VSBO rondt het VSBO 
binnen de leeftijdgrens van 18 jaar af. Het slagingspercentage ligt 
binnen het VSBO laag.  
 Youth Development Program: Het YDP scoort in de laatste 
monitoringscan negatief op de indicator ‘schooluitval’ . De 
belangrijkste oorzaken van uitval zijn gebrek aan interesse en het 
vinden van een baan. De trend van deze indicator laat een 
verslechtering zien.  
De schoolbesturen kunnen de resultaten die behaald zijn onder het OJSP 
blijvend financieren, met uitzondering van groot onderhoud van de 
scholen.  
De institutionele en beleidsmatige duurzaamheid is voor het OJSP 
grotendeels geborgd door de wettelijke verankering van het beleid met 
betrekking tot het FO, VSBO en SBO.  
 
 
 
 
 
 
 
 
                                                
24
 PWC, 2015, Sint Maarten 
 
 
Pagina 37 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
• Het streven naar een grote mate van samenwerking en 
afstemming met andere en soortgelijke organisaties zoals USONA, 
Reda Sosial en de Samenwerkende fondsen op de Antillen.  
 
25
De bevindingen op grond van de evaluatie zijn: 
 
Het merendeel (71,7% van de projecten) van de financiering is naar 
projecten met het thema ‘vorming en educatie’ gegaan. Ongeveer 20 
procent van de projecten was gericht op zorg en welzijn en de overige 8 
procent specifiek op armoedebestrijding. De educatie en 
vormingsprojecten hebben over het algemeen kinderen, jongeren en 
ouders geholpen, zowel vanuit een preventieve zin als ‘tweede kans’. De 
grote variatie van projecten heeft bijgedragen aan de verbetering van de 
situatie, met name met betrekking tot opvoeding en 
arbeidsmarktprojecten.  
 
Ongeveer de helft van de zorg en welzijn projecten hebben in zekere tot 
hoge mate bijgedragen aan het opbouwen van een maatschappelijk 
netwerk rondom individuen. Deze zorg en welzijn projecten hebben zich 
met name gericht op de activiteiten van ouderen (22 projecten). Het 
maatschappelijk netwerk is tevens verder opgebouwd rondom gezinnen, 
en met name tienermoeders. In deze projecten is niet alleen aandacht 
besteed aan het versterken van het netwerk om sociale exclusie te 
voorkomen. Met het voorkomen en verminderen van sociale exclusie werd 
over het algemeen ook zorg geboden.  
 
Projecten voor voeding onder de armen en ouderen waren gericht op het 
verlichten van de armoede onder een geselecteerde doelgroep. De 
projecten hebben korte interventies geboden, waarvan de resultaten in de 
meeste gevallen van korte duur zijn. Naast het bieden van voedsel, zijn er 
in een aantal voeding biedende projecten verdere acties genomen voor het 
bestrijden van armoede. De projecten die zich richten op een integrale 
wijkaanpak hebben zich ook in sterke mate gericht op armoedebestrijding 
en de zelfredzaamheid van de bewoners in de wijk.  
 
Door de omvang van projecten voor de jeugd en de verschillende 
invalshoeken waaruit steun is geboden met AMFO financiering, zijn er 
duidelijke resultaten geboekt voor deze doelgroep. Projecten die de 
situatie van ouderen dienden te verbeteren zijn met name onder het 
thema ‘zorg en welzijn’ gefinancierd. Alhoewel tienermoeders en 
eenoudergezinnen een specifieke doelgroep van het AMFO programma 
waren, hebben weinig projecten zich exclusief op deze doelgroep gericht. 
In plaats daarvan hebben een groot aantal projecten zich ingezet voor de 
verbetering van opvoeding in het algemeen, en dus ook op gezinnen met 
twee volwassen ouders. Met deze projecten hebben de NGO’s ingang 
kunnen vinden bij tienermoeders zonder daar stigmatiserend naar te 
handelen. Eenoudergezinnen hebben gebruik kunnen maken van de 
opvoedcursussen en voorlichtingsactiviteiten. Tegelijkertijd zijn er 
projecten geweest waardoor de arbeidsmarktpositie van de ouders 
verbeterd kon worden door bijvoorbeeld trainingen, maar ook naschoolse 
opvang.  
 
De inschatting van de duurzaamheid van de projecten, geeft een minder 
positief beeld. Voor veel van de ondersteunde projecten geldt dat 
toekomstige financiering van de activiteiten onzeker is. Hierbij moet 
worden opgemerkt dat veel van de door AMFO ondersteunde projecten per 
                                                
25
 ECORYS, 2014 
 
 
 
Pagina 39 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
De eindverslagen van de projecten laten zien dat in 90% van de projecten 
de geplande activiteiten binnen de projecten voor meer dan de helft zijn 
gerealiseerd. In ca. 93% van de projecten zijn de geplande activiteiten 
voor meer dan 83% gerealiseerd.  
De eindrapportage over het SEI geeft geen inzicht in de mate waarin de 
doelstellingen van het SEI zijn bereikt.  
Macro-studies laten niet de beoogde verbeteringen in onder andere 
armoede, economische groei of werkgelegenheid zien. Kanttekening hierbij 
is dat de beoogde verbeteringen onrealistisch hoog waren geformuleerd 
voor de structuur van de Curaçaose samenleving en economie.  
De overheid heeft op tal van terreinen vervolg gegeven aan de onder het 
SEI tot uitvoering gebrachte projecten, met name op het beleidsterrein 
herstructurering van de economie en op het gebied van de 
gezondheidszorg.  
 
 
SAMENVATTENDE CONCLUSIE SOCIAALECONOMISCHE ONTWIKKELING CURAÇAO 
 
 
 
 De outcome op macroniveau is niet bereikt. 
 
 Er is onvoldoende rekening gehouden met externe invloeden op de 
 
doelstellingen en het potentiële effect van de voorgenomen 
 
 investeringen is overschat. 
 
 Op voorhand waren de voorgenomen investeringen en maatregelen 
 
al te gering om de beoogde outcome op macroniveau te bereiken.  
 
 De overheid heeft op tal van terreinen vervolg gegeven aan de onder 
 
het SEI tot uitvoering gebrachte projecten, met name op het 
 
beleidsterrein herstructurering van de economie en op het gebied 
 
van de gezondheidszorg.  
 
Voor SINT MAARTEN gelden de volgende doelstellingen: 
 
1. Het SEI is gericht op een structurele aanpak van de huidige sociaal-
economische problemen en heeft als einddoel een duurzame verbetering 
van het sociaaleconomisch perspectief van de bevolking.  
2. Het SEI is voorts gericht op het gezond maken van de 
overheidsfinanciën, hervorming van de economische structuur, 
investeringsimpulsen en een sociaal vangnet.  
 
28
De bevindingen op grond van de evaluatie zijn: 
 
De eindverslagen van de projecten laten zien dat in 93% van de projecten 
de geplande activiteiten binnen de projecten voor meer dan de helft zijn 
gerealiseerd. In ca. 80% van de projecten zijn de geplande activiteiten 
zelfs voor meer dan 80% gerealiseerd.  
 
De infrastructurele projecten hebben geleid tot een betere 
verkeersdoorstroming en tot een verbetering van hemelwater- en 
afvalwaterafvoer. Diverse maatregelen hebben gezorgd voor het realiseren 
van randvoorwaarden voor economische diversificatie, zoals het 
ontwikkelde economisch model, het mededingingsbeleid, beleid ten 
aanzien van een hub voor financiële dienstverlening en training en 
coaching van bedrijven in de MKB-sector.  
 
De macro-economische cijfers laten geen verbetering, maar ook geen 
verslechtering zien in de onderzochte periode.  
 
                                                
28
 PWC, 2015, Sint Maarten 
 
 
Pagina 41 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
 
Evaluatie Rijkswet financieel toezicht 
Met ingang van 10 april 2015 is de evaluatiecommissie Rft ingesteld. Op 
23 juli 2015 heeft deze commissie zijn rapport opgeleverd. De 
29
belangrijkste bevindingen zijn als volgt . 
 
Begrotingsbeleid 
De evaluatiecommissie heeft waardering voor de stappen die zijn gezet en 
de belangrijke vooruitgang die is geboekt op het gebied van (het behoud 
van) een gezonde financiële huishouding, zeker tegen de achtergrond van 
de financiële crisis die impact had op grote delen van de wereld en de 
opbouwfase waarin beide landen verkeerden en nog verkeren.  
Curaçao laat in toenemende mate zien dat het in staat is de 
egrotingsvoorbereiding en vaststelling door de Staten tijdig en met 
inachtneming van de vereisten in de Rft af te ronden. De verschillen 
tussen begroting en realisatie op de gewone dienst nemen af, maar de 
afwijkingen op de kapitaaldienst zijn nog aanzienlijk.  
Voor Sint Maarten geldt dat de verschillen tussen begroting en realisatie in 
het algemeen beperkt zijn gebleven. Wel heeft Sint Maarten moeite met 
het sluitend krijgen van de begroting en het tijdig vaststellen daarvan.  
Voor zowel Sint Maarten als voor Curaçao geldt dat in alle jaren aan de 
rentelastnorm is voldaan.  
 
Financieel beheer 
Voor Curaçao geldt dat het in 2012 is gestart met het project 
“verantwoorde beleidsbegroting” en dat het thans een ontwerp 
Landsverordening financieel beheer in procedure heeft die beide tot doel 
hebben om de doeltreffendheid, verantwoording en controleerbaarheid van 
de financiële huishouding verder te verbeteren. Voor Sint Maarten geldt 
dat het land het ‘plan van aanpak verbetering financieel beheer Sint 
Maarten’ (kenmerk 15/0395c/kk van 24 april 2015) in uitvoering heeft. 
Met dit plan van aanpak wordt opvolging gegeven aan de zorgen die de 
interne accountant, de algemene rekenkamer en het Cft hebben geuit over 
het financieel beheer van Sint Maarten. Het heeft tot doel het financieel 
beheer in de komende drie jaar op een projectmatige wijze te verbeteren. 
De Dienst Comptabiliteit heeft dan ook de doelstelling om in 2018 de 
Staten een goedgekeurde jaarrekening aan te bieden.  
 
Voor zowel Sint Maarten als voor Curaçao geldt dat sinds 2010 op basis 
van de PEFA systematiek (Public Expenditure and Financial Accountability, 
een initiatief van onder andere de Wereldbank, het IMF en de EU) de 
voortgang van de verbetering van het financieel beheer wordt gemonitord.  
Bij Curaçao blijkt dat het financieel beheer in 2013 op 17 van de 26 
punten op of boven het minimumniveau lag. Bij 9 punten is het financieel 
beheer nog niet op het gewenste minimumniveau; bij 3 punten daarvan is 
in 2013 bijna het minimumniveau behaald. Bij Sint Maarten blijkt dat het 
financieel beheer in 2013 op 10 van de 26 punten op of boven het 
minimumniveau lag. Bij 16 punten is het financieel beheer nog niet op het 
gewenste minimumniveau; bij 3 punten daarvan is in 2013 bijna het 
minimumniveau behaald.  
 
Op grond van deze bevindingen komt de evaluatiecommissie tot de 
volgende aanbevelingen en adviezen: 
 
 Adviseert dat het te nemen besluit door de Rijksministerraad niet 
zou kunnen inhouden dat de verplichtingen op grond van de Rft 
                                                
29
 Eindadvies evaluatiecommissie Rijkswet Financieel Toezicht, 2014 
 
 
Pagina 43 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
4.6. Van outcome per thema naar autonomie  
 
30
De evaluaties bieden aanknopingspunten om iets te zeggen over de 
mate waarin het gevoerde beleid heeft bijgedragen aan de bevordering 
van de autonomie van Curaçao en Sint Maarten. 
Deze bevindingen overstijgen in het algemeen de mate waarin de 
afzonderlijke programma`s succesvol zijn geweest. Zij zeggen met name 
iets over de verhouding tussen de ambities en de ingezette middelen. 
 
PROGRAMMA`S GERICHT OP DE OVERHEID  
De doelstellingen die binnen de drie samenwerkingsprogramma’s van 
SONA in 2008 geformuleerd zijn, zijn ambitieus gebleken. Immers, in 
dezelfde periode speelde de transitie naar autonoom land binnen het 
Koninkrijk der Nederlanden. De samenwerkingsprogramma’s van SONA 
hebben de juiste richting gegeven aan de verdere ontwikkeling van de 
eilanden en hebben de eilanden geholpen de ingezette koers vast te 
houden. Op een aantal thema`s is echter onvoldoende resultaat geboekt: 
de rechtszekerheid, de sociaaleconomische ontwikkeling (incl. de 
armoedebestrijding) en het onderwijs.  
 
Bij geen van de drie samenwerkingsprogramma’s is vooraf een 
haalbaarheidsstudie verricht. Hiermee werd op politiek niveau een risico 
aanvaard.  
 
De institutionele inbedding van kennis en ervaring laat een wisselend 
beeld zien. Daar waar gewerkt is met mensen van de overheid zelf, heeft 
een ‘leercurve’ op gebied van projectmanagement opgetreden. 
Samenwerking tussen overheidsorganisaties onderling (IVB), tussen 
overheid en onderwijsveld (OJSP) en tussen overheid/onderwijs en 
bedrijfsleven (OJSP-beroepsonderwijs en SEI-arbeidsmarkt) is een 
kritische succesfactor gebleken voor het bereiken van duurzame 
resultaten. Waar deze samenwerking niet geborgd is, ontstaan risico’s 
voor de houdbaarheid van de programmaresultaten op lange termijn.  
 
Beleidsmatige inbedding van (de resultaten van) de projecten in het beleid 
van de overheid bleek door de regelmatige politieke wisselingen in 
Curaçao een uitdaging. Projecten met zichtbare resultaten maakten de 
grootste kans om beleidsmatig ingebed te worden.  
 
Het financieel beheer op de ministeries van Financiën laat een sterkere 
vooruitgang zien dan bij de andere ministeries. Het beeld bestaat dat het 
opstellen van de begroting, de uitvoering daarvan en het financieel beheer 
in den breedte vooral wordt gezien als een zaak van de minister van 
Financiën en van zijn ministerie. Van een gezamenlijke inspanning van de 
ministeries lijkt weinig sprake te zijn. Juist dat is imperatief voor een 
gezonde financiële huishouding van beide landen.  
 
Het op orde hebben van het financieel beheer de basis is voor een goed 
verloop van de begrotingsopstelling, uitvoering en verantwoording, en 
daarmee van belang is voor het bereiken van een situatie waarin de 
landen met de eigen instituties en het eigen bestuurlijk handelen en 
toezicht zorg dragen voor een structureel gezonde financiële huishouding.  
 
Het bedrag uitgegeven aan preventie, resocialisatie en zelfredzaamheid op 
het gebied van rechtszekerheid/veiligheid is zo gering en de ambitie was 
zo groot dat geconcludeerd moet worden dat van de beoogde integrale 
                                                
30
 PWC, 2015, Curaçao; PWC, 2015, Sint Maarten; ECORYS, 2014 
 
 
Pagina 45 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
De afgelopen drie jaren op rij heeft Curaçao geen tekorten gekend op de 
32
gewone dienst . Omdat wel geleend is voor kapitaalsinvesteringen, 
vertoont de totale begroting wel tekorten. In 2014 en 2015 
heeft de overheid van Curaçao met name significante bedragen geleend 
voor de financiering van de bouw van het nieuwe ziekenhuis. Daarnaast 
hebben ook investeringen plaatsgevonden in o.a. het wegennet. 
Vanaf 2016 zullen ook investeringen in schoolgebouwen plaatsvinden. 
Hierdoor zijn de geconsolideerde tekorten (gewone dienst en 
kapitaaldienst gezamenlijk) in 2014 en 2015 uitgekomen op respectievelijk 
4,0% en 3,0% BBP. De gerelateerde schuldquote is hierdoor opgelopen 
van 36% in 2014 naar 40% in 2015.  
Sint Maarten sluit 2015 naar verwachting af met een zeer klein overschot 
op de gewone dienst. Dit na, vanaf 2011, vier jaar aaneengesloten 
tekorten te hebben gerealiseerd voor een totaal van 3% BBP. Met name in 
2014 was het totale tekort omvangrijk door investeringen in o.a. de 
aanschaf van een nieuw overheidsgebouw en de aankoop van het Emilio 
Wilson Estate. In 2015 hebben investeringen plaatsgevonden in o.a. de 
infrastructuur, maar het totaal aan investeringen nam ten opzichte van 
2014 sterk af. Terwijl het geconsolideerde tekort in 2014 nog 8,2% 
bedroeg, was dit in 2015 gehalveerd naar 4,1%. In 2015 zijn geen nieuwe 
leningen aangegaan, waardoor de schuldquote onveranderd bleef op 33%. 
Vanaf nu moeten de landen het soort van verbeteringen dat met de 
samenwerkingsprogramma`s werd beoogd binnen de eigen begroting 
opnemen.  
 
Alleen met Curaçao zijn expliciete afspraken gemaakt maakt over 
vervolgfinanciering door Curaçao van projecten op het gebied van sociaal-
maatschappelijke ontwikkeling.  
Onderstaande tabel geeft omvang van de overheidsinvesteringen aan in 
verhouding tot de omvang van de samenwerkingsprogramma`s. Als 
Curaçao en Sint Maarten het structurele niveau van de 
overheidsinvesteringen en bestedingen van SONA en AMFO het niveau van 
de afgelopen jaren zouden willen houden dan is een aanzienlijk 
herschikking binnen de begroting noodzakelijk. 
 
Tabel 7    Omvang samenwerkingsprogramma`s SONA en AMFO en 
overheidsinvesteringen (per jaar; in miljoen ANG) 
 
2004- 2007-
  2014 2013 2012-2015 
Curaçao 
   
overheidsinvesteringen 125 
  
bestedingen SONA 61,1 
  
bestedingen AMFO 8,4 
2004 - 2007- 
 Sint Maarten 2014 2013 2014-2015 
overheidsinvesteringen 51 
  
bestedingen SONA 24,2 
  
bestedingen AMFO 3,4 
Bronnen: Aanvragen subsidievastste lling SONA en AMFO; CBC S Public 
Finance Key Figures 
 
 
 
                                                
32
 Gegevens in deze alinea zijn ontleend aan Jaarverslag 2015 Cft  
 
 
Pagina 47 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
5. Aruba 
5.1. Van input naar output naar outcome  
In deze paragraaf worden de doelstellingen van beleid en daarvoor 
ingezette instrumenten/output in Aruba beschreven en in een figuur 
samengevat.  
DOELSTELLINGEN/GEWENSTE OUTCOME , VERBETEREN VAN: 
 Rechtszekerheid 
 Bestuur 
 Onderwijs 
 Sociale sector/Volksgezondheid 
 Duurzame economische ontwikkeling 
Instrumenten/output: 
De Stichting FDA is verantwoordelijk geweest voor de uitvoering van de 
samenwerkingsprogramma`s in Aruba. FDA heeft de volgende 
programma`s uitgevoerd: 
 Meerjarenprogramma 2000-2005 
 Rechtshandhaving 2005-2007 
 Meerjarenprogramma 2006-2009 
 Nationaal Veiligheidsplan 2008-2012 Aruba 
 Meerjarenprogramma 2013-215 (incl. E Producto Aruba) 
Nederland heeft de sociaaleconomische ontwikkeling voorts gestimuleerd 
door leningen van de Nederlandse Investeringsbank voor 
Ontwikkelingslanden en via de Nederlandse Participatie Maatschappij 
Nederlandse Antillen een deelneming in de Aruba Investment Bank. 
DOELSTELLING, VERBETEREN VAN: 
 Overheidsfinanciën 
Het begrotingstoezicht is gericht op het realiseren van een pad naar 
begrotingsoverschot. 
Instrumenten/output: 
De ontwikkeling van de overheidsfinanciën is gevolgd op basis van de 
rapportages van het CAft. Deze rapportages zijn de basis voor evt. 
bijsturing. 
Daarnaast heeft Nederland begrotingssteun verleend in de vorm van 
leningen. 
  
 
 
Pagina 49 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
 
Bruikbaarheid van de evaluaties 
 
Deloitte kwam tot de conclusie dat er nauwelijks geëvalueerd was en dat 
er dus geen onderbouwde uitspraken worden gedaan over het resultaat 
van deze programma’s en het effect ervan op de samenleving van Aruba. 
Evenals bij de SONA-programma`s zijn de (ontwikkelings)doelstellingen zo 
algemeen geformuleerd dat ze niet meetbaar zijn. Er zijn ook geen 
nulmetingen uitgevoerd waardoor een ijkpunt ontbreekt. 
Op basis van interviews en literatuur- en dossieronderzoek heeft Deloitte 
getracht toch iets te kunnen zeggen over de doeltreffendheid , maar dit 
blijft toch betrekkelijk abstract. De doelmatigheid van de uitvoering van de 
programma’s komt niet expliciet aan de orde. Wel wordt veel aandacht 
besteed aan de afgesproken procedures, de mate waarin die worden 
nagekomen en de wijze waarop de sturing op de uitvoering van de 
programma`s kan worden verbeterd. Over het geheel genomen is de 
bruikbaarheid van deze evaluatie om uitspraken te doen over de 
doeltreffendheid vaan het beleid gering. De evaluatie biedt iets meer 
houvast bij het beoordelen van de doelmatigheid, met name over het 
functioneren van FDA als uitvoeringsorganisatie. 
 
SEO heeft het probleem van ontbrekende nulmetingen en weinig specifiek 
geformuleerde ontwikkelingsdoelstellingen proberen op te lossen door, op 
basis van de projectdossiers, te beoordelen of de voorgenomen resultaten 
van de verschillende programma`s – die in meer operationele termen zijn 
beschreven – gehaald zijn, Tevens zijn er interviews met deskundigen en 
betrokken gehouden en is een meer systematische analysegemaakt van 
de indicatoren die iets kunnen zeggen over de realisatie van de 
programmadoelstellingen . Hierdoorkunnen meer concrete uitspraken 
gedaan  worden over de doeltreffendheid van het beleid  en zijn de 
onderzoeksresultaten aanzienlijk bruikbaarder dan die van Deloiite. 
Het onderzoeksbureau SEO doet ook aanbevelingen aan Aruba over het te 
voeren beleid in de toekomst. De doelmatigheid van de uitvoering maakte 
onderdeel uit van de opdracht. 
 
5.3. Input  
 
MEERJARENPROGRAMMA`S FDA 
De financiële afwikkeling van de bijdragen die Nederland en Aruba hebben 
verstrekt vindt in stappen plaats. De eerste is per ultimo 2015. De tweede 
vindt per ultimo 2016 plaats, de laatste per 30 september 2017. FDA heeft 
van Nederland en Aruba toestemming gekregen om tot en met juli 2016 
nog een beperkt aantal projecten te gunnen. De liquidatie van de stichting 
moet voor eind 2017 plaatsvinden. 
 
De eerste aanvraag voor bijdragevaststelling geeft het volgende beeld van 
de bijdragen en bestedingen van FDA: 
 
Tabel 8 Omvang bijdragen landen en bestedingen FDA 
  in in 
miljoen miljoen 
AWG Euro 
Bijdragen Aruba 227,7 115,2 
Bijdragen Nederland 287,5 143,8 
Subtotaal bijdragen 515,2 257,6 
Beleggingsopbrengsten 49,5 24,8 
Subtotaal fonds 564,8 282,4 
 
 
Pagina 51 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
de portefeuille en is daarmee economisch eigenaar van NPMNA. De 
portefeuille van NPMNA bestond in de periode 2011-2015 uit 1 deelneming 
van ruim 31% in de Aruba Investment Bank (ca. €2 miljoen). Al enige 
jaren treft NIBC voorbereiding om deze deelneming te verkopen waarmee 
een einde zou komen aan het bestaansrecht van NPMNA. Naar het zich 
laat aanzien zal verkoop van de deelneming binnen afzienbare tijd 
plaatsvinden. 
 
Garanties 
Tussen 1986 en 1990 zijn geldleningen aan Aruba verstrekt door de 
(inmiddels niet meer bestaande) Nederlandse Investeringsbank voor 
Ontwikkelingslanden N.V. (NIO). Destijds viel Aruba nog onder de door 
NIO gehanteerde definitie voor ontwikkelingslanden. Nederland stond 
garant voor de aflossing en rente op deze leningen. Dit betreffen 
garantstellingen voor het geval het land niet meer aan zijn 
betalingsverplichtingen kan voldoen. De garanties zijn afgegeven bij 
economische en infrastructurele projecten. Jaarlijks vervalt een deel van 
iedere garantstelling, zodat deze afnemen in volume. Over het 
overgebleven deel betaalt Aruba rente. De garantstellingen vervallen 
stapsgewijs vanaf 2015 en zullen eind 2019 definitief zijn afgewikkeld (en 
dus van dit begrotingsartikel vervallen). Tot op heden heeft Aruba voldaan 
aan zijn betalingsverplichtingen. 
 
Leningen 
Tussen 1991 en 1995 zijn geldleningen aan Aruba verstrekt door de 
(inmiddels niet meer bestaande) Nederlandse Investeringsbank voor 
Ontwikkelingslanden N.V. (NIO). Destijds viel Aruba nog onder de door 
NIO gehanteerde definitie voor ontwikkelingslanden. Daardoor kon Aruba 
aanspraak maken op geldleningen van deze investeringsbank voor 
projecten ter versterking van de economie. De leningen hebben een 
looptijd van 30 jaar. Jaarlijks betaalt Aruba de verschuldigde aflossing en 
rente. De leningen zullen in 2025 volledig zijn afgelost. Tot op heden heeft 
Aruba voldaan aan zijn betalingsverplichtingen (aflossing en rente). Deze 
leningen worden ook wel aangeduid met Maatregel tussenbalans. 
 
Daarenboven is in 1995 een begrotingslening verstrekt ten behoeve van 
het Water- en Energiebedrijf NV gevestigd te Aruba. De lening is verstrekt 
voor het aldaar verrichten van een groot aantal investeringen voor de 
renovatie en uitbreiding van het Water- en Energiebedrijf. Deze 
leningsovereenkomst is opgesteld in Arubaanse valuta ad AFL 28 miljoen 
(€ 10,9 miljoen). Inmiddels is er op deze lening een bedrag van € 4,0 
miljoen afgelost. De lening heeft een looptijd tot 30 juni 2026 waarvan de 
eerste acht jaar vrij van aflossing zijn. Het jaarlijkse rentepercentage is 
2,5%. 
 
In 1985 tot 1988 is aan Aruba een begrotingssteun verleend in de vorm 
van een lening (ook via het NIO) van € 45,4 miljoen met een jaarlijkse 
rente van 2,5%. Vanaf eind 1994 vindt aflossing plaats in 25 jaarlijkse 
termijnen van € 1,8 miljoen Eind 2018 zal de laatste aflossing 
plaatsvinden. 
 
Financiële banden tussen Aruba en Nederland 
Het totaal van de leningen en garanties dat Nederland heeft uitstaan bij 
Aruba is volgt: 
 
  
 
 
Pagina 53 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
In vervolg hierop is de samenwerking tussen BZK, Aruba en FDA verbeterd 
door meer overleg en betere rapportages over de voortgang van de 
aanwending van het fonds. Het aantal projectaanvragen is in 2013 
duidelijk toegenomen. Dit leidde tot een oplopende “werkvoorraad” bij 
FDA.  
 
Uiteindelijk is door de landen akkoord gegaan met een verlenging van de 
werkzaamheden van FDA. De programma`s zullen pas in 2017 afgerond 
zijn.  
 
SEO constateert in de eindevaluatie dat de aanbevelingen van Deloitte om 
een succesvolle  afronding van de programma`s te bespoedigen in grote 
lijnen zijn uitgevoerd. 
 
Van alle projecten (763) is bij 71 % de projectdoelstelling gerealiseerd. 
Voor 5% van de projecten is vastgesteld dat de doelstelling niet of 
gedeeltelijk is gerealiseerd. Van de overige projecten kan niet worden 
vastgesteld of de projectdoelstelling is gerealiseerd, voornamelijk omdat 
deze nog niet waren afgerond op het moment van evaluatie. 
 
SEO concludeert dat de doelmatigheid op projectniveau hoog is geweest. 
“De wijze waarop de projectaanvragen door het land Aruba zijn voorbereid 
en onderbouwd, de wijze waarop FDA de projectaanvragen heeft getoetst 
en beoordeeld, de wijze waarop de projecten zijn aanbesteed en gegund 
en de wijze waarop projecten zijn gemonitord en budgetten zijn bewaakt, 
hebben in belangrijke mate bijgedragen aan de hoge doelmatigheid op 
38
projectniveau.” 
  
                                                
38
 Eindevaluatie, 2017, blz. 57/58 
 
 
Pagina 55 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
belastingdienst, uitvoering van een volks- en woningtelling, 
professionalisering van het bevolkingsregister, verbouwingen van de 
politiewachtposten, ontwerpen van nieuwe wetgeving etc. 
In het eerste meerjarenprogramma 2001-2005, was rechtshandhaving 
onderdeel van de sector kwaliteit  van bestuur17. Daardoor bestaat er 
enige overlap tussen de sectoren kwaliteit van bestuur en 
rechtshandhaving. 
Een vijftal indicatoren laten volgens de Wereldbank zien dat Aruba hoog 
scoort ten opzichte van de Caribische regio. 
 
Het algemene beeld dat volgt uit de gesprekken met deskundigen en 
betrokkenen is dat de kwaliteit van bestuur in Aruba is verbeterd tijdens 
de samenwerkingsperiode en dat de programma’s en de projecten daaraan 
hebben bijgedragen. De heersende mening is dat een groot deel van de 
projecten op het gebied van kwaliteit van bestuur niet zou zijn uitgevoerd 
- en niet op de effectieve en doelmatige wijze zouden zijn uitgevoerd - als 
is gebeurd met behulp van FDA. Als belangrijkste reden hiervoor wordt 
genoemd dat zonder een structuur met een fonds op afstand van de 
politiek de (Arubaanse) middelen als onderdeel van de begroting veelal 
zouden zijn aangewend om lopende uitgaven te dekken, waardoor er 
minder beschikbaar zou zijn voor investeringsprojecten met een 
structureel karakter zoals die nu zijn gerealiseerd. 
 
 
 
KWALITEIT VAN BESTUUR 
 
 
 
 De kwaliteit van bestuur van het land Aruba heeft zich gedurende de 
 
samenwerkingsperiode positief ontwikkeld en is het hoogste van de 
 
Caribische regio, zo laten cijfers van de Wereldbank zien.  
 
 De samenwerkingsprogramma’s hebben hier aan bijgedragen. 
 
 
 
ONDERWIJS 
 
De ontwikkelingsdoelstelling op het gebied van het onderwijs luidde in het 
meerjarenprogramma 2001-2005: verhoging van de maatschappelijke 
weerbaarheid van de Arubaanse bevolking. In het meerjarenprogramma 
2006-2009 sloot de ontwikkelingsdoelstelling binnen onderwijs aan bij die 
van andere sectoren: een duurzame ontwikkeling voor Aruba. De 
doelstellingen op programmaniveau waren concreter geformuleerd. 
Gedurende 2001-2005 kenden de programma’s twee doelstellingen: 
(i)  uitbouw en flexibilisering van het beroepsonderwijs, inclusief 
de bouw en inrichting van het Colegio EPI en (ii) het treffen 
van aanvullende voorzieningen voor kansarmen. Later (2006-
2009) kwam daar als programmadoelstelling bij: een 
verhoogde ontwikkelingscapaciteit van de Arubaanse 
bevolking; verhoogd intern en extern rendement van het 
onderwijs. In totaal zijn er in de sector onderwijs 125 
projecten uitgevoerd ter waarde van AWG 80,1 miljoen (16 
procent van het gehele fonds). 
Drie typen projecten vallen op bij het bestuderen van de 25 grootste 
projecten op onderwijsgebied. Allereerst zijn in de beginjaren van FDA 
veel middelen gegaan naar de bouw en inrichting van Colegio EPI. Dit sluit 
direct aan bij de programmadoelstelling van uitbouw en flexibilisering van 
het beroepsonderwijs. Ten tweede richtten vanaf 2010 meer grote 
projecten zich op renovatie van schoolgebouwen. Dit betreft 
schoolgebouwen in zowel het primair als secundair onderwijs, maar ook 
van de lerarenopleiding (IPA). Ten derde sluiten enkele grote projecten 
 
 
Pagina 57 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
Algemene indicatoren van de Wereldbank over volksgezondheid geven 
geen uitsluitsel over de effectiviteit van de meerjareprogramma`s. 
Het algemene beeld dat volgt uit de gesprekken met deskundigen en 
betrokkenen is dat de zorg, met name de ouderenzorg, per saldo is 
verbeterd, maar dat meer verbeteringen gerealiseerd hadden moeten 
worden. Bij een aantal projecten lijkt niet altijd rekening gehouden te zijn 
met de wensen van de gebruikers van de voorzieningen. 
 
 
VOLKSGEZONDHEID 
 
 
 
 De samenwerkingsprogramma’s hebben zich op een beperkter deel 
 
van de zorgsector gericht dan vooraf ten doel was gesteld.  
 
 De samenwerkingsprogramma’s hebben een bijdrage geleverd aan 
 
een deel van de programmadoelstellingen, maar door het beperkte 
 aantal projecten is aan een wezenlijk deel van de doelstellingen niet 
toegekomen.  
 
 De samenwerkingsprogramma’s zijn daarmee gedeeltelijk effectief in 
 
de sector gezondheidszorg. 
 
 
 
DUURZAME ECONOMISCHE ONTWIKKELING 
 
Voor duurzame economische ontwikkeling is de programmadoelstelling 
een gezonder leef-, woon en werkmilieu te realiseren. Het programma was 
erop gericht het milieu te verbeteren, door de vermindering van de lozing 
en hergebruik van afvalwater en verbeterde inzameling en verwerking van 
afvalstoffen. Met behulp van een monitoringsnetwerk kan de vervuiling 
van water en lucht beheerst of beperkt worden. Met kustbeheer zijn 
stranden opgeknapt en is achteruitgang voorkomen. Opgeknapte stranden 
en een schonere zee zijn van belang voor het toerisme en dientengevolge 
voor de economie van Aruba. 
 
In totaal zijn er 39 projecten uitgevoerd binnen het programma duurzame 
economische ontwikkeling ter waarde van AWG 89,2 miljoen ( 17,8 
procent van het gehele fonds). De belangrijkste projecten hadden 
betrekking op de afvalverwerking, de rioolwaterzuivering, de 
kwaliteitsverbetering 
van diverse stranden en een monitoringsnetwerk voor lucht en water. 
 
Enkele indicatoren van de Wereldbank geven een gematigd tot positief 
beeld in verhouding tot de rest van de Caribische regio maar zeggen 
weinig tot niets over de effectiviteit van de meerjarenprogramma`s. 
Het algemene beeld dat volgt uit de gesprekken met deskundigen en 
betrokkenen over de sector duurzame economische ontwikkeling van de 
programma’s is positief, maar wordt overschaduwd door het moeizame 
verloop van het project gericht op de realisatie van een nieuwe 
afvalverwerkingsinstallatie. Hoewel de doelstelling van het 
waterzuiveringsproject gerealiseerd is, is de doelstelling van het 
afvalwaterstructuurplan van Aruba om lozing van afvalwater in zee of op 
andere locaties in Aruba te verminderen, niet volledig gerealiseerd. 
 
 
Andere projecten in de sector duurzame economische ontwikkeling hadden 
betrekking op monitoring van de luchtkwaliteit en op kwaliteitsverbetering 
van de stranden en kustgebieden. Deskundigen en betrokkenen geven aan 
dat dankzij deze projecten de kwaliteit van de stranden aanzienlijk is 
verbeterd. 
  
 
 
Pagina 59 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
 
RECHTSHANDHAVING 
 
 
 
 FDA-projecten hebben bijgedragen aan versterking van 
 
(sleutel)organisaties op het gebied van rechtshandhaving. Hiermee is een 
 
bijdrage geleverd aan één van de doelstellingen.  
 
 Het beeld bestaat dat de samenwerkingsprogramma’s een bijdrage 
 
hebben geleverd aan de veiligheid in Aruba.  
  Wel is duidelijk dat er een sterke behoefte bestaat aan verdere 
verbetering van de rechtshandhaving en de veiligheid in Aruba en dat 
 
hier een sterke relatie ligt met internationale en geopolitieke 
 
ontwikkelingen en met sociale en gezinsproblematiek. 
 
 
PRODUCTO ARUBA 
 
Producto Aruba kent programmadoelstellingen, onderscheiden naar 
deelprojecten. Deze doelstellingen betreffen samengevat de revitalisatie 
en verbetering van de leefbaarheid van de binnensteden en wijken met 
positieve effecten op handel, sociale betrokkenheid, een verhoogde 
efficiëntie van het landbestuur middels betere huisvesting van de bureaus 
van de ministers en goede onderwijsomstandigheden. Als 
programmadoelstelling had Producto Aruba tot doel de werkgelegenheid in 
de bouwsector op korte termijn te doen opleven en positieve effecten op 
het leefklimaat en de handel te genereren. In totaal zijn er 39 projecten 
ter waarde van AWG 107,2 miljoen (21,4 procent van het gehele fonds) 
uitgevoerd binnen de sector Producto Aruba, waaronder de nieuwbouw en 
uitbreiding van het bestuurskantoor, de revitalisatie van de binnenstad 
van Oranjestad door de aanschaf van trams en projecten voor integrale 
aanpak van verschillende wijken in Aruba. Het land Aruba heeft als enige 
donor de projecten binnen de sector Producto Aruba gefinancierd en heeft 
ten behoeve hiervan in totaal AWG 86 miljoen aanvullend in het fonds 
gestort. Producto Aruba wijkt af van de andere sectoren van de 
samenwerkingsprogramma’s in die zin dat het niet gerelateerd is aan een 
afgebakende economische sector of thema. Er zijn geen cijfers 
beschikbaar waarvan de realisatie van de programmadoelstellingen van de 
deelprojecten kan worden afgeleid; de leefbaarheid van steden en wijken 
is niet zichtbaar in cijfers. 
 
 
Met het programma was ruim 3% van  de werkgelegenheid in de gehele 
bouwsector gemoeid. Deskundigen en betrokkenen benadrukken dat met 
Producto Aruba sprake was van een duidelijke politieke keuze voor 
heroriëntatie en herbestemming van FDA-middelen richting zichtbare 
projecten die waren gericht op het verbeteren van het leefklimaat in 
Oranjestad en San Nicolas. Over het algemeen bestaat er onder 
deskundigen en betrokkenen begrip voor deze keuze en is men van 
mening dat de doelstelling van Producto Aruba om het leefklimaat te 
verbeteren is gerealiseerd. 
 
 
 
 
PRODUCTO ARUBA 
 
 
 
 De projecten van Producto Aruba hebben bijgedragen aan de 
 
doelstelling van verbetering van het leefklimaat met positieve effecten 
 
voor de handel en horeca in de binnensteden van Oranjestad en 
OVERHEIDSFINANCIËN 
San Nicolas.  
 
 De doelstelling van Producto Aruba om de werkgelegenheid in de 
bouwsector een impuls te geven isbeperkt gebleven tot 3 %.  
Algemene ontwikkeling overheidsfinanciën 
 
 
Pagina 61 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
kritisch op de begrotingsbeleid van Aruba. Dit richt zich nog altijd op het 
realiseren van de normen door vooral incidentele dekking te zoeken. 
Structurele maatregelen blijven achterwege, zoals het terugdringen van de 
personeelsuitgaven. De heropening van de Valeroraffinaderij zal 
waarschijnlijk wel een structureel positief effect hebben.  Het toezicht is in 
de huidige vorm tijdelijk, maar conform de afspraken die gemaakt zijn 
tussen Aruba en Nederland, zal het streven van Aruba uiteindelijk gericht 
zijn op het realiseren van structureel financieel toezicht en houdbare 
overheidsfinanciën, waaronder het reduceren van de staatschuld naar een 
houdbaar niveau van 40%. 
 
 
5.6. Van outcome per sector naar autonomie 
 
Is de autonomie voldoende bevorderd met de effecten van het gevoerde 
beleid in  de verschillende sectoren? 
De kwaliteit van bestuur van het land Aruba heeft zich gedurende de 
samenwerkingsperiode positief ontwikkeld en is het hoogst van de 
Caribische regio.  
Cijfers laten een positieve ontwikkeling van het onderwijs Aruba zien. Een 
aantal projecten die in de sector onderwijs zijn gerealiseerd heeft hieraan 
een directe bijdrage geleverd; andere projecten in de sector onderwijs 
hebben geleid tot een verbetering van de randvoorwaarden voor goed 
onderwijs en zijn daarmee eerste stappen richting van beter onderwijs. De 
samenwerkingsprogramma’s in de sector onderwijs zijn daarmee effectief 
geweest, maar met aanzienlijke behoefte aan en ruimte voor verdere 
verbetering. 
 
De samenwerkingsprogramma’s hebben zich op een beperkter deel van de 
zorgsector gericht dan vooraf ten doel was gesteld. De 
samenwerkingsprogramma’s hebben een bijdrage geleverd aan de 
programmadoelstelling van verbeterde aansluiting van zorg aan de 
behoefte van bepaalde groepen. Door het beperkte aantal projecten is aan 
de andere doelstellingen van verhoogde preventie in de primaire, 
secundaire en tertiaire zorg niet of nauwelijks toegekomen. 
 
De effectiviteit van de samenwerkingsprogramma’s in de sector duurzame 
economische ontwikkeling is beperkt door problemen met het project 
afvalverwerkingsinstallatie. Op de andere terreinen is wel sprake van 
effectiviteit (rioolwaterzuivering en opknappen stranden). 
De projecten die zijn uitgevoerd in de sector rechtshandhaving hebben 
bijgedragen aan de versterking van (sleutel)organisaties op het gebied 
van rechtshandhaving. Hiermee is een bijdrage geleverd aan één van de 
doelstellingen. Het beeld bestaat dat de samenwerkingsprogramma’s een 
bijdrage hebben geleverd aan de veiligheid in Aruba. Wel is duidelijk dat er 
een sterke behoefte bestaat aan verdere verbetering van de 
rechtshandhaving en de veiligheid in Aruba 
en dat hier een sterke relatie ligt met internationale en geopolitieke 
ontwikkelingen en met sociale en gezinsproblematiek. 
De projecten van Producto Aruba hebben bijgedragen aan de doelstelling 
van verbetering van het leefklimaat en de handel en horeca in de 
binnensteden van Oranjestad en San Nicolas en aan de 
ontwikkelingsdoelstelling van de samenwerkingsprogramma’s. De 
doelstelling van Producto Aruba om de werkgelegenheid in de bouwsector 
een impuls te geven is in beperkte mate gerealiseerd. 
 
 
Enerzijds kan worden geconstateerd dat er een einde komt aan de 
aanzienlijke mogelijkheden die FDA heeft geboden om allerlei 
 
 
Pagina 63 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
  
SAMENVATTENDE CONCLUSIE BEVORDEREN AUTONOMIE 
 
 De meerjarenprogramma's en projecten van FDA zijn in belangrijke 
mate effectief  uitgevoerd. Op het terrein van de kwaliteit van bestuur, 
het onderwijs en de rechtshandhaving zijn er positieve ontwikkelingen 
zichtbaar en presteert Aruba beter dan andere Caribische landen.  
 Ook is er sprake van doelmatigheid op programmaniveau. De 
programma’s hebben zich in het algemeen gericht op verbeteringen daar 
waar ze hard nodig waren.  
 Ondanks de gerealiseerde effectiviteit van de samenwerkings-
programma's er een aanzienlijk onbenut potentieel. Met veel FDA-
projecten is de basis gelegd voor verdere verbetering en impact in de 
toekomst.  
 Onbenut potentieel kan in de toekomst gerealiseerd worden door de 
aandacht, middelen en projecten te richten op de immateriële activa's 
van het land Aruba, zoals instituties, wetgeving, human 
capital en beleid. 
 Vanaf nu moet Aruba het soort van verbeteringen dat met de 
samenwerkingsprogramma`s werd beoogd binnen de eigen begroting 
opnemen. Als Aruba het structurele niveau van de 
overheidsinvesteringen én bestedingen FDA op het niveau van de 
afgelopen jaren willen houden dan is een aanzienlijk herschikking binnen 
de begroting noodzakelijk. 
 
 
Pagina 65 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
 
7. 20% bezuinigen op beschikbare middelen 
Onderstaande tabel geeft de meerjarenraming voor de uitgaven en 
ontvangsten die relevant zijn voor deze beleidsdoorlichting. 
Het grootste deel hiervan is niet te beïnvloeden. Dit betreft: 
 de ontvangsten op artikel 4.1; deze bestaan vanaf 2017 geheel uit 
de rente en aflossingen op de leningen die aan Aruba verstrekt 
zijn; het bedrag in 2017 bevat daarnaast eenmalige 
terugvorderingen van SONA en FDA. 
 de uitgaven op artikel 5.1; dit zijn de uitgaven die samenhangen 
met de leningen die Nederland heft afgesloten om de schulden 
van Curaçao en Sint Maarten te saneren; 
 de ontvangsten op artikel 5.1; dit zijn de rente- en aflossingen op 
leningen die in het kader van de schuldsanering en de lopende 
inschrijving aan Curaçao en Sint Maarten verstrekt zijn. 
 
Het enige deel dat nog te beïnvloeden is betreft de uitgaven onder artikel 
4.1. Deze middelen zijn beschikbaar voor het bevorderen van de 
sociaaleconomische structuur in de landen. Deze middelen zijn nodig om 
de sterke en zwakke plekken in de sociaaleconomische structuur te 
bepalen en daarop in te spelen met projecten en initiatieven die het 
meeste rendement opleveren. Daarbij zal worden gezocht naar nieuwe 
samenwerkingsvormen en gebruik worden gemaakt van een uitgebreid 
netwerk in europees Nederland en de regio. De middelen zullen worden 
gebruikt, voor onderzoek/analyse, ontwikkelen, ontdekken en het 
aanbieden van Nederlandse deskundigheid, en het in contact brengen van 
deskundigen uit verschillende disciplines, landen en organisaties.   
Een vermindering met 20% van het budget, dat structureel beschikbaar is 
(€1,8 miljoen), komt overeen met € 0,36 miljoen Ter indicatie: dit komt 
overeen met de jaarlijkse kosten van het uitzenden van ca. 3 FTE.  
 
Tabel 12 Budgettaire gevolgen van beleid x €1000 (stand 
Ontwerpbegroting 2017) 
 
   Artikelonderdeel 2016 2017 2018 2019 2020 2021 
4.1 Bevorderen 
sociaaleconomische 
structuur 
Curacao, Sint Maarten 
en Aruba             
  Uitgaven             
Onderzoek, 
Kennisoverdracht en 
  Comm. 1,3 1,8 1,7 1,8 1,8 1,8 
  Ontvangsten 9,0 3,2 3,2 3,2 3,2 3,2 
5.1 Schuldsanering landen 
Curacao en Sint 
Maarten             
  Uitgaven             
  Schuldsanering 149,9 187,0 172,4 28,5 28,5 28,5 
  Ontvangsten: 28,4 28,4 28,4 28,4 28,4 28,4 
 
 
 
 
Pagina 67 van 70 
 

Concept | Beleidsdoorlichting Artikel 2 Koninkrijksrelaties | 18 oktober 2016 
 
 
 
Bijlage 1 Onafhankelijk oordeel 
 
Tussen augustus 2015 (opzetfase) en 17 november 2016 (eindconcept) 
ben ik als onafhankelijke vanuit het WODC betrokken geweest bij de 
39
Beleidsdoorlichting Bevordering Autonomie Koninkrijkspartners. Ik heb in 
die rol de vergaderingen van de begeleidingscommissie, waarin ook IRF 
(Financiën) en DFEZ-BZK waren vertegenwoordigd, bijgewoond en op vijf 
 
opeenvolgende versies feedback gegeven. De inhoudelijke focus van mij 
als onafhankelijke heeft daarbij gelegen op de algehele validiteit van de 
beleidsdoorlichting, meer precies: de (empirische) onderbouwing van 
uitspraken en conclusies met behulp van het beschikbare 
onderzoeksmateriaal. Mijn aandacht is daarbij vooral uitgegaan naar de 
doelbereiking en doeltreffendheid van het ingezette beleid.  
 
Algemeen oordeel 
 
Een toegankelijke beleidsdoorlichting, met naar mijn maatstaven 
voldoende onderbouwing van de belangrijkste conclusies en uitspraken op 
basis van bestaand evaluatiemateriaal. 
Toelichting: er is in de loop van het proces door de opstellers een 
analysekader aangelegd (hier: de input – output- outcome - heuristiek), 
dat door de tekst heen wordt gevolgd. Dit ondersteunt de beoordeling en 
tevens de integratie van het bestaande evaluatiemateriaal dat gebruikt is 
voor de beantwoording van de doorlichtingsvragen. De gekozen figuren 
verhelderen dit. Dit vind ik de belangrijkste inhoudelijke ontwikkeling (in 
het licht van genoemde inhoudelijke focus) die heeft geleid tot het 
positieve eindoordeel t.a.v. de onderbouwing.  
 
Achtergrond: proces en groei  
 
Ik heb via de Begeleidingscommissie de Beleidsdoorlichting een groei zien 
doormaken, waarin ook mijn eigen feedback (enkele keren behalve 
mondeling ook schriftelijk terugkoppelde) een rol heeft gespeeld. Op mijn 
feedback en die van de anderen is steeds een reactie geschreven ter 
toelichting op hoe deze is verwerkt in de hoofdtekst.  
Hieronder geef ik verkort weer, welke punten van feedback zijn ingebracht 
en grotendeels verwerkt.  
 
 De motivatie achter het beleid  beschrijven: wat was de bedoeling 
van de hier geëvalueerde instrumenten en hoe zouden ze tot hun 
doelstellingen (en uiteindelijk: de begrotingsdoelstelling) moeten 
leiden? Het rapport voorzien van een globaal analyse kader langs 
de lijnen input-output-outcome. In dit geval zijn er de 
deelprogramma’s met elk hun doelen; die worden vervolgens vaak 
uitgewerkt in (plaatselijke) deelprojecten en – programma’s; die 
vervolgens geïmplementeerd worden met alle daarmee gepaard 
gaande activiteiten (output); hebben een bepaalde doorwerking op 
de samenleving of in instituties, die vervolgens uitmondt in meer 
of minder effectiviteit (outcome op begrotingsdoelstellingsniveau).  
 De onderliggende evaluatiestudies kritisch bespreken in termen 
van hun aanpak, en in termen van wat ze met de kennis 
‘afdekken’ in termen van effectiviteit / doelmatigheid.    
                                                
39
 De RPE: Bij elke beleidsdoorlichting geeft ten minste één van de 
betrokken onafhankelijke deskundigen een oordeel over de kwaliteit van 
de beleidsdoorlichting en een toelichting op de betrokkenheid en inbreng 
van de onafhankelijke deskundige bij de totstandkoming van de 
beleidsdoorlichting (RPE).  
 
 
Pagina 69 van 70 
 

