 
Selectie & plaatsing bij numerusfixusopleidingen 
 
De intentie tot deelname, de deelname aan de selectie en de uitslag in relatie tot 
achtergrondkenmerken 
Onderzoek in opdracht van het ministerie van OCW 
Anja van den Broek 
Jessica Nooij 
Marije van Essen 
Suna Duysak 
ResearchNed 
juni 2017 
 
i | Selectie & plaatsing bij numerusfixusopleidingen 

 
Inhoudsopgave 
Managementsamenvatting 5 
1 Inleiding 7 
1.1 Achtergrond 7 
1.2 Wet kwaliteit in verscheidenheid 7 
1.3 Aanleiding voor het onderzoek 8 
1.4 Leeswijzer 13 
2 De intentie om door te stromen naar een numerusfixusopleiding 15 
2.1 Inleiding, vraagstelling en dataverzameling 15 
2.2 De keuze voor een numerusfixusopleiding 16 
2.3 Motieven om al dan niet door te stromen naar een numerusfixusopleiding 17 
2.4 Samenvatting en conclusie 19 
3 Selectieprocedure en de kans op toelating 21 
3.1 Inleiding 21 
3.1.1 Vraagstelling en onderzoeksopzet 21 
3.1.2 Methode 21 
3.1.3 Veldwerk en typering van de respons 22 
3.2 Ervaring met de selectieprocedure 24 
3.2.1 Informatie over de selectie 24 
3.2.2 Hulp van ouders en school 25 
3.2.3 Beoordelingscriteria 27 
3.2.4 Gebruikte vormen bij de beoordeling 28 
3.2.5 Persoonlijke interactie 31 
3.2.6 Eerlijkheid beoordelingscriteria selectieprocedure 32 
3.2.7 Een kwalitatieve verdieping 32 
3.3 De kans op toelating 38 
3.3.1 Kans op toelating in het hbo 40 
3.3.2 Kans op toelating bij geneeskunde 41 
3.3.3 Kans op toelating in wo exclusief geneeskunde 43 
3.4 Samenvatting en conclusie 45 
Bijlagen 50 
Overzicht van tabellen en figuren 55 
 
  
iii | Selectie & plaatsing bij numerusfixusopleidingen 

 
Managementsamenvatting 
Dit rapport bevat de resultaten van twee deelonderzoeken naar selectie bij numerusfixusopleidingen. 
Het eerste deelonderzoek handelt over de intentie van scholieren en mbo-studenten in hun laatste jaar 
om door te stromen naar een numerusfixusopleiding; het tweede deelonderzoek gaat in op ervaringen 
van kandidaten die hebben deelgenomen aan de selectie en bevat een analyse van hun kans op 
toelating. Dit laatste onderzoek vond plaats onder kandidaten die daadwerkelijk hebben deelgenomen 
en een rangnummer toegekend kregen. Hiervoor is intensief samengewerkt met Stichting Studielink, de 
VSNU en de Vereniging Hogescholen. Waarvoor dank. Het onderzoek geeft een interessante inkijk in het 
proces en bevat elementen waarmee het komend jaar instellingen hun voordeel kunnen doen. Deze 
samenvatting bevat de belangrijkste ‘lessons learned’. 
 
Uit het onderzoek is niet naar voren gekomen dat toepassing van bepaalde criteria ongelijkheid in de 
hand werkt. De meeste kenmerken hebben geen invloed op de toelatingskans: we noemen geslacht, 
leeftijd en de ondersteuning van ouders. De kans van kandidaten uit het buitenland verschilt niet van 
die van Nederlandse kandidaten. De aanleg daarentegen (gemeten naar de resultaten in het voortgezet 
onderwijs) is wel een goede voorspeller van de toelatingskans. In het hbo lijken, los van de criteria, 
kandidaten met een migratieachtergrond en kandidaten met een functiebeperking iets minder kans te 
maken, en heeft men profijt van ervaring met de opleiding en het beroep in de persoonlijke sfeer. 
Havisten en mbo-studenten hebben in het hbo bij de selectie minder kans dan degenen met een hogere 
vooropleiding. Bij geneeskunde hebben kandidaten met een migratieachtergrond voordeel van face-to-
face contact en profiteren kandidaten met een functiebeperking van non-cognitieve selectiecriteria. 
Verder laat de selectie bij geneeskunde geen ongelijkheid zien tussen groepen. Bij de overige wo-
opleidingen zijn kandidaten met een functiebeperking en kandidaten uit eerstegeneratiegezinnen 
minder kansrijk. Kandidaten uit eerstegeneratiegezinnen profiteren wel als er geselecteerd wordt op 
cognitieve vaardigheden (bijv. analytische vaardigheden of studievaardigheden). Een selectie op 
persoonlijkheidskenmerken lijkt nadelig te zijn voor kandidaten met een functiebeperking. 
 
In het eerste jaar nadat de gewogen loting is afgeschaft kunnen we concluderen dat over het geheel 
genomen de selectie naar tevredenheid is verlopen. De meerderheid van de kandidaten kijkt met een 
goed gevoel terug. In de procedure kunnen kandidaten zelf goed inschatten of de selectie succesvol is 
geweest. Tevreden kandidaten geven in hun toelichting aan dat de selectie goed is georganiseerd, dat 
er sprake was van rust, van een persoonlijke en niet-massale benadering en dat men de eigen 
geschiktheid en motivatie goed heeft kunnen aantonen. Ontevreden kandidaten noemen grotendeels 
dezelfde aspecten, alleen in negatieve zin. Zij spreken over massaliteit, een slechte organisatie, lange 
wachttijden, een stressvolle context en het gevoel dat men tijdens de selectie de kwaliteiten niet goed 
over het voetlicht heeft kunnen brengen. De selectie is voor de kandidaten een stressvol moment waarin 
na een (doorgaans) gedegen voorbereiding en soms tijdens de eindexamens gepresteerd moest worden. 
Aan de instellingen het advies om de selectie rustig, persoonlijk en kleinschalig georganiseerd te laten 
verlopen, en waar te maken wat aan kandidaten is gecommuniceerd.  
 
Speciale aandacht is nodig voor kandidaten met een functiebeperking. Ondanks dat jongeren met een 
functiebeperking niet verschillen in hun intentie om door te stromen naar een numerusfixus-opleiding, 
blijken hun motieven hiervoor wel af te wijken, Zij twijfelen meer aan hun succeskans en zien meer op 
tegen de zwaarte van het selectietraject. In het hbo maken kandidaten met een functiebeperking 
minder kans op toelating. De resultaten laten zien dat een selectie op persoonlijkheidskenmerken niet 
altijd gunstig is voor kandidaten met een functiebeperking. Kandidaten met dyslexie (zo bleek uit de 
open antwoorden) hadden soms het gevoel dat onvoldoende rekening gehouden werd met hun 
beperking, bijvoorbeeld omdat er onvoldoende tijd was om een toets te maken of de lay-out van 
toetsen niet passend was. Op een aantal onderdelen kunnen omstandigheden voor kandidaten met een 
functiebeperking tijdens de selectie relatief eenvoudig worden verbeterd.
5 | Selectie & plaatsing bij numerusfixusopleidingen 

 
1 Inleiding 
1.1 Achtergrond 
Het waarborgen van de toegankelijkheid van het hoger onderwijs is een van de belangrijkste taken van 
de overheid. Iedereen met voldoende kennis en vaardigheden om op het gevraagde niveau succesvol te 
studeren moet de kans krijgen om hoger onderwijs te volgen, ongeacht herkomst of andere sociaal-
culturele of sociaaleconomische factoren. Vooral als geselecteerd wordt, bijvoorbeeld bij 
bacheloropleidingen waar de vraag naar opleidingsplaatsen het aanbod overtreft, is er het gevaar dat de 
toegankelijkheid en de gelijke kansen in het gedrang komen.  
 
Vanaf het begin van de jaren zeventig hanteerde Nederland een systeem van gewogen loting als 
selectiemethodiek in het wetenschappelijk onderwijs; sinds 1994 ook in het hoger beroepsonderwijs. 
Daarvoor was vooraf selecteren van studenten op grond van cijfers, talent of andere kwaliteiten bijna 
ondenkbaar. Het gewogen lotingsysteem stuitte in de loop der jaren op steeds meer weerstand, het 
draagvlak voor het systeem van gewogen loting bij de toelating tot bacheloropleidingen met een 
capaciteitsbeperking nam af. Aanleiding was onder andere het verhaal van de gymnasiaste Meike 
Vernooy. Zij werd eind jaren ‘90 met een gemiddeld examencijfer van 9,6 drie keer uitgeloot voor de 
bacheloropleiding Geneeskunde. Een eerste stap richting meer selectie werd naar aanleiding hiervan 
gezet: alle scholieren met gemiddeld een acht of hoger op het eindexamen kregen voortaan 
rechtstreeks toegang tot lotingstudies als geneeskunde, de zogenaamde 8+ regeling.  
 
1
Op basis van een advies van de Commissie Drenth (1997) werd in 1998 een volgende stap gezet met een 
wetsvoorstel dat het draagvlak voor de uitkomsten van het selectieproces verder moest vergroten. Dit 
resulteerde in 1999 uiteindelijk in een wet, waarbij een nieuw experimenteel stelsel van toelating in 
het hoger onderwijs werd vastgesteld. Naast het geldende stelsel van gewogen loting kregen instellingen 
de mogelijkheid een deel van de beperkte plaatsen bij bacheloropleidingen met een numerus fixus zelf 
toe te wijzen. Het ging hierbij om maximaal de helft van het aantal beschikbare plaatsen minus 
degenen die een acht of hoger hebben gehaald (de 8+ regeling bleef van kracht). Voor de andere helft 
van de plaatsen werd nog steeds geloot. Het decentrale deel was bedoeld voor gegadigden met een 
bijzondere inzet, motivatie of specifiek talent en richtte zich op persoonlijke eigenschappen en 
uitdrukkelijk niet op eindexamencijfers. De instellingen mochten met inachtneming daarvan hun eigen 
2
criteria hanteren en zodoende ‘decentraal selecteren’ . Was het aantal bacheloropleidingen dat destijds 
decentraal selecteerde nog tamelijk klein, in de loop der jaren is dit behoorlijk toegenomen.  
1.2 Wet kwaliteit in verscheidenheid 
In het kader van de Wet kwaliteit in verscheidenheid is dit jaar opnieuw een verandering opgetreden in 
de manier waarop de plaatsen bij bacheloropleidingen met een numerus fixus worden toegekend. Vanaf 
studiejaar 2017-2018 wordt geen gebruik meer gemaakt van gewogen loting bij numerusfixus-
3
opleidingen. In plaats daarvan wordt enkel een procedure van decentrale selectie toegepast: 
bacheloropleidingen moeten alle kandidaten zelf selecteren op basis van ten minste twee kwalitatieve 
criteria om een betere match tussen student en opleiding te bewerkstelligen. Aanleiding voor deze 
aanpassing was de wens om meer rekening te houden met inhoudelijke aspecten van de betreffende 
bacheloropleiding. Ook gegarandeerde plaatsen voor bepaalde studenten (de 8-plusplaatsen en de 
ministersplaatsen voor studenten uit het Caribisch deel van het Koninkrijk) komen in de nieuwe regeling 
te vervallen. Doel is om de juiste student op de juiste plek te krijgen en ervoor te zorgen dat de meest 
geschikte studenten worden toegelaten. 
                                                      
1  Commissie Drenth (1997). Gewogen loting gewogen. Rapport van de commissie Toelating Numerus-
Fixusopleidingen. Moerkapelle: Van Marle. 
2  Wet van 3 april 1999, Staatsblad 1999, nr. 170 
3  Brief ‘Inwerkingtreding Wet kwaliteit in verscheidenheid’ – 30 augustus 2013 – referentie 533677 
7 | Selectie & plaatsing bij numerusfixusopleidingen 

 
Het betreft hier cohorten van vóór de afschaffing van de loting. Instroom bij numerusfixusopleidingen 
blijft iets achter bij eerstegeneratiestudenten en bij studenten uit het mbo. We zien geen (significant) 
verschil tussen instroom van studenten met en zonder functiebeperking (figuur 1.2) en tussen studenten 
met en zonder migratieachtergrond (figuur 1.3). 
 
Figuur 1.2: Keuze voor een numerusfixusopleiding naar functiebeperking, instroomcohort 2015-2016 (bron: 
Startmonitor Hoger Onderwijs; n=16.495) 
 
Figuur 1.3: Keuze voor een numerusfixusopleiding naar migratieachtergrond, instroomcohort 2015-2016 
(bron: Startmonitor Hoger Onderwijs; n=16.495) 
De onderwijsinspectie constateert in haar rapport dat onder andere de instroom van mannen en 
7
allochtone scholieren in numerusfixusopleidingen achterblijft . Omdat de inspectie haar onderzoek 
uitvoerde toen de gewogen loting nog (voor een deel van de plekken) actueel was, roept dit de vraag op 
of de toegankelijkheid van bacheloropleidingen met (decentrale) selectie gewaarborgd is, met name 
voor de hiervoor genoemde kwetsbare groepen, onder het nieuwe stelsel waarin de gewogen loting is 
afgeschaft en bacheloropleidingen alleen nog studenten selecteren via een decentrale procedure. Het 
huidige onderzoek gaat dan ook in op de vraag of er sprake is van gelijke kansen in de toegankelijkheid 
van bacheloropleidingen met een numerus fixus onder de huidige wetgeving en welke factoren hier 
mogelijk een rol in spelen. De toegankelijkheid van bacheloropleidingen met een numerus fixus kan op 
twee manieren onder druk staan.  
 
 
In eerste instantie kan ongewenste zelfselectie optreden bij bepaalde groepen die verwachten niet tot 
een numerusfixusopleiding te worden toegelaten of weinig kans maken op toelating. Ten tweede kan de 
                                                      
7  Inspectie van het Onderwijs (2015). Inspectieonderzoek naar selectie en toegankelijkheid van het hoger 
onderwijs. https://www.onderwijsinspectie.nl/documenten/rapporten/2015/12/15/onderzoek-selectie-en-
toegankelijkheid-hoger-onderwijs 
9 | Selectie & plaatsing bij numerusfixusopleidingen 

 
 
 Figuur 1.4: Gemiddelde kans op toelating (aantal plaatsen gedeeld door het aantal aanmeldingen) bij numerusfixusopleidingen in het hbo (excl. gereserveerde plekken) 
11 

 
1.4 Leeswijzer 
Dit rapport beschrijft de resultaten van twee deelonderzoeken. Het eerste deelonderzoek (hoofdstuk 2) 
betreft de intentie die eindexamenkandidaten (havo en vwo) en mbo-studenten niveau 4 in het laatste 
jaar van hun opleiding hebben om een numerusfixusopleiding te gaan volgen. Het tweede deelonderzoek 
komt aan de orde in hoofdstuk 3 en bevat achtereenvolgens een beschrijving van de ervaring van de 
kandidaten tijdens het selectieproces (zowel kwantitatief als kwalitatief, paragraaf 3.2) en de analyses 
die zijn gedaan om de kans op toelating te verklaren (paragraaf 3.3). Beide hoofdstukken sluiten af met 
een samenvatting en de belangrijkste conclusies.
13 | Selectie & plaatsing bij numerusfixusopleidingen 

 
9
2 De intentie om door te stromen naar een numerusfixusopleiding 
2.1 Inleiding, vraagstelling en dataverzameling 
Om na te gaan welke aspirant-studenten de intentie hebben om door te stromen naar een 
bacheloropleiding in het hoger onderwijs in het algemeen en een numerusfixusopleiding in het 
bijzonder, is in de periode december 2016-januari 2017 een vragenlijst uitgezet onder mbo-studenten 
en scholieren die deel uitmaken van een panel van jongeren dat ResearchNed beheert. Over dit 
onderzoek is gerapporteerd in de Monitor Beleidsmaatregelen 2016. Ten aanzien van de belangstelling 
voor numerusfixusopleidingen zijn onderstaande vragen relevant: 
 
(1) Hoeveel aspirant-studenten overwegen om een numerusfixusopleiding te volgen? 
(2) Welke motieven geven aspirant-studenten aan om wel of niet te kiezen voor een 
numerusfixusopleiding en verschillen deze motieven naar achtergrondkenmerken? 
 
Omdat op voorhand niet duidelijk was in welk onderwijsniveau en in welk leerjaar de jongeren zaten, is 
besloten een grote groep aan te schrijven en zowel in de begeleidende mailtekst als in de vragenlijst 
aan te geven dat het onderzoek betrekking had op jongeren in het laatste jaar van mbo-4, havo of vwo. 
In totaal hebben ruim 2.900 jongeren de vragenlijst ingevuld. In totaal ruim 72 procent was afkomstig 
uit het mbo, twaalf procent uit het havo en zestien procent uit het vwo. Omdat deze verhouding niet 
representatief is voor het aantal eindexamenkandidaten zijn de gegevens herwogen op basis de 
verdeling volgende CBS. Dit betekent dat bij de beschrijving van de totalen de drie groepen naar rato 
van de populatie in dat totaal zijn vertegenwoordigd. Bij de multivariate analyses is niet gewogen. 
Tabel 2.1 toont de verdeling van de respondentgroep naar achtergrondkenmerken.  
Tabel 2.1: Achtergrondkenmerken respondenten 
 
Mbo Havo Vwo Totaal 
Eerste generatie hoger onderwijs 67% 45% 28% 50% 
Sociale klasse (gemiddelde: 1-10 = laag-hoog) 5,91 6,45 6,73 6,32 
    
Schoolresultaten (gemiddeld en %) 
Gemiddeld ten opzichte van klasgenoten 
3,50 3,29 3,37 3,40 
(1=veel slechter; 5=veel beter) 
 (Veel) slechter 5% 14% 15% 11% 
 Gelijk 47% 47% 38% 45% 
 (Veel) beter 48% 39% 47% 45% 
Functiebeperking die belemmert bij school     
 Geen beperking 80% 73% 81% 78% 
 Dyslexie/dyscalculie/taalstoornis 7% 6% 2% 5% 
 Concentratieproblemen 5% 8% 7% 7% 
 Psychische problemen 3% 6% 3% 4% 
 Fysieke problemen 5% 7% 6% 6% 
Migratieachtergrond 12% 9% 8% 10% 
Vrouw 64% 58% 64% 62% 
Man 36% 42% 36% 38% 
Bron: OCW / Instroom en selectie in het hoger onderwijs december 2016; gewogen voor steekproefafwijkingen. 
                                                      
9  Dit hoofdstuk is eveneens gepubliceerd in de Monitor Beleidsmaatregelen 2016: Broek, A. van den, Wartenbergh, 
F., Bendig-Jacobs, J., Tholen, R., Duysak, S. & Nooij, J. (2017). Monitor Beleidsmaatregelen 2016-2017. 
Studiekeuze, studiegedrag en leengedrag in relatie tot beleidsmaatregelen in het hoger onderwijs, 2006-2016. 
Onderzoek in opdracht van het Ministerie van OCW. Nijmegen: ResearchNed. 
15 | Selectie & plaatsing bij numerusfixusopleidingen 

 
 
Figuur 2.1: Intentie tot het volgen van een numerusfixusopleiding naar onderwijsniveau 
Figuur 2.2 toont de voorspelde kansen voor mannen en vrouwen: hiervoor geldt dat 54 procent van de 
vrouwen tegenover 38 procent van de mannen overweegt om een numerusfixusopleiding te gaan volgen. 
De verschillen tussen mannen en vrouwen zijn voor alle onderwijsniveaus gelijk.  
 
Figuur 2.2: Intentie tot het volgen van een numerusfixusopleiding naar geslacht 
Figuur 2.3 laat zien dat van jongeren uit eerstegeneratiegezinnen 38 procent een numerusfixusopleiding 
tegenover 54 procent van de jongeren met hoger opgeleide ouders. Verschillen tussen jongeren uit 
eerstegeneratiegezinnen en overige jongeren zijn voor alle onderwijsniveaus gelijk. 
 
Figuur 2.3: Intentie tot het volgen van een numerusfixusopleiding naar opleidingsniveau ouders 
2.3 Motieven om al dan niet door te stromen naar een numerusfixusopleiding 
Daarnaast is specifiek aan respondenten die een numerusfixusopleiding overwegen, gevraagd welke 
motieven ze hebben om deze keuze te maken. Figuur 2.4 geeft de percentages voor wie de motieven 
een belangrijke rol spelen. Van alle afzonderlijke motieven zijn de onderstaande vijf het belangrijkste: 
 
17 | Selectie & plaatsing bij numerusfixusopleidingen 

 
De belangrijkste reden is dat de bacheloropleiding van de voorkeur geen selectie toepast. Daarnaast 
speelt het feit dat men alle tijd wil besteden aan het behalen van het diploma van de huidige 
bacheloropleiding. Tussen veertien en achttien procent twijfelt of men door de selectie zou komen. 
Verder zijn de volgende redenen van belang: 
 
 de bacheloropleiding die ik wil doen heeft (toevallig) geen selectie (28%); 
 ik besteed mijn tijd en energie liever aan het behalen van het diploma (20%); 
 ik ben bang dat ik niet goed genoeg ben om door selectie te komen (18%); 
 ik betwijfel of ik een selectieprocedure succesvol kan afronden (14%); 
 ik weet niet uit welke onderdelen de selectieprocedure bestaat (13%). 
 
Uit de resultaten van subgroepen valt vooral op dat: 
 
 voor degenen met een beperking die hen belemmert bij schoolactiviteiten en die afzien van de 
keuze voor een numerusfixusopleiding nagenoeg alle redenen een grotere rol spelen dan voor 
studenten zonder beperking; 
 vrouwen meer twijfels hebben aan het succesvol doorlopen van de selectieprocedure dan mannen; 
 respondenten die aangeven dat de eigen leerprestaties bovengemiddeld zijn veel minder vaak 
aangeven dat zij twijfels hebben over het succesvol kunnen doorlopen van de selectieprocedure. 
2.4 Samenvatting en conclusie 
Onderzoeksvragen en onderzoeksopzet 
In de periode december 2016 - januari 2017 is een onderzoek uitgevoerd onder havo- en vwo-
eindexamenkandidaten en mbo-scholieren niveau 4 die in het laatste jaar van hun opleiding zitten. De 
respondenten zijn benaderd via een panel. Aan hen is onder andere gevraagd of zij (in het geval men 
kiest voor een opleiding in het hoger onderwijs) de intentie hebben om door te stromen naar een 
numerusfixusopleiding. In totaal vulden ruim 2.900 jongeren de vragenlijst volledig in. De gegevens zijn 
gewogen voor steekproefafwijkingen. De volgende vragen komen aan de orde. 
 
 Hoeveel aspirant-studenten overwegen om een numerusfixusopleiding te volgen? 
 Welke motieven geven aspirant-studenten aan om wel of niet te kiezen voor een 
numerusfixusopleiding en verschillen deze motieven naar achtergrondkenmerken? 
Hoeveel aspirant-studenten overwegen om een numerusfixusopleiding te volgen? 
Ongeveer de helft van de aspirant-studenten die willen doorstromen naar het hoger onderwijs heeft 
belangstelling voor een numerusfixusopleiding. Dit is iets meer dan de aanmeldingen die dit voorjaar via 
Studielink zijn gedaan: per 15 januari meldden zich bijna 50.000 nieuwe studenten aan voor een 
numerusfixusopleiding (ruim 40% van de instroom). Er zijn logistische regressieanalyses uitgevoerd naar 
achtergrondkenmerken en daaruit komt naar voren dat de voorspelde kansen (de voor 
achtergrondkenmerken gecorrigeerde ‘predicted probability’) verschillen naar onderwijsniveau, geslacht 
en het opleidingsniveau van de ouders. De belangstelling voor een numerusfixusopleiding is het hoogst 
bij vwo-scholieren en het laagst bij mbo-studenten. De (voorspelde) belangstelling voor een 
numerusfixusopleiding is groter bij vrouwen (54%) dan bij mannen (38%). Ook zijn er significante 
verschillen in de intentie om een numerusfixusopleiding te gaan volgen tussen respondenten met 
laagopgeleide ouders (44%) en personen met hoger opgeleide ouders (52%). Mbo-studenten hebben veel 
minder de intentie om een numerusfixusopleiding te gaan volgen (45%) dan vwo-scholieren (55%). 
19 | Selectie & plaatsing bij numerusfixusopleidingen 

 
3 Selectieprocedure en de kans op toelating 
3.1 Inleiding 
3.1.1 Vraagstelling en onderzoeksopzet 
In deze paragraaf beschrijven we de resultaten van het onderzoek onder kandidaten die hebben 
deelgenomen aan de selectie. Dit deel van het onderzoek heeft betrekking op de selectieprocedure (de 
gehanteerde criteria en de wijze waarop deze criteria zijn getoetst), de tevredenheid van de 
kandidaten over de procedure en op de toelatingskans, gerelateerd aan achtergrondkenmerken. De 
volgende vragen staan centraal: 
 
(1) Hoe verloopt het selectieproces? Welke selectiecriteria worden gehanteerd door de 
bacheloropleidingen en in welke vorm worden zij getoetst? 
(2) Hoe ervaren de kandidaten de selectieprocedure? 
(3) Verschilt de toelatingskans van verschillende groepen kandidaten op basis van hun (sociale) 
achtergrondkenmerken en zijn verschillen in toelatingskans te herleiden tot specifieke 
selectiecriteria? 
3.1.2 Methode 
Om de ervaringen van de deelnemers met de selectieprocedure te onderzoeken, is gebruikgemaakt van 
een mixed-methods design. Specifiek is in dit rapport een within-stage mixed model design gehanteerd 
11
(Johnson & Onwuegbuzie, 2004) . Dit design is gebaseerd op een kwantitatieve benadering met een 
kwalitatieve component. Beide componenten worden in één studie afgenomen (Creswell, 2015; 
12
Onwuegbuzie & Johnson, 2004) . Door middel van open vragen werden de spontane associaties van de 
respondenten met hun selectieprocedure gemeten en de criteria die hierbij aan bod zijn gekomen. 
Vervolgens is in een gesloten vraag nogmaals nagegaan welke selectiecriteria in de procedure aan bod 
zijn gekomen en in welke vorm deze zijn gemeten. Voordelen van deze methode is dat deze zowel 
exploratief als ook toetsend van aard is en daardoor tot een zo compleet mogelijk beeld van ervaringen 
en toegepaste selectiecriteria leidt. Door deze aanpak is het tevens mogelijk de eerder spontaan 
opgeroepen ervaringen en criteria nader te definiëren en te kwantificeren en wordt een beeld van de 
eigen perceptie van de respondenten verkregen. De kwalitatieve gegevens bieden diepgang, terwijl de 
kwantitatieve gegevens de mogelijkheid bieden om de antwoorden te vergelijken en te duiden. Deze 
paragraaf bevat zowel een beschrijving van de kwantitatieve gegevens alsook een kwalitatieve 
verdieping op basis van de open vragen. Om de lijst met criteria op te kunnen stellen is een 
inventarisatie gedaan van alle selectieprocedures. Hiervoor is alle beschikbare informatie vanuit de 
bacheloropleidingen over de inhoud en vorm van de selectiecriteria geïnventariseerd (websites, 
brochures e.d.). Deze inventarisatie vormde de basis voor de selectiecriteria die zijn opgenomen in de 
mixed-methods vragenlijst. De achtergrondkenmerken die in dit onderzoek centraal staan zijn de 
volgende: 
 
 het opleidingsniveau van de ouders (wel/geen hoger onderwijs); 
 functiebeperking en de ervaren belemmering als gevolg hiervan; 
 migratieachtergrond, gebaseerd op de geboortelanden van de ouders; 
 geslacht; 
                                                      
11  Johnson, R. B., & Onwuegbuzie, A. J. (2004). Mixed methods research: A research paradigm whose time has 
come. Educational researcher, 33 (7), 14-26. 
12  Creswell J. W. (2015). A Concise Introduction to Mixed Methods Research. Thousand Oaks: Sage. Onwuegbuzie, A. 
J., & Johnson, R. B. (2004). Mixed method and mixed model research. In R. B. Johnson & L. B. Christensen, 
Educational research: Quantitative, qualitative, and mixed approaches (pp. 408-431). Needham Heights, MA: 
Allyn & Bacon. 
21 | Selectie & plaatsing bij numerusfixusopleidingen 

 
Van de netto respons heeft 36 procent van de respondenten een selectieprocedure voor een hbo-
bachelor doorlopen en 64 procent voor een bachelor in het wo. Tabel 3.2 toont de netto respons naar 
hoger onderwijs en naar plaatsbaarheid. Van alle kandidaten in de steekproef heeft 56 procent 
daadwerkelijk een plaats aangeboden gekregen en 44 procent niet. Dit staat overigens los van de 
feitelijke acceptatie van de plaats.  
Tabel 3.2: Respons naar soort hoger onderwijs 
 
Hogeschool Universiteit Totaal 
Geen plaats aangeboden 842 40% 1.764 47% 2.606 44% 
Plaats aangeboden 1.288 60% 2.023 53% 3.311 56% 
Totaal 2.130 100% 3.787 100% 5.917 100% 
 
Tabel 3.3 laat de achtergrondkenmerken zien van de respondenten van de netto respons van de 
vragenlijst over de selectieprocedure. Het aandeel kandidaten uit eerstegeneratiegezinnen is significant 
groter bij degenen die een hbo-opleiding willen volgen; ook schatten hbo-kandidaten hun eigen sociale 
klasse en hun eigen schoolresultaten significant lager in dan kandidaten die een wo-opleiding willen 
volgen. Het aandeel kandidaten met een belemmerende functiebeperking ligt rond de 6-7%. Bij hbo-
respondenten komt dyslexie, dyscalculie of een taalstoornis het meeste voor; bij wo-respondenten 
komen dyslexie, dyscalculie of een taalstoornis en concentratieproblemen het meeste voor. Met 
betrekking tot de migratieachtergrond zijn er geen significante verschillen tussen hbo en wo. Wel is het 
aandeel kandidaten uit het buitenland significant groter in het wo dan in het hbo. Verder is het aandeel 
vrouwen in het hbo significant groter dan in het wo. 
Tabel 3.3: Achtergrondkenmerken respondenten 
 
Hbo Wo Totaal 
Eerste generatie hoger onderwijs 46% 25% 33% 
Sociale klasse (1=laag; 10=hoog) 6,57 6,91 6,78 
   
Schoolresultaten (gemiddeld en %) 
Gemiddeld ten opzichte van klasgenoten 
3,61 3,73 3,68 
(1=veel slechter; 5=veel beter) 
 (Veel) slechter 3% 5% 4% 
 Gelijk 43% 33% 37% 
  (Veel) beter 53% 62% 59% 
  
Functiebeperking die belemmert bij school 
Belemmerd door functiebeperking 7% 6% 6% 
 Dyslexie/dyscalculie/taalstoornis 52% 29% 39% 
 Concentratieproblemen 30% 30% 30% 
 Psychische problemen 6% 21% 15% 
 Fysieke problemen 13% 19% 17% 
Migratieachtergrond 15% 17% 16% 
Buitenlandse kandidaten  1% 9% 6% 
Man 20% 31% 26% 
Vrouw 80% 69% 74% 
 
Ter externe validatie voor sociale herkomst zijn er regressieanalyses uitgevoerd voor de relatie tussen 
eerste generatie ho en sociale klasse, gemeten op een tienpuntschaal waarbij aan de kandidaat 
gevraagd is een inschatting te maken van de eigen sociale klasse (1=laag; 10=hoog). Figuur 3.1 laat zien 
dat kandidaten uit eerstegeneratiegezinnen hun eigen sociale klasse (significant) lager inschatten.  
23 | Selectie & plaatsing bij numerusfixusopleidingen 

 
3.2.2 Hulp van ouders en school 
Aan de kandidaten is gevraagd of zij in de voorbereiding op de selectieprocedure hulp hebben gekregen 
van ouders of hun school. In totaal 56 procent van de kandidaten werd geholpen door hun ouders. Dit 
kwam vaker voor bij kandidaten waarvan de ouders hoger opgeleid zijn. Kandidaten met een 
migratieachtergrond ontvingen niet meer of minder vaak hulp van hun ouders dan overige kandidaten. 
Figuur 3.3 geeft de percentages weer van respondenten die gebruik hebben gemaakt van de 
verschillende hulpbronnen van ouders of verzorgers. Er werd met name gebruikgemaakt van financiële 
ondersteuning, bijvoorbeeld in de vorm van bijlessen of het kopen van boeken. Dit was vaker aan de 
orde bij kandidaten met een migratieachtergrond. Door geneeskunde- en hbo-kandidaten werd 
significant meer gebruikgemaakt van de hulp van ouders in het verzamelen van informatie met 
betrekking tot de selectiecriteria en -procedure dan in (de rest van) het wo. Geneeskunde-kandidaten 
werden vooral geholpen bij de voorbereiding voor de selectieprocedure, significant meer dan hbo-
kandidaten en kandidaten in de rest van het wo. Eerstegeneratiekandidaten ontvingen op alle fronten 
minder hulp van hun ouders dan de overige kandidaten. Multilevelanalyses waarin gecontroleerd is voor 
achtergrondkenmerken (paragraaf 3.3) laten verderop zien dat hulpbronnen doorgaans de kans op 
toelating niet hebben vergroot. 
 
Figuur 3.3: Inzet hulpbronnen van ouders 
Figuur 3.4 toont de percentages van respondenten die gebruik hebben gemaakt van hulp vanuit hun 
school of instelling. Eén op de drie kandidaten (36%) kreeg hulp van de school van herkomst. Scholieren 
met een migratieachtergrond ontvangen vaker hulp vanuit school dan anderen. Bij eerstegeneratie-
kandidaten is er geen verschil. Het vaakst ondersteunde de school de kandidaat met het delen van 
vakspecifieke kennis. Hbo-kandidaten maakten hier significant meer gebruik van dan wo-kandidaten. 
Ook maakten hbo-kandidaten significant meer gebruik van de hulp van de school of instelling bij het 
verzamelen van informatie over de selectiecriteria en -procedure.  
 
Figuur 3.4: Inzet hulpbronnen vanuit school 
25 | Selectie & plaatsing bij numerusfixusopleidingen 

 
3.2.3 Beoordelingscriteria 
Aan de kandidaten is gevraagd aan te geven op welke aspecten zij zijn beoordeeld in hun 
selectieprocedure. Om de beoordelingscriteria overzichtelijk te visualiseren zijn de gegeven antwoorden 
ondergebracht in acht (sub)domeinen (zie tabel 3.4 voor de verdeling). Deze indeling is in alle analyses 
toegepast. De selectiecriteria zijn in detail uitgevraagd aan de kandidaten en vervolgens gerubriceerd in 
een aantal domeinen: motivatie, visie en verwachtingen, persoonlijkheidskenmerken, cognitieve 
vaardigheden (zoals analytische vaardigheden, studievaardigheden e.d.), non-cognitieve vaardigheden 
(zoals communicatieve vaardigheden, sociale vaardigheden e.d.), fysieke gesteldheid, kennis en 
ervaring (zoals werkervaring, topsport e.d.). In de analyses op persoonsniveau zijn de criteria die een 
persoon heeft genoemd ook op dat individuele niveau verwerkt. Bij de multilevelanalyses zijn de 
criteria gekoppeld aan de bacheloropleiding (binnen een instelling) in de modellen ingevoerd. Hiervoor 
is het uitgangspunt gehanteerd dat een criterium aan de orde moest zijn geweest bij meer dan de helft 
van de kandidaten binnen de bachelor. Deze criteria zijn per bacheloropleiding als zogeheten dummy-
variabelen (met een waarde 0=niet gehad en 1=wel gehad) in de analyses naar de kans op toelating 
meegenomen op niveau 2 (opleiding * instelling). 
Tabel 3.4: Verdeling van beoordelingscriteria in domeinen 
Domein Beoordelingscriterium 
Motivatie Motivatie 
Visie en verwachtingen Visie en/of verwachtingen over de studie 
 
Visie en/of verwachtingen over de arbeidsmarkt 
 
Visie en/of verwachtingen over het toekomstige beroep 
Persoonlijkheidskenmerken Extraversie/introversie 
 
Meegaandheid/dominantie 
 
(On)zorgvuldigheid 
 
Emotionele (in)stabiliteit 
 
Behoudend/innovatief 
 
Stressbestendigheid 
 
Besluitvaardigheid 
 
Inlevingsvermogen 
 
Overige persoonlijkheidskenmerken 
Cognitieve vaardigheden Cognitieve vaardigheden 
 Analytische vaardigheden 
 Studievaardigheden 
Non-cognitieve vaardigheden Sociale vaardigheden 
 
Communicatieve vaardigheden 
 
(Psycho)motorische vaardigheden 
 
Creatieve vaardigheden 
Fysieke gesteldheid Conditie 
 
Dragerschap hepatitis B 
Kennis Basiskennis 
 
Specifieke vakkennis 
Ervaring Werkervaring algemeen 
 
Werkervaring op een specifiek terrein 
 
Ervaring in topsport 
 
Vrijwilligerswerk 
 
Referenties/aanbevelingen van derden 
  Buitenlandervaring 
 
 
 
27 | Selectie & plaatsing bij numerusfixusopleidingen 

 
Het overleggen van bewijzen voor het toetsen van motivatie wordt binnen de selectieprocedure van het 
hbo het minst gebruikt. Binnen het wo is het beeld iets anders: hier wordt met name keuring het meest 
genoemd als beoordelingsvorm voor motivatie. Daarna volgen opdracht/toets en vragenlijst. Zowel 
gesprek als het overleggen van bewijzen wordt binnen het wo het minst gebruikt. Het verschil tussen 
hbo en wo met betrekking tot het gebruik van gesprek als beoordelingsvorm is groot. 
 
In het hbo worden visie en/of verwachtingen met betrekking tot de bacheloropleiding, het beroep en de 
arbeidsmarkt met name beoordeeld door middel van een vragenlijst, opdracht/toets en een gesprek (zie 
figuur 3.9). Ook in dit domein wordt gesprek als beoordelingsvorm veel vaker gebruikt binnen het hbo 
dan binnen het wo. Binnen het wo wordt, net zoals in het hbo, vaak gebruikgemaakt van opdracht/toets 
en vragenlijst, maar gebruikt men wederom ook relatief vaak een keuring. 
 
Figuur 3.9: Gebruikte vorm voor beoordeling domein visie en/of verwachtingen naar soort hoger onderwijs 
Verder laten de resultaten ook zien dat gesprek vaker gebruikt wordt binnen het hbo dan binnen het wo 
om persoonlijkheidskenmerken te beoordelen tijdens de selectieprocedure (zie figuur 3.10), net zoals 
bij voorgaande domeinen. Binnen het wo wordt met name gebruikgemaakt van opdracht/toets en 
vragenlijst; deze worden ook vaak gebruikt in het hbo.  
 
Figuur 3.10: Gebruikte vorm voor beoordeling persoonlijkheidskenmerken naar soort hoger onderwijs 
Bij het beoordelen van cognitieve vaardigheden wordt zowel binnen het hbo als binnen het wo het 
meest gebruik gemaakt van opdrachten en toetsen (zie figuur 3.11). Wel is er wederom een groot 
verschil tussen hbo en wo met betrekking tot het gebruikmaken van gesprek als beoordelingsvorm. Het 
overleggen van bewijzen wordt zowel binnen het hbo als het wo het minst gebruikt.  
29 | Selectie & plaatsing bij numerusfixusopleidingen 

 
De uitschieter bij het beoordelen van kennis is een opdracht/toets: zowel bij hbo-bachelors als bij wo-
bachelors is dit de meest genoemde vorm (zie figuur 3.14). Binnen het hbo wordt er na een 
opdracht/toets het meest gebruikgemaakt van vragenlijsten en gesprekken. Binnen het wo ligt daarna 
de nadruk het meest op keuring en vragenlijsten. Het overleggen van bewijzen, zoals cijferlijsten, 
wordt het minst genoemd als beoordelingsvorm binnen het domein kennis.  
 
Figuur 3.14: Gebruikte vorm voor beoordeling domein kennis naar soort hoger onderwijs 
Figuur 3.15 toont het overzicht van de gebruikte vormen voor het domein ervaring. Bij selectie-
procedures voor een wo-bachelor wordt keuring vaak genoemd als gebruikte vorm voor het beoordelen 
van ervaring. Bij wo-selectieprocedures wordt gesprek het minst vaak genoemd als gebruikte vorm, 
terwijl dit bij hbo-selectieprocedures, samen met vragenlijsten, juist de meest genoemde optie is.  
 
Figuur 3.15: Gebruikte vorm voor beoordeling domein ervaring naar soort hoger onderwijs 
3.2.5 Persoonlijke interactie 
Een van de aspecten die in de analyses van dit onderzoek is meegenomen is het feit of er tijdens de 
procedure sprake is geweest van persoonlijke interactie tussen de bacheloropleiding en de kandidaat. 
Hiervoor zijn de combinaties van vormen en locaties nader bekeken en als volgt ingedeeld (tabel 3.4). 
Tabel 3.5: Indeling van vormen en locaties naar persoonlijke interactie 
Bewegings-
 
Online Op locatie Thuis assessment Arts 
Gesprek X X X X X 
Opdracht/toets    X X 
Vragenlijst      
Keuring  X  X X 
Overleggen van bewijzen       
31 | Selectie & plaatsing bij numerusfixusopleidingen 

 
Zestig procent van de kandidaten geeft aan de selectieprocedure (zeer) positief te hebben ervaren. Dit 
verschilt naar de verschillende opleidingstypen (figuur 3.17). In het wo is de groep die de procedure als 
positief heeft ervaren kleiner dan in het hbo (hbo: 65%; wo: 56%). Geneeskunde-kandidaten verschillen 
niet (significant) van andere wo-kandidaten in hun ervaring met de selectieprocedure. 
  
Figuur 3.17: Ervaring selectieprocedure naar soort hoger onderwijs 
Positieve ervaringen 
Zoals eerder genoemd werden de kandidaten middels een open format gevraagd hoe ze de 
selectieprocedure ervaren hebben. Door middel van woordfrequenties zijn vervolgens deze antwoorden 
grafisch weergegeven. Figuur 3.18 is een grafische weergave van de spontane associaties die genoemd 
werden door de kandidaten die de selectieprocedure positief hebben beleefd.  
 
Figuur 3.18: Rubricering van open antwoorden van kandidaten met een (zeer) positieve ervaring met de 
selectieprocedure 
De gerubriceerde antwoorden laten zien dat aspirant-studenten de selectieprocedure over het algemeen 
positief ervaren. Een goede organisatie van de bacheloropleiding tijdens en vooraf aan de selectie (zoals 
voldoende informatieverstrekking over de procedure en duidelijkheid over wat de bacheloropleiding van 
de student verwacht) speelt een belangrijke rol in de mate dat de procedure als aangenaam wordt 
ervaren. Bovenstaande woordenwolk geeft een impressie van de belangrijkste kernbegrippen die 
kandidaten met een positieve ervaring noemen. Hieruit blijkt ook dat een goede organisatie van de 
selectiedag een belangrijk element lijkt te zijn in de beleving van de selectieprocedure. Hierbij wordt 
vriendelijke en goede begeleiding, die de kandidaat − eveneens − geruststelt op deze spannende dag, 
erg gewaardeerd.  
33 | Selectie & plaatsing bij numerusfixusopleidingen 

 
Buitenlandse kandidaten die de procedure positief ervaren hebben vaak alle benodigde informatie via 
de website van de instelling, Studielink of door direct mailcontact verkregen. Ook vonden ze de 
benodigde informatie snel en vonden ze de informatievoorziening duidelijk. Een deel van de 
respondenten geeft aan een goed idee te hebben gekregen over het type student waar de universiteit 
naar op zoek is (dit werd overigens ook tijdens de selectieprocedure duidelijk). Ook geven sommige 
buitenlandse kandidaten aan dat ze het fijn vonden dat ze via de mail (ook via Studielink) op de hoogte 
werden gehouden over de voortgang en alle belangrijke updates doorkregen. Een deel van de 
buitenlandse kandidaten die de selectie positief hebben ervaren, beoordelen bepaalde selectieaspecten 
als nuttig (en vernieuwend). Het gaat dan specifiek om de non-cognitieve vormen van selectie zoals 
zelfreflectie en het schrijven van een motivatie; dit hebben ze in eerdere selectieprocedures (in eigen 
land of elders) niet hoeven doen.  
Applicant's interest in this field of study was highlighted in the selection process. There were 
many occasions to reconsider one's will to study this subject. I think it was great that applicants 
also had to fill out a self-reflection and therefore evaluate their own performance and the 
effort they put in the process. 
Negatieve ervaringen 
Ook van de spontane associaties van de kandidaten met een negatieve selectie-ervaringen is een 
grafische weergave gemaakt (zie figuur 3.19). De eerste indruk van de negatieve grafische weergave is 
dat het er stressvol uitziet.  
 
Figuur 3.19: Rubricering van open antwoorden van kandidaten met een (zeer) negatieve ervaring met de 
selectieprocedure 
Degenen die de selectieprocedure negatief hebben ervaren geven vaak als reden aan dat de organisatie 
rommelig en chaotisch is verlopen. Dit zijn vooral kandidaten die lang moesten wachten (soms wel uren) 
op een volgende ronde. Uit bovenstaande woordenwolk is ook op te maken dat begrippen als ‘lang’ en 
‘wachten’ veel worden genoemd. Slechte organisatie en lange wachttijden hebben geleid tot meer 
stress en minder motivatie en het gevoel gegeven dat ze niet optimaal hebben kunnen presteren. 
De selectieprocedure voor deze opleiding bestond alleen maar uit een selectietoets. De 
selectietoets verliep heel rommelig door slechte communicatie en meervoudige fouten van de 
surveillanten. Dit was jammer omdat dit de enige manier was om te laten zien wat je in huis 
hebt. Het had me veel fijner geleken om ook in een gesprek mijn motivatie toe te lichten. 
Weinig tijd voor de beoordeling (door een groot aanmeldingsaantal) lijkt door velen als een probleem te 
worden ervaren. Voor sommigen voelden de rondes gehaast en onpersoonlijk aan omdat de beoordelaars 
begrensd werden door een tijdslimiet, met als gevolg dat men het idee kreeg niet serieus genomen te 
worden. Massaliteit werd ervaren als stressverhogende factor. Sommigen zagen liever dat de 
selectieprocedure over meer dagen werd verdeeld zodat het minder massaal zou zijn en er meer tijd 
zou zijn voor de individuele deelnemer.  
35 | Selectie & plaatsing bij numerusfixusopleidingen 

 
Voor een aantal kandidaten viel de selectieprocedure samen met de schoolexamens. Dit werd als 
belastend ervaren. Voor sommigen betekende dit dat ze hierdoor minder goed konden presteren bij de 
schoolexamens of tijdens de selectie. De aanloop en voorbereiding naar de selectieprocedure hebben 
sommigen daardoor als zwaar en stressvol ervaren. In de open antwoorden (voor zowel degenen die de 
selectieprocedure positief als negatief hebben ervaren) wordt het verzoek gedaan aan instellingen (en 
de overheid) om de periode van de selectieprocedure gunstiger (voor de aankomende studenten) te 
plannen. Ook vonden sommige kandidaten de periode tussen de selectie en de uitslag te lang duren.  
De procedure was erg stressvol. De hoeveelheid lesstof die we moesten leren was enorm. Het 
was niet te combineren met de dingen die ik nog moest doen voor mijn eigen schoolexamens.  
Negatieve ervaringen van kandidaten met een functiebeperking 
De open antwoorden van kandidaten met een belemmering en negatieve selectieprocedure ervaring 
worden nader geanalyseerd om te duiden of er wellicht andere oorzaken ten grondslag liggen voor een 
negatieve ervaring van kandidaten met en zonder belemmerende functiebeperking. Over het algemeen 
hebben kandidaten met een belemmering gelijksoortige redenen voor hun negatieve ervaring in 
vergelijking met degenen zonder belemmering (zoals een slechte organisatie, niet duidelijk hebben wat 
de bacheloropleiding van hen verwacht of onpersoonlijke begeleiding). Enkele kandidaten met een 
functiebeperking geven daarnaast aan dat er zowel in de beoordeling van de selectie als in de algemene 
procedure geen rekening is gehouden met hun beperking. Het gaat dan in het bijzonder om personen 
met dyslexie (of dyscalculie), die een toets of opdracht tijdens de selectieprocedure kregen. Zij hebben 
het als oneerlijk ervaren dat ze bijvoorbeeld geen tijdsverlenging of aangepaste toets/opdracht hebben 
gekregen.  
De ontvangst op de instelling was onvriendelijk. De informatie over inloggegevens was niet 
correct. Daarnaast was er te weinig tijd voor opdrachten en geen mogelijkheid om kladpapier 
te gebruiken. Er wordt totaal geen rekening gehouden met studenten met dyslexie en 
dyscalculie! 
(…) We moesten een toets maken waarbij we bolletjes moesten kleuren (a, b, c- vragen) en 
aangezien ik dyslectisch ben was dat best moeilijk. Het was ook een klein lettertype, wat het 
voor mij wel lastig maakte. Ik sla dan onbewust snel een regel over of ik kruis sneller een 
verkeerd hokje aan. 
Ook was het voor sommige kandidaten met een belemmering niet duidelijk of er in de beoordeling 
rekening werd gehouden met het gegeven dat ze op bepaalde onderdelen (aspecten) waarop ze werden 
beoordeeld in het nadeel zijn (door hun functiebeperking). Respondenten die dit aangeven kregen sterk 
het idee dat ze geen gelijke kansen hebben gekregen in vergelijking met degenen zonder 
functiebeperking.  
(…) Ik heb dyslexie en het verbale deel zou, als ik lager had dan het gemiddelde, niet 
meegerekend worden. Dit vond ik niet heel duidelijk. Ik heb dit een paar keer nagevraagd, 
maar het is voor mij nog steeds niet duidelijk welk deel dit precies was en of dit aangepast is of 
niet. 
Ik vond het als eerste heel spannend en redelijk veel werk om deze procedure door te komen 
en om aan de gevraagde punten te voldoen. Ik denk dat het heel moeilijk is om te kijken wie de 
beste kwaliteiten heeft omdat studenten met dyslexie en andere studenten met een 
beperkende factor in het nadeel worden getrokken: er wordt daar in deze selectieprocedure 
weinig rekening mee gehouden. Ik vind dat iedereen de kans moet krijgen om deze opleiding te 
kunnen volgen. 
Kandidaten met een belemmering die de selectieprocedure als negatief hebben ervaren, hebben (meer 
dan kandidaten zonder functiebeperking) het gevoel dat de bacheloropleiding weinig aanpassingen (in 
de beoordeling of beoordelingsvorm) heeft gemaakt om hen een gelijke en eerlijke kans te geven. 
Andere onderliggende oorzaken voor hun negatieve ervaring komen vrijwel overeen met de oorzaken die 
kandidaten zonder belemmering noemen.  
37 | Selectie & plaatsing bij numerusfixusopleidingen 

 
In het model zijn verder persoonskenmerken (i.e., geslacht, leeftijd, migratieachtergrond, eerste 
generatie ho, huidige opleidingsniveau, belemmerende functiebeperking, ouderlijke hulpbronnen, 
familie met verwante/dezelfde opleiding, eigen inschatting schoolresultaten en voldoende informatie 
voor adequate voorbereiding) en opleidingskenmerken (i.e., criteria selectieprocedure en persoonlijke 
interactie tijdens selectieprocedure) meegenomen. De eigen inschatting van de schoolresultaten in het 
voortgezet onderwijs of het mbo (ten opzichte van de klasgenoten) is gebruikt als indicator voor de 
aanleg van een kandidaat. We verwachten in de modellen in ieder geval een significante inbreng te zien 
van de gemiddelde toelatingskans van de bachelor (is deze klein, dan is de kans op toelating klein) en 
van de aanleg of capaciteit van de kandidaat (bij betere resultaten in het voortgezet onderwijs 
13
verwachten we een hogere toelatingskans).  Bij alle analyses is daarnaast gekeken of er verschillen in 
toelatingskans zijn naar achtergrondkenmerken voor kandidaten die de selectie hebben gevolgd in de 
randstad (n=3.022) versus de andere instellingen (n=2.895).  
 
De (differentiële) effecten van het gebruiken van bepaalde selectiecriteria op sociale ongelijkheid in de 
kans op toelating zijn onderzocht door aan de basismodellen met persoons- en opleidingskenmerken 
hoofdeffecten en interactie-effecten tussen selectiecriteria en achtergrondkenmerken toe te voegen. 
Zijn de interactie-effecten van de selectiecriteria significant, dan betekent dat dat bepaalde 
selectiecriteria voor de ene groep kandidaten een andere uitwerking hebben op de toelatingskans dan 
voor de andere groep kandidaten. Zijn er alleen hoofdeffecten van de selectiecriteria, dan zijn de 
selectiecriteria als zodanig voor alle groepen in gelijke mate kansenverhogend of kansenverlagend. In 
paragraaf (1) zagen we dat de samenstelling van de groepen verschilt voor hbo- en wo-aanmeldingen. 
Daarom zijn alle analyses separaat uitgevoerd voor hbo en wo. Binnen het wo is daarnaast onderscheid 
gemaakt tussen wo totaal, geneeskunde en wo zonder geneeskunde.  
 
Uit de gegevens komt allereerst naar voren dat, in de week voordat de officiële uitslag is ontvangen, de 
kandidaten zeer goed in staat zijn een inschatting te geven over hun kans op succes. Meer dan de helft 
van degenen die denken dat ze toegelaten zijn, zijn daadwerkelijk plaatsbaar (hebben een plaats 
aangeboden gekregen). Van degenen die niet plaatsbaar zijn denk een kwart dat ze zullen worden 
toegelaten. Overigens zien we dat de kandidaten bij geneeskunde minder goed in staat zijn hun 
plaatsingskans in te schatten dan de overige kandidaten: 48 procent van degenen die een plaats 
aangeboden hebben gekregen, hadden dit vooral ook ingeschat. In de andere groepen is deze inschatting 
groter (57% in het hbo en 58% bij de overige wo-bachelors). 
 
Figuur 3.21: Relatie tussen de kans op toelating en het feitelijk aangeboden hebben gekregen van een plaats 
                                                      
13  Aanleg wordt gebruikt als proxy voor het niveau of basis ability van de kandidaat. Uiteraard kan dit ook beïnvloed 
zijn door kansenongelijkheid in het vo of mbo, ook omdat het op basis van schoolprestaties is vastgesteld. Omdat 
hier geen zicht op is (vooral omdat er geen feitelijke informatie voorhanden is van het IQ van de kandidaat) kan 
hier niet voor gecorrigeerd worden. In alle analyses is er een significant effect van de hier gemeten aanleg op de 
toelatingskans.  
39 | Selectie & plaatsing bij numerusfixusopleidingen 

 
 
Figuur 3.24: Hoofdeffect van bezigheid vorig jaar op de toelatingskans in het hbo 
Verder lijken kandidaten in het hbo een voordeel te kunnen halen uit hun netwerk: kandidaten waarvan 
de ouders/verzorgers of directe familieleden dezelfde of een aanverwante opleiding hebben gevolgd, 
hebben een grotere kans op toelating. De overige ouderlijke hulpbronnen doen er niet toe. Tot slot 
hebben kandidaten die aangeven voldoende informatie te hebben gevonden voor een adequate 
voorbereiding op de selectieprocedure een hogere toelatingskans. We zien in het hbo geen effect van de 
gehanteerde criteria op de toelatingskans, noch is er sprake van differentiële (interactie) effecten. 
Kandidaten met een migratieachtergrond en kandidaten die belemmerd worden door een beperking 
hebben generiek in het hbo minder kans op toelating, los van de gehanteerde selectiecriteria.  
 
 
Figuur 3.25: Hoofdeffect van verwantschap opleiding familie op de toelatingskans in het hbo 
3.3.2 Kans op toelating bij geneeskunde 
Omdat de uitkomsten van de analyses behoorlijk verschilden, zijn de kansen op toelating voor een 
numerusfixusopleiding in het wo zijn berekend separaat voor geneeskunde (tabel 0.2 in de bijlage) en 
voor het wo zonder geneeskunde (tabel 0.3 in de bijlage). Uit de analyses komt naar voren dat de 
geneeskunde-opleidingen (tabel 0.2) een ander patroon laten zien dan de overige wo-bachelors (tabel 
0.3). In tegenstelling tot het bachelors aan andere wo-opleidingen (paragraaf 3.3.3) laten de resultaten 
van de geneeskunde-bachelors geen samenhang zien met sociale achtergrondkenmerken en 
toelatingskans. Alle kandidaten hebben daar evenveel kans op toelating. Wel laten de schoolprestaties 
een significant verband zien: kandidaten met betere schoolprestaties hebben meer kans op toelating.  
41 | Selectie & plaatsing bij numerusfixusopleidingen 

 
Tot slot is er bij geneeskunde een interactie-effect tussen de basiskans op toelating en eerste generatie 
ho kandidaten (zie figuur 3.28). Als de basiskans op toelating hoog is (dus bij geneeskunde-opleidingen 
waar de verhouding tussen aanmeldingen en plaatsen gunstig is), maken eerstegeneratiekandidaten 
minder kans op toelating dan kandidaten waarvan de ouders wel hoger onderwijs hebben gevolgd. Een 
lage basiskans is gunstig voor eerstegeneratiekandidaten. Het lijkt erop dat bij een selectieprocedure in 
het geval van een gunstige verhouding tussen aanmeldingen en plaatsen kansenongelijkheid toeneemt. 
 
 
 
 
Figuur 3.28: Interactie-effect basiskans toelating en generatie ho op de toelatingskans bij geneeskunde 
3.3.3 Kans op toelating in wo exclusief geneeskunde 
Aangezien uit de analyses blijkt dat de resultaten met betrekking tot de geneeskunde-kandidaten 
aanzienlijk lijken te verschillen van de rest van het wo, zijn de wo-analyses uitgevoerd zonder 
geneeskunde. Uit de resultaten komt naar voren dat in het wo eerstegeneratiekandidaten (figuur 3.29) 
en kandidaten met een migratieachtergrond (figuur 3.30) minder kans hebben op toelating (zie ook 
tabel 0.3 in de bijlage). Dit is hiermee geen generiek wo-resultaat maar een resultaat dat zich alleen 
manifesteert bij de niet-geneeskunde-opleidingen. 
 
 
 
Figuur 3.29: Hoofdeffect eerste generatie ho op de toelatingskans in het wo (excl. geneeskunde) 
43 | Selectie & plaatsing bij numerusfixusopleidingen 

 
 
Figuur 3.32: Interactie-effect cognitieve vaardigheden en generatie ho op de toelatingskans in het wo (excl. 
geneeskunde) 
3.4 Samenvatting en conclusie 
Onderzoeksvragen en methode 
In dit hoofdstuk is de selectieprocedure nader bekeken met een accent op (de tevredenheid over) het 
selectieproces, de criteria en de toelatingskans. De volgende vragen zijn geformuleerd: 
 
 Hoe verloopt het selectieproces? Welke selectiecriteria worden gehanteerd door bachelor-
opleidingen en in welke vorm worden zij getoetst? 
 Hoe ervaren de kandidaten de selectieprocedure? 
 Verschilt de toelatingskans van verschillende groepen kandidaten op basis van hun (sociale) 
achtergrondkenmerken en zijn verschillen in toelatingskans te herleiden tot specifieke 
selectiecriteria? 
 
In deze slotparagraaf passeren de belangrijkste bevindingen de revue. 
 
Een week voordat de definitieve uitslag van de selectie & plaatsing bij numerusfixusopleidingen bekend 
is gemaakt (15 april) is een enquête uitgezet onder alle kandidaten die zich op dat moment hadden 
aangemeld bij Studielink. In de voorbereiding van de enquête is gebruikgemaakt van de selectiecriteria 
die de onderwijsinstellingen hebben gepubliceerd op hun websites. De enquête is via Studielink 
verstuurd vanuit een beveiligde omgeving. De uitslag van de selectie is, na toestemming van de 
respondenten, gekoppeld aan de dataset. Dit is gedaan door het toegekende rangnummer te vergelijken 
met het aantal beschikbare plaatsen. Valt dit rangnummer daarbinnen, dan is de kandidaat plaatsbaar 
(heeft een plaats aangeboden gekregen). Of men zich dan ook daadwerkelijk aanmeldt, is niet zeker. Na 
het bekendmaken van de uitslag moet de plaatsing binnen twee weken geaccepteerd worden, anders 
vervalt de plek en wordt deze vergeven aan het eerste niet toelaatbare rangnummer. In totaal zijn van 
de initiële respons van meer dan 14.000 (33%) de gegevens ruim 5.900 respondenten betrokken in de 
analyses. Dit is veertien procent van de totale populatie die heeft deelgenomen. Ongeveer een derde 
van hen deed mee aan een selectie bij een hbo-bachelor; twee derde bij een universiteit. De gegevens 
zijn gecorrigeerd voor een mogelijke disbalans in de verdeling van de bacheloropleidingen binnen de 
instellingen waar de kandidaat heeft deelgenomen. Deze correctie vond plaats door middel van een 
weegfactor of door middel van multileveltechnieken waarbij de bacheloropleiding * instelling als niveau 
2 is opgenomen in de analyses. 
 
45 | Selectie & plaatsing bij numerusfixusopleidingen 

 
Per beoordeeld aspect hebben de kandidaten aangegeven of ze de selectie als eerlijk hebben ervaren. 
Van deze eerlijkheidsscores zijn per geclusterd selectiecriterium gemiddelden berekend. Deze 
gemiddelden zijn herberekend naar percentages ervaren eerlijkheid. De beoordeling van de 
verschillende domeinen wordt door een ruime meerderheid zowel in het hbo als in het wo als eerlijk 
ervaren. In het hbo vindt men het beoordelen op niet-cognitieve vaardigheden en het toetsen op 
persoonlijkheidskenmerken eerlijker dan in het wo; in het wo acht men in vergelijking met het hbo 
beoordeling op cognitieve vaardigheden eerlijker. 
Hoe ervaren de kandidaten de selectieprocedure? 
Omdat dit onderzoek een eerste pilot is waarin gevraagd is naar de tevredenheid, is aan de 
respondenten in de vorm van een open vraag gevraagd hoe zij de procedure hebben ervaren. Alle 
antwoorden zijn bestudeerd en gerubriceerd naar positief, neutraal en negatief. Dit leverde interessant 
materiaal op. Zestig procent is positief over het verloop van de selectieprocedure; in het hbo zijn meer 
kandidaten positief (65%) dan in het wo (56%). 
 
Kandidaten met positieve ervaringen roemen vooral de goede organisatie, de informatievoorziening en 
duidelijkheid over de procedure. Ook stelt men het op prijs dat de kandidaten vriendelijk en persoonlijk 
worden bejegend en op hun gemak worden gesteld. Men hecht hierbij veel waarde aan het kunnen 
geven van een compleet beeld op basis van verschillende aspecten en een breed scala aan criteria. Zo 
wordt bijvoorbeeld het feit dat men in een gesprek de motivatie of het feit dat men extra activiteiten 
heeft ondernomen, kan toelichten erg op prijs gesteld. Naast een breed spectrum van criteria en een 
persoonlijke benadering, hechten de kandidaten ook zeer aan transparantie over de validiteit en de 
betrouwbaarheid van de beoordeling en het ontvangen van feedback. Deelname aan de selectie geeft 
kandidaten een goed beeld van wat hen tijdens de bacheloropleiding te wachten staat. Dit ervaart men 
als positief. Tevreden buitenlandse kandidaten waarderen vooral de mogelijkheid van selectie op 
afstand, de aard en volledigheid van de informatievoorziening en het feit dat er gebruik wordt gemaakt 
van alternatieve niet-cognitieve criteria zoals bijvoorbeeld zelfreflectie. 
 
Kandidaten met negatieve ervaringen benoemen vooral: de rommelige organisatie, soms lange 
wachttijden en de stress die dit met zich meebracht. Hierdoor hadden kandidaten soms het gevoel niet 
optimaal te kunnen presteren. Ook een gehaast verloop, weinig tijd en aandacht voor de kandidaten en 
massaliteit ervaart men als negatief. Ook noemen de kandidaten de aard van de criteria, met name als 
er een te grote focus is op intelligentie en cognitief presteren en te weinig aandacht besteed wordt aan 
niet-cognitieve vaardigheden. Dat dit sterk afhankelijk is van de voorkeur van individuele kandidaten 
blijkt uit het feit dat er ook gegadigden zijn die juist wel op cognitie afgerekend willen worden. In 
negatieve zin komen bij de ontevreden kandidaten zaken als (onvoldoende) informatie en (het 
ontbreken van) feedback naar voren. Sommige kandidaten noemen het niet aansluiten van de 
selectievorm bij de verwachtingen (bijvoorbeeld toetsen te gemakkelijk of te moeilijk vinden), 
waardoor ze onvoldoende van zichzelf hebben kunnen laten zien. Over de timing (in combinatie met de 
schoolexamens) is men ook niet altijd tevreden. 
 
Specifiek is gekeken naar de ervaringen van kandidaten die belemmerd worden door een 
functiebeperking. Sommige deelnemers met dyslexie geven aan dat er geen rekening is gehouden met 
hun beperking in de vorm van bijvoorbeeld extra tijd of een passende lay-out van (bijv.) vragenlijsten. 
Zij ervaren een kansenongelijkheid als gevolg van hun beperking. 
Verschilt de toelatingskans van verschillende groepen kandidaten op basis van hun (sociale) 
achtergrondkenmerken en zijn verschillen in toelatingskans te herleiden tot specifieke selectiecriteria? 
Uit de gegevens komt naar voren dat, in de week voordat de officiële uitslag is ontvangen, de 
kandidaten zeer goed in staat zijn een inschatting te geven over hun kans op succes. Meer dan de helft 
van degenen die denken dat ze toegelaten zijn, zijn daadwerkelijk plaatsbaar. Van degenen die niet 
plaatsbaar zijn denk een kwart dat de selectie succesvol is verlopen. 
47 | Selectie & plaatsing bij numerusfixusopleidingen 

 
Bij de bacheloropleidingen geneeskunde zien we geen verschillen in de toelatingskans als we kijken naar 
achtergrondkenmerken. Generiek hebben alle selectiekandidaten evenveel kans om te worden 
toegelaten als gecorrigeerd wordt voor hun aanleg en de gemiddelde toelatingskans bij geneeskunde. 
Als we verder kijken blijkt dat in sommige gevallen selectiecriteria worden gehanteerd die een 
negatieve of positieve uitwerking hebben voor bepaalde groepen. Een selectie op non-cognitieve 
vaardigheden (zoals communicatieve en sociale vaardigheden) werkt in het voordeel van kandidaten 
met een functiebeperking. Selecteert men niet op non-cognitieve vaardigheden, dan daalt de 
toelatingskans voor degenen met een functiebeperking en stijgt de toelatingskans voor kandidaten 
zonder functiebeperking. Daarnaast komt naar voren dat persoonlijke interactie tijdens de selectie bij 
geneeskunde positief uitwerkt voor kandidaten met een migratieachtergrond. Tot slot zien we een 
interessant effect als we kijken naar de verhouding tussen het aantal kandidaten en het aantal plaatsen. 
Is deze verhouding gunstig, dan pakt dat negatief uit voor kandidaten uit eerstegeneratiegezinnen. Als 
deze verhouding ongunstig is, dan komt deze negatievere toelatingskans niet naar voren. 
  
De derde groep bestaat uit alle wo-bachelors exclusief geneeskunde. Bij deze bachelors zien we dat 
kandidaten met een migratieachtergrond en eerstegeneratiekandidaten minder kans hebben op een 
plaats. Voor deze bacheloropleidingen geldt bovendien dat een selectie op persoonskenmerken nadelig 
uitwerkt voor studenten met een functiebeperking. Voor de overige studenten (zonder 
functiebeperking) lijkt een selectie op persoonlijkheidskenmerken juist gunstig. Een selectie op 
cognitieve vaardigheden (bijv. analytische vaardigheden of studievaardigheden) pakt gunstig uit voor 
kandidaten met lager opgeleide ouders. Selecteert men niet op cognitieve vaardigheden dan daalt de 
toelatingskans voor deze groep en wordt het verschil in toelatingskans tussen kandidaten uit 
eerstegeneratiegezinnen en overige kandidaten groter. 
49 | Selectie & plaatsing bij numerusfixusopleidingen 

 
Tabel 0.1: Resultaten multilevel analyses voor de kans op toelating naar respondentkenmerken en opleidingskenmerken – hbo 
Model 1: alleen Model 2: persoons- en 
  
Model 0: nulmodel persoonskenmerken instellingskenmerken 
Hbo  B Exp(B) B Exp(B) B Exp(B) 
  
Achtergrond- Geslacht (ref=vrouw) 0,08 1,08 0,08 1,08 
  
kenmerken 
Leeftijd -0,01 0,99 -0,01 0,99 
  
Migratieachtergrond (ref=nee) -0,55 0,58*** -0,49 0,61** 
  
Eerste generatie ho (ref=nee) -0,02 0,98 -0,01 0,99 
      
Huidige opleiding (ref=mbo) 
  
 Havo 0,17 1,19 0,17 1,18 
  
 Vwo 1,48 4,39*** 1,54 4,65*** 
  
 Hbo 0,65 1,92* 0,69 1,99* 
  
 Wo 2,08 7,99** 2,05 7,75** 
  
 Overig 0,42 1,52** 0,43 1,54** 
  
Functiebeperking (ref=nee) -0,39 0,68* -0,41 0,67* 
  
Ouderlijke Vakspecifieke kennis ouders (1-5) -0,04 0,96 -0,03 0,97 
  
hulpbronnen 
Verzamelen informatie selectiecriteria (1-5) -0,06 0,94 -0,08 0,93 
  
Voorbereiding selectieprocedure (1-5) 0,06 1,06 0,06 1,07 
  
Financiële ondersteuning (1-5) -0,01 0,99 -0,01 0,99 
  
Overige Familie verwante/dezelfde opleiding (ref=nee) 0,30 1,34* 0,30 1,35* 
  
kenmerken 
Eigen inschatting schoolresultaten (1-5) 0,19 1,20** 0,21 1,23** 
  
Voldoende informatie voor adequate voorbereiding (ref=nee) 0,68 1,98*** 0,70 2,02*** 
    
Selectie- Motivatie (ref=nee) -0,35 0,70 
    
criteria 
Visie en/of verwachtingen (ref=nee) 0,13 1,14 
    
Persoonlijkheidskenmerken (ref=nee) -0,36 0,70 
    
Cognitieve vaardigheden (ref=nee) -0,17 0,85 
    
Non-cognitieve vaardigheden (ref=nee) 0,67 1,95 
    
Kennis (ref=nee) 0,14 1,15 
    
Ervaring (ref=nee) -0,14 0,87 
    
Persoonlijke interactie (ref=nee) -0,21 0,81 
  
Opleiding Basiskans op toelating  3,93 50,69*** 
 
    
Interactie Geen significante interactie-effecten  
 
Intercept  0,53 1,70*** -0,60 0,55 -2,75 0,06*** 
   
N  2.130 2.130 2.130 
   
Accuracy  68,7% 69,2% 69,2% 
   
ICC  18,4% 19,2% 1,2% 
* p < .05; ** p < .01; *** p < .001 
51 

 
Tabel 0.3: Resultaten multilevel analyses voor de kans op toelating naar respondentkenmerken en opleidingskenmerken – wo (excl. geneeskunde) 
 
Model 1: alleen Model 2: persoons- en 
Model 0: nulmodel persoonskenmerken instellingskenmerken Interactie-effecten 
Wo excl. 
 
geneeskunde B Exp(B) B Exp(B) B Exp(B) B Exp(B) 
    
Achtergrond- Geslacht (ref=vrouw) -0,08 0,92 -0,09 0,91 
    
kenmerken 
Leeftijd -0,03 0,97 -0,02 0,98 
    
Migratieachtergrond (ref=nee) -0,30 0,74* -0,28 0,75* 
    
Eerste generatie ho (ref=nee) -0,25 0,78* -0,24 0,79 
        
Huidige opleiding (ref=vwo) 
    
 Hoger onderwijs 0,30 1,36 0,34 1,41 
    
 Buitenlands 0,04 1,04 0,04 1,04 
    
 Overig 0,34 1,41* 0,33 1,40 
    
Functiebeperking (ref=nee) 0,10 1,10 0,09 1,10 
        
Ouderlijke Ouderlijke hulpbronnen 
    
hulpbronnen Vakspecifieke kennis (1-5) -0,05 0,95 -0,05 0,95 
    
Verzamelen informatie selectiecriteria (1-5) 0,04 1,04 0,04 1,04 
    
Voorbereiding selectieprocedure (1-5) -0,01 0,99 0,00 1,00 
    
Financiële ondersteuning (1-5) -0,07 0,93 -0,07 0,94 
    
Overige Familie verwante/dezelfde opleiding (ref=nee) 0,23 1,26 0,24 1,27 
    
kenmerken 
Eigen inschatting schoolresultaten (1-5) 0,95 2,60*** 0,96 2,62*** 
    
Voldoende informatie voor adequate voorbereiding (ref=nee) 0,22 1,25 0,20 1,22 
      
Selectie- Motivatie (ref=nee) 0,00 1,00 
      
criteria 
Visie en/of verwachtingen (ref=nee) -0,80 0,45* 
      
Persoonlijkheidskenmerken (ref=nee) -0,62 0,54* 
      
Cognitieve vaardigheden (ref=nee) -0,11 0,89 
      
Non-cognitieve vaardigheden (ref=nee) 0,46 1,58 
      
Kennis (ref=nee) -0,03 0,97 
      
Ervaring (ref=nee) -0,06 0,95 
      
Persoonlijke interactie (ref=nee) 0,39 1,48 
      
Opleiding Basiskans op toelating 4,37 79,16*** 
      
Interactie- Persoonlijkheidskenmerken x belemmering functiebeperking -1,29 0,27* 
      
effecten 
Cognitieve vaardigheden x eerste generatie ho 0,76 2,13* 
  
Intercept  0,43 1,53* -2,53 0,08*** -4,01 0,02*** 
     
N  2.331 2.331 2.331 
     
Accuracy  68,2% 73,4% 73,1% 
     
ICC  21,8% 23,0% 6,9% 
* p < .05; ** p < .01; *** p < .001
53 

 
Overzicht van tabellen en figuren 
Tabel 2.1: Achtergrondkenmerken respondenten ............................................................... 15 
Tabel 2.2: Logistische regressie voor de kans om een numerusfixusopleiding te gaan doen naar 
achtergrondkenmerken ................................................................................ 16 
Tabel 3.1: Responsoverzicht ....................................................................................... 22 
Tabel 3.2: Respons naar soort hoger onderwijs ................................................................. 23 
Tabel 3.3: Achtergrondkenmerken respondenten ............................................................... 23 
Tabel 3.4: Verdeling van beoordelingscriteria in domeinen ................................................... 27 
Tabel 3.5: Indeling van vormen en locaties naar persoonlijke interactie .................................... 31 
Tabel 0.1: Resultaten multilevel analyses voor de kans op toelating naar respondentkenmerken en 
opleidingskenmerken – hbo ............................................................................ 51 
Tabel 0.2: Resultaten multilevel analyses voor de kans op toelating naar respondentkenmerken en 
opleidingskenmerken – wo (geneeskunde) .......................................................... 52 
Tabel 0.3: Resultaten multilevel analyses voor de kans op toelating naar respondentkenmerken en 
opleidingskenmerken – wo (excl. geneeskunde) .................................................... 53 
 
Figuur 1.1: Keuze voor een numerusfixusopleiding naar opleidingsniveau ouders, instroomcohort 2015-
2016 (bron: Startmonitor Hoger Onderwijs; n=16.495) ............................................. 8 
Figuur 1.2: Keuze voor een numerusfixusopleiding naar functiebeperking, instroomcohort 2015-2016 
(bron: Startmonitor Hoger Onderwijs; n=16.495) ................................................... 9 
Figuur 1.3: Keuze voor een numerusfixusopleiding naar migratieachtergrond, instroomcohort 2015-2016 
(bron: Startmonitor Hoger Onderwijs; n=16.495) ................................................... 9 
Figuur 1.4: Gemiddelde kans op toelating (aantal plaatsen gedeeld door het aantal aanmeldingen) bij 
numerusfixusopleidingen in het hbo (excl. gereserveerde plekken) ............................ 11 
Figuur 1.5: Gemiddelde kans op toelating (aantal plaatsen gedeeld door het aantal aanmeldingen) bij 
numerusfixusopleidingen in het wo (excl. gereserveerde plekken) ............................. 12 
Figuur 2.1: Intentie tot het volgen van een numerusfixusopleiding naar onderwijsniveau ................ 17 
Figuur 2.2: Intentie tot het volgen van een numerusfixusopleiding naar geslacht .......................... 17 
Figuur 2.3: Intentie tot het volgen van een numerusfixusopleiding naar opleidingsniveau ouders ....... 17 
Figuur 2.4: Redenen om mee te doen aan de decentrale selectie bij numerusfixusopleidingen .......... 18 
Figuur 2.5: Redenen om niet te kiezen voor een opleiding die decentraal selecteert ..................... 18 
Figuur 3.1: Sociale status naar opleidingsniveau ouders en naar soort hoger onderwijs ................... 24 
Figuur 3.2: Wijze waarop de kandidaten zich hebben geïnformeerd ......................................... 24 
Figuur 3.3: Inzet hulpbronnen van ouders ........................................................................ 25 
Figuur 3.4: Inzet hulpbronnen vanuit school ...................................................................... 25 
Figuur 3.5: Verrichte activiteiten om kans te verhogen ........................................................ 26 
Figuur 3.6: Rol die voorbereidingstijd, hulp en ervaring hebben gespeeld bij de toelatingskans ......... 26 
Figuur 3.7: Overzicht van toegepaste criteria (domeinen) naar soort hoger onderwijs .................... 28 
Figuur 3.8: Gebruikte vorm voor beoordeling domein motivatie naar soort hoger onderwijs ............. 28 
Figuur 3.9: Gebruikte vorm voor beoordeling domein visie en/of verwachtingen naar soort hoger 
onderwijs ................................................................................................ 29 
Figuur 3.10: Gebruikte vorm voor beoordeling persoonlijkheidskenmerken naar soort hoger onderwijs .. 29 
Figuur 3.11: Gebruikte vorm voor beoordeling cognitieve vaardigheden naar soort hoger onderwijs ..... 30 
Figuur 3.12: Gebruikte vorm voor beoordeling non-cognitieve vaardigheden naar soort hoger onderwijs 30 
Figuur 3.13: Gebruikte vorm voor beoordeling domein fysieke gesteldheid naar soort hoger onderwijs .. 30 
Figuur 3.14: Gebruikte vorm voor beoordeling domein kennis naar soort hoger onderwijs ................. 31 
Figuur 3.15: Gebruikte vorm voor beoordeling domein ervaring naar soort hoger onderwijs ............... 31 
Figuur 3.16: Ervaring eerlijkheid van de selectiecriteria ......................................................... 32 
Figuur 3.17: Ervaring selectieprocedure naar soort hoger onderwijs ........................................... 33 
Figuur 3.18: Rubricering van open antwoorden van kandidaten met een (zeer) positieve ervaring met de 
selectieprocedure ...................................................................................... 33 
55 | Selectie & plaatsing bij numerusfixusopleidingen 

