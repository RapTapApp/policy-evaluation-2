 
 
 
 
 
 
Halfjaarrapportage  
College financieel toezicht Bonaire, Sint Eustatius en Saba 
 
Januari 2017 – Juni 2017 
 
  

Onderhoudskosten 
Alle drie de openbare lichamen geven al geruime tijd aan dat structurele onderhoudskosten van 
materiële vaste activa, zoals gebouwen en infrastructuur, niet of niet volledig door het openbaar 
lichaam gedragen kunnen worden. Vaak is er sprake van een eenmalige investeringsbijdrage vanuit 
het Rijk voor materiële vaste activa, maar wordt geen of onvoldoende rekening gehouden met een 
structurele bijdrage voor bijbehorende onderhoudskosten. Het is Saba gelukt om in de begroting 
2017 ruimte te vinden voor een duidelijke toename van de begrote onderhoudskosten voor 
gebouwen. Bonaire heeft een beperkt bedrag opgenomen in haar begroting 2017. Sint Eustatius 
heeft eveneens een beperkt bedrag opgenomen in de voorgelegde ontwerpbegroting 2017. 
 
Uit de kabinetsreactie op het rapport Spies d.d. 12 mei 2016 is gebleken dat het Cft wordt verzocht 
om bij de beoordeling en advisering over de begrotingen expliciet aandacht te besteden aan een 
voldoende reservering voor onderhoud en vervanging van investeringen. Hieraan is invulling 
gegeven bij de adviezen op de ontwerpbegrotingen 2017. Het Cft heeft vastgesteld dat alle drie 
openbare lichamen onvoldoende reserveren. Om tot een voldoende reservering te komen is een 
meerjarig traject noodzakelijk. BZK heeft aangegeven het initiatief te zullen nemen om in 
gezamenlijkheid met de openbare lichamen en vakdepartementen te komen tot een meerjarig 
stappenplan dat hieraan invulling dient te geven. 
 
Tijdigheid van indienen rapportages 
Een punt van aandacht bij de drie openbare lichamen blijft het tijdig indienen van rapportages. De 
openbare lichamen hebben aangegeven dat de termijn waarbinnen de uitvoeringsrapportages 
moeten worden aangeleverd, krap is. Het verlengen van de deadline voor het indienen van de 
uitvoeringsrapportages van de laatste dag van de maand volgend op het kwartaal, naar 6 weken na 
afloop van een kwartaal zou tot verbetering kunnen leiden. Het Cft heeft dit punt  bij BZK 
aangevoerd ten behoeve van een eventuele wijziging van de Wet FinBES. Hiermee zou de 
aanlevertermijn gelijk worden voor het gehele Caribisch deel van het Koninkrijk. 
 
Tijdigheid van indienen jaarrekeningen van deelnemingen 
Artikel 9, lid 9 van de Wet FinBES bepaalt dat het bestuurscollege jaarlijks uiterlijk 6 maanden na 
afloop van het boekjaar de jaarrekeningen van de privaatrechtelijke rechtspersonen waarin het 
openbaar lichaam deelneemt, aan het Cft ter beschikking stelt. Saba is in staat geweest de jaarcijfers 
2016 van drie van de vier deelnemingen in te dienen. Sint Eustatius heeft slechts in beperkte mate 
jaarrekeningen 2016 van deelnemingen ingediend. Bonaire heeft, ondanks een aantal verzoeken 
daartoe, nog geen enkele  jaarrekening 2015 of 2016 ingediend. 
 
Collectieve sector 
Gelijktijdig met het doorzenden van de jaarrekening van elk van de openbare lichamen, rapporteert 
het Cft in samenwerking met het CBS, over de voorlopige uitgaven-, inkomsten-, tekort- en 
schuldcijfers van de collectieve sector van het betreffende openbaar lichaam. Ook beoordeelt het Cft 
dan de rentelastnorm van de collectieve sector, die volgens artikel 11 lid 2 van de Wet FinBES 
gemiddeld maximaal 0% mag bedragen. De collectieve sector is door het CBS vastgesteld op basis 
van de 2012 gegevens. In de Wet FinBES is, in tegenstelling tot de Rijkswet Financieel Toezicht, geen 
vaste termijn opgenomen wanneer de collectieve sector opnieuw vastgesteld dient te worden. Naar 
het oordeel van het Cft is het redelijk om een vaststellingstermijn van vijf jaar te hanteren. Het Cft 
2 
 

Bonaire 
Begrotingscyclus 2016-2017 
Verantwoording jaarrekening 2016 
De jaarrekening 2016 is op 29 juni 2017 aangeboden aan de eilandsraad. Omdat de 
accountantscontrole nog niet is afgerond, ontbreken de accountantsverklaring en het 
accountantsverslag. Als gevolg hiervan is de jaarrekening niet volledig en voldoet Bonaire niet aan de 
wettelijke deadline. Het bestuurscollege heeft op 12 juli 2017 verzocht om uitstel tot uiterlijk 1 
september 2017. Op 20 juli 2017 heeft het Cft de minister van BZK geadviseerd om dit uitstel te 
verlenen. 
De jaarrekening 2016 laat een positief saldo zien van USD 2,2 miljoen. Het positief resultaat van 
2016, ondanks dat de gerealiseerde baten lager zijn dan begroot, is met name het gevolg van 
uitgaven die lager dan begroot bleken te zijn, zoals lagere personeelskosten. Van de totale 
gerealiseerde baten betreft 51.2%  (USD 27,3 miljoen) de vrije uitkering. Verder is volgens de 
jaarrekening USD 16,2 miljoen aan lokale belastingen en heffingen ontvangen. De realisatie aan 
belastingbaten is USD 1,4 miljoen lager dan in 2015. Met uitzondering van leges, retributies en 
opcenten zijn in elke belastingcategorie de ontvangsten gedaald. In totaal is USD 5,9 miljoen minder 
aan baten (belastingen en overige heffingen) gerealiseerd dan begroot.  
Uitvoering begroting 2017 
De eerste uitvoeringsrapportage 2017 (UR) is met een beperkte vertraging bij het Cft ingediend. In 
totaal wordt in de eerste UR USD 13,1 miljoen aan baten en USD 11,3 miljoen aan lasten 
gepresenteerd en daarmee een positief saldo van USD 1,8 miljoen. Dit is conform de verwachtingen. 
Dit positief saldo heeft verder geen effect op het te verwachten resultaat aan het einde van 2017. 
Het Cft heeft in zijn reactie op de UR speciale aandacht gevraagd voor het financieel beheer. De 
vorderingen om te komen tot verbetering van het financieel beheer zijn te beperkt om de door 
Bonaire gedefinieerde ambitie van een goedkeurende accountantsverklaring over 2017, te 
realiseren. 
 
Bij de eerste uitvoeringsrapportage is een begrotingswijziging (BW) ingediend. Het Cft heeft hierop 
een positief advies gegeven. In totaal is USD 7,7 miljoen aan wijzigingen voorgesteld waardoor het 
begrotingstotaal toeneemt van USD 47,0 miljoen naar USD 54,7 miljoen. De voorgestelde wijzigingen 
betreffen met name het verwerken van bijzondere uitkeringen in de begroting. Een aantal weken na 
indiening van de eerste UR, op 31 mei, is een tweede begrotingswijziging ingediend voor USD 2,6 
miljoen aan beleidswijzigingen. Om de eerste uitvoeringsrapportage niet te laat in te dienen bij het 
Cft, is besloten om de begrotingswijzigingen te splitsen in twee delen. De wijzigingen in de tweede 
BW worden met name gefinancierd uit opgebouwde algemene reserves. Het openbaar lichaam wil 
deze middelen gebruiken om te investeren in infrastructurele werkzaamheden, automatisering 
(waaronder nieuwe applicaties voor o.a. erfpacht, grond- en motorrijtuigenbelasting) en promoten 
van Bonaire als toerismebestemming in het buitenland. 
 
  
4 
 

Sint Eustatius 
 
Begrotingscyclus 2015-2017  
 
Verantwoording jaarrekening 2015 
De jaarrekening 2015 is sinds medio november 2016 in concept gereed. Door diverse oorzaken en 
onvolkomenheden neemt de accountantscontrole veel tijd in beslag en is thans nog niet gereed. De 
deadline voor het opleveren van een gecontroleerde jaarrekening zoals opgenomen in de Wet 
FinBES (15 juli 2016), wordt derhalve aanzienlijk overschreden. 
 
De concept jaarrekening toont een tekort van circa USD 631.000. Na verwerking van de door de 
accountant aangegeven wijzigingen is het tekort verlaagd tot circa USD 565.000. Aangezien de 
accountantscontrole nog niet is afgerond kan dit bedrag nog wijzigen. In de door de eilandsraad op 
29 juni 2017 vastgestelde begroting 2017 wordt gecompenseerd voor het eerder genoemde tekort 
2015 van USD 631.000. Het tekort 2015 was het gevolg van een aantal incidentele effecten, 
waaronder: 
• Circa USD 235.000 i.v.m. het opvoeren van “vakantiegeld” op de balans. Op grond van de 
BBV BES dienen openbare lichamen deze verplichting te administreren, Sint Eustatius had dit 
in tegenstelling tot Bonaire en Saba nog niet gedaan.  
• Circa USD 240.000 i.v.m. een verloren rechtszaak (onjuist toepassen van ontslagprocedure). 
• Circa USD 98.000 i.v.m. de nieuwe CAO die in 2016 is overeengekomen en waarbij USD 500,- 
per medewerker aan premie 2015 verschuldigd is. 
 
Uitvoering begroting 2016 
Door de inzet van de tijdelijke inhuur (een accountantskantoor) is in een relatief korte periode (eind 
juli t/m begin september) de administratie van 1 januari 2016 tot en met eind september 2016 
gecontroleerd en gecorrigeerd. De tijdelijke inhuur heeft eveneens de administratie over de 
e
maanden september t/m december achteraf gecontroleerd en in januari 2017 een 4 
uitvoeringsrapportage 2016 opgesteld. Deze toont een overschot van circa USD 543.179, waardoor 
het tekort 2014 ad USD 505.792 geheel wordt gecompenseerd. Het positieve saldo kan nog wijzigen 
bij het opstellen van de jaarrekening 2016 en naar aanleiding van de accountantscontrole. 
 
De deadline voor het opleveren van een gecontroleerde jaarrekening 2016 zoals opgenomen in de 
Wet FinBES is 15 juli 2017. Deze deadline wordt niet gerealiseerd, op 14 juli 2017 is door het 
bestuurscollege uitstel gevraagd tot 31 oktober 2017. Gegeven de huidige stand van zaken van het 
financieel beheer is het niet realistisch deze termijn te verkorten en het Cft adviseert de Minister van 
BZK dan ook om uitstel te verlenen. Het nog niet beschikbaar hebben van de jaarrekening 2015 is 
een oorzaak voor de vertraging met de jaarrekening 2016. Een tweede oorzaak is de onvoldoende 
capaciteit van de unit financiën. Door externe ondersteuning sinds maart 2017 is de capaciteit van 
de unit financiën versterkt en worden vorderingen gemaakt. Echter de focus heeft gelegen op het 
opstellen van een aangepaste begroting 2017, het controleren en corrigeren van de administratie 
over het eerste kwartaal 2017 en het afronden van de jaarrekening 2015. De jaarrekening 2016 
moet aldus nog worden opgesteld en gecontroleerd door de accountant. 
6 
 

Geïntegreerd middelen beheer en liquiditeiten 
De liquiditeitspositie van Sint Eustatius conform het GMB is in de eerste helft van 2017 met circa 
USD 1,0 miljoen toegenomen tot USD 9,0 miljoen. Deze stijging komt doordat de kortlopende 
schulden, zoals pensioenverplichtingen niet worden afgedragen. Bij daadwerkelijke betaling zal de 
liquiditeitspositie dus afnemen. Anderzijds toont de door de eilandsraad vastgestelde begroting 
2017 een overschot in verband met de compensatie van het tekort 2015. Bij realisatie heeft dit een 
positief effect op de liquiditeitspositie. Het Cft heeft Sint Eustatius geadviseerd een prudent 
liquiditeitenbeheer te voeren gericht op het creëren van een liquiditeitsbuffer en het verbeteren van 
het werkkapitaal. 
 
 
  
8 
 

vaststelling bij de eilandsraad ligt. Na vaststelling dient deze te worden voorgelegd aan de minister 
van BZK ter besluitvorming. De eerste uitvoeringsrapportage toont aan dat de begrotingsuitvoering 
volgens plan verloopt. Uit de eerste begrotingswijziging volgt dat het totaal aan baten en lasten 
wordt verhoogd met een bedrag van USD 571.537 waardoor het begrotingstotaal uitkomt op USD 
12.122.526. De bijstelling van de bijzondere uitkeringen welke door de vakdepartementen 
beschikbaar worden gesteld heeft een verhoging van zowel de baten als de lasten met USD 561.037 
tot gevolg. De overige begrotingswijzigingen hebben een verhoging van de baten en de lasten met 
USD 10.500 tot gevolg. 
 
Overige onderwerpen  
Financieel beheer 
Saba heeft de kwaliteit van het financieel beheer goed op orde: Saba stelt realistische begrotingen 
op, realiseert al enkele jaren overschotten en heeft voor het derde jaar op rij een goedkeurende 
accountantsverklaring bij de jaarrekening verkregen voor zowel getrouwheid als rechtmatigheid. De 
afhankelijkheid van medewerkers in bepaalde posities is lastig te mitigeren gegeven de 
kleinschaligheid van Saba, en dit maakt het financieel beheer kwetsbaar.  
 
Geïntegreerd middelen beheer en liquiditeiten 
De liquiditeitspositie van Saba conform het GMB is in de eerste helft van 2017 met circa USD 4,1 
miljoen afgenomen tot USD 10,1 miljoen. De liquiditeitspositie bestaat voor een groot deel uit 
bijzondere uitkeringen die nog tot besteding moeten komen. 
 
10 
 

