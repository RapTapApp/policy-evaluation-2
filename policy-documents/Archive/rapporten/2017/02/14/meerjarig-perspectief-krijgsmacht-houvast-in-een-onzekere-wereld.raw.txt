 
 
 
 
 
Houvast in een onzekere wereld 
 
 
Lijnen van ontwikkeling in het meerjarig perspectief 
voor een duurzaam gerede en snel inzetbare 
krijgsmacht 
  
 
 
 
 
 
 
 
 
 
 
 
 
 
14 februari 2017 
 
 
 
 
 
 
 
 
 
 
 

Inleiding 
 
De veiligheidscontext is de afgelopen jaren veranderd. Het kabinet heeft daarover 
meermaals aan de Kamer bericht. In de Internationale Veiligheidsstrategie (IVS) ‘Veilige 
1
Wereld, Veilig Nederland’ beschreef het kabinet reeds belangrijke ontwikkelingen op het 
gebied van de internationale veiligheid en de gevolgen daarvan voor Nederland. Nieuwe 
ontwikkelingen nadien noopten in 2014 tot een update van de IVS in de beleidsbrief 
2
‘Turbulente tijden in een instabiele omgeving’. Beide documenten zijn nog altijd het 
buitenlandpolitieke kader waarbinnen het Nederlandse veiligheidsbeleid gericht op de 
aanpak van dreigingen en risico’s vorm krijgt. Gelet op alle ontwikkelingen die zich sindsdien 
hebben voorgedaan, ligt verdere actualisatie van de IVS in de rede. Wat echter niet is 
veranderd en ook niet zal veranderen, is de noodzaak van een geïntegreerd 
veiligheidsbeleid, waarin de ter beschikking staande instrumenten op het gebied van 
diplomatie, ontwikkelingssamenwerking en defensie (ook wel het 3D-beleid genoemd) goed 
op elkaar zijn afgestemd.  
 
Tegen de achtergrond van een veranderende wereld, en in het licht van het Nederlandse 
geïntegreerde veiligheidsbeleid, heeft het kabinet in verschillende brieven aan de Tweede 
Kamer en ook in opeenvolgende begrotingen, een meerjarig perspectief geschetst voor de 
3
stapsgewijze versterking van de krijgsmacht. Onder meer tijdens de Algemene Politieke 
Beschouwingen in september 2015 heeft de Tweede Kamer er bij het kabinet op 
aangedrongen werk te maken van de stappen zoals uiteengezet in het kader van dat 
4
meerjarig perspectief.  
 
Zoals bekend heeft dit kabinet de afgelopen jaren al belangrijke maatregelen genomen. Zo 
kan de basisgereedheid van de krijgsmacht de komende jaren op orde worden gebracht. De 
resterende stappen in het meerjarig perspectief zijn onder andere in de defensiebegroting 
van 2017 beschreven. Deze vervolgstappen moeten leiden tot een duurzaam gerede en snel 
inzetbare krijgsmacht. Zij behelzen: 
 
 Investeringen om de huidige krijgsmacht te continueren en vernieuwen. De 
investeringsbehoefte voor de benodigde vernieuwingen, 
instandhoudingsprogramma’s en vervangingen is de komende vijftien jaar groter 
dan het beschikbare budget. Zoals de begroting van Defensie duidelijk maakt, vergt 
alleen al de vervanging van wapensystemen, die de kern van de slagkracht van de 
huidige krijgsmacht vormen, meer financiële middelen dan waarover Defensie nu 
beschikt. Zowel de Navo als EU onderstrepen dat de tijdige vernieuwing, 
instandhouding en vervanging van deze wapensystemen urgent is.  
 
 Verbetering van de operationele (gevechts)ondersteuning. De inzetbaarheid en het 
voortzettingsvermogen van de krijgsmacht worden in hoge mate bepaald door 
ondersteunende operationele eenheden (enablers) zoals onderhoud, inlichtingen, 
robuuste logistiek en geneeskundige ondersteuning. Dit zijn schaarse capaciteiten. 
                                                                 
1
 Kamerstuk 33694, nr. 1, 21 juni 2013. 
2 
Kamerstuk 33964, nr. 6, 14 november 2014. 
3
 De eerste brief waarin het kabinet het meerjarige perspectief schetste, dateert van 19 juni 2015. TK 33 763, nr. 
59. 
4
 Motie van het lid Van der Staaij c.s., TK 34 300, nr. 27. 
 3 

1 Mondiale ontwikkelingen en veiligheidscontext  
 
1.1 Algemeen 
Crises volgen elkaar snel op en de verscheidenheid en ook de complexiteit van dreigingen en 
risico’s zijn fors toegenomen. Interne en externe veiligheid zijn meer dan ooit met elkaar 
verweven. Europa wordt omringd door conflicten en instabiliteit. De gevolgen daarvan, ook 
voor onze samenleving, zijn voor velen tastbaar geworden. In de Beleidsbrief ‘Turbulente 
6
tijden in een instabiele omgeving’ is reeds onderstreept dat rekening moet worden 
gehouden met een langdurige periode van spanningen, dichtbij en ver weg. Ook vele ander 
7
studies en publicaties wijzen hierop.  
 
1.2 Drijvende krachten 
Een analyse van diverse veiligheidsstudies laat zien dat de internationale veiligheidscontext 
wordt bepaald door vijf mondiale, en voor Nederland min of meer autonome 
ontwikkelingen, ook wel drijvende krachten genoemd: 
 
 de geopolitieke verhoudingen; 
 waarden en identiteit; 
 demografische en ecologische ontwikkelingen; 
 de digitale informatierevolutie; 
 de mens-machine relatie. 
Drijvende	krachten
Waarden & 
identiteit
 
 
1. Geopolitieke verhoudingen: afgezet tegen het scenarioraamwerk dat in 2010 door het 
8
project-Verkenningen is ontwikkeld, lijkt de mondiale veiligheidssituatie zich te bewegen 
naar een complexe mengvorm van de scenario's 'multipolair' en 'fragmentatie', waarin de 
samenwerking tussen staten en andere actoren minder vanzelfsprekend is. Daarbij zijn 
                                                                 
6
 Kamerstuk 33694, nr. 6, 14 november 2014.  
7
 Zie onder meer de Strategische Monitor-publicaties van Clingendael en HCSS. 
8
 Eindrapport Verkenningen, Houvast voor de krijgsmacht van de toekomst (juni 2010). 
 5 

Conventional Weapons (CCW) in Genève. Voor de Nederlandse krijgsmacht geldt dat altijd 
sprake moet zijn van betekenisvolle menselijke controle. 
 
1.3 Veiligheidsvraagstukken 
De wereld om ons heen is onrustig. Zekerheden die voor vaststaand werden aangenomen 
(zoals de EU, de NAVO, en de VN) worden ter discussie gesteld. Interne en externe veiligheid 
zijn twee kanten van dezelfde medaille. Dit wordt keer op keer pijnlijk duidelijk: aanslagen in 
Europa, MH-17, radicalisering, cyberaanvallen met ernstig ontwrichtende gevolgen, 
migratiestromen richting Europa met grote maatschappelijke impact. Dit alles vindt in 
belangrijke mate zijn oorsprong in instabiele regio’s rondom Europa.  
 
 Onder president Poetin is Rusland zich in toenemende mate gaan afzetten tegen het 
Westen. Het 'zero-sum'-denken in politieke, militaire, economische en culturele 
invloedssferen lijkt terug van weg geweest. Russische militaire eenheden verschijnen op 
onverantwoorde wijze in het luchtruim en de wateren rondom Noordwest-Europa, en 
ook in andere delen van Europa. De Russische dreiging met kernwapens is eveneens 
verontrustend, ook als deze slechts retorisch zou zijn. Het is aan zowel de Navo als de 
EU om hier een passend strategisch antwoord op te formuleren. Een antwoord dat niet 
alleen onze veiligheid en de Europese stabiliteit waarborgt maar ook bijdraagt aan onze 
doelstellingen op het gebied van nucleaire ontwapening en non-proliferatie. 
Beïnvloeding van de media, cyberaanvallen en propaganda maken tevens deel uit van 
het door Rusland gehanteerde instrumentarium. Het Russische destabiliserende 
optreden beperkt zich niet tot Europa, zoals de interventie van Rusland in Syrië 
aantoont. En ook het optreden van Rusland daar heeft gevolgen voor de Europese 
veiligheid. In algemene zin kan worden gesteld dat Rusland een onvoorspelbare factor 
is geworden. Naast de Zwarte Zee regio heeft vooral de kwetsbare Baltische regio een 
sleutelpositie in de Russische veiligheidspolitiek. Rusland is op dit ogenblik 
waarschijnlijk in staat om, al dan niet tijdelijk, een militair overwicht te realiseren in die 
regio. Als gevolg van de smeltende ijskappen, komt daar mogelijk de noordelijke 
vaarroute als toekomstig potentieel conflictgebied bij. De voortgaande vernieuwing en 
versterking van de Russische krijgsmacht duiden op een toenemende nadruk op het 
voeren van een grootschalig conflict. De militaire geloofwaardigheid en de politieke 
eensgezindheid van zowel de Navo als de EU zullen de komende jaren mogelijk nog 
danig op de proef worden gesteld, ook door het samengestelde of ‘hybride’ karakter 
van de dreiging. Hierbij zullen kenmerken van de Russische doctrine zichtbaar zijn: een 
mix van lethale en niet-lethale effecten op strategisch, operationeel en tactisch niveau 
waarbij alle middelen van de staat worden aangewend. 
 
 De veiligheidssituatie in het Midden-Oosten, Noord-Afrika en delen van sub-Sahara en 
West-Afrika - de 'gordel van instabiliteit' ten zuiden en zuidoosten van Europa - is de 
afgelopen jaren sterk verslechterd, hetgeen onder meer tot uiting komt in grote 
migratiestromen. Onder andere armoede, slecht bestuur, corruptie, uitsluiting en 
mensenrechtenschendingen dragen bij aan de instabiliteit in deze voor Europa en 
Nederland cruciale regio’s. Het is niet waarschijnlijk dat hierin snel verbetering 
optreedt, mede gelet op de demografische en ecologische ontwikkelingen evenals de 
verscherpte tegenstellingen tussen zowel staten als religieuze en etnische groepen. De 
dreiging van fundamentalistisch geïnspireerd terrorisme, dat geen middel schuwt om 
zijn doelen te realiseren, is sterk gegroeid. Ook geradicaliseerde Nederlanders vormen 
in dit kader een reële dreiging. Vooral in het Midden-Oosten neemt de kans op 
omvangrijke interstatelijke conflicten toe. Deze instabiliteit heeft ongetwijfeld gevolgen 
 7 

 
 De verschuiving van een bipolaire naar een multipolaire wereld heeft bijgedragen aan 
een nieuwe dynamiek op het terrein van ontwapening en non-proliferatie. Daarnaast 
kan het gezag van cruciale verdragen, zoals het non-proliferatieverdrag (NPV), ter 
discussie komen te staan indien de voorheen vanzelfsprekende en actieve steun en 
handhaving, van de voor dit verdrag belangrijke landen, wegvalt. Noord-Korea kan zijn 
(nucleaire) rakettenarsenaal uitbreiden. Ook het arsenaal van andere risicolanden blijft 
groeien. Onzekerheid en instabiliteit, in combinatie met een aantasting van de status 
van bestaande wapenbeheersingsverdragen, kan er voorts toe leiden dat andere landen 
hun niet-nucleaire status heroverwegen.  
 
 Uiteraard zijn er ook specifieke gebeurtenissen en plotselinge ontwikkelingen mogelijk 
die een grote uitwerking op onze veiligheid kunnen hebben. Het gaat hierbij om 
gebeurtenissen en ontwikkelingen die ons voorstellingsvermogen op dit ogenblik te 
boven (lijken te) gaan. Deze worden vaak aangeduid als 'strategische schokken' of, naar 
10
een invloedrijk boek van Nassim Taleb,  ‘Zwarte Zwanen’. Ook hiermee dient rekening 
te worden gehouden. 
 
1.4 De internationale context 
Met zijn open economie is Nederland gebaat bij een sterke internationale rechtsorde en 
goed functionerende multilaterale organisaties. Die organisaties staan echter in 
toenemende mate onder druk. Nederland blijft zich inspannen voor het goed functioneren 
van deze structuren en - met het oog op hun geloofwaardigheid - een verbetering van de 
effectiviteit daarvan. Nederland zal zich overigens ook over zijn eigen bijdragen aan deze 
instellingen moeten buigen. Het ligt in de lijn der verwachting dat het beroep op Nederland, 
om met middelen op het gebied van diplomatie, ontwikkelingssamenwerking en defensie bij 
te dragen aan internationale inspanningen ter bevordering van duurzame stabiliteit, verder 
zal toenemen.  
 
Navo 
Europa en Nederland hebben belang bij een sterke Navo. Met het oog op de veranderde 
opstelling van Rusland hebben de collectieve verdediging en afschrikking aan betekenis 
gewonnen. Vanuit het Midden-Oosten en Noord-Afrika worden de Navo-landen, in het 
bijzonder de Europese, tevens geconfronteerd met fragiele staten, terrorisme, 
migratiestromen en humanitaire noodsituaties. De Navo moet zowel conventionele en 
nucleaire militaire dreigingen als ‘hybride’ strijdmethoden en geavanceerde cyber warfare 
het hoofd kunnen bieden. 
 
De eisen die in Navo-verband aan de Nederlandse krijgsmacht worden gesteld, zijn de 
afgelopen jaren door de verslechterde veiligheidssituatie gestegen. Niet voor niets hebben 
de regeringsleiders tijdens de Top van Wales in 2014 afgesproken een stijging van de 
defensie-uitgaven (in tien jaar richting 2% BBP) na te streven. Voorts onderstrepen de VS al 
langer dat de Europese Navo-landen hun inspanningen substantieel moeten verhogen en 
deze oproep is met het aantreden van president Trump alleen maar sterker geworden. 
Momenteel nemen de VS in de Navo ongeveer 70 procent van de totale defensie-uitgaven 
voor hun rekening.  
 
                                                                 
10
 Nassim Nicholas Taleb, The Black Swan: The Impact of the Highly Improbable (2007). 
 9 

staat voor een ambitieus, realistisch en pragmatisch Gemeenschappelijk Veiligheids- en 
Defensiebeleid (GVDB).  
 
In juni 2016 presenteerde de Hoge Vertegenwoordiger de EU Global Strategy. De strategie 
schetst het brede kader van kansen en bedreigingen voor de EU, en ook de gewenste 
respons daarop. De EU heeft als voordeel dat het over een breed pallet aan instrumenten 
van soft - en hard power beschikt: diplomatie, ontwikkelingssamenwerking, handel, sancties, 
missies en operaties. Vervolgens werd in november 2016 het Implementation Plan on 
Security and Defence vastgesteld. Hierin wordt het EU-ambitieniveau op het terrein van 
veiligheid en defensie beschreven. Ook kondigt het plan verschillende voorstellen aan om dit 
ambitieniveau te realiseren en biedt het de EU en haar lidstaten handvatten om meer 
verantwoordelijkheid te nemen. De focus ligt op maatregelen die bijdragen aan de 
gezamenlijke ontwikkeling van defensiecapaciteiten, en ook maatregelen ten behoeve van 
een betere en snellere inzetbaarheid van bijdragen in civiele en militaire EU-missies. In 
december jl. riep de Europese Raad op tot snelle opvolging van het implementatieplan. Ook 
verwelkomde de Europese Raad het European Defence Action Plan dat tot doel heeft de 
lidstaten te ondersteunen bij bovengenoemde capaciteitsontwikkeling en het verbeteren 
van de defensiemarkt.  Nederland is voorstander van een moderne, competitieve en 
innovatieve defensie-industrie en een sterke European Defence Technological and Industrial 
Base (EDTIB). Nederland onderstreept daarbij het belang van defensie-gerelateerd 
onderzoek en de toegang van het midden- en kleinbedrijf (MKB) tot internationale 
toeleveringsketens. Nederland steunt de EU-initiatieven die hiertoe worden ontplooid.  
 
Evenals de Navo heeft de EU in kaart gebracht waaruit de militaire tekorten (shortfalls) 
bestaan. De meeste pregnante tekortkomingen doen zich voor op het gebied van 
bevelvoering (command & control), inlichtingen, cyberoperaties, raketverdediging, 
geneeskundige ondersteuning, (lucht)transport en logistiek. 
 
Verenigde Naties 
De Verenigde Naties (VN) zijn het aangewezen forum om mondiale vraagstukken aan te 
pakken. De VN-Veiligheidsraad is het belangrijkste internationale besluitvormingsorgaan op 
het terrein van vrede en veiligheid. De Veiligheidsraad blijft dan ook van wezenlijk belang 
voor de verdere ontwikkeling en versterking van het internationaal juridisch kader op dit 
terrein. Voorts beschikt de VN in potentie over vele militaire en niet-militaire middelen om 
duurzame stabiliteit te bevorderen. 
Door de toenemende complexiteit van conflicten zijn ook VN-operaties (zoals MINUSMA in 
Mali of UNMISS in Zuid-Soedan) de afgelopen jaren veeleisender geworden. Zij kennen vaak 
een wisselend – en soms hoog – geweldsniveau en staan in het teken van een brede en 
geïntegreerde aanpak. Hierdoor groeit de behoefte aan kwalitatief hoogstaande militaire en 
civiele bijdragen van de lidstaten. Zo is het voor de VN van groot belang om op korte termijn 
te kunnen beschikken over snel inzetbare eenheden, bijvoorbeeld in de vorm van een stand-
by force. Rotatieschema’s, naar voorbeeld van de helikoptercapaciteit ten behoeve van 
MINUSMA, kunnen weer een belangrijke bijdrage leveren aan een betere force generation.  
Om de uitdagingen het hoofd te bieden, hebben de VN verschillende hervormingen 
aangekondigd op het gebied van vredeshandhaving en -opbouw. Deze hervormingen zijn 
hard nodig en hebben onder meer betrekking op duidelijke en uitvoerbare mandaten en 
richtlijnen voor operaties, een nieuwe bevelvoeringsstructuur en een grotere betrokkenheid 
van troepenleverende landen bij de besluitvorming over operaties.  
 11 

Nederland tegen de grenzen aan van wat partners wenselijk en mogelijk achten.  
Samenwerking op het gebied van nucleaire en conventionele wapenbeheersing 
Nederland spant zich onverminderd in voor ontwapening, non-proliferatie en nuclear 
security. Het is en blijft gecommitteerd aan het wereldwijd verbieden en elimineren van 
nucleaire wapens, waarbij het NPV de basis is voor het Nederlandse non-proliferatie en 
nucleaire ontwapeningsbeleid. Multilaterale samenwerking is essentieel om nucleaire, 
chemische en biologische dreigingen effectief het hoofd te kunnen bieden. Daarom is 
Nederland niet alleen een betrouwbare partner in een militair bondgenootschap maar ook 
een actieve speler in diverse organisaties zoals de VN, Navo, EU, OPCW en het IAEA en heeft 
het een voortrekkersrol inzake het NPV, CWC, BWC, FMCT, Veiligheidsraadresolutie 1540, 
CTBT en multilaterale instrumenten op het terrein van nuclear security. Voorts zal 
Nederland, zoals bekend, deelnemen aan internationale besprekingen over een verdrag 
voor een verbod op nucleaire wapens zonder daarbij vooruit te lopen op een oordeel over 
het eindresultaat. Nederland zal zich inzetten voor de verifieerbaarheid van een 
kernwapenverbod, voor de deelname aan de onderhandelingen door kernwapen-bezittende 
staten, en erop toezien dat het NPV inclusief Art VI en de inherente chronologie daarin 
13
worden gerespecteerd. 
 
De conflicten in en rondom Oekraïne laten zien dat de relevantie van conventionele 
wapenbeheersing onverminderd hoog is. Met name de grote en onaangekondigde 
zogenoemde snap exercises van de Russische Federatie zijn aanleiding tot zorg. In de eerste 
plaats is het van belang dat alle partijen zich houden aan bestaande instrumenten. In Europa 
zijn dat met name het Weens Document dat vertrouwenwekkende en 
veiligheidsbevorderende maatregelen bevat, het Verdrag inzake de Conventionele 
Strijdkrachten in Europa (CSE) dat het aantal zware wapensystemen beperkt en het Open 
Skies Verdrag dat observatievluchten boven elkaars grondgebied mogelijk maakt. Rusland 
leeft de hierin vastgelegde afspraken al geruime tijd niet of slechts ten dele na. In nauw 
overleg met vooral de Navo-bondgenoten zet Nederland zich in voor volledige 
implementatie en, waar nodig, voor aanpassing of modernisering van deze 
wapenbeheersingsinstrumenten. Ook initiatieven, zoals die van Duitsland, om de 
conventionele wapenbeheersing in Europa een nieuwe impuls te geven, worden door 
Nederland actief ondersteund. Zodra daarvoor politiek ruimte ontstaat, wil Nederland 
opnieuw het gesprek met Rusland over conventionele wapenbeheersing aangaan.   
                                                                 
13
 Zie de brief van de minister van Buitenlandse Zaken aan de Tweede Kamer over onderhandelingen over een 
internationaal verbod op kernwapens, 27 oktober 2016, Kamerstuk 33 783, nr. 23. 
 13 

het toezicht op de sterk groeiende passagiersstromen op de luchthavens (KMar), de 
bescherming van onze vitale infrastructuur en de veiligheid van het digitale 
dataverkeer.  
 
Verdediging en 
bescherming eigen en 
Navo/EU-grondgebied & 
NL samenleving  
VEILIG BLIJVEN 
Bevordering 
stabiliteit en 
Bescherming 
bestrijding 
knooppuntfunctie NL 
dreigingen rondom 
VEILIG 
Europa en Koninkrijk 
VERBINDEN 
VEILIGHEID 
BRENGEN 
 
  
Deze strategische opgaven komen niet in de plaats van de drie hoofdtaken van Defensie 
maar maken, gelet op deze hoofdtaken, duidelijk met welk beroep op Defensie rekening 
moet worden gehouden. Ook geven deze opgaven richting aan besluiten over de inzet en de 
inzetbaarheid van de krijgsmacht. De strategische opgaven staan overigens niet los van 
elkaar maar hangen nauw met elkaar samen zoals weergegeven in bovenstaande figuur. 
 
Door de nauwe samenhang tussen onze interne en externe veiligheid sorteert een 
combinatie van inspanningen, in het kader van die strategische opgaven, het meeste effect. 
Investeren in de collectieve veiligheid en verdediging blijft daarbij per saldo effectiever en 
goedkoper dan investeren in alleen de nationale veiligheid, en dat geldt evenzeer voor het 
investeren in stabiliteit buiten Europa. 
 
Bij de invulling van de strategische opgaven realiseert Defensie zich terdege dat zij 
onderdeel is van een breed en gevarieerd bestuurlijk, maatschappelijk, nationaal en 
internationaal ‘ecosysteem’. Dit ecosysteem is voortdurend aan verandering onderhevig en 
er bestaan tal van afhankelijkheden. De kracht en de effectiviteit van Defensie worden dus 
tevens bepaald door de kwaliteit en de intensiteit van de samenwerking met andere actoren 
in dit ecosysteem, zowel voorafgaand aan, tijdens en na afloop van militaire inzet als in de 
vredesbedrijfsvoering. Daarom wil Defensie ook hierin de komende jaren blijven investeren. 
 
2.2 Veilig blijven 
Zoals eerder uiteengezet, heeft de eerste hoofdtaak van Defensie, die de collectieve 
verdediging in Navo-verband omvat, stevig aan belang gewonnen. Zo wordt naar 
verwachting een groter beroep op de krijgsmacht gedaan in het kader van de 
geruststellende maatregelen van de Navo. Ook stelt de Navo de komende jaren hogere 
eisen aan de beschikbaarheid, gereedheid, paraatheid en verplaatsbaarheid van 
Nederlandse militaire eenheden. Als gevolg van de besluiten tijdens de Top in Warschau in 
2016 zal Nederland samen met Duitsland permanente bijdragen leveren aan de versterkte 
militaire aanwezigheid in de Baltische Staten en Polen (Enhanced Forward Presence). Ook 
 15 

van de Nederlandse samenleving, bijvoorbeeld om handelsbelangen te beschermen en het 
tegengaan van terroristische dreigingen of een te hoge migratiedruk.  
 
Voor duurzame stabiliteit is een geïntegreerde inzet van middelen op het gebied van 
diplomatie, ontwikkelingssamenwerking en defensie onontbeerlijk. Onderliggende oorzaken 
en symptomen moeten in samenhang worden aangepakt. Politieke, etnische, culturele, 
sociaal-economische en ecologische factoren zijn in veel conflictsituaties immers sterk met 
elkaar verweven. Uiteraard is het van belang vroegtijdig signalen te onderkennen waaruit 
blijkt dat staten of samenlevingen ‘afglijden’. Een goede informatiepositie is hiervoor 
cruciaal. Voldoende inlichtingencapaciteit is hiervoor van belang, en zo ook een toereikend 
postennet (met inbegrip van defensie-attachés). Het ligt in de verwachting dat, ook in het 
kader van deze strategische opgave, het beroep op Nederland verder zal toenemen.  
 
2.4 Veilig verbinden 
Nederland is een mondiaal knooppunt en dankt daaraan voor een groot deel zijn welvaart. 
In de connectedness index van McKinsey staat Nederland nummer twee achter Singapore 
maar vóór de Verenigde Staten, Duitsland, Ierland en Verenigd Koninkrijk. We zijn een 
‘systeemland’ in die zin dat het functioneren van de wereldeconomie voor een deel 
afhankelijk is van onze knooppuntfunctie. Zo is Nederland een knooppunt van grondstoffen 
en goederen (de havens van Rotterdam en Amsterdam), van personen (Schiphol) en ook 
data (Nederland is de Digital Gateway to Europe geworden). De veiligheid van het 
'knooppunt Nederland', en dus ook van onze fysieke en digitale aanvoerlijnen (flow security), 
is onmiskenbaar in het belang van onze economie en die van Europa. Het gaat hier om het 
zeker stellen van de Nederlandse economische belangen. Deze veiligheid manifesteert zich 
in de bescherming van vitale infrastructuur en het vrij toegankelijk houden van de 
zogenoemde ‘openbare ruimten’ (global commons). 
  
De vitale infrastructuur bestaat uit fysieke knooppunten van vitale processen. De 
bescherming van deze vitale infrastructuur is essentieel om ernstige economische schade, 
fysieke gevolgen (waaronder grote aantallen slachtoffers), sociaal-maatschappelijke 
consequenties en domino-effecten (uitval in meerdere sectoren) te voorkomen. Op de 
krijgsmacht wordt in toenemende mate een beroep gedaan om de nationale vitale 
infrastructuur te beschermen (Versterking Civiel Militaire Samenwerking). In overleg met het 
ministerie van Veiligheid en Justitie evenals publieke en private veiligheidspartners, is 
Defensie inmiddels een onderzoek gestart naar de mogelijkheden om de rol van de 
19
krijgsmacht bij de nationale veiligheid verder te verstevigen. 
 
Wat de luchthaventaken betreft, heeft het kabinet voor de korte termijn enkele 
maatregelen getroffen. Het kabinet heeft voorts laten weten de structurele 
capaciteitsbehoefte van de Koninklijke Marechaussee (KMar) te betrekken bij de 
20
voorbereidingen van de begroting 2018. Ook de terroristische dreiging en de toegenomen 
migratiedruk hebben tot een groter beroep op de KMar geleid. Zo vervult de KMar een 
onmisbare rol in de aanpak van de instroom van vluchtelingen en migranten (zoals met de 
inzet van Border Security Teams). 
 
                                                                 
19
 Voortgangsbrief Nationale Veiligheid, 15 september 2016, Kamerstuk 30821 nr. 32. 
20
 Brief van de minister en de staatssecretaris van Veiligheid en Justitie, 29 november 2016, Kamerstuk 30 176, nr 
33. 
 17 

De in de begroting opgenomen inzetbaarheidsdoelen van de krijgsmacht geven weer welke 
capaciteiten voor welke duur moeten kunnen worden ingezet in het licht van de hoofdtaken 
van Defensie en de daaruit voortvloeiende strategische opgaven. Bij het bepalen van deze 
doelstellingen draait het om de vraag welke mate van inzetbaarheid de regering nodig of 
wenselijk acht. Hierbij gaat het om het, doorgaans in internationaal verband, gelijktijdig en 
in voldoende omvang kunnen uitvoeren en volhouden van uiteenlopende missies in 
verschillende inzetgebieden en om de snelle inzetbaarheid van de krijgsmacht als de 
omstandigheden daar om vragen. Tevens moet de krijgsmacht in staat zijn om, onder het 
gezag van civiele autoriteiten, de nationale taken in Nederland en het Caribisch deel van het 
Koninkrijk uit te voeren. 
 
De huidige inzetbaarheidsdoelen zijn in 2013 vastgesteld. De nota ‘In het belang van 
Nederland’ was hiervoor de leidraad. De volgende mogelijke inzetbaarheidsdoelen vloeien 
voort uit de analyse van de huidige veiligheidscontext, de zich ontwikkelende 
(inter)nationale behoefte, de strategische opgaven en ook de hoofdtaken van Defensie. Zij 
kunnen dus worden overwogen als de resterende stappen in het kader van het meerjarig 
perspectief worden gezet, en uitbreiding van de slagkracht en het voorzettingsvermogen van 
de krijgsmacht aan de orde is. Daarbij is het vanzelfsprekend van belang dat de inzet van de 
krijgsmacht zal immers dikwijls hand in hand moet gaan met de zo vroegtijdig mogelijke 
inzet van andere instrumenten, zoals die op het gebied van diplomatie en 
ontwikkelingssamenwerking. 
  
VEILIG BLIJVEN 
 proportionele bijdragen aan de snelle reactiecapaciteiten van de Navo (VJTF/NRF 
inclusief SNMG en SNMCMG); 
 langdurige proportionele bijdragen aan de geruststellende maatregelen van de 
Navo, met inbegrip van de versterkte aanwezigheid aan de grenzen van het 
bondgenootschap (Enhanced Forward Presence); 
 een proportionele militaire bijdrage aan de verdediging en bescherming van het 
Navo grondgebied in het geval van een aanval op dit grondgebied (ingevolge artikel 
5 van het Verdrag van Washington); 
 bijdrage aan de bescherming van het Navo-grondgebied tegen inkomende raketten 
van risicolanden; 
 permanente bijdragen aan de grensbewaking in nationaal en Europees verband 
(inclusief FRONTEX); 
 militaire bijstand en steunverlening bij de handhaving van de (inter)nationale 
rechtsorde, de openbare orde en veiligheid;  
 het zo nodig gewapenderhand optreden in het buitenland tegen terroristische 
groeperingen die een bedreiging vormen voor de veiligheid van Europa en 
Nederland; 
 een permanente militaire presentie in het Caribisch gebied, zowel voor de 
verdedigingstaak en drugsbestrijding op volle zee als voor de ondersteuning van 
lokale en regionale civiele autoriteiten (in het bijzonder de ondersteuning van de 
Kustwacht, de politietaken van de KMar en het beteugelen van woelingen); 
 ondersteuning bij evacuaties van Nederlandse burgers uit crisissituaties. 
 
  
 19 

3 Lijnen van ontwikkeling in het meerjarig perspectief 
 
Om samen met onze bondgenoten en partners het hoofd te kunnen blijven bieden aan een 
onveilige wereld, zal Defensie de komende jaren ook krachtig moeten innoveren. Hierbij 
moet optimaal gebruik worden gemaakt van nieuwe technologische en wetenschappelijke 
ontwikkelingen. Hiervoor zijn zes samenhangende lijnen van ontwikkeling geïdentificeerd. 
Deze lijnen van ontwikkeling bouwen voort op de sterke punten en specifieke kenmerken 
van de Nederlandse krijgsmacht en de bijdragen die nationaal en internationaal worden 
geleverd. Het spreekt vanzelf dat deze lijnen niet los van elkaar kunnen worden beschouwd 
en in nauwe samenhang moeten worden doorlopen.  
 
3.1 Moderne slagkracht gericht op escalatiedominantie 
Slagkracht en voortzettingsvermogen zijn van belang om aanzienlijk capabeler geworden 
(potentiële) tegenstanders af te schrikken, Nederlandse militairen tijdens conflicten 
optimale bescherming te bieden, met (grotere) precisie doelen te bestrijden en in een 
onverhoopt militair conflict met een hoge geweldsintensiteit samen met bondgenoten en 
partners het overwicht te behouden. Amerikaanse en zeker Europese strijdkrachten zullen, 
in tegenstelling tot de afgelopen decennia, niet meer vanzelfsprekend over een militair en 
technologisch overwicht beschikken. Ook verandert het karakter van oorlogvoering, onder 
meer door toepassing van ‘hybride’ tactieken. Het belang van de bijdrage die met offensieve 
cyber-operaties kan worden geleverd, is internationaal snel gegroeid. Voldoende moderne 
en hoogwaardige wapensystemen zowel te land, ter zee als in de lucht zijn dan cruciaal. 
Deze capaciteiten moeten bovendien snel inzetbaar en verplaatsbaar zijn. Hiervoor is een 
robuuste logistieke en operationele ondersteuning onontbeerlijk. Deze ondersteuning is niet 
alleen van belang voor de slagkracht van de krijgsmacht maar ook voor het 
voortzettingsvermogen. 
 
Het belang dat aan Special Operations Forces (SOF) wordt toegekend, is in internationaal 
verband onmiskenbaar toegenomen. Speciale strijdkrachten zijn zeer geschikt voor gerichte 
interventies in ‘hybride’ conflictsituaties, terrorismebestrijding en tegenover irregulier 
opererende tegenstanders. Zij onderscheiden zich door de hoge mate van zelfstandig 
optreden, de kleine footprint en de grote precisie waarmee effecten onder de moeilijkste 
omstandigheden kunnen worden bereikt. Samen met andere actoren vervullen zij eveneens 
een belangrijke rol bij beeldopbouw in de pre-conflictfase en bij capaciteitsopbouw ter 
voorkoming van conflicten. De vraag naar de inzet van speciale strijdkrachten neemt snel 
toe. Actuele voorbeelden daarvan zijn de missies in Irak en Mali. Nederland beschikt over 
kwalitatief hoogwaardige SOF-eenheden, maar ontbeert een gedegen Command & Control 
(C2)-structuur en een deel van de noodzakelijke enablers (ondersteunende componenten). 
Gelet op het toenemende belang van deze eenheden is het wenselijk de inzetbaarheid en de 
aansturing van de speciale strijdkrachten te verbeteren. 
De Nederlandse belangen bij veiligheid op zee zijn groot. Veel landen hebben bovendien het 
afgelopen decennium fors geïnvesteerd in hoogwaardige zeestrijdkrachten, waardoor een 
van de belangrijkste uitgangspunten van de Marinestudie uit 2005 is achterhaald in die zin 
dat sea control- en sea denial-taken inmiddels onmiskenbaar aan belang hebben 
21
gewonnen. Bij de uitvoering van onze taken op zee draait het om middelen waarmee delen 
van de zee kunnen worden beheerst of het gebruik ervan aan een tegenstander kan worden 
                                                                 
21
 Zie Beleidsdoorlichting Marinestudie-2005: wijziging samenstelling Koninklijke marine, 3 oktober 2016, 
Kamerstuk 31 516, nr. 17. 
 21 

 
Defensie wordt op tal van manieren geconfronteerd met de gevolgen van deze 'digitale 
informatierevolutie'. Uiteraard biedt deze revolutie kansen om de doeltreffendheid en 
doelmatigheid van het militaire optreden wezenlijk te bevorderen, maar zij levert 
tegelijkertijd niet te veronachtzamen risico’s op voor het ongestoord functioneren (mission 
assurance) van de defensieorganisatie. In het digitale tijdperk staat vast dat cyberspace een 
domein is waar de krijgsmacht steeds indringender mee te maken heeft. Sinds de Navo-top 
in Warschau wordt het digitale domein (cyberspace) dan ook terecht beschouwd als apart 
domein voor het militair optreden. 
 
In het kader van het militair optreden heeft het cyber- en informatiedomein overigens niet 
alleen een bestaansrecht op zichzelf. Het is tegelijkertijd een force multiplier in het fysieke 
domein. Informatie is dus zowel een key enabler voor het eigen optreden als een 
effectbrenger. Voorts is Nederland zelf ook kwetsbaar voor bedreigingen in het cyber- en 
23
informatiedomein (zie het jaarlijkse Cyber Security Beeld Nederland). Aanvallen kunnen tot 
vergaande maatschappelijke ontwrichtingen leiden en het vertrouwen in ICT en de 
democratische rechtsstaat schaden. Van Defensie wordt logischerwijs een bijdrage verwacht 
ten aanzien van de cyber security van Nederland. Het voorkomen van schade door digitaal 
optreden van statelijke en niet-statelijke actoren raakt immers aan de hoofdtaken van de 
krijgsmacht, waaronder het beschermen van de territoriale integriteit, zeker als het gaat om 
geavanceerde actoren waartegen burgers en het bedrijfsleven zich in de praktijk niet of 
nauwelijks kunnen verdedigen. 
 
Duidelijk is dat de aard, snelheid en intensiteit van de ontwikkelingen in het cyber- en 
informatiedomein ook de komende jaren onze aandacht zullen blijven opeisen. Daarbij moet 
in ieder geval worden gedacht aan de volgende aspecten: 
a. om redenen van doeltreffendheid én doelmatigheid moet de krijgsmacht volledig 
informatie-gestuurd optreden met gebruikmaking van de modernste informatie- en 
communicatiemiddelen. Gelet op de toegenomen verscheidenheid en ook complexiteit 
van dreigingen en risico’s is een sterke informatiepositie essentieel. De krijgsmacht moet 
zich dan ook blijven ontwikkelen tot een volledig genetwerkte organisatie waarin 
voortdurend informatie tussen verschillende niveaus wordt uitgewisseld en sensoren tot 
op de individuele soldaat en het wapensysteem worden gedragen. Om informatie goed 
24
te verwerven, te verwerken en te delen is een hoogwaardige en robuuste C4ISR en IT-
infrastructuur van belang. De mogelijkheden van big data-analyse voor het militair 
optreden nemen eveneens sterk toe, zowel op strategisch als tactisch niveau. Het op 
een veilige manier ontsluiten, analyseren en verspreiden van grote hoeveelheden 
informatie vergt dus tevens onze aandacht;  
b. de krijgsmacht moet beschikken over voldoende voorspellend vermogen en dus sterk 
zijn in het inlichtingendomein. Strategische, operationele en tactische inlichtingen- en 
analysecapaciteit is hiervoor onontbeerlijk. Dit stelt ons in staat om, zowel strategisch 
als tactisch, beter te kunnen anticiperen op crises en ook tijdig te reageren of in te 
grijpen; 
c. vooral in ‘hybride’ conflicten is het belang van strategische communicatie evenals 
psychologische en informatie-operaties flink toegenomen. Dat vereist een sterke 
positionering van deze capaciteiten binnen de krijgsmacht; 
d. de groeiende maatschappelijke afhankelijkheid van digitale systemen heeft het 
aanvalsbereik van potentiële tegenstanders vergroot en daarmee de risico’s op 
                                                                 
23
 Zie onder meer Cyber Security Beeld Nederland 2016. Kamerstuk 26643 nr. 420 
24
 Command, control, communication & computers, intelligence, surveillance & reconnaissance. 
 23 

 
Uiteraard kan Defensie in internationaal verband ook worden ingezet om conflicten te 
voorkomen (early warning, early action) of te beheersen door middel van 
veiligheidssamenwerking in het kader van het geïntegreerde beleid (shaping the security 
environment). Voorbeelden hiervan zijn internationale militaire samenwerking, het voeren 
van een strategische dialoog, de hervorming van de veiligheidssector in een land of regio 
(Security Sector Reform), de inzet van militairen voor training en advies, liaisons en attachees 
en het toezicht op de naleving van verdragen. Ook deze activiteiten vragen om een breed 
pallet aan militaire en civiele instrumenten. Defensie overlegt op dit ogenblik met 
Buitenlandse Zaken en Ontwikkelingssamenwerking op welke wijze het instrumentarium van 
Defensie voor dit doel verder kan worden verbeterd. In internationaal verband worden op 
dit terrein nieuwe initiatieven ontplooid, zoals het Defence and Related Security Capacity 
Building (DCB) Initiative van de Navo. Ook in de EU Global Strategy wordt het belang hiervan 
onderstreept. 
 
3.4 Technologisch vooruitstrevend 
Technologische ontwikkelingen voltrekken zich in een hoog tempo en er worden, zoals 
eerder geschetst, grote stappen gezet ten aanzien van onder meer kunstmatige intelligentie, 
robotica, biotechnologie, nanotechnologie en 3D printing. Vooral de combinatie van de 
voortgang op deze gebieden kan revolutionaire gevolgen hebben. Steeds meer militaire 
taken zullen door van ‘op afstand bestuurbare’ systemen kunnen worden vervuld. Ook 
ontstaan er nieuwe mogelijkheden om bijvoorbeeld lokaal energie op te wekken en op te 
slaan. Dit geldt evenzeer voor de productie van materialen. Het is waarschijnlijk dat 
sommige ontwikkelingen binnen vijf tot tien jaar tot een sterke toename van 
toepassingsmogelijkheden leiden, ook in het militaire domein. Nederland is een 
hoogontwikkeld land dat een deel van zijn welvaart en welzijn ontleent aan het relatief hoge 
opleidingsniveau van de beroepsbevolking en de snelle aanpassing aan technologische en 
wetenschappelijke ontwikkelingen. Ook de Nederlandse krijgsmacht onderscheidt zich in 
internationaal verband door haar innovatieve vermogen. Bovendien is de Nederlandse 
krijgsmacht relatief klein van omvang en moet zij dus slim zijn. Technologische 
ontwikkelingen bieden onmiskenbaar nieuwe mogelijkheden om de doeltreffendheid en 
doelmatigheid van de krijgsmacht verder te vergroten. 
Technologische vernieuwing is des te urgenter geworden nu potentiële tegenstanders hun 
strijdkrachten hebben gemoderniseerd en technologie steeds breder en makkelijker 
toegankelijk wordt. Ons technologisch overwicht is daarmee niet langer vanzelfsprekend. 
Technologische vernieuwing is tevens van belang om Nederlandse militairen maximale 
bescherming te bieden en burgerslachtoffers zo veel mogelijk te voorkomen. Bij grotere 
(wapen)systemen is een modulaire benadering belangrijk. Hoofdwapensystemen als 
fregatten, jachtvliegtuigen en pantservoertuigen blijven doorgaans lang in gebruik, terwijl de 
vervangings- en upgradesnelheid van de IT-functionaliteiten en softwareapplicaties aan 
boord veel hoger is. Bij de ontwikkeling en verwerving van materieel moet hierop optimaal 
worden ingespeeld.  
  
 25 

4 Aanvullende overwegingen in het meerjarig perspectief 
 
4.1 Politiek en operationeel relevant 
De krijgsmacht moet zich in internationaal en nationaal verband vooral blijven 
onderscheiden door het leveren van operationeel relevante bijdragen. Waarin is de 
Nederlandse krijgsmacht goed en kan zij het verschil maken? Hierbij spelen onder meer de 
drie strategische opgaven en de geïnventariseerde shortfalls van zowel de Navo als de EU 
een belangrijke rol. De bijdrage van Nederland is minder relevant als het uitsluitend 
capaciteiten levert waarin ook andere landen voorzien. Wel wordt van bondgenoot 
Nederland verwacht dat het in alle domeinen zijn steentje bijdraagt en dus beschikt over 
voldoende basis- en nichecapaciteiten. Ook dient Nederland bereid te zijn de lasten en 
risico’s te delen met partners en bondgenoten.  
 
Zoals ook uiteengezet in de nota ‘In het belang van Nederland’, zijn - bij het bepalen van de 
relevantie van capaciteiten - de volgende drie aspecten tevens van belang. Het eerste aspect 
is bruikbaarheid of veelzijdigheid. De krijgsmacht moet onder uiteenlopende 
omstandigheden en in verschillende typen missies de vereiste effecten kunnen bereiken. De 
veelzijdigheid van militaire capaciteiten, en ook een evenwichtige verhouding tussen 
gevechtseenheden en ondersteunende eenheden, zijn daarbij vereisten. Het tweede aspect 
is aanpassingsvermogen. De mate waarin capaciteiten kunnen worden aangepast aan snel 
veranderende (operationele) omstandigheden bepaalt de toegevoegde waarde van 
(onderdelen van) de krijgsmacht. Hoe groter de aanpassingsmogelijkheden, hoe uitgebreider 
de inzetmogelijkheden. Het derde aspect is toekomstbestendigheid. De mate waarin 
wapensystemen in de toekomst onder veranderende omstandigheden bruikbaar blijven, 
bepaalt hun toekomstbestendigheid. De krijgsmacht moet innovatief zijn en kunnen 
inspelen op nieuwe ontwikkelingen en technologieën. 
 
4.2 Samenwerking 
Bij het maken van keuzes moet steeds weer de vraag worden gesteld welke taken de 
krijgsmacht in hoge mate zelfstandig moet kunnen uitvoeren en welke taken aan andere 
landen of organisaties kunnen worden overgelaten. Militaire samenwerking moet leiden tot 
meer doelmatigheid en meer effectiviteit. Door samen met partners schaalgrootte te 
creëren, kan de krijgsmacht de teeth-to-tail ratio verder verbeteren en voldoende 
operationele capaciteiten aanhouden. Het opheffen van tekorten (shortfalls) is een cruciaal 
punt van aandacht. De Nederlandse krijgsmacht staat niet op zichzelf. Aansluiting bij het 
Navo-planningsproces, evenals bij andere Navo- en EU-initiatieven zoals die op het terrein 
van capaciteitsontwikkeling, is dan ook van groot belang. Duidelijk is dat de Nederlandse 
krijgsmacht zich niet in alle opzichten afhankelijk kan stellen van de steun of ondersteuning 
van andere landen, onder meer omdat juist (gevechts)ondersteunende capaciteiten, zoals 
geneeskundige ondersteuning en vuursteun, schaars zijn in zowel Navo- als EU-verband. 
 
Bestaande samenwerkingsverbanden worden zoveel mogelijk benut en waar mogelijk 
verder versterkt. Nieuwe samenwerkingsverbanden worden gezocht. Dit geldt voor de 
samenwerking tussen de krijgsmachtdelen, onze samenwerking met internationale partners 
en nadrukkelijk ook voor de samenwerking in eigen land met veiligheidspartners, bedrijven 
en kennisinstituten. Intensieve samenwerking tussen Defensie en het bedrijfsleven op het 
gebied van onderzoek en ontwikkeling, inkoop, instandhouding en human capital leidt tot 
ecosystemen waarmee innovaties sneller door de krijgsmacht en industrie kunnen worden 
ingevoerd. 
 27 

Nederland, gelet op zijn omvang, geacht wordt te kunnen optreden. In internationaal 
verband vormt het brigade- of taakgroepniveau overigens het laagste niveau van 
bevelvoering voor geïntegreerd optreden. Ook vormt het personeel van brigade- en 
taakgroepstaven, samen met personeel van het Duits-Nederlandse 
legerkorpshoofdkwartier, dikwijls de kern van internationale hoofdkwartieren. Voor de 
vereiste ervaringsopbouw en kennisontwikkeling is functioneren op brigadeniveau, 
legerkorpsniveau en ook binnen internationale hoofdkwartieren essentieel.  
 
4.4 Beschikbaarheid en voortzettingsvermogen 
De krijgsmacht moet er staan als het erop aankomt. De kans dat sprake is van een gelijktijdig 
beroep op de krijgsmacht in het kader van de drie strategische opgaven of de hoofdtaken 
van Defensie is groter geworden. Het zal duidelijk zijn dat conflicten aan de grenzen van het 
Navo-grondgebied gevolgen kunnen hebben voor bijdragen aan operaties elders in de 
wereld. Deze operaties zullen overigens ook niet zomaar of onmiddellijk kunnen worden 
beëindigd.  
 
Gelet op de snelheid waarmee crises opkomen, en ook de complexiteit daarvan, is voorts 
een hoog gereedheidsniveau van de krijgsmacht noodzakelijk. Missies zijn minder makkelijk 
ruim van tevoren te plannen en de krijgsmacht zal voortdurend gereed moeten zijn voor 
(snelle) inzet. Van Nederland wordt bovendien een passende bijdrage gevraagd aan de 
collectieve verdediging in Navo-verband en zo ook aan de snelle reactiecapaciteiten van 
zowel de Navo als de EU. Eenheden met een korte reactietijd kunnen in beginsel niet met 
andere taken worden belast. Dit ligt uiteraard weer anders voor eenheden met een langere 
reactietijd. 
 
In de huidige inzetbaarheidsdoelen wordt een onderscheid gemaakt tussen kortdurende 
(maximaal een jaar) en langdurige operaties. Voor de dimensionering van de krijgsmacht 
wordt uitgegaan van een ‘vierslag’ voor langdurige operaties. Dit wil zeggen dat in beginsel 
vier eenheden beschikbaar zijn om de voortdurende inzet van één eenheid te waarborgen, 
bij een planmatige uitzendduur van zes maanden per rotatie. Voor kortdurende operaties 
van maximaal een jaar wordt in beginsel gerekend met twee gelijksoortige eenheden om de 
inzet van één eenheid te waarborgen. Om de brede inzetbaarheid van de krijgsmacht te 
waarborgen, zullen eenheden (langdurige) inzet in bepaalde missies moeten kunnen 
afwisselen met gereedstellingsactiviteiten voor andersoortige missies.  
 
Binnen de krijgsmacht wordt, uitzonderingen daargelaten, om redenen van doelmatigheid 
geen onderscheid gemaakt tussen nationaal en internationaal inzetbare middelen: in 
beginsel zijn alle militairen voor alle taken inzetbaar. Het kabinet hecht immers 
onverminderd belang aan elk van de drie hoofdtaken. Bovendien wordt, zoals eerder 
uiteengezet, het onderscheid tussen deze hoofdtaken in de praktijk steeds minder scherp. 
Dit betekent uiteraard wel dat er ook voldoende militaire eenheden (inclusief 
ondersteuning) beschikbaar en inzetbaar moeten zijn in het kader van de eerste hoofdtaak, 
gelijktijdig met inzet van de krijgsmacht in het kader van de tweede en de derde hoofdtaak. 
Dat geldt dientengevolge ook voor de inzet in het kader van de eerdergenoemde 
strategische opgaven.  
 
4.5 Balans 
De capaciteit voor het optreden in de verschillende domeinen en inzetgebieden kan alleen 
worden uitgevoerd met evenwichtige eenheden die bestaan uit command & control (C2), 
combat (C), combat support (CS) en combat service support (CSS). Met het oog op de 
 29 

 
5 Tot slot 
 
 
Dit document bevat ontwikkelingslijnen voor de krijgsmacht in het kader van het meerjarig 
perspectief. Hiermee komt het tegemoet aan de vragen die daarover in de Tweede Kamer 
zijn gesteld. Het document bevat nadrukkelijk geen besluiten en het bevat evenmin een 
volledige beschrijving van de toekomstige krijgsmacht. De nadere invulling van het meerjarig 
perspectief is immers afhankelijk van toekomstige politieke besluitvorming, waarvan ook de 
beoogde actualisering van de Internationale Veiligheidsstrategie deel uitmaakt, en de 
beschikbare financiële middelen. Wel brengt dit document tot uitdrukking dat het op 
defensiegebied niet simpelweg om meer van hetzelfde gaat. Versterking en vernieuwing 
moeten hand in hand blijven gaan, nu en in de toekomst. 
 
De krijgsmacht is onmisbaar voor de bescherming van wat ons dierbaar is. Ook vele anderen, 
in Nederland en daarbuiten, hebben daarbij vanzelfsprekend een cruciale rol te spelen. Al 
deze inspanningen moeten gestalte krijgen in een gecoördineerde en geïntegreerde aanpak. 
Defensie kan het dus niet alleen. Ook dat komt in dit document tot uitdrukking.  
 
De bijzondere mensen die samen de krijgsmacht vormen, zijn en blijven cruciaal voor de 
kwaliteit van de krijgsmacht. Zij zijn het die zich inspannen voor de belangen van het 
Koninkrijk en de internationale rechtsorde, zo nodig met gevaar voor eigen leven. Vooral 
dankzij hun inspanningen kan de krijgsmacht houvast blijven bieden in een onzekere wereld.  
 
 
 
* * * 
 
 31 

