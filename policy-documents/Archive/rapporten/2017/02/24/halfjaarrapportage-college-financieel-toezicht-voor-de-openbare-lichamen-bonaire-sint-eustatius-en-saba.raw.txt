 
 
 
 
 
 
Halfjaarrapportage  
College financieel toezicht Bonaire, Sint Eustatius en Saba 
 
Juli 2016 – December 2016 
 
Versie 24 februari 2017 
  

Voor deze kabinetsperiode liggen de financiële kaders voor de BES vast. De komst van een nieuw 
kabinet kan een gelegenheid bieden voor BZK en de openbare lichamen om in gesprek te gaan over 
een mogelijke wijziging van de bijstelling van het BES fonds waardoor deze niet alleen uitgaat van 
inflatie (prijsbijstelling) maar ook uitgaat van de daadwerkelijke loonontwikkelingen (loonbijstelling). 
Daarbij is het van belang om eveneens stil te staan bij het moment waarop een dergelijke bijstelling 
zal plaatsvinden gedurende een kalenderjaar zodanig dat een bijstelling gedurende het jaar verwerkt 
kan worden in een begrotingswijziging.  
Onderhoudskosten 
Een gemene deler van de openbare lichamen betreft het niet of slechts gedeeltelijk opnemen van 
onderhoudskosten in de begroting. Alle drie de openbare lichamen geven aan dat structurele 
onderhoudskosten van materiële vaste activa, zoals gebouwen en infrastructuur, niet of niet volledig 
door het openbaar lichaam gedragen kunnen worden. Vaak is sprake van een eenmalige 
investeringsbijdrage vanuit het Rijk maar wordt geen of onvoldoende rekening gehouden met een 
structurele bijdrage voor onderhoudskosten. Het is Saba gelukt om in de begroting 2017 ruimte te 
vinden voor een duidelijke toename van de begrote onderhoudskosten voor gebouwen. Bonaire 
heeft een beperkt bedrag opgenomen en Sint Eustatius heeft hiervoor geen ruimte gevonden in de 
in 2016 aan het Cft voorgelegde ontwerpbegrotingen 2017. 
 
Uit de kabinetsreactie op het rapport Spies d.d. 12 mei 2016 bleek dat het Cft wordt verzocht om bij 
de beoordeling en advisering over de begrotingen expliciet aandacht te besteden aan een voldoende 
reservering voor onderhoud en vervanging van investeringen. Hieraan is invulling gegeven bij de 
adviezen op de ontwerpbegrotingen 2017. Het Cft heeft vastgesteld dat alle drie openbare lichamen 
onvoldoende reserveren. Om tot een voldoende reservering te komen is een meerjarig traject 
noodzakelijk. BZK heeft het initiatief genomen om in gezamenlijkheid met de openbare lichamen en 
vakdepartementen te komen tot een meerjarig stappenplan dat hieraan invulling dient te geven. 
 
Tijdigheid van indienen rapportages 
Een punt van aandacht bij de drie openbare lichamen blijft het tijdig indienen van rapportages, met 
name de jaarrekening en de uitvoeringsrapportages (al dan niet voorzien van een 
begrotingswijziging). Het Cft blijft dit aspect bespreken met de openbare lichamen. Het verlengen 
van de deadline voor het indienen van de uitvoeringsrapportages van de laatste dag van de maand 
volgend op het kwartaal naar 6 weken na afloop van een kwartaal is een optie die door het Cft is 
kenbaar is gemaakt bij BZK ten behoeve van een eventuele wijziging van de Wet FinBES. 
 
Tijdigheid van indienen jaarrekeningen van deelnemingen 
Artikel 9, lid 9 van de Wet FinBES bepaalt dat het bestuurscollege jaarlijks uiterlijk 6 maanden na 
afloop van het boekjaar de jaarrekeningen van de privaatrechtelijke rechtspersonen waarin het 
openbaar lichaam deelneemt, aan het Cft ter beschikking stelt. De openbare lichamen hebben 
slechts in beperkte mate jaarrekeningen 2015 van deelnemingen tijdig ingediend. Ondanks 
meerdere verzoeken daartoe beschikt het Cft thans nog over een te beperkt gedeelte van de 
jaarrekeningen 2015.  
 
 
 
2 
 

Uitvoering begroting 2016 
De tweede uitvoeringsrapportage is iets verlaat bij het Cft ingediend, namelijk op 10 augustus 2016. 
De derde en de vierde uitvoeringsrapportage zijn wel tijdig bij het Cft ingediend. De tweede en de 
derde uitvoeringsrapportage zijn voorzien van een begrotingswijziging, waarop het Cft positief heeft 
geadviseerd en waaraan BZK goedkeuring heeft gegeven. 
 
Het gepresenteerde overzicht van baten en lasten tot en met het vierde kwartaal laat USD 56,4 mln 
aan baten zien en USD 53,9 mln aan lasten en geeft daarmee een positief saldo van circa USD 2,5 
mln. De definitieve cijfers zullen blijken uit de door de accountant gecontroleerde jaarrekening 2016. 
 
Ontwerpbegroting 2017 
De ontwerpbegroting 2017 is op 8 november goedgekeurd en vastgesteld tijdens de 
eilandraadsvergadering. Er waren geen amendementen op de ontwerpbegroting. De begroting is 
sluitend, het begrotingstotaal bedraagt USD 47,0 mln (2016: USD 46,5 mln) en bestaat voor 38% uit 
lokale opbrengsten (USD 18 mln), 58% vrije uitkering (USD 27,3 mln) en de rest bijzondere 
uitkeringen waarover besluitvorming is geformaliseerd. 
Overige onderwerpen 
 
Financieel beheer 
In de tweede helft van 2016 heeft Bonaire met vijf verschillende adviesbureaus overeenkomsten 
afgesloten om voor zes deelplannen tot een verbetering van het financieel beheer te komen. Hierbij 
gaat het voornamelijk om adviezen ten aanzien van het opzetten van processen en procedures. Per 
eind december 2016 zijn vier deelplannen afgerond. Een tweetal zal begin 2017 worden afgerond. 
De nieuwe of herijkte processen en procedures dienen te worden geïmplementeerd om uiteindelijk 
te leiden tot een toereikende interne organisatie die gericht is op verbetering van de financiële 
administraties en het naleven van de wettelijke bepalingen. Het Cft is van mening dat door Bonaire 
een belangrijke stap is gezet ter verbetering van het financieel beheer echter dat nog een grote inzet 
vereist is om te komen tot een goedkeurende accountantsverklaring. 
 
Geïntegreerd middelen beheer en liquiditeiten (bedragen in 1.000 USD) 
Bonaire Liquiditeitspositie per Liquiditeitspositie per Toe/afname t.o.v.  
31/12/15 31/12/16 31/12/16
Rekening-courant 7.611 10.797 3.186
Uitgavenrekening 400 1.000 600
Ontvangstenrekening 0 0 0
Vrije uitkeringsrekening 902 6 -896
8.913 11.803 2.890
 
De liquiditeitspositie van Bonaire is in 2016 met circa USD 2,9 mln toegenomen tot USD 11,8 mln. De 
vrij beschikbare middelen zijn in 2016 toegenomen van USD 2,8 mln naar USD 4,7 mln. Het Cft heeft 
de afgelopen jaren Bonaire geadviseerd een prudent liquiditeitenbeheer te voeren gericht op het 
creëren van een liquiditeitsbuffer en het verbeteren van het werkkapitaal. Vastgesteld kan worden 
dat eind 2016 een duidelijke verbetering is gerealiseerd. 
4 
 

Begroting 2017 
Op 9 november is het Cft advies op de ontwerpbegroting 2017 uitgebracht waarin wordt gesteld: 
“Het Cft is van mening dat de begroting in voldoende mate een basis biedt voor dienstjaar 2017, 
maar merkt hierbij nadrukkelijk op dat deze zowel in 2017 als in volgende jaren nog verder 
aangescherpt en aangevuld dient te worden”.  
In het advies wordt een groot aantal aanbevelingen gedaan om te komen tot aanscherping en 
aanvulling, waaronder een duidelijke koppeling tussen de voorgenomen beleidsinitiatieven, de 
activiteiten die hiervoor concreet ondernomen worden en de baten en lasten die naar verwachting 
het gevolg hiervan zijn, een post onvoorzien, toelichting van de voorgenomen investeringen en een 
overzicht van de uitgaven-, inkomsten-, tekort- en schuldcijfers van de collectieve sector. Voorts 
dient in de eerste begrotingswijziging aangegeven te worden hoe wordt voorzien in dekking voor het 
vervullen van kritieke vacatures en voor uitgaven voor de uitvoering van verbeterplan financieel 
beheer. In het Cft advies zijn suggesties opgenomen hoe invulling aan de adviezen kan worden 
gegeven.  
De minister van BZK heeft besloten zijn goedkeuring aan de begroting 2017 te onthouden gegeven 
een drietal gebreken en de overige aanbevelingen van het Cft. De drie gebreken waren benoemd en 
verwerkt in het Cft advies. Het openbaar lichaam is voornemens in februari 2017 door externe 
inhuur de begroting 2017 aan te passen en opnieuw het proces van goedkeuring te laten doorlopen.  
 
Overige onderwerpen  
Financieel beheer 
Op 10 juni 2015 is door de minister van BZK verscherpt bestuurlijk toezicht ingesteld. Daarnaast is 
een aanwijzing gegeven op financieel gebied. Een plan van aanpak (PvA) is opgesteld en 
goedgekeurd op 1 september 2015. Later is ook het door de expertgroep opgestelde verbeterplan 
financieel beheer toegevoegd aan het overkoepelende plan van aanpak. Met ingang van 15 januari 
2016 is de verplichtingenstop opgeheven en is hiervoor in de plaats Voorafgaand Toezicht (VT) door 
BZK ingesteld. Het VT is in juni 2016 geëvalueerd en verlengd tot eind 2016. Eind 2016 is door BZK 
besloten ook voorafgaand toezicht in te stellen op de gehele begroting 2017. 
Geconcludeerd moet worden dat de voortgang m.b.t. het plan van aanpak beperkt is. Zowel de 
Rijksvertegenwoordiger als BZK concluderen dit in diverse schriftelijke correspondentie. Als gevolg 
van de bestuurlijke problematiek zijn ook structurele verbeteringen bij de unit financiën uitgebleven. 
Sint Eustatius is daardoor volledig afhankelijk van tijdelijke inhuur voor het juist administreren van 
en rapporteren over de financiën. Deze inzet, vrijwel volledig vergoed door BZK, is gericht geweest 
op het inzichtelijk krijgen van de administratie 2015, 2016 en het opstellen van de ontwerpbegroting 
2017. Verbeteringen op het vlak van financieel beheer zijn in 2016 dan ook zeer beperkt geweest. 
Het bestuurscollege heeft besloten de financiële administratie, de salarisadministratie en de training 
en opleiding van de medewerkers van de unit financiën voor een langdurige periode uit te besteden. 
Hierover zullen in 2017 afstemmingen plaatsvinden tussen het openbaar lichaam, BZK, de 
Rijksvertegenwoordiger en het Cft. 
 
 
6 
 

waarschijnlijk niet goed geadministreerd; dit kan mogelijk leiden tot aanvullende lasten waarvoor 
Saba geen begrotingsruimte beschikbaar heeft. 
 
Uitvoering begroting 2016 
De tweede en de derde uitvoeringsrapportage zijn enkele dagen na de deadline ingediend bij het Cft. 
Beide zijn voorzien van een begrotingswijziging, waarop het Cft positief heeft geadviseerd en 
waaraan BZK goedkeuring heeft gegeven. 
 
De begrotingsuitvoering 2016 is niet volgens plan verlopen. De lasten vallen hoger uit voornamelijk 
door de financiële impact van de nieuwe CAO en gestegen kosten voor onderhoud, de 
vuilstortplaats, belastingen en energie. Als gevolg daarvan verwacht Saba eind 2016 een overschot 
van USD 331.755 te realiseren daar waar USD 807.011 als overschot in de begroting 2016 was 
opgenomen. Het Cft ziet de lasten die mogelijk nog voortkomen uit pensioenverplichtingen als een 
risico aangezien die van negatieve impact kunnen zijn op het thans verwachte overschot. De 
jaarrekening 2016 zal daar duidelijkheid over dienen te verschaffen. 
 
Begroting 2017 
De begroting 2017 is behoedzaam opgesteld maar biedt slechts beperkt ruimte om onvoorziene 
tegenvallers op te vangen. Saba geeft aan dat niet alle kosten voor onderhoud zijn begroot. Het 
begrotingstotaal bedraagt USD 11.550.989, een lichte stijging van USD 90.243 ten opzichte van 2016. 
In de begroting is rekening gehouden met een overschot van USD 440.000 voor het aflossen van 
renteloze leningen aan de ministeries van BZK, OCW en I&M. In de begroting 2016 werd nog een 
overschot van USD 807.011 gepresenteerd. De aflossingstermijnen voor de renteloze lening met 
betrekking tot onderwijshuisvesting (OCW) en het terugbetalen van het doelsaldo (BZK) zijn in 
overleg met BZK aangepast. Daardoor is het benodigde overschot in 2017 lager. Wegens het 
uitblijven van indexatie wordt de USD 367.011 die vrijkomt door verlaging van het overschot 
bestemd voor onderhoud (met name gebouwen) en de stijging van de personeelskosten. Naast het 
verlagen van de aflossingsverplichting voor 2017 wordt door BZK het structurele bedrag van de 
integrale middelen beschikbaar gesteld aan Saba. Hierdoor hoeven niet langer projectvoorstellen 
geschreven te worden om aanspraak te maken op deze gelden. 
 
Voor 2017 is USD 294.000 begroot ten behoeve van voorgenomen reguliere investeringen. Saba 
hanteert het uitgangspunt dat voorgenomen investeringen worden gedekt door de 
afschrijvingslasten. Deze zijn voor 2017 begroot op USD 285.519. De afschrijvingen zijn dus bijna 
geheel toereikend om de voorgenomen investeringen te dekken. De geplande investeringen hebben 
betrekking op infrastructuur, ICT benodigdheden en een vervoersmiddel ten behoeve van de 
openbare hygiëne.  
 
Daarnaast geeft Saba in de begroting 2017 aan dat de focus in de komende jaren voornamelijk ligt 
op samenwerking met de Nederlandse overheid om het meerjarig plan Caribisch Nederland en het 
geïntegreerde ontwikkelingsplan dat het openbaar lichaam de komende jaren voor ogen heeft te 
implementeren en te ontwikkelen. Een aantal projecten uit deze plannen zijn inmiddels gestart en 
worden in de periode 2017-2020 afgerond. De projecten betreffen onder meer de renovatie van het 
vliegveld (wordt geheel bekostigd door I&M), het verbeteren van de schoolgebouwen (wordt geheel 
bekostigd door OCW), de investeringen in zonne-energie door Saba Electric Company (SEC), 
8 
 

