De ontwikkeling van de 
elektriciteitsvoorziening 

Duurzame en betaalbare energie in Caribisch Nederland 
 
1. Inleiding 
 
Energie is een belangrijke voorziening die nodig is voor het functioneren van maatschappij en 
economie. Het energiebeleid in zowel Europees Nederland als Caribisch Nederland (Sint Eustatius, 
Saba en Bonaire) heeft tot doel een duurzame, veilige, betrouwbare en betaalbare energievoorziening 
en is gericht op de benodigde CO -reductie conform het klimaatakkoord van Parijs. De doelstellingen 
2
van het energiebeleid zijn voor beide delen van Nederland hetzelfde, de uitwerking is anders. 
Caribisch Nederland heeft te maken met andere mogelijkheden en beperkingen dan Europees 
Nederland. Zo biedt het klimaat in Caribisch Nederland veel mogelijkheden voor duurzame energie, 
zoals wind en zonne-energie. Tegelijkertijd kunnen de weersomstandigheden op de eilanden extremer 
zijn zoals het risico op orkanen, en vormen zilt en de schaarste van beschikbare en geschikte grond 
uitdagingen voor investeringen in en onderhoud aan de energievoorzieningen. Ook de kostenopbouw 
kent grote verschillen. Door de schaalnadelen is de energievoorziening in Caribisch Nederland duurder 
dan in Europees Nederland, maar in Caribisch Nederland zijn er daarentegen geen belastingen en 
opslagen voor eindgebruikers zoals in Europees Nederland. De meest effectieve manier om 
energiekosten in Caribisch Nederland te beperken is om de fossiele elektriciteitsproductie te 
vervangen door duurzame productie, mits goedkope financiering wordt gevonden. Dit plan laat zien 
dat betaalbare energie en verduurzaming van de energievoorziening in Caribisch Nederland hand in 
hand gaan.  
 
Er wordt veel geïnvesteerd in duurzame en betaalbare elektriciteitsproductie in Caribisch Nederland. 
De investeringen hebben al tot zeer succesvolle resultaten geleid, waarbij het aandeel in duurzame 
energieproductie op de eilanden sterk is gestegen. Per 1 juli 2016 biedt de Wet elektriciteit en 
drinkwater BES een kader voor de elektriciteitsvoorziening. De volgende stap is verder werken aan de 
verduurzaming. Dit plan is geschreven als toekomstvisie op de energievoorziening in Caribisch 
Nederland. Tevens geeft het plan invulling aan de motie van de Kamerleden Mulder en van Laar over 
een plan voor de verduurzaming en betaalbaarheid van energie in Caribisch Nederland (Kamerstukken 
II 2015/16, 34 089, nr. 13). 
 
Het plan bouwt voort op de verkennende studie ‘Renewable Energy Future for the Dutch Caribbean 
Islands Bonaire, Sint Eustatius and Saba’ van onderzoeksbureau Schelleman & Van Weijsten 
Sustainable Energy Consultancy. De studie onderzocht verschillende scenario’s en energieopties (in 
technologisch en financieel opzicht) voor Caribisch Nederland. Het rapport van deze studie is concreet 
en specifiek voor elk van de eilanden. Op 4 juli 2016 is dit onderzoek gepubliceerd door toezending 
aan de Tweede Kamer (Kamerstukken II 2015/16, 34 890, nr. 14). 
 
Dit plan en de voorgenomen maatregelen sluiten aan bij de huidige duurzame ontwikkelingen, de 
situatie en de eigen beleidsdoelen van Caribisch Nederland. Het laat zien dat er door de 
eilandsbesturen, eilandelijke elektriciteitsbedrijven en de Rijksoverheid veel inspanningen zijn en 
worden verricht ten behoeve van de betaalbaarheid en verduurzaming van de energievoorziening. 
Tastbare resultaten zijn behaald en wanneer de korte- en langetermijnplannen zijn gerealiseerd, zijn 
de eilanden op het gebied van duurzame energievoorziening een voorbeeld en koploper voor 
vergelijkbare eilanden in de hele wereld. Het plan is in overleg met de eilanden tot stand gekomen: 
bestuurders, ambtenaren en elektriciteitsbedrijven zijn betrokken. 
 
In voorliggend plan wordt eerst ingegaan op de betrouwbaarheid, veiligheid en betaalbaarheid van de 
energievoorziening. Vervolgens zal per eiland de verduurzaming aan bod komen, waarbij 
achtereenvolgens de huidige situatie, de lopende ontwikkelingen, de plannen voor de korte termijn en 
de mogelijkheden voor de lange termijn worden verkend. Tot slot worden in de discussie nog enkele 
aandachtspunten aangestipt.  
2 
 

Duurzame en betaalbare energie in Caribisch Nederland 
 
2. Een betaalbare elektriciteitsvoorziening die veilig en betrouwbaar is  
 
 
2.1 Veiligheid 
 
Naast betaalbaarheid en duurzaamheid richt het energiebeleid zich op de veiligheid en 
betrouwbaarheid van de voorziening. Veiligheid was bijvoorbeeld een belangrijke reden om de nieuwe 
dieselcentrale op Saba te verplaatsen naar een hoger gelegen gebied. Ook zijn er zorgen op Saba om 
de veiligheid van windturbines in de buurt van gebouwen waaronder woningen, in verband met risico 
op beschadiging tijdens een orkaan. Er zijn meer voorbeelden waarbij de veiligheid expliciet aan de 
orde kwam en komt: het chemische risico bij batterijopslag, de gasflesopslag op Bonaire, en de aanleg 
van zonnepanelen in de buurt van een vliegveld. De veiligheid van mens, dier, bezittingen, milieu en 
natuur blijft een randvoorwaarde bij de verdere ontwikkeling van de energievoorziening. 
 
 
2.2 Betrouwbaarheid 
 
De betrouwbaarheid van de energievoorziening wordt vooral bedreigd door de kwaliteit van de netten 
en krapte in de productiecapaciteit. Hierom dringt de Rijksoverheid er bij de elektriciteitsbedrijven op 
aan om in de netwerken en productiecapaciteit te investeren met het oog op het verlagen van de 
frequentie uitval. Er is een prikkel om in de betrouwbaarheid van de netwerken te investeren, omdat 
de meerkosten voor deze investering in aanmerking komen voor subsidie. Daarnaast is de afgelopen 
jaren geïnvesteerd in het ondergronds verkabelen van een groot deel van de elektriciteitsnetten en zal 
Sint Eustatius, mede met hulp van subsidie uit het European Development Fund, de komende jaren 
verder investeren in ondergrondse verkabeling. Andere aspecten van betrouwbaarheid betreffen de 
zekerheid dat er tijdig diesel of stookolie wordt geleverd, en op Bonaire het tijdig investeren in extra 
productiecapaciteit zodat altijd aan de elektriciteitsvraag, die naar verwachting zal stijgen, voldaan 
kan worden. Wanneer de korte- en langetermijnplannen voor duurzame energieopwekking worden 
gerealiseerd, zal er voldoende energieopslag nodig zijn om de betrouwbaarheid van de 
energievoorziening te kunnen garanderen. Energieopslag is daarom een belangrijk aandachtspunt  bij 
de ontwikkeling van de nieuwe duurzame energieprojecten, zoals bij de aanleg van de zonneweides op 
Sint Eustatius en Saba. 
 
 
2.3 Betaalbaarheid 
 
De kosten van de energievoorziening in Caribisch Nederland zijn in vergelijking met Europees 
Nederland hoog. Dit wordt vooral veroorzaakt door de kleinschaligheid en de moeilijkheden bij 
logistiek naar en op een eiland. Alle drie de eilanden beschikken over een klein elektriciteitsnetwerk 
waarin dieselgeneratoren met dure brandstof voor meer dan de helft van de elektriciteitsproductie 
worden ingezet. 
 
Het grootste deel van de kosten betreffen productie. Deze zijn vooral hoog doordat er diesel of 
stookolie verbruikt wordt die per schip moet worden aangevoerd. De meest effectieve manier om deze 
kosten te beperken is om de fossiele elektriciteitsproductie te vervangen door duurzame productie. 
Betaalbaarheid en verduurzaming gaan hier hand in hand. Hierop is dan ook voor Saba en Sint 
Eustatius de afgelopen jaren met gesubsidieerde projecten ingezet.  
 
De hoogte van de elektriciteitstarieven is niet te voorspellen of te plannen. Deze blijven immers 
voorlopig afhankelijk van de volatiele olieprijs die per vat Brent in 2014 op 110 USD lag en eind 2016 
op 50 USD. Schelleman & Van Weijsten hebben berekend dat bij een olieprijs van 50 USD per vat 
investeringen in kapitaal-intensieve duurzame productiecapaciteit slechts financieel aantrekkelijk zijn 
als de rentelasten laag zijn. Bij hogere oliepijzen is er ook een business case voor deze investeringen 
als de rente hoger is. Wel kan door verder te gaan met de vervanging van productie op diesel of 
stookolie door duurzame productie de afhankelijkheid van de olieprijs beperkt worden. 
 
De productiekosten worden uiteindelijk via een gebruiksafhankelijk tarief per geleverd kWh in 
rekening gebracht. Hiernaast is er vanaf 1 juli 2016 een basis voor een nieuwe tariefstructuur in de 
Wet elektriciteit en drinkwater BES die voorschrijft dat er een gebruiksonafhankelijk tarief in rekening 
4 
 

Duurzame en betaalbare energie in Caribisch Nederland 
 
 
 
 
 
 
 
Figuur 2. Overzicht elektriciteit: productiekosten en leveringstarieven voor huishoudens in eurocent 
per kilowattuur. Tarieven exclusief netwerktarieven. Kosten duurzame productie in Caribisch 
Nederland gebaseerd op 4% rente. Bronnen: Nibud (teruggave energiebelasting naar rato verdeeld 
over elektriciteit en gas), ACM, jaarverslagen elektriciteitsbedrijven 2015, Euro/USD-koers 1,10, 
Schelleman & Van Weijsten. 
 
 
 
 
 
Figuren 1 en 2 illustreren een aantal belangwekkende feiten over de betaalbaarheid van energie: 
1) De totale energierekening van huishoudens in Europees Nederland is hoger dan in Caribisch 
Nederland, doordat er in Europees Nederland ruimteverwarming nodig is. 
2) De productiekosten in Caribisch Nederland zijn hoger dan in Europees Nederland. De belastingen en 
opslagen heffen dit verschil grotendeels op in de uiteindelijke leveringstarieven bij huishoudens. 
3) Het netwerktarief voor elektriciteit is in Europees en Caribisch Nederland even hoog. In Europees 
Nederland betaalt men hiernaast voor het gasnetwerk. 
4) Verduurzaming is in Europees Nederland goedkoper dan in Caribisch Nederland.  
5) Door de hoge productiekosten op fossiele brandstof in Caribisch Nederland, is bij lage rente een 
investering in duurzame centrale productie rendabel. In Europees Nederland zijn de productiekosten 
op fossiele brandstof zo laag dat subsidie nodig is voor verduurzaming.
6 
 

Duurzame en betaalbare energie in Caribisch Nederland 
 
3.3 Plannen op de lange termijn 
 
Tot 66% verduurzaming in 2020 
Stuco en het eilandbestuur hebben te kennen gegeven na de aanleg van beide fases van de 
zonneweide verder te willen verduurzamen door middel van windenergie. Hierbij hebben zij als doel 
gesteld om 66% van de elektriciteit in 2020 uit zon en wind op te wekken. Dit betekent aanleg en 
inpassing van ongeveer 20% windenergie. Ook de onderzoekers Schelleman & Van Weijsten bevelen 
als technisch en financieel de verstandigste volgende stap aan om windenergie in te passen. Drie jaar 
lang hebben er windmeetmasten op de zuidoostkust van Sint Eustatius tussen Corre Corre Baai en de 
slapende vulkaan The Quill gestaan. De resultaten hiervan zijn geanalyseerd voor de jaren 2013 en 
2014. Latere meetgegevens kunnen ook worden geanalyseerd ten behoeve van de investeringen in 
windenergie. Dit betreft de periode van 2015 tot maart 2016 toen de meetmast na drie jaar corrosie 
in de zilte zeewind in een storm omwoei. Zoals de onderzoekers Schelleman & Van Weijsten betogen 
(blz. 66 e.v.), hangt de rentabiliteit van een investering in windenergie af van de olieprijs en de 
financieringslasten, de rente. Het ministerie van Economische Zaken juicht de plannen van Stuco toe 
en zal ondersteuning bieden bij het vinden van financiering tegen dragelijke rentelasten. Met deze 
uitbreiding wordt het eiland in nog sterkere mate een rolmodel voor verduurzaming van de 
elektriciteitsvoorziening en reductie van CO -uitstoot op wereldniveau.  
2
 
De voortrekkersrol die Sint Eustatius daarmee heeft, biedt ook kansen voor het Nederlands 
bedrijfsleven om zich verder te ontplooien op het gebied van duurzame innovaties. Het ministerie van 
Economische Zaken zal in samenwerking met de Topsector Energie kijken hoe het bedrijfsleven kan 
leren en profiteren van deze voortrekkersrol. Een van de stimuleringsmogelijkheden is het openstellen 
van de regeling Demonstratie energie-innovatie (DEI) voor toepassing op Caribisch Nederland. De DEI 
is een regeling waarmee de demonstratie van nieuwe Nederlandse technieken op het gebied van 
hernieuwbare energie en energiebesparing wordt gestimuleerd. Door openstelling van de DEI voor 
Caribisch Nederland kunnen Nederlandse bedrijven nieuwe technieken demonstreren op Caribisch 
Nederland waarmee Caribisch Nederland als voorbeeldlocatie kan fungeren voor duurzame energie-
innovaties. Bedrijven en ondernemers gevestigd op Bonaire, Sint Eustatius of Saba profiteren hiervan 
doordat bedrijven die investeren in deze innovatieve projecten (zoals de afnemers van elektriciteit) 
vanaf 1 januari 2018 subsidie kunnen aanvragen voor het op de markt toepassen van Nederlandse 
innovatieve technologieën die energie besparen of hernieuwbare energie opleveren. Daarnaast kunnen 
ondernemers in Bonaire, Sint Eustatius en Saba sinds enige tijd ook gebruik maken van de regeling 
Garantie Ondernemingsfinanciering. Met deze regeling helpt het ministerie van Economische Zaken 
(middel)grote ondernemingen bij het aantrekken van bankleningen en bankgaranties.  
 
Tot 80% na 2020? 
De technologische ontwikkelingen op het gebied van opslag en zonne- en windenergie gaan snel, en er 
worden verdere prijsdalingen verwacht. Hierdoor kan mogelijk op langere termijn, na de doelstelling 
voor 66% duurzame productie in 2020, tot 80% van de elektriciteit met zonne- en windenergie 
worden opgewekt. Zoals Schelleman & Van Weijsten (blz. 67) aantonen, wordt boven de 80% 
onvoorspelbare zonne- en windenergie met de huidige stand van de techniek snel duurder omdat er 
onevenredig meer opslag nodig is. Er moeten namelijk voorzieningen getroffen worden voor het geval 
er meerdere windstille en bewolkte dagen zijn. Het verduurzamen van de resterende 20% aan 
dieselcapaciteit is volgens de onderzoekers op dit moment technologisch en financieel onverstandig. 
Het streven is daarom eerst en vooral naar het realiseren van 46% duurzame energieopwekking in 
2017 en 66% in 2020, met een optie voor 80% in de jaren daarna. Hierna kan worden bezien wat bij 
de stand van de energietechnologie op dat moment de mogelijkheden zijn en welke innovatieve 
oplossing ontwikkeld kan worden voor uitbreiding boven 80% duurzame penetratie. Indien een 
innovatief project gerealiseerd wordt met hernieuwbare energieproductie of –besparing staat de 
regeling DEI hiervoor open. 
 
 
3.4 Conclusie 
 
Sint Eustatius is hard op weg naar een elektriciteitsvoorziening waarvan het aandeel duurzaam in 
2020 tot de wereldtop zal behoren: 66%. Dit leidt tot een navenante CO -reductie van 66 % (zie 
2
figuur 3). Een zo duurzame elektriciteitsvoorziening is een erg succesvol resultaat. Doordat de 
zonneweide met subsidie wordt aangelegd, dalen de kosten van elektriciteitsproductie voor Stuco en 
8 
 

Duurzame en betaalbare energie in Caribisch Nederland 
 
4. Verduurzaming Saba 
 
 
4.1 Huidige situatie en ontwikkelingen 
 
Net als op Sint Eustatius resulteerde de opsplitsing van GEBE in de oprichting per 1 januari 2014 van 
een zelfstandig elektriciteitsbedrijf: Saba Electric Company N.V. (hierna: SEC). De daarop volgende 
jaren werd ook hier gewerkt aan de financiële gezondheid van SEC en aan betaalbare 
eindgebruikerstarieven. 
 
Naast de studie van Schelleman & Van Weijsten Sustainable Energy Consultancy zijn vooral de 
gedachten van het eiland zelf leidend bij het opstellen van het plan voor Saba. In Saba’s Social 
Development Plan 2014-2020 is de doelstelling opgenomen voor 40% duurzame energie in de 
productie van elektriciteit in 2020. Saba noemt in haar actieplan de volgende vier concrete doelen: 
 
1. Verplaatsing en modernisering van de elektriciteitscentrale;  
2. Bouwen van 2 MW aan hernieuwbare productiecapaciteit, waarschijnlijk zonne-energie; 
3. Verbeteren van het elektriciteitsnet tot ‘intelligent net’, eventueel inclusief energieopslag; 
4. Studies naar geothermische energie. 
 
Op Saba leeft voorts de wens om voor zover mogelijk energieonafhankelijkheid te bereiken. Het 
openbaar lichaam Saba, SEC en het ministerie van Economische Zaken zijn voortvarend te werk 
gegaan overeenkomstig de doelen van het Social Development Plan 2014-2020. De oorspronkelijke 
locatie van de oude elektriciteitscentrale dicht bij de haven was kwetsbaar vanwege de blootstelling 
aan zee en wind en het overstromingsgevaar. Bij hoog water de centrale preventief werd afgeschakeld 
en zat Saba zonder stroom. Om de betrouwbaarheid en veiligheid te waarborgen is besloten de 
elektriciteitscentrale te verplaatsen naar een hoger gelegen en beter beschut terrein. De 
elektriciteitscentrale op diesel is inmiddels verplaatst, gemoderniseerd  en operationeel sinds februari 
2016 (actiepunt 1). Hierbij is ook de energie-efficiëntie verhoogd. De resultaten wijzen vooralsnog uit 
dat er ongeveer 15% diesel bespaard wordt ten opzichte van de oude centrale, dus er is ook een 
besparing van 15% aan CO -uitstoot. Daarnaast is er een kostenbesparing dankzij de grotere 
2
opslagtanks, waardoor er minder frequent diesel per schip gebracht hoeft te worden. 
 
 
4.2 Plannen op de korte termijn 
 
Conform Saba’s Social Development Plan 2014-2020 zijn SEC, het openbaar lichaam Saba en het 
ministerie van Economische Zaken van start gegaan met de aanleg van de eerste zonneweide 
(actiepunt 2). Een kavel van 1 hectare nabij het vliegveld bij Flat Point is hiertoe gekocht en het 
contract voor de aanleg is getekend. Deze eerste zonneweide is volgens planning in juli 2017 
operationeel en levert dan 1 MW(piek). Hiermee wordt het aandeel hernieuwbare elektriciteit op het 
eiland verhoogd van 0 naar 20%, wat een veelbelovende stap is naar een zo hoog mogelijk aandeel in 
duurzame energie. Om de spanningskwaliteit van het netwerk te kunnen waarborgen, horen ook een 
power management system en energieopslag tot het project (actiepunt 3). 
 
 
4.3 Plannen op de lange termijn 
 
Wanneer de eerste fase van de zonneweide gereed is, zal de aanleg van een tweede zonneweide van 
eveneens ongeveer 1 MW worden gestart. Het openbaar lichaam Saba heeft subsidie in het kader van 
de elfde tranche van subsidies uit het European Development Fund, EDF-11, hiervoor gekregen. 
Samen met de financiële ondersteuning van het ministerie van Economische Zaken is de financiering 
hiermee geregeld. Deze tweede zonneweide zal, afhankelijk van het beschikbaar komen van het 
terrein naar verwachting eind 2017 of begin 2018 worden aanbesteed en operationeel zijn in 2018 of 
2019. Met de realisatie van beide zonneweides zal het aandeel duurzame elektriciteit oplopen tot 
40%. Op de piekmomenten midden op de dag wekt de zonneweide dan meer elektriciteit op dan de 
totale vraag. Hierom is net als op Sint Eustatius opslag nodig voor zogenaamde energy shifting: 
opslag van het elektriciteitsoverschot van de zonneweide in de middag en namiddag en levering uit de 
opslag in de vroege avond. 
10 
 

Duurzame en betaalbare energie in Caribisch Nederland 
 
Figuur 4. Indicatieve ontwikkeling CO -uitstoot per opgewekt kilowattuur in Saba 2000-2026. Index 
2
van gerealiseerde en geschatte jaargemiddelden, 2000 = 100. Mijlpalen: 2016 zuinigere 
elektriciteitscentrale op diesel, 2017 eerste zonneweide, 2019 tweede zonneweide. 
 
 
 
 
  
12 
 

Duurzame en betaalbare energie in Caribisch Nederland 
 
bijvoorbeeld door keuze voor milieu- en klimaatvriendelijke brandstof en voor zuinige generatoren. 
Hiernaast dient WEB de investeringen in de netten voort te zetten. Enerzijds is dit nodig voor de 
groeiende vraag en verkleining van storing en technische netverliezen, anderzijds kan het nodig 
blijken de netten te versterken om decentrale productie te accommoderen.  
 
5.2 Plannen op de korte en middellange termijn 
 
Het Bestuurscollege is in september 2015 gestart met het opstellen van de Energievisie en hier wordt 
op moment van schrijven van dit plan nog aan gewerkt. Er kunnen in voorliggend plan een aantal 
acties en no-regret-maatregelen worden opgenomen, maar er zullen naar verwachting op basis van de 
Energievisie nieuwe acties op Bonaire gestart worden. Het plan voor de verdere verduurzaming van 
energie op Bonaire blijft hierdoor in ontwikkeling. 
 
Een aantal elementen in de gedachtevorming van WEB, TNO en het Bestuurscollege sluiten aan op 
conclusies en adviezen van Schelleman & Van Weijsten (blz. 61-65): 
1. Verdere verduurzaming van de centrale productie kan het gunstigst met windenergie bereikt 
worden. 
2. Zonne-energie met centrale productie is mogelijk, maar er lijkt vooral potentieel voor zonne-
energie in decentrale productie op daken van huizen en andere gebouwen. Een afgewogen 
beleid is nodig voor de teruglevering aan het net. Een aanpassing van de hoogte van de 
terugleververgoeding en eventueel andere financiële aspecten moeten hierbij zorgvuldig 
vastgesteld worden. 
3. Voor 100% verduurzaming is wind en zon geen goede optie vanwege de technische en 
financiële uitdagingen om ook op bewolkte en windstille dagen elektriciteit te leveren. 
4. Er is waarschijnlijk besparing mogelijk door verbetering van energie-efficiëntie van apparaten 
en isolatie van bestaande gebouwen en nieuwbouw. 
 
De gedachten op Bonaire gaan voorts uit naar: 
5. Vervanging van de zware hoogzwavelige brandstof (van een kwaliteit die in Europees 
Nederland niet gebruikt mag worden) door een milieu- en klimaatvriendelijker alternatief. 
6. Stimuleren van het gebruik van elektrisch voertuigen. Het Eilandsbestuur heeft reeds besloten 
per 1 januari 2017 geen motorrijtuigenbelasting te heffen voor elektrische voertuigen op drie 
of meer wielen.  
7. Energieopslag door middel van waterreservoirs (pumped hydro). 
 
 
5.3 Plannen op lange termijn 
 
Voor de lange termijn adviseren de onderzoekers Schelleman & Van Weijsten (blz. 63) een 
haalbaarheidsonderzoek te verrichten naar ocean thermal energy conversion (OTEC). Hierbij wordt 
elektriciteit opgewekt uit het verschil in temperatuur tussen oppervlaktewater (>26˚C) en water op 
1000 meter diepte (4˚C). Dit is de enige technologie waarmee 100% duurzaamheid bereikt kan 
worden, want zoals eerder genoemd is het vervangen van de laatste ongeveer 20% van opregelbare 
fossiele productiecapaciteit door duurzame intermitterende bronnen technisch en financieel ondoenlijk. 
Bij volledige verduurzaming met OTEC worden de bestaande productiemiddelen vervangen. Omdat 
deze gefaseerd afgeschreven worden, lijkt volledige verduurzaming met OTEC een optie die slechts 
gefaseerd en op de lange termijn gerealiseerd kan worden. Een belangrijker aspect van OTEC is echter 
dat het een nieuwe technologie is die een aantal keer gedemonstreerd is, maar nog niet commercieel 
uitgerold wordt. Ook de openstelling van de DEI-regeling kan mogelijk een investering in OTEC verder 
stimuleren. In de haalbaarheidsstudie kan dan ook een optie onderzocht worden waarbij een eerste 
fase nog niet de productiecapaciteit behelst voor het dekken van de gehele eilandelijke 
elektriciteitsvraag, maar wel uitzicht biedt op modulaire uitbouw in de verdere toekomst. Een 
complicatie bij het streven naar een 100% duurzame elektriciteitsvoorziening op Bonaire is de 
onvoorspelbare groei van de vraag naar elektriciteit. De onbekende ontwikkeling van toerisme, 
bevolking en elektriciteitsverbruik per huishouden leidt ertoe dat de vraag op de lange termijn zeer 
onvoorspelbaar is. Hierdoor is het ook onvoorspelbaar hoe groot de totale 
elektriciteitsproductiecapaciteit zal moeten zijn, en dus hoe groot de totale OTEC-capaciteit, als deze 
de 100% verduurzaming biedt. Een voorwaarde om de weg van OTEC in te slaan, te beginnen met 
een haalbaarheidsonderzoek, is dat het Bestuurscollege en WEB er vertrouwen en interesse in hebben.  
14 
 

Duurzame en betaalbare energie in Caribisch Nederland 
 
6. Conclusie 
 
Dit plan toont aan dat betaalbare energie en verduurzaming van de energievoorziening in Caribisch 
Nederland hand in hand gaan. Met de bestaande infrastructuur en korte en langetermijnplannen 
behoort Caribisch Nederland wereldwijd tot de eilanden met de meest duurzame 
elektriciteitsproductie. Er is perspectief om deze toppositie te behouden en nog verder te 
verduurzamen. CO -uitstoot en reductie daarvan in Caribisch Nederland (zie figuur 6) tellen echter 
2
niet mee voor de Europese doelstellingen van Nederland. Voorts is verduurzaming van 
elektriciteitsproductie in Europees Nederland goedkoper per vermeden ton CO -uitstoot dan in 
2
Caribisch Nederland. Door de hoge productiekosten in Caribisch Nederland is (bij lage 
financieringskosten) een investering in duurzame centrale productie rendabel, terwijl in Europees 
Nederland financiële ondersteuning nodig is. Dit betekent dat verduurzaming een eigen business case 
kan hebben waarvoor geen subsidie nodig is, maar voor de business case dienen bij de huidige 
olieprijs de financieringskosten van duurzame investeringen wel laag te zijn.  
 
De betaalbaarheid van energie voor huishoudens in Caribisch Nederland zal een aandachtspunt 
blijven. Momenteel wordt dit ondervangen door de netwerkkosten deels te subsidiëren en daarnaast 
investeringen in duurzame energieopwekking te ondersteunen. Subsidie van (deels fossiel) 
energieverbruik in Caribisch Nederland is echter geen optie want een belangrijk beleidsdoel in heel 
Nederland is energiebesparing. In Europees Nederland ontmoedigen fiscale maatregelen juist het 
energieverbruik. Anderzijds is het met het oog op koopkracht en armoedeproblematiek niet wenselijk 
deze belastingen op elektriciteit ook in Caribisch Nederland in te voeren. Terwijl het elektriciteitstarief 
in Caribisch Nederland hoger is dan in Europees Nederland, is de totale energierekening van 
huishoudens in Caribisch Nederland lager dan in Europees Nederland waar naast elektriciteit gas 
gebruikt wordt voor verwarming. Het elektriciteitstarief in Caribisch Nederland is zeer afhankelijk van 
de olieprijs (nu rond de 50 USD per vat Brent) maar deze afhankelijkheid wordt door verduurzaming 
verminderd. Door de subsidie op de netwerkkosten die onafhankelijk van het verbruik zijn (zodat zij 
op Europees Nederlands niveau komen), wordt de betaalbaarheid in Caribisch Nederland structureel 
verbeterd. 
 
Naast de verdere ontwikkeling en verduurzaming van de elektriciteitsvoorziening in Caribisch 
Nederland blijven betrouwbaarheid en veiligheid van groot belang. Voorts staan de eigen initiatieven 
en wensen van de eilanden centraal: de ambitie van Sint Eustatius om 66% duurzame elektriciteit op 
te wekken met windenergie (na de lopende uitrol van zonne-energie), het Social Development Plan 
2014-2020 van Saba dat zich niet op windenergie richt maar wel op termijn op geothermie, en de in 
ontwikkeling zijnde Energievisie van Bonaire. 
 
 
 
 
 
 
 
 
 
 
 
 
 
 
 
 
 
 
 
 
 
 
 
16 
 

