............................... ....................................... ............. 
No.W03.16.0219/II 's-Gravenhage, 9 september 2016 
 
 
Bij Kabinetsmissive van 12 augustus 2016, no.2016001336, heeft Uwe Majesteit, op 
voordracht van de Minister van Veiligheid en Justitie, mede namens de 
Staatssecretaris van Infrastructuur en Milieu, bij de Afdeling advisering van de Raad 
van State ter overweging aanhangig gemaakt het voorstel van wet tot wijziging van de 
Luchtvaartwet met het oog op de aanwijzing van luchtvaartterreinen waarvan gebruikt 
dient te worden gemaakt voor de landing van vluchten die een sterk verhoogd risico 
vormen om te worden gebruikt voor drugssmokkel, met memorie van toelichting. 
 
1
Het wetsvoorstel introduceert een verbod in de Luchtvaartwet om risicovluchten op 
2
een ander luchtvaartterrein dan Schiphol te doen landen. Risicovluchten betreffen 
intercontinentale vluchten die onder het 100%-controleregime op drugssmokkel vallen, 
thans vluchten afkomstig uit Curaçao, Aruba, Sint Maarten, Suriname, Venezuela en 
Bonaire. De achtergrond van het wetsvoorstel is dat Schiphol als enige luchthaven in 
Nederland over een 100%-controleregime beschikt en het faciliteren van deze 
controles op andere luchthavens dan Schiphol, zoals Eindhoven Airport, te grote 
investeringen door de overheid zou vergen. Dit betekent dat het landen van 
3
risicovluchten op luchthaven Eindhoven Airport niet mogelijk zal zijn.  
 
De Afdeling advisering van de Raad van State adviseert het voorstel aan de Tweede 
Kamer te zenden, maar heeft een opmerking over de betrokkenheid van Caribisch 
Nederland bij het wetsvoorstel.  
  
De Afdeling wijst erop dat de regering ingevolge de artikelen 207 en 208 Wet openbare 
lichamen BES (WolBES) de bestuurscolleges van de BES-eilanden informeert over 
haar standpunten en voornemens met betrekking tot aangelegenheden die voor het 
openbaar lichaam van belang zijn, en dat zij de bestuurscolleges de gelegenheid biedt 
4
daarover overleg te voeren, tenzij het openbaar belang zich daartegen verzet.  
 
5
Met betrekking tot de BES-eilanden vermeldt de toelichting dat slechts Bonaire over 
een luchthaven beschikt die intercontinentale vluchten kan ontvangen, zodat de 
uitbreiding van de Luchtvaartwet BES met een vergelijkbaar verbod zinledig zou zijn. In 
de toelichting wordt verder echter geen aandacht geschonken aan het gevolg van het 
voorgestelde verbod voor de BES-eilanden. De mogelijkheden om vanuit Bonaire 
Airport naar Eindhoven Airport te reizen worden immers tenietgedaan en de 
vliegtuigmaatschappijen zullen hun aanbod aan vluchten vanuit Bonaire Airport niet 
kunnen uitbreiden naar andere luchthavens dan Schiphol. Deze beperkingen betreffen 
naar het oordeel van de Afdeling aangelegenheden die voor het openbaar lichaam van 
belang kunnen zijn, zodat in het licht van de artikelen 207 en 208 WolBES het 
raadplegen van de bestuurscolleges in de rede ligt. De Afdeling merkt op dat de 
toelichting niet duidelijk maakt of dit is geschied.  
                                                
 
1
 Voorgesteld artikel 37x van de Luchtvaartwet.  
2
 Luchthaven Schiphol zal daartoe bij ministeriële regeling worden aangewezen.   
3
 Wat Nederland betreft beschikt naast Schiphol op dit moment alleen de luchthaven Eindhoven Airport 
over een 3000-meterbaan die geschikt is voor het starten en landen van intercontinentale vluchten. 
Memorie van toelichting, paragraaf 2.1. 
4
 Zie artikelen 207 en 208 van de Wet openbare lichamen Bonaire, Sint Eustatius en Saba.   
5
 Memorie van toelichting, paragraaf 2.3., laatste tekstblok.  
  
AAN DE KONING 

