Bijlage 1: Voortgangsrapportage handelsakkoorden – februari 2017 
Deze bijlage bevat EU-handelsakkoorden die nog niet in werking zijn getreden en waarbij de 
betrokken partijen al wel de intentie hebben kenbaar gemaakt om een handelsakkoord te verkennen. 
Deze rapportage wordt ieder kwartaal aan de Kamer toegezonden om een overzicht te geven van alle 
ontwikkelingen op het gebied van handelsakkoorden.  
 
A. Multilaterale handelsakkoorden 
 
Overeenkomst inzake handelsfacilitatie (Trade Facilitation Agreement (TFA)): 
Tijdens de negende Ministeriële Conferentie van de Wereldhandelsorganisatie (WTO) in 2013 op Bali, 
Indonesië, bereikten WTO-leden een akkoord over de harmonisering, stroomlijning en 
vereenvoudiging van douane- en grensprocedures (handelsfacilitatie). Het akkoord treedt in werking 
wanneer twee derde van alle WTO-leden het akkoord heeft geratificeerd. De teller staat begin februari 
2017 op 108 WTO-leden, zo’n 98% van de benodigde ratificaties. De verwachting is dat het akkoord 
binnenkort in werking zal treden. De EU heeft het akkoord in oktober 2015 geratificeerd. Voor 
Caribisch Nederland is een afzonderlijke procedure gestart: stilzwijgende goedkeuring voor Caribisch 
Nederland werd op 9 oktober 2016 door de Tweede en Eerste Kamer verleend. Het deponeren van de 
akte zal plaatsvinden zodra de lagere wetgeving van Caribisch Nederland in overeenstemming is 
gebracht met het akkoord. 
 
B. Plurilaterale handelsakkoorden 
 
Milieugoederenakkoord (Environmental Goods Agreement (EGA)):  
Sinds juli 2014 onderhandelen achttien partijen, waaronder de EU, over een Milieugoederenakkoord. 
Dit beoogde akkoord richt zicht op de vrijmaking van de handel in goederen die bijdragen aan milieu- 
en klimaatdoelstellingen. Hiertoe onderhandelen deelnemende partijen over een lijst van ‘groene 
goederen’. Eveneens wordt getracht de aan deze producten gekoppelde diensten op termijn te 
liberaliseren. De Europese Commissie onderhandelt op basis van het mandaat vastgesteld door de 
Raad in 2014. Inmiddels hebben 18 onderhandelingsrondes plaatsgevonden en zijn mogelijke 
hoofdlijnen (landing zones) geïdentificeerd. Partijen hebben gepoogd de onderhandelingen in 2016 af 
te ronden, maar zijn daar niet in geslaagd. Hierop zijn de onderhandelingen stilgelegd. Naar 
e
verwachting worden de onderhandelingen in de aanloop naar de 11 Ministeriële Conferentie van de 
WTO hervat. 
 
Uitbreiding van het akkoord inzake handel in informatietechnologieproducten (Information Technology 
Agreement (ITA-II)): 
Het ITA-akkoord is gesloten tussen 29 WTO-leden tijdens de WTO-ministeriële bijeenkomst van 
Singapore in 1996. Sindsdien is het aantal deelnemers gegroeid tot 53 (EU als 1). Zij zijn 
gecommitteerd aan de volledige afschaffing van tarieven voor de producten die onder het akkoord 
vallen. In december 2015 is door een groot aantal deelnemers besloten tot uitbreiding van het 
akkoord. Uiteindelijk hebben 59 WTO-leden zich gebonden aan de gefaseerde afschaffing van 
importtarieven op 201 IT-producten. Het Europese ratificatieproces is doorlopen en de eerste 
tariefverlaging is per 1 juli 2016 in werking getreden.  
 
Verdrag over de handel in diensten (Trade in Services Agreement (TiSA)):  
Het Trade in Services Agreement (TiSA) is een plurilateraal handelsakkoord over de handel in diensten 
waarover de EU momenteel met 22 WTO-leden onderhandelt, op basis van een mandaat van de Raad 
1
uit maart 2013. Naar verwachting zal het akkoord onder meer afspraken bevatten over internationale 
e-commerce, datastromen, telecommunicatie, transport, kennismigratie en betere regelgeving. Op 10 
november 2016 heeft het kabinet de Tweede Kamer geïnformeerd over de laatste stand van zaken 
                                               
1
 http://data.consilium.europa.eu/doc/document/ST-6891-2013-ADD-1-DCL-1/en/pdf 
1 
 

juni 2016 tot stand gekomen en wordt sinds 10 oktober 2016 voorlopig toegepast. In de EU-lidstaten 
zal, aangezien het een gemengd akkoord betreft, de nationale goedkeuringsprocedure worden 
opgestart.  
 
Egypte (Deep and Comprehensive Free Trade Agreement (DCFTA)): 
In 2004 trad een associatieakkoord tussen EU en Egypte in werking. Dit heeft vrijhandel van goederen 
bewerkstelligd door de afschaffing van invoerrechten voor industriële producten en omvatte diverse 
concessies voor landbouwproducten. In 2010 trad additioneel een akkoord in werking voor landbouw 
en visserij. In 2011 kreeg de Europese Commissie een mandaat om te onderhandelen over verbreding 
en verdieping van het akkoord, met afspraken over onder meer handel in diensten en investeringen. 
Een dialoog daarover is gestart in juni 2013. Er is geen zicht op opening van de onderhandelingen. 
 
Marokko (Deep and Comprehensive Free Trade Agreement (DCFTA)): 
Het associatieakkoord tussen de EU en Marokko is in werking getreden in maart 2000. Het akkoord 
heeft geleid tot de geleidelijke afbouw van invoerrechten voor industriële producten en liberalisatie 
voor landbouw- en visserijproducten. In 2011 kreeg de Europese Commissie een mandaat om te 
onderhandelen over verbreding en verdieping van het akkoord, met afspraken over onder meer handel 
in diensten en investeringen. De onderhandelingen daarover zijn in april 2013 van start gegaan. Sinds 
de vierde ronde in april 2014 liggen de onderhandelingen stil. Marokko wenste meer tijd voor interne 
afstemming. In oktober 2012 trad een separaat akkoord in werking op het gebied van landbouw en 
visserij. Op 21 december 2016 heeft het Europese Hof van Justitie geoordeeld dat dit akkoord géén 
betrekking heeft op producten uit de Westelijke Sahara. Op korte termijn zal de Europese Commissie 
aangeven hoe douane en bedrijfsleven aan die uitspraak uitvoering kunnen geven.   
 
Tunesië (Deep and Comprehensive Free Trade Agreement (DCFTA)): 
Het associatieakkoord tussen de EU en Tunesië is in 1998 in werking getreden. In 2008 zijn de 
douanerechten voor industrieproducten volledig afgeschaft. In 2011 kreeg de Europese Commissie een 
mandaat om te onderhandelen over verbreding en verdieping van het akkoord, met afspraken over 
onder meer handel in diensten en investeringen. Een eerste volledige onderhandelingsronde vond 
plaats in april 2016. Op dit moment zijn consultaties met belanghebbenden gaande. Het is niet bekend 
wanneer de volgende ronde plaatsvindt. 
 
C.2 Azië: 
 
ASEAN (Association of Southeast Asian Nations): 
In 2007 zijn de onderhandelingen begonnen tussen de EU en de Association of Southeast Asian 
3
Nations (ASEAN) om tot een regionaal handelsakkoord te komen. De basis hiervoor is het ASEAN-
mandaat uit 2007. Na zeven onderhandelingsrondes hebben de EU-lidstaten in 2009 besloten om 
verder te gaan op de weg van bilaterale handelsakkoorden met ASEAN-landen. Deze 
handelsakkoorden kunnen als bouwstenen dienen om later alsnog tot een regionaal handelsakkoord te 
komen. 
 
China (EU-China Investment Agreement): 
Sinds november 2013 is de Europese Commissie, op basis van een mandaat uit oktober 2013, met 
China in onderhandeling over een investeringsakkoord. Het doel is om een hoogwaardig kwalitatief 
akkoord te sluiten waarbij het gaat om het verzekeren van markttoegang van investeringen en 
transparantie, duurzaamheidsafspraken te maken en het beschermen van investeringen met een 
nieuw investeringsbeschermingsmechanisme volgens de nieuwe EU-benadering. De 26 bestaande 
bilaterale investeringsbeschermingsovereenkomsten tussen de EU-lidstaten en China zullen 
                                               
3
 Brunei Darussalam, Cambodja, Indonesië, Laos, Maleisië, Myanmar/Birma, de Filipijnen, Singapore, Thailand en 
Vietnam. 
3 
 

invoertarieven is per 2014 gerealiseerd. In 2007 trad een aanvullend akkoord in werking voor 
liberalisatie van handel in landbouwproducten. In 2011 kreeg de Europese Commissie een mandaat 
om te onderhandelen over verbreding en verdieping van het akkoord, met afspraken over onder meer 
handel in diensten en investeringen, maar Jordanië is naar het oordeel van de Europese Commissie 
nog niet gereed om te onderhandelen. In juli 2016 heeft de EU eenzijdig besloten tot versoepeling van 
de regels van oorsprong voor een groot aantal producten uit Jordanië, onder voorwaarde dat bij de 
productie ervan in de eerste twee jaren van de maatregel 15% Syrische vluchtelingen betrokken is, 
oplopend tot 25% vanaf jaar drie. Nederland heeft assistentie beschikbaar gesteld. Het is nog te vroeg 
om concrete resultaten te kunnen melden.   
 
Maleisië (Malaysia-EU FTA (MEUFTA)):  
De onderhandelingen over het handelsakkoord tussen de EU en Maleisië zijn in oktober 2010 
begonnen. Het ASEAN-mandaat uit 2007 lag hieraan ten grondslag. De zevende, en tot nu toe laatste 
ronde, vond plaats in april 2012. De Europese Commissie heeft aangegeven dat er meer ambitie 
verwacht wordt van Maleisië om de onderhandelingen tot een goed einde te kunnen brengen. 
 
Myanmar (EU-Myanmar Investment Protection Agreement): 
In maart 2014 heeft de Raad een mandaat aan de Europese Commissie verleend en zijn de 
onderhandelingen tussen de EU en Myanmar over een investeringsbeschermingsakkoord begonnen. 
Het doel van de bilaterale investeringsovereenkomst met de EU is om investeringen te bevorderen ten 
behoeve van de sociaaleconomische ontwikkeling van Myanmar. Het akkoord bevat hoofdstukken over 
transparantie, duurzame ontwikkeling, investeringsbescherming en geschillenbeslechting. In december 
2016 vond de vierde onderhandelingsronde plaats, waarvan de Europese Commissie een verslag op 
6
haar website heeft gepubliceerd . In deze ronde is veel voortgang geboekt. Myanmar heeft 
aangegeven het EU-voorstel voor een Investment Court System te kunnen accepteren. Een akkoord 
lijkt dichtbij.   
 
Singapore (European Union-Singapore Free Trade Agreement (EUSFTA)): 
Onderhandelingen tussen de EU en Singapore zijn begin 2010 gestart, nadat besloten was de 
regionale onderhandelingen tussen EU en ASEAN voorlopig stil te leggen. De basis van de 
onderhandelingen ligt dan ook in het ASEAN-mandaat uit 2007. De onderhandelingen voor een 
handelsakkoord zijn in oktober 2014 afgerond. In juli 2015 heeft de Europese Commissie een 
adviesverzoek ingediend bij het Hof van Justitie van de Europese Unie over het karakter (EU-only of 
gemengd) van het handelsakkoord tussen de EU en Singapore. 21 december 2016 heeft advocaat-
generaal Sharpston in deze zaak een advies geleverd. In haar conclusie adviseert Sharpston het Hof te 
oordelen dat het handelsakkoord met Singapore enkel door de EU en de lidstaten samen kan worden 
gesloten (‘gemengd akkoord’). Een uitspraak van het Hof wordt in enkele maanden verwacht. 
 
Syrië (Euro-Mediterranean Agreement Establishing an Association): 
De bilaterale relatie is geregeld in een Samenwerkingsovereenkomst uit 1977, die in 1978 in werking 
trad. Onderhandelingen over een associatieakkoord zijn afgerond in 2004, maar ondertekening is 
uitgebleven als gevolg van de interne politieke situatie in Syrië. Tevens heeft de EU in 2011 besloten 
handelsrestricties in te stellen in reactie op de gewelddadige onderdrukking door het Syrische regime 
van vreedzame demonstraties. Deze sancties zijn sindsdien regelmatig aangepast en uitgebreid. 
 
Thailand (EU-Thailand Free Trade Agreement):  
In februari 2013 heeft de Raad de start van de onderhandelingen tussen de EU en Thailand 
aangekondigd. Het ASEAN-mandaat uit 2007 vormt hiervoor de basis. De vierde 
onderhandelingsronde vond plaats van 8 tot 10 april 2014. Gezien de militaire coup in mei 2014, zijn 
er op dit moment geen nieuwe onderhandelingsrondes gepland. 
 
                                               
6
 http://trade.ec.europa.eu/doclib/docs/2016/december/tradoc_155197.pdf 
5 
 

Kazachstan (Enhanced Partnership and Cooperation Agreement (EPCA)): 
In 2011 zijn onderhandelingen van start gegaan tussen de Europese Commissie en Kazachstan over 
een hernieuwd Partnership and Cooperation Agreement (PCA). De huidige PCA, die in 1995 tot stand 
kwam, is in 1999 in werking getreden. In 2014 zijn de onderhandelingen na acht 
onderhandelingsronden afgerond. In december 2015 is het nieuwe akkoord ondertekend, gevolgd door 
voorlopige toepassing door de EU per 1 mei 2016. 
 
Moldavië (Deep and Comprehensive Free Trade Agreement (DCFTA) als onderdeel van 
Associatieakkoord): 
In juni 2014 werd het associatieakkoord tussen de EU en Moldavië ondertekend waarna in september 
2014 de voorlopige toepassing tussen de EU en Moldavië van kracht werd. Nederland heeft deze 
overeenkomst in 2015 geratificeerd. Het doel is het intensifiëren van de politieke samenwerking, 
gebaseerd op gedeelde waarden, en economische integratie, waarbij Moldavië uiteindelijk deel moet 
gaan uitmaken van de interne markt van de EU. 
 
Noorwegen (Bilateral Agreement on Trade in Basic Agricultural Products) 
De EU, Noorwegen, IJsland en Liechtenstein zijn onderdeel van de Europese Economische Ruimte 
(EER). Dit betekent een interne markt voor goederen, diensten, kapitaal en werknemers. Handel in 
landbouwgoederen is echter uitgezonderd van de EER. Op grond van artikel 19 paragraaf 4 van de 
EER-overeenkomst dienen de partijen iedere twee jaar de handel in landbouwgoederen te evalueren, 
ste
met als doel op termijn volledige marktintegratie. Op 1 februari 2017 vond de 27 
onderhandelingsronde plaats. De volgende onderhandelingsronde staat voor 28 februari 2017 gepland. 
De Europese Commissie spant zich in om de onderhandelingen voor de zomer af te ronden. 
 
Oekraïne (Deep and Comprehensive Free Trade Area (DCFTA) als onderdeel van Associatieakkoord): 
Het associatieakkoord tussen de EU en Oekraïne is in 2011 uitonderhandeld om de politieke- en 
economische samenwerking tussen de twee partijen te bevorderen. De handelsafspraken zijn apart in 
het akkoord opgenomen als een Deep and Comprehensive Free Trade Area. De EU past die afspraken 
grotendeels voorlopig toe sinds 1 januari 2016. Op 27 januari 2017 heeft het kabinet na advies van de 
Raad van State de inwerkingtredingswet en memorie van toelichting naar de Tweede Kamer gestuurd. 
 
Rusland (verdieping van het Partnership and Cooperation Agreement (PCA)): 
De huidige relatie tussen de EU en Rusland is gebaseerd op een Partnership and Cooperation 
Agreement uit 1994, dat in 1997 in werking is getreden. In 2008 zijn onderhandelingen begonnen 
over modernisering en uitbreiding van het PCA op basis van een mandaat van de Raad uit 2008. Vanaf 
2010 wordt er vooral over handel en investeringen onderhandeld. In januari 2014 meldden Russische 
onderhandelaars dat zij een nieuw mandaat hadden. In maart 2014 heeft de Raad besloten om de 
onderhandelingen te schorsen. De reden hiervoor was de annexatie van de Krim door Rusland en het 
conflict in Oost-Oekraïne.  
 
Turkije (Modernised Customs Union): 
Sinds 1995 vormen de Europese Unie en Turkije gezamenlijk een douane-unie. Op 23 december 2016 
heeft de Europese Commissie een aanbeveling voor een mandaat gedaan aan de Raad om de douane-
unie te moderniseren. Tevens wenst de Commissie de douane-unie uit te breiden met afspraken op 
het gebied van landbouw, handel in diensten en overheidsaanbestedingen. Op dit moment wordt er 
binnen de Raad onderhandeld over de vaststelling van het mandaat. 
 
C.4 Noord-Amerika: 
 
Canada (Comprehensive Economic and Trade Agreement (CETA)): 
In 2009 zijn onderhandelingen tussen de Europese Unie en Canada over een handelsakkoord gestart. 
Het mandaat voor de onderhandelingen is in 2009 vastgesteld en in 2011 aangepast om 
onderhandelingen over investeringsbescherming mogelijk te maken. In 2014 is een 
onderhandelingsovereenkomst bereikt tussen beide partijen, waarna de juridische revisie plaats heeft 
gevonden. In overeenstemming met Canada is het investeringshoofdstuk – met name de bepalingen 
7 
 

Economisch Partnerschap met de landen in de Stille Oceaan (Pacific-EU EPA): 
Op basis van een mandaat uit 2002 zijn in hetzelfde jaar de onderhandelingen gestart met landen in 
Afrika, de Cariben en de Stille Oceaan (ACS-landen) over een Economisch Partnerschapsakkoord 
(EPA). De landen zijn verdeeld in zeven regio’s, waarvan er vijf in Afrika liggen, één in de Cariben en 
één in de Stille Oceaan. Op dit moment zijn de onderhandelingen met de gehele regio over een EPA 
nog altijd bezig. Voor Papoea-Nieuw-Guinea en Fiji is, in afwachting van een volledige EPA, een 
interim-EPA van kracht. Een interim-EPA is beperkt in reikwijdte (vaak alleen bepalingen over 
goederen en ontwikkelingssamenwerking en is gericht op een beperkt aantal landen in de regio) 
terwijl een volledige EPA doorgaans betrekking heeft op meerdere onderwerpen, waaronder handel in 
goederen en diensten, investeringen, intellectueel eigendom, duurzaamheid en aanbestedingen, en 
een gehele regio beslaat. 
 
Nieuw-Zeeland (EU-New Zealand Free Trade Agreement): 
Op 29 oktober 2015 hebben de voorzitter van de Europese Raad, de president van de Europese 
Commissie en de premier van Nieuw-Zeeland de wens uitgesproken om onderhandelingen over een 
handelsakkoord op te starten. De intentie is dat deze onderhandelingen synchroon zullen lopen met de 
onderhandelingen tussen de EU en Australië over een handelsakkoord. Voorafgaand aan de officiële 
opening van de onderhandelingen voert de Europese Commissie een effectbeoordeling uit, inclusief 
een publieke consultatie, om de belangrijkste mogelijkheden van een eventueel handelsakkoord te 
identificeren. Op basis hiervan zal de EU beslissen of het opportuun is om onderhandelingen over een 
handelsakkoord op te starten. 
 
C.6 Zuid-Amerika: 
 
Chili (modernisering Associatieakkoord): 
Het associatieakkoord tussen de EU en Chili kwam in 2002 tot stand en is in 2005 in werking 
getreden. De EU en Chili besloten in 2013 de mogelijkheden te verkennen om het handelsgedeelte 
van het bestaande associatieakkoord te moderniseren. Om de toegevoegde waarde, de omvang en de 
ambitie te verkennen werd in 2014 een gezamenlijke werkgroep opgericht. De Europese Commissie 
heeft stakeholders gedurende afgelopen zomer geconsulteerd. Het scoping paper is inmiddels 
afgerond. Waarschijnlijk zal de Europese Commissie in de eerste helft van dit jaar met een voorstel 
voor een mandaat komen. 
 
Colombia, Peru en Ecuador (EU-Colombia/Peru/Ecuador Free Trade Agreement): 
De onderhandelingen tussen de EU en de Andesgemeenschap (Bolivia, Colombia, Ecuador en Peru) 
over een associatieovereenkomst zijn in juni 2007 van start gegaan op basis van een mandaat uit 
april 2007. Deze onderhandelingen zijn in juni 2008 stilgelegd. In januari 2009 werden, op basis van 
een nieuw mandaat, onderhandelingen over een meerpartijenovereenkomst hervat met Colombia, 
Ecuador en Peru. Na vier ronden schorste Ecuador zijn deelname aan de besprekingen. De 
onderhandelingen werden met Colombia en Peru in mei 2010 succesvol afgesloten. Voorlopige 
toepassing geldt met Peru per maart 2013 en met Colombia per augustus 2013. De EU heeft in 2014, 
op verzoek van Ecuador, onderhandelingen met het land gevoerd over aansluiting bij het EU-
Colombia/Peru handelsakkoord uit 2012. Deze onderhandelingen zijn in 2014 afgerond. Het in het 
kader van het handelsakkoord tussen de EU en Colombia en Peru opgerichte Handelscomité heeft het 
toetredingsprotocol van Ecuador op 8 februari 2016 goedgekeurd. Op 11 november heeft de RBZ 
Handel ingestemd met ondertekening en voorlopige toepassing van het toetredingsprotocol en tot 
sluiting van het protocol. Het Europees Parlement stemde op 14 december 2016 in met toetreding van 
Ecuador tot het EU-Colombia/Peru Handelsakkoord. Per 1 januari wordt dit akkoord met Ecuador 
voorlopig toegepast.  
 
Mercosur (Comprehensive Free Trade Agreement als onderdeel van Association Agreement): 
In 1995 zijn de EU en Mercosur gestart met onderhandelingen over een associatieakkoord met als 
onderdeel daarvan een handelsakkoord. In 2004 werden de onderhandelingen stilgelegd en in 2010 
zijn deze hervat. Sindsdien hebben negen onderhandelingsrondes plaatsgevonden, waarvan de laatste 
9 
 

