College financieel toezicht Bonaire, Sint Eustatius en Saba 
 
 
  
Adres kantoor Curaçao 
   
De Rouvilleweg 39 
 
Willemstad, Curaçao 
Telefoon (+5999) 4619081  
 
 
 
Adres kantoor Sint Maarten 
Frontstreet 26 
 
Convent Building 
 
Philipsburg, Sint Maarten  
Telefoon (+1721) 5430331 
 
Adres kantoor Aruba 
  
L.G. Smith Boulevard 68 
La Piccola Marina 
  
Oranjestad, Aruba 
  
Telefoon (+297) 5832800 
  
 
E-mailk info@cft.cw  
Datum Uw kenmerk 
Internet www.cft.cw 
29 november 2022  
Pagina Bijlage 
1/9 1 
 
Onderwerp 
Informatievoorziening financieel- en begrotingsbeheer Caribisch Nederland 2019 - 2021 
In deze rapportage licht het College financieel toezicht Bonaire, Sint Eustatius en Saba 
(Cft) de huidige stand van zaken met betrekking tot het financieel- en begrotingsbeheer 
van de drie openbare lichamen in het Caribisch deel van het Koninkrijk toe.  
 
Op 6 december 2021 is de Tweede Kamer geïnformeerd over de uitkomsten van de 
1
nulmeting van het financieel- en begrotingsbeheer in Caribisch Nederland (CN). De 
nulmeting over de periode 2018-2020 vormt het startpunt voor de 
informatievoorziening over de ontwikkeling van het financieel- en begrotingsbeheer in 
CN. In deze rapportage worden voor Bonaire, Sint Eustatius en Saba per prestatie-
indicator de resultaten voor de periode 2019-2021 beschreven. 
 
Resultaten prestatie-indicatoren 
Tabel 1 bevat een overzicht van de resultaten (scores) per prestatie-indicator als 
2 
driejarig gemiddelde voor de periode 2018-2020 (nulmeting) en de periode 2019-2021.
De prestatie-indicatoren zijn onderverdeeld in twee deelgebieden: 
1. Deelgebied met betrekking tot de tijdigheid en betrouwbaarheid van de begroting; 
2. Deelgebied met betrekking tot de verslaggeving en verantwoording. 
 
De toegekende score per prestatie-indicator voor een openbaar lichaam kan variëren 
van A tot en met D. Score A betreft de hoogst haalbare score en wordt vertaald als 
goed, score B als voldoende, score C als matig en score D, zijnde de laagst haalbare 
score, als onvoldoende.  
 
1
 BZK, kenmerk 2021-0000549867, Informatievoorziening financieel- en begrotingsbeheer CN 2021, d.d. 
6 december 2021. 
2
 De prestatie-indicatoren zijn geselecteerd aan de hand van een internationaal erkend normenkader voor 
financieel- en begrotingsbeheer, het zogenaamde Performance Measurement Framework van de werkgroep 
Public Expenditure and Financial Accountability (PEFA-framework). Ten opzichte van de nulmeting is 
prestatie-indicator 1.2b totaal gerealiseerde lokale heffingen t.o.v. de begroting verwijderd. Prestatie-
indicator 1.3 is ten opzichte van de nulmeting uitgebreid met het begrotingsevenwicht van de 
meerjarenramingen.  

 
 
Blad 
3/9 
 
• De externe accountant gaf bij jaarrekening 2021 een verklaring van 
oordeelonthouding af. De accountant constateerde wel de nodige verbeteringen ten 
opzichte van het begrotingsjaar 2020 en benoemde dat, indien deze ontwikkeling 
wordt gecontinueerd, over het begrotingsjaar 2022 een goedkeurende 
controleverklaring kan worden afgegeven. Bonaire lichtte in het meest recente plan 
van aanpak voor verbetering van het financieel beheer toe te streven naar een 
goedkeurende accountantsverklaring over het jaar 2023. 
• Concluderend laat Bonaire over het begrotingsjaar 2021 een verslechtering zien van 
het financieel beheer. Dit resulteert in een lichte stap achteruit in de scores van het 
voortschrijdend gemiddelde van de prestatie-indicatoren. 
 
Sint Eustatius 
• Vanwege de Tijdelijke wet taakverwaarlozing Sint Eustatius en de Wet herstel 
voorzieningen Sint Eustatius gold en geldt een aantal bepalingen van de Wet FinBES 
tijdelijk niet ten aanzien van Sint Eustatius. Dit betekent ook dat de wettelijke 
bepalingen die zijn gebruikt voor het berekenen van de indicatoren, zoals 
bijvoorbeeld de aanlevertermijnen voor uitvoeringsrapportages, in principe niet van 
toepassing zijn voor Sint Eustatius. Om een vergelijkend beeld te kunnen opmaken 
en inzicht te geven in de ontwikkeling van het financieel beheer, worden deze 
bepalingen echter wel analoog toegepast voor Sint Eustatius.  
• Sint Eustatius diende de vastgestelde begroting 2021 op 17 december 2020 in. De 
in de Wet FinBES voorgeschreven deadline van 15 november 2020 werd daarmee 
overschreden.  
• Sint Eustatius leverde drie van de vier uitvoeringsrapportages van het 
begrotingsjaar 2021 te laat aan. De eerste uitvoeringsrapportage werd tijdig 
aangeleverd.  
• De gerealiseerde lasten zijn 1 procent lager dan de vastgestelde begroting, inclusief 
begrotingswijzigingen (exclusief bijzondere uitkeringen). De gerealiseerde baten 
zijn 5 procent lager dan de begrote baten, inclusief begrotingswijzigingen (exclusief 
bijzondere uitkeringen). De totaal gerealiseerde personeelslasten wijken met 13 
procent af van de vastgestelde begroting, inclusief begrotingswijzigingen. Sint 
Eustatius gaf minder uit aan projecten gefinancierd uit bijzondere uitkeringen 
waardoor minder personeelskosten zijn gerealiseerd. 
• In de vastgestelde begroting 2021 begrootte Sint Eustatius voor het jaar 2021 een 
overschot. Voor de jaren 2022 tot en met 2024 werd een negatief resultaat 
begroot, oplopend tot een tekort van USD 1,3 miljoen in 2024. Hiermee voldoet de 
begroting 2021 niet aan de Wet FinBES. 
• De externe accountant gaf bij de jaarrekening 2021 een verklaring van 
oordeelonthouding af. Sint Eustatius werkt aan de hand van een verbeterplan aan 
het op orde brengen van het financieel beheer.  
• Concluderend levert het financieel beheer van Sint Eustatius in het jaar 2021 een 
gemengd beeld op ten opzichte van 2020. In het voortschrijdend gemiddelde over 
2019-2021 is er in de begrotingsuitvoering een (lichte) verbetering traceerbaar. De 
kwaliteit en aanlevering van de jaarrekeningen blijft net zoals voorgaande jaren een 
aandachtspunt. 
 
 
  

 
 
Blad 
5/9 
 
Bijlage 1: Toelichting scoringsmethodiek en normen (prestatie-vereisten) 
3
prestatie­ indicatoren financieel- en begrotingsbeheer Caribisch Nederland 
 
In deze bijlage zullen de scoringsmethodiek en normen (prestatievereisten) met 
betrekking tot de geselecteerde deelgebieden en daaraan onderliggende prestatie-
indicatoren financieel- en begrotingsbeheer Caribisch Nederland worden toegelicht. 
Op grond van de Wet herstel voorzieningen Sint Eustatius gelden de artikelen 9, 10, 18 
tot en met 36, 38 en 39 van de Wet financiën openbare lichamen Bonaire, Sint 
Eustatius en Saba, voor zover deze artikelen niet strekken tot toepassing van artikel 17 
van die wet, niet ten aanzien van het openbaar lichaam Sint Eustatius. Om de overgang 
naar regulier financieel toezicht soepel te laten verlopen, is afgesproken met de 
regeringscommissaris dat de artikelen, die weliswaar niet gelden voor het openbaar 
lichaam Sint Eustatius, toch zoveel mogelijk analoog worden toegepast. Het inrichten 
van een planning- en control cyclus conform de Wet FinBES is namelijk een van de 
voorwaarden waaraan moet worden voldaan in aanloop naar volledig herstel van de 
democratie. Daarom wordt bij de prestatie-indicatoren in zoverre wel zoveel mogelijk 
aangesloten bij de bepalingen van de Wet FinBES, ook al gelden die (nu nog) niet voor 
Sint Eustatius. 
 
Geselecteerde deelgebieden en onderliggende prestatie-indicatoren: 
1. Deelgebied: Tijdigheid en betrouwbaarheid van de begroting 
1.0 Prestatie-indicator: Tijdigheid vaststellen en doorgeleiden primaire begrotingen. 
1.1 Prestatie-indicator: Realisatie van de lasten t.o.v. de vastgestelde begroting. 
a. Totaal gerealiseerde reguliere lasten t.o.v. de vastgestelde begroting (inclusief 
begrotingswijzigingen). 
b. Totaal gerealiseerde personele lasten t.o.v. de vastgestelde begroting (inclusief 
begrotingswijzigingen). 
1.2 Prestatie-indicator: realisatie van de baten t.o.v. de vastgestelde begroting. 
a. Totaal gerealiseerde reguliere baten t.o.v. de vastgestelde begroting (inclusief 
begrotingswijzingen). 
1.3 Prestatie-indicator: Realisatie van een begrotingsevenwicht. 
a. Realisatie van het begrotingsevenwicht 
b. Begrotingsevenwicht meerjarenraming 
 
2. Deelgebied verslaggeving en verantwoording 
2.1 Prestatie-indicator: Tijdigheid van de uitvoeringsrapportages. 
2.2 Prestatie-indicatoren: Kwaliteit en tijdigheid van de vastgestelde jaarrekening 
en jaarverslag 
a. indicator kwaliteit van de jaarrekening; 
b. indicator tijdig vaststellen en verzenden van de jaarrekening en het jaarverslag. 
 
 
  
 
3
 Zoals opgenomen in: BZK, kenmerk 2021-0000549867, Informatievoorziening financieel- en 
begrotingsbeheer CN 2021, d.d. 6 december 2021. 
 
  

 
 
Blad 
7/9 
 
1.2 Prestatie-indicator: realisatie van de baten t.o.v. de goedgekeurde 
begroting 
 
a. Totaal gerealiseerde reguliere baten t.o.v. de vastgestelde begroting 
(inclusief begrotingswijzingen). 
 
 Normen (prestatievereisten) gerealiseerde totale reguliere 
baten (vastgestelde jaarrekening) t.o.v. de begroting 
 Score: 
(inclusief begrotingswijzigingen). 
 De gerealiseerde totale reguliere baten bedroegen tussen de 97% en 
 A. Goed 106% van de totaal begrote reguliere baten. 
 De gerealiseerde totale reguliere baten bedroegen tussen de 94% en 
 B. Voldoende 112% van de totaal begrote reguliere baten. 
 De gerealiseerde totale reguliere baten bedroegen tussen de 92% en 
 C. Matig 116% van de totaal begrote reguliere baten. 
 Het openbaar lichaam heeft niet voldaan aan de minimale prestatie 
 D. Onvoldoende vereisten gedefinieerd voor het behalen van de score C. 
 
1.3a Prestatie-indicator: Realisatie van een begrotingsevenwicht 
 
  Normen (prestatievereisten) gerealiseerd 
 Score: begrotingsresultaat (vastgestelde jaarrekening) 
t.o.v. de begroting (inclusief begrotingswijzigingen). 
Het gerealiseerde begrotingsresultaat is niet meer dan (+/-) 2,5% 
 
van de geprognosticeerde reguliere baten respectievelijk reguliere 
 A. Goed 
lasten van de begroting. 
 Het gerealiseerde begrotingsresultaat is niet meer dan (+/-) 7,5% 
 B. Voldoende van de geprognosticeerde reguliere baten respectievelijk reguliere 
lasten van de begroting. 
 
Het gerealiseerde begrotingsresultaat is niet meer dan (+/-) 
 C. Matig 
12,5% van de geprognosticeerde reguliere baten 
respectievelijk reguliere lasten van de begroting. 
 Het openbaar lichaam heeft niet voldaan aan de minimale prestatie 
 D. Onvoldoende vereisten gedefinieerd voor het behalen van de score C. 
 
 
 
 
 
  
  

 
 
Blad 
9/9 
 
2.2 Prestatie-indicator: Kwaliteit en tijdigheid van de vastgestelde 
jaarrekening 
 
a. Prestatie-indicator kwaliteit van de jaarrekening. 
 
 Normen (prestatievereisten) kwaliteit van de 
 Score jaarrekeningen 
 De jaarrekening is voorzien van een goedkeurende 
 A. Goed controleverklaring of een controleverklaring met 
beperking (bestendiging in de kwaliteit). 
 Niet van toepassing, de jaarrekening voldoet of wel 
 B. Voldoende of niet. 
 Niet van toepassing, de jaarrekening voldoet of wel 
 C. Matig of niet. 
 De jaarrekening is niet voorzien van een 
 D. Onvoldoende goedkeurende controleverklaring van 
oordeelsonthouding of afkeuring. 
 
  

