 
 
 
36 171     Wijziging van het Wetboek van Strafrecht, het Wetboek van Strafrecht BES, het Wetboek 
van Strafvordering en het Wetboek van Strafvordering BES in verband met de 
strafbaarstelling van het zich verschaffen, verspreiden of anderszins ter beschikking 
stellen van persoonsgegevens voor intimiderende doeleinden (strafbaarstelling gebruik 
persoonsgegevens voor intimiderende doeleinden) 
 
NOTA NAAR AANLEIDING VAN HET VERSLAG 
 
1. Inleiding 
 
Met veel belangstelling heb ik kennisgenomen van het verslag van de vaste commissie voor Justitie 
en Veiligheid over dit wetsvoorstel. Ik dank de leden van de fracties van VVD, D66, PvdA, SP, 
ChristenUnie en SGP voor de door hen geleverde inbreng. Leden van deze fracties hebben de motie 
Michon-Derkzen c.s. (Kamerstukken II 2020/21, 35564 nr. 13) waaraan dit wetsvoorstel uitvoering 
geeft (mede)ingediend en ik constateer met genoegen dat deze leden blijk geven van een positieve 
grondhouding ten aanzien van het wetsvoorstel. Graag ben ik bereid om de vragen te 
beantwoorden die zij hierover hebben gesteld. Bij de beantwoording van de gestelde vragen is de 
indeling van het verslag zoveel mogelijk gevolgd. Waar dit de duidelijkheid ten goede komt, is een 
aantal vragen samen beantwoord. 
 
2. Strafbaarstelling gebruik persoonsgegevens voor intimiderende doeleinden 
 
De leden van de SP-fractie vragen hoe de regering bedrijven, overheidsinstanties en burgers ervan 
gaat doordringen dat dataminimalisatie het uitgangspunt is bij de verwerking van gegevens en hoe 
ervoor wordt gezorgd dat persoonsgegevens minder makkelijk raadpleegbaar worden door derden. 
 
Met de leden van de SP-fractie is de regering van mening dat, nu het door technologische 
ontwikkelingen steeds gemakkelijker wordt om gegevens te vinden over personen, het van groot 
belang is dat beperkingen worden betracht in hetgeen over anderen wordt verzameld en 
raadpleegbaar is. Dataminimalisatie is niet voor niets een van de basisbeginselen die bij de 
verwerking van persoonsgegevens in acht moeten worden genomen. Voorafgaand aan de 
verwerking moeten maatregelen worden genomen om te voorkomen dat niet meer 
persoonsgegevens worden gebruikt dan nodig om het doel waarvoor deze zullen worden gebruikt 
te bereiken. Daarnaast moeten persoonsgegevens goed zijn beveiligd en moeten er passende 
technische en organisatorische maatregelen worden genomen, zodat persoonsgegevens niet 
raadpleegbaar zijn voor personen die daartoe niet zijn gerechtigd. Deze eisen vloeien rechtstreeks 
voort uit de Algemene Verordening Gegevensbescherming (AVG). De voorlichtende rol van de 
overheid met betrekking tot de AVG ligt primair bij de Autoriteit persoonsgegevens (AP), die daar 
onder meer met een website invulling aan geeft. Ook houdt de AP toezicht op de naleving van de 
wettelijke regels voor de bescherming van persoonsgegevens, waaronder het vereiste dat de 
verwerking van persoonsgegevens goed moet zijn beveiligd. Daarnaast moet de overheid het 
goede voorbeeld geven als het gaat om de naleving van de AVG. Dat is op dit moment nog niet 
altijd het geval en dat heeft al langer de aandacht. Graag wijs ik in dit verband op de brief van 29 
april jl. aan uw Kamer (Kamerstukken II 2021/22, 32761, nr. 224) waarin het belang wordt 
onderstreept dat juist overheden de AVG naleven. Het Wetenschappelijk Onderzoek- en 
Documentatiecentrum (WODC) doet op dit moment onderzoek naar de oorzaken van de steken die 
overheidsorganisaties op dit punt laten vallen. De resultaten worden eind dit jaar verwacht en 
zullen dan aan uw Kamer worden aangeboden.  
 
De leden van de SGP-fractie vragen waarom het ‘zich verschaffen’ van persoonsgegevens voor 
intimiderende doeleinden onder de reikwijdte van de voorgestelde strafbaarstelling valt. Deze leden 
wijzen erop dat het oogmerk van de betrokkene zich pas openbaart na het verspreiden of 
anderszins ter beschikking stellen van persoonsgegevens. Zij vragen hoe op het ‘zich verschaffen’ 
van persoonsgegevens voor intimiderende doeleinden zal worden gehandhaafd. 
 
1 
 

 
 
 
Deze bepalingen verschillen op een aantal onderdelen van elkaar. Zo staat bij de strafbaarstelling 
van doxing het vreesaanjagende of ernstig overlast- of hindergevende oogmerk tijdens het 
vergaren en verspreiden van andermans persoonsgegevens centraal, terwijl de essentie bij 
seksuele intimidatie is gelegen in het indringende karakter van het seksueel benaderen van iemand 
in het openbaar. Anders dan bij strafbare doxing vormen daarbij persoonsgegevens geen 
kernbestanddeel van de strafbare gedraging. De feitelijke, fysieke of online benadering – door 
opmerkingen, gebaren, geluiden of aanrakingen – die indringend seksueel van aard is, bepaalt de 
strafbaarheid van het gedrag. In de online context zal dat meestal met opmerkingen zijn – 
waarvan een intimiderend seksueel effect uitgaat. Het is denkbaar dat iemand zich 
persoonsgegevens verschaft of die persoonsgegevens verspreidt om die ander door middel van 
seksuele intimidatie vrees aan te (laten) jagen. In dat geval gaat het strafbare gebruik van 
persoonsgegevens voor intimiderende doeleinden vooraf aan seksuele intimidatie. De 
strafbaarstelling van het gebruik van persoonsgegevens voor intimiderende doeleinden kan 
daarmee bijdragen aan het voorkomen van seksuele intimidatie doordat in een vroeg stadium de 
strafbare content offline kan worden gehaald.  
 
De leden van de ChristenUnie-fractie vragen of de regering een strafverzwaringsgrond heeft 
overwogen voor de gevallen waarin iemand vanwege zijn ambt of beroep slachtoffer wordt van 
doxing omdat de impact dan verder kan reiken dan het slachtoffer en diens directe omgeving, dit 
de democratische rechtsstaat kan ondermijnen en anderen kan hinderen in het uitoefenen van hun 
beroep of ambt.  
 
Evenals de leden van de fractie van de ChristenUnie hecht ik eraan dat in de door die leden 
genoemde gevallen van strafbare doxing om de door die leden genoemde redenen een passende, 
relatief hoge, straf kan worden geëist en opgelegd. Het feit dat persoonsgegevens worden 
verspreid om personen die een bepaald ambt of beroep vervullen te intimideren, kan bijvoorbeeld 
ertoe leiden dat mensen bepaalde functies niet meer durven te vervullen. Tegelijkertijd kan 
iedereen slachtoffer worden van doxing en hoeft het effect op slachtoffers en de samenleving niet 
noodzakelijkerwijs samen te hangen met de functie die slachtoffers vervullen. In gevallen van 
agressie en geweld tegen werknemers met een publieke taak en andere functionarissen werkzaam 
in het publieke domein geldt dat het openbaar ministerie de strafeis aanzienlijk naar boven bijstelt 
(zie paragraaf 6 van de Aanwijzing kader voor strafvordering meerderjarigen (2019A003)). Dat zal 
ook gebeuren in geval van strafbare doxing gepleegd in of door omstandigheden die verband 
houden met de uitvoering van de publieke taak. De strafeis, die per zaak op grond van een nog 
door het openbaar ministerie op te stellen strafvorderingsrichtlijn wordt bepaald, zal in die gevallen 
met 200% worden verhoogd. Binnen de bandbreedte die door het voorgestelde strafmaximum 
wordt geboden, is er voorts voldoende ruimte voor de strafrechter om de meest ernstige gevallen 
van strafbare doxing proportioneel te kunnen bestraffen. Daartoe behoren ook de door deze leden 
bedoelde gevallen met een effect dat verder reikt dan het slachtoffer en diens directe omgeving. 
Een afzonderlijke wettelijke strafverzwaringsgrond is daarom niet nodig.  
2.2 De noodzaak van strafbaarstelling 
De leden van de VVD-fractie vragen de regering met voorbeelden nader toe te lichten onder welke 
omstandigheden sprake kan zijn van strafbare doxing, maar dit niet ernstig genoeg is voor het 
instellen van vervolging en bijvoorbeeld een niet-strafrechtelijke procedure aangewezen kan zijn 
om de dreiging weg te nemen en de dader aan te spreken op zijn gedrag.  
 
De beslissing of strafvervolging wordt ingesteld wegens strafbare doxing, is aan het openbaar 
ministerie. Bij de beslissing om strafvervolging in te stellen, zijn onder andere de maatschappelijke 
impact van de gebeurtenis en de gevolgen voor het slachtoffer van belang. Een eventuele aangifte 
van een slachtoffer kan een indicatie geven van de gevolgen van de strafbare gedraging voor het 
slachtoffer. Als slachtoffers de situatie daarvoor zelf niet voldoende ernstig vinden, kunnen zij 
bijvoorbeeld overwegen geen aangifte te doen van strafbare doxing. Bij veel gevallen van strafbare 
doxing zal de ervaren dreiging een rol spelen bij deze beslissing: het idee dat anderen over 
persoonlijke gegevens van het slachtoffer beschikken en die gegevens zouden kunnen gebruiken 
3 
 

 
 
 
het bijzonder of het klopt dat strafbare doxing met name kan zien op de gevallen waarin een 
concrete bedreiging in de zin van artikel 285 Sr nog niet kan worden bewezen.   
 
Voor strafbare bedreiging (artikel 285 Sr) is vereist dat iemand wordt bedreigd met bepaalde 
ernstige misdrijven. Voor strafbare doxing (voorgestelde artikel 285d) is vereist dat iemand 
persoonsgegevens verzamelt of verspreidt met het oogmerk van intimidatie: vrees (laten) 
aanjagen, ernstige overlast (laten) aandoen of ernstig (laten) hinderen in de uitoefening van ambt 
of beroep. Dit kan bijvoorbeeld het geval zijn als iemand gegevens opvraagt van een ander zodat 
hij die ander kan bedreigen, of als hij voor dat doel aan iemand anders gegevens verstrekt. Op dat 
moment is (nog) geen sprake van bedreiging met een ernstig misdrijf. Ook is het mogelijk dat de 
persoonsgegevens wel zijn gebruikt om bijvoorbeeld iemand een bezoek te brengen maar dat 
diegene niet met een ernstig misdrijf is bedreigd, terwijl het bezoek door het slachtoffer wel als 
angstaanjagend is ervaren. Het gelijktijdig of opeenvolgend plegen van beide misdrijven is 
eveneens mogelijk: de verspreiding van persoonsgegevens gaat bijvoorbeeld gepaard met ernstige 
bedreigingen of de bedreiging volgt ter plaatse nadat persoonsgegevens over iemands huisadres 
zijn verspreid. 
 
Vervolgens vragen de leden van de VVD-fractie of de regering heeft overwogen om extra 
maatregelen te treffen tegen degenen die persoonsgegevens van slachtoffers van doxing gebruiken 
voor het plegen van bedreigingen en andere misdrijven. Zij vragen of bijvoorbeeld is overwogen 
een strafverzwaringsgrond toe te voegen aan artikel 285 Sr voor de bedreigingen ten aanzien van 
personen van wie de persoonsgegevens als gevolg van doxing in de openbaarheid zijn gekomen. 
  
Indien gegevens die zijn verspreid met het oogmerk van intimidatie worden gebruikt voor het 
plegen van gedragingen die reeds strafbaar zijn, is het aan de officier van justitie te beslissen voor 
welk feit of welke feiten de verdachte wordt vervolgd. Een strafverzwaringsgrond bij artikel 285 Sr 
voor de situatie waarvoor de leden van de VVD-fractie aandacht vragen, is niet overwogen. Indien 
na het plegen van strafbare doxing nog andere strafbare feiten worden begaan, ligt het immers in 
de rede dat de verdachte behalve voor die strafbare feiten ook afzonderlijk voor strafbare doxing 
zal worden vervolgd.  
 
De leden van de PvdA-fractie vragen of wordt afgewacht of IT-bedrijven op grond van 
zelfregulering online geplaatste persoonsgegevens verwijderen voordat de officier van justitie, na 
daartoe door de rechter-commissaris gemachtigd te zijn, het bevel geeft om die gegevens 
ontoegankelijk te maken en hoe ervoor kan worden gezorgd dat de snelheid die nodig is om die 
gegevens te verwijderen gewaarborgd wordt. Deze leden vragen daarnaast hoe de infrastructuur 
voor het melden en ontoegankelijk maken van illegale content zich gaat verhouden tot de 
zelfregulering van IT-bedrijven en de bevoegdheid van de officier van justitie om 
ontoegankelijkmaking te bevelen. 
 
Teneinde de gewraakte content verwijderd te krijgen kan een slachtoffer kiezen tussen: het melden 
van deze content bij de internettussenpersoon, zoals een platform; het doen van aangifte vanwege 
strafbare doxing waarna een strafrechtelijk traject kan volgen in het kader waarvan de officier van 
justitie in bepaalde gevallen, nadat de rechter-commissaris daartoe een machtiging heeft verleend, 
een bevel kan geven strafbare content ontoegankelijk te maken; of een civielrechtelijk traject, 
waarbij via de civiele rechter een verwijderbevel wordt verzocht voor content die als onrechtmatig 
kan worden aangemerkt. Het voornemen bestaat daarnaast een laagdrempelige voorziening in het 
leven te roepen waarbij evident onrechtmatige content gemeld kan worden. Hiermee wordt 
tegemoetgekomen aan de door de Tweede Kamer aangenomen motie Van Nispen (Kamerstuk 
34602, nr. 3) die oproept tot het oprichten van een laagdrempelige voorziening om (o.a. 
verschillende vormen van) internetpesten tegen te gaan. Om een dergelijke voorziening effectief te 
kunnen laten opereren, zijn goede afspraken met de internetsector van belang, zodat – net zoals 
dat reeds het geval is bij meldingen bij het meldpunt kinderporno van het EOKM en het meldpunt 
internet discriminatie (MiND) – meldingen snel en effectief worden opgepakt en verwerkt. Door het 
faciliteren van een laagdrempelige meldvoorziening wordt de toegankelijkheid van de 
5 
 

 
 
 
allerlei redenen zijn waarom iemand een ander wil intimideren. Naast het vervullen van een 
bepaalde functie kan dit bijvoorbeeld ook zijn vanwege het hebben van bepaalde overtuigingen of 
eigenschappen of vanwege een persoonlijke relatie tussen het slachtoffer en de dader. In alle 
gevallen wordt door het strafbare gedrag een inbreuk gemaakt op fundamentele rechten van het 
slachtoffer. Het effect op het persoonlijk leven van het slachtoffer kan dan ook in alle gevallen 
groot zijn. Daarom is het van belang dat eenieder hiertegen wordt beschermd. Uiteraard zal – zoals 
eerder is aangegeven - een hogere strafeis aangewezen kunnen zijn als het slachtoffer vanwege 
het vervullen van een (publieke) functie met strafbare doxing wordt geconfronteerd. Ten aanzien 
van een eventuele strafverzwaringsgrond in geval van strafbare doxing bij personen met een 
publieke taak verwijs ik de leden van de SGP-fractie graag naar mijn antwoord op een 
gelijkluidende vraag van de leden van de ChristenUnie-fractie.  
 
De leden van de SGP-fractie vragen tevens naar de uitvoeringslast wanneer eenieder aangifte kan 
doen van het gebruik van persoonsgegevens voor intimiderende doeleinden. Zij vragen of de politie 
voldoende capaciteit heeft om achter iedere melding of aangifte aan te gaan.  
 
De politiecapaciteit is nooit onuitputtelijk. Dit betekent dat de politie niet na elke aangifte of 
melding van een strafbaar feit een opsporingsonderzoek zal kunnen starten. Het is aan het 
openbaar ministerie om te prioriteren. Belangrijke factoren daarbij zijn opsporingskans, 
bewijsbaarheid en ernst van de zaak. Jaarlijks wordt uw Kamer via de strafrechtketenmonitor 
geïnformeerd over het aantal ter kennis van de politie gekomen misdrijven die om verschillende 
redenen, waaronder gebrek aan capaciteit, niet worden opgevolgd. Een en ander staat evenwel los 
van de noodzaak om bij de maatschappelijke ongewenstheid van bepaald afkeurenswaardig gedrag 
te voorzien in een daarop toegesneden strafbaarstelling als daartegen, zoals bij doxing het geval, 
met de bestaande strafwetgeving onvoldoende kan worden opgetreden. 
 
2.3 Het belang van preventieve en niet-strafrechtelijke maatregelen 
De leden van de D66-fractie vragen toe te lichten welke mogelijkheden de regering ziet om 
bewustwording omtrent schadelijk en immoreel onlinegedrag te vergroten en op welke wijze de 
preventieve maatregelen zullen worden getroffen met betrekking tot online gedrag en 
normstellingen. Vervolgens vragen de leden van de D66-fractie of de regering rekening heeft 
gehouden met de duur van een civiele procedure gericht op het afdwingen van verwijdering van 
berichten in het geval dat providers of platformen niet meewerken en met andere obstakels die aan 
een prompte en een toegankelijke oplossing voor het wegnemen van dreiging in de weg staan. Zij 
vragen of de regering bereid is in gesprek te gaan met de grote providers en platformen die in 
Nederland actief zijn over doxing en het verlenen van medewerking aan verwijdering van strafbare 
berichten en welke aanvullende mogelijkheden de regering ziet tot het inrichten van 
laagdrempelige procedures die snelle verwijdering van strafbare berichten mogelijk maken. Over 
het verwijderen van persoonsgegevens vragen ook de leden van de PvdA-fractie of bij onwillige 
tussenpersonen die gegevens niet verwijderen, de gang naar de civiele rechter niet te veel tijd 
vergt. Daarbij vragen zij of het bevel van de officier van justitie het geëigende instrument blijft als 
snelheid gewenst is. Deze leden vragen de regering nader in te gaan op de voornemens voor 
laagdrempelige mogelijkheden om actie te ondernemen tegen illegale content. De leden van de 
ChristenUnie-fractie vragen de regering over te gaan tot preventieve en niet-strafrechtelijke 
maatregelen tegen doxing, zoals bewustwordings-en voorlichtingscampagnes.  
 
Geïnvesteerd wordt in een duidelijke en begrijpelijke infrastructuur voor het kunnen melden en 
verwijderen van illegale – dat wil zeggen strafbare en anderszins onrechtmatige – online content. 
Onderdeel daarvan is een laagdrempelige meldvoorziening, die content kan classificeren en illegale 
content met een verwijderverzoek kan doorgeleiden naar internet tussenpersonen. Dat is een 
maatregel die de druk op de strafrechtketen en op de civiele rechter moet verminderen. Een 
publiekscampagne, waarbij tevens aandacht is voor online gedrag, kan sluitstuk zijn van het 
opzetten van een dergelijke structuur. Daarbij is van belang dat de structuur wordt gedragen door 
alle betrokken partijen en er duidelijkheid en overeenstemming bestaat over elkaars rol. Het is 
daarom nog te vroeg om nu reeds in te zetten op een brede campagne, maar zal zeker worden 
7 
 

 
 
 
bestaat ook geen aanleiding. De gevallen waarin de AP handhavend kan optreden veranderen met 
dit wetsvoorstel niet.  
 
De leden van de SGP-fractie vragen of de strafbaarstelling ziet op het delen van persoonsgegevens 
met een ander die daarom vraagt, terwijl de verstrekker geen weet heeft van de intimiderende 
doeleinden van de ontvanger. Zij vragen aan te geven of opzet vereist is om tot een bewezen feit 
te komen.  
 
Voor strafbaarheid is vereist dat degene die zich persoonsgegevens van een ander verschaft, deze 
verspreidt of anderszins ter beschikking stelt daarbij het oogmerk heeft om die ander vrees aan te 
jagen dan wel aan te laten jagen, ernstige overlast aan te doen dan wel aan te laten doen of hem 
in de uitoefening van zijn ambt of beroep ernstig te hinderen dan wel ernstig te laten hinderen. De 
betrokkene moet dus zelf het oogmerk van intimidatie hebben. In het door de leden van de SGP-
fractie genoemde voorbeeld, waarbij de verstrekker van persoonsgegevens niet het oogmerk heeft 
van intimidatie en ook geen weet heeft van het oogmerk van de ontvanger, is de verstrekker niet 
strafbaar. Van hem mag overigens wel de nodige zorgvuldigheid worden verwacht; bij het 
verstrekken van andermans persoonsgegevens ligt het om redenen van fatsoen voor de hand dat 
men vooraf nagaat waarom deze gegevens worden gevraagd.  
 
3. Adviezen 
 
De leden van de VVD-fractie vragen of doxing jegens politieambtenaren of andere personen met 
een publieke taak onder de werking van het taakstrafverbod kan worden gebracht.  
Deze leden vragen daarnaast of in geval van doxing jegens een persoon met een publieke taak 
altijd de strafvorderingsrichtlijn van het openbaar ministerie van toepassing is op grond waarvan 
de strafeis met 200% wordt verhoogd bij incidenten van agressie en geweld tegen personen met 
een publieke taak en of het openbaar ministerie hiervoor de strafvorderingsrichtlijn zal aanpassen.  
 
Voor de toepasselijkheid van het bestaande taakstrafverbod is in hoge mate bepalend of sprake is 
van een misdrijf dat «een ernstige inbreuk op de lichamelijke integriteit van het slachtoffer ten 
gevolge heeft gehad». Omdat dit bij strafbare doxing niet het geval zal zijn, zou het onderbrengen 
van dit misdrijf onder het taakstrafverbod de bestaande systematiek doorbreken hetgeen 
onwenselijk voorkomt. Dit betekent uiteraard niet dat gevallen van doxing jegens 
politieambtenaren of andere personen met een publieke taak geen verhoogde aandacht behoeven. 
Agressie en geweld tegen medewerkers met een publieke taak wordt niet getolereerd. 
Medewerkers met een publieke taak dienen hun werk onbelemmerd te kunnen uitoefenen. Ten 
behoeve van de opsporing en vervolging van geweldszaken tegen werknemers met een publieke 
taak zijn Eenduidige Landelijke Afspraken gemaakt. Onder agressie en geweld wordt verstaan: 
lichamelijke en verbale geweldplegingen, belaging, intimidatie en bedreiging gepleegd in of door 
omstandigheden die verband houden met de uitvoering van de publieke taak (al dan niet door 
middel van, of gepaard gaand met beschadiging van goederen). Strafbare doxing valt onder deze 
definitie. Het openbaar ministerie zal een strafvorderingsrichtlijn opstellen voor strafbare doxing op 
grond waarvan per zaak de strafeis kan worden bepaald. In lijn met de Aanwijzing kader voor 
strafvordering meerderjarigen (2019A003) zal ook bij strafbare doxing gepleegd in of door 
omstandigheden die verband houden met de uitvoering van de publieke taak de strafeis met 200% 
worden verhoogd. Aanpassing van deze aanwijzing is hiervoor niet nodig. Conform de aanwijzing 
hanteert het openbaar ministerie dezelfde strafverhoging bij agressie of geweld tegen journalisten. 
Ook journalisten behoren vrijelijk en ongestoord hun belangrijke maatschappelijke rol in de 
samenleving te kunnen vervullen. 
 
De leden van de VVD-fractie vragen of Slachtofferhulp Nederland is geconsulteerd over dit 
wetsvoorstel.  
 
9 
 

 
 
 
 
De leden van de PvdA-fractie vragen waarom niet toch een explicietere strafuitsluitingsgrond voor 
journalisten in het wetsvoorstel wordt opgenomen. 
 
De Raad van State heeft opgemerkt dat er geen noodzaak is om een strafuitsluitingsgrond op te 
nemen voor degenen die te goeder trouw in het algemeen belang persoonsgegevens verzamelen 
en verspreiden, zoals journalisten, omdat zij op grond van de voorgestelde strafbaarstelling niet 
strafbaar zijn vanwege het ontbreken van het daarvoor vereiste oogmerk. Daarbij heeft de Raad 
van State terecht erop gewezen dat door het opnemen van een strafuitsluitingsgrond in de 
strafbaarstelling ook de indruk kan ontstaan dat er situaties zijn waarin het zich verschaffen, 
verspreiden of anderszins ter beschikking stellen van andermans persoonsgegevens met het doel 
een ander te intimideren gerechtvaardigd is omdat het algemeen belang hiermee zou zijn gediend. 
Dat is nadrukkelijk niet de bedoeling. Personen met niet-kwaadaardige bedoelingen die 
persoonsgegevens verzamelen of verspreiden, zoals journalisten, maken zich niet schuldig aan 
strafbare doxing. Personen die daarentegen wel kwaadaardige bedoelingen hebben, maken zich wel 
schuldig aan strafbare doxing en kunnen zich niet op een hoger doel beroepen. Het opnemen van 
een strafuitsluitingsgrond in het wetsvoorstel zou dit wel mogelijk maken.  
 
De leden van de ChristenUnie-fractie roepen de regering op bij wetgeving uit te gaan van werking 
in Caribisch Nederland, en hiervan enkel beargumenteerd af te zien.  
 
Aan de oproep van de leden van de ChristenUnie-fractie voldoe ik graag. De burgers in Caribisch 
Nederland moet hetzelfde niveau van strafrechtelijke bescherming worden geboden als de burgers 
in het Europese deel van Nederland, dat is het kabinetsbeleid. Daarom is in dit wetsvoorstel een 
wijziging van het Wetboek van Strafrecht BES en het Wetboek van Strafvordering BES opgenomen. 
 
4. Uitvoerings- en financiële consequenties 
 
De leden van de VVD-fractie vragen hoe het ‘barrièremodel’ dat inzichtelijk maakt op welke 
momenten de strafrechtketen kan worden ontlast door het inzetten van andere niet-strafrechtelijke 
afdoeningsmodaliteiten werkt. Deze leden vragen of dit model enkel betrekking heeft op dit 
wetsvoorstel of dat dit ook voor andere delicten inzichtelijk wordt gemaakt.  
 
Het barrièremodel met betrekking tot het melden en doen verwijderen van strafbare, 
onrechtmatige en ongewenste online content zal worden uitgewerkt door het Centrum voor 
Criminaliteitspreventie en Veiligheid (CCV). Reeds bestaande barrièremodellen zijn te raadplegen 
op de website www.barrieremodellen.nl. Een barrièremodel kan vanuit verschillende perspectieven 
worden ontwikkeld, namelijk vanuit crimineel oogpunt of juist vanuit het slachtofferperspectief. Het 
gehele proces dat een crimineel of slachtoffer doormaakt wordt in opeenvolgende stappen in kaart 
gebracht. Experts vanuit verschillende overheidsinstanties, bedrijfsleven en wetenschappers, 
bepalen aan het begin van ieder traject vanuit welk perspectief het barrièremodel wordt gemaakt. 
Het initiatief voor het maken van een barrièremodel ontstaat vaak als een organisatie, zoals 
bijvoorbeeld de politie of het openbaar ministerie, doorkrijgt dat een delict samen met andere 
partners moet worden aangepakt, omdat bijvoorbeeld opsporing niet voldoende is of niet de juiste 
manier is om het probleem te voorkomen, te stoppen of rechterlijk af te doen. Een barrièremodel is 
een goed beleidsinstrument dat in- en overzicht biedt voor professionals om te bepalen welke 
organisatie op welk moment wat kan betekenen om criminelen te stoppen of juist om slachtoffers 
te helpen in de fase waarin een slachtoffer of crimineel zich in het geschetste proces van het 
barrièremodel bevindt. 
 
De leden van de VVD-fractie vragen welk bestuursrechtelijk instrumentarium er bestaat voor 
gemeenten die willen optreden tegen doxing en of overleg is gevoerd met de Vereniging van 
Nederlandse Gemeenten (VNG) over het bestuursrechtelijk optreden. Deze leden vragen of ook 
wordt gedoeld op het in kaart brengen van de wenselijkheid van een digitaal contactverbod.  
 
11 
 

 
 
 
Het is aan het openbaar ministerie om te bepalen of, hoe en met welke prioriteit zaken worden 
opgepakt. De middelen die het openbaar ministerie en de politie daartoe ter beschikking worden 
gesteld zijn gebaseerd op democratische besluitvorming met betrekking tot de verdeling van 
schaarse middelen. Vooral na de extra investeringen die voortvloeien uit het coalitieakkoord en de 
motie-Hermans, en de niet-strafrechtelijke maatregelen die in de memorie van toelichting van dit 
wetsvoorstel nader worden toegelicht moeten, zoals hiervoor reeds in antwoord op vragen van de 
leden van de D66-fractie is aangegeven, de mogelijkheden voor het openbaar ministerie om 
effectief te vervolgen en te handhaven op grond van dit nieuwe wetsartikel vooralsnog toereikend 
worden geacht. 
 
II. ARTIKELSGEWIJZE TOELICHTING 
 
Artikel I (Wijziging Wetboek van Strafrecht) 
 
De leden van de VVD-fractie vragen onder verwijzing naar de vergelijking met artikel 133 Sr in de 
toelichting op het voorgestelde strafmaximum naar het aantal mensen dat de afgelopen vijf jaren is 
veroordeeld wegens het plegen van het misdrijf dat in dat artikel strafbaar is gesteld. 
  
In de periode 2017 tot en met augustus 2022 is er in totaal in minder dan 10 zaken iemand 
veroordeeld wegens het plegen van het misdrijf strafbaar gesteld in artikel 133 Sr. 
De leden van de VVD-fractie stellen dat de gevolgen van doxing ingrijpender kunnen zijn voor 
slachtoffers dan het openbaar aanbieden van inlichtingen om enig strafbaar feit te plegen (artikel 
133 Sr). Zij vragen het gekozen strafmaximum nader te motiveren. Daarbij geven zij in 
overweging de maximumstraf te verhogen naar maximaal twee jaar gevangenisstraf of geldboete 
van de vierde categorie en zij vragen in te gaan op de mogelijkheden die rechter heeft om een 
passende straf op te leggen en op de afschrikwekkende werking die hiervan uitgaat.  
 
Het voorgestelde strafmaximum van een jaar gevangenisstraf of geldboete van de derde categorie 
wordt passend geacht voor het nieuwe misdrijf gebruik van persoonsgegevens voor intimiderende 
doeleinden. Dat strafmaximum is tweemaal zo hoog als het strafmaximum van artikel 133 Sr. Het 
geeft daarmee in de onderlinge afstemming tot dat delict uitdrukking aan de opvatting van de 
wetgever dat het gebruik van persoonsgegevens voor intimiderende doeleinden als een ernstiger 
strafbaar feit moet worden beschouwd. Ten opzichte van de wettelijke strafmaxima van andere 
misdrijven, in het bijzonder de misdrijven die daadwerkelijk strafbare bedreiging opleveren (artikel 
285 Sr; strafmaximum van drie jaar) dan wel leiden tot een daadwerkelijke aantasting van de 
fysieke integriteit van het slachtoffer (artikel 300 Sr; strafmaximum van drie jaar) moet de 
voorgestelde strafpositie zich eveneens verhouden. En ook in die verhouding is bij de voorgestelde 
maximale strafhoogte sprake van evenredigheid. Het strafmaximum biedt daarmee de rechter 
voldoende ruimte een straf te bepalen die recht doet aan de specifieke feiten en omstandigheden 
van het geval en is naar verwachting hoog genoeg om potentiële daders af te kunnen schrikken. 
 
De leden van de VVD-fractie vragen of voorwaardelijk opzet – bewust aanvaarden van de 
aanmerkelijke kans dat een gedraging tot gevolg heeft dat het slachtoffer vrees wordt aangejaagd 
overlast ondervond of werd gehinderd in zijn beroepsuitoefening – voldoende is om te voldoen aan 
de oogmerkeis uit het voorgestelde artikel 285d Sr. 
 
Voorwaardelijk opzet is niet voldoende om te voldoen aan het in artikel 285d opgenomen 
opzetvereiste. Vereist is dat de verdachte het gevolg van zijn gedraging heeft beseft en (mede) 
heeft beoogd, niet dat hij daarmee eventueel rekening heeft gehouden en dat op de koop heeft 
toegenomen. Ten tijde van de gedraging heeft de verdachte de bedoeling – het oogmerk – het 
slachtoffer vrees aan te (laten) jagen, ernstige overlast aan te (laten) doen of ernstig te (laten) 
hinderen in zijn beroepsuitoefening. Aan dit oogmerkvereiste kan ook worden voldaan in geval van 
noodzakelijkheidsbewustzijn. Daarvan is sprake als het niet anders kan dan dat de verdachte heeft 
beseft dat het noodzakelijke gevolg van zijn handelen is dat het slachtoffer vrees zal worden 
aangejaagd, ernstige overlast zal worden aangedaan of in de uitoefening van zijn ambt of beroep 
13 
 

