 
 
 
 
 
 
 
 
 
 
ONTWERP JAARWERKPLAN 2023 
 
 
 
 
 
 
 
 
DOELEN EN ACTIVITEITEN 
 
 
INSPECTIE VAN HET ONDERWIJS 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Utrecht, november 2022 

 
Voorwoord 
Bij de presentatie van de Staat van het Onderwijs in april 2022 gaven wij leraren, 
schoolleiders en besturen en ook leerlingen en studenten complimenten voor de 
wijze waarop zij zich tijdens de coronapandemie hebben geweerd. In de twee jaar 
lang zwaar beproefde sector zagen we incasseringsvermogen en veerkracht, we 
zagen het vermogen los te komen van bestaande routines. Leerlingen en studenten 
toonden een groot aanpassingsvermogen. 
 
Tegelijkertijd nam de druk op de prestaties verder toe. Al voor de coronapandemie 
zagen we afnemende prestaties op de basisvaardigheden; taal, rekenen-wiskunde 
en burgerschap. Na het eerste coronajaar riepen we op tot renovatie, de schade 
repareren was niet genoeg. Die urgentie is na nog een coronajaar alleen maar groter 
geworden. Natuurlijk zien ook wij het grote probleem van de arbeidsmarkt, het 
leraren- en schoolleiderstekort. Maar de boodschap aan de leerlingen en studenten 
kán en mág nu niet zijn dat we de komende jaren een verdere achteruitgang 
moeten accepteren. Bij de presentatie van de Staat van het Onderwijs pleitten we 
voor focus. Voor gerichte samenwerking, voor prioriteren en voor investeren in de 
leraren en schoolleiders; in de aantallen, de ruimte voor verdere professionalisering, 
de aantrekkelijkheid van het beroep. Alles gericht op versterking van de 
basisvaardigheden. In dit Jaarwerkplan ziet u dit terug. De focus die we van het 
onderwijsveld en van de beleidsmakers vragen, die mag u ook van ons verwachten. 
In het belang van de leerlingen en studenten. 
 
In 2021 startten we met aangepaste onderzoekskaders. Parallel daaraan werkten we 
aan manieren om meer en beter zicht te krijgen op de onderwijskwaliteit op school- 
en opleidingsniveau en om daar effectiever op aan te grijpen. Het coalitieakkoord 
van het kabinet Rutte IV sprak ook forse ambitie in die richting uit. In lijn met wat 
we de afgelopen jaren in de Staat van het Onderwijs naar voren brachten, gaat het 
daarbij- om verbetering van de onderwijskwaliteit en dan vooral de 
basisvaardigheden, en in aanvulling daarop om sneller ingrijpen bij scholen die 
onvoldoende presteren. Waarbij we tevens extra aandacht geven aan sociale 
veiligheid. Ook deze beweging, een aanscherping van het toezicht waarbij de 
inspectie meer zicht heeft op de onderwijskwaliteit op scholen en waarin we de 
risicoweging scherper afstellen en waar nodig sneller optreden, ziet u in dit 
Jaarwerkplan terug. Doel van deze versterking van het toezicht is bij te dragen aan 
het realiseren van een trendbreuk op het punt van de basisvaardigheden en een 
veilige omgeving voor de leerlingen en studenten; dat is in de eerste plaats in hun 
belang en daarnaast ook in het belang van de Nederlandse samenleving.  
 
Behalve de basisvaardigheden en de sociale veiligheid zijn ook passend onderwijs en 
gelijke kansen de komende periode speerpunten in het inspectietoezicht. Het thema 
gelijke kansen speelt met name ook in het middelbaar beroepsonderwijs en het 
hoger onderwijs, bijvoorbeeld als het gaat om stages in het middelbaar 
beroepsonderwijs en om de aansluiting onderwijs-arbeidsmarkt.  
 
De inspectie spreekt bij voorkeur van een integrale aanpak in haar toezicht. Daarbij 
werken we opgavegericht (bijvoorbeeld gericht op de basisvaardigheden), 
afhankelijk van wat op welk moment het meest passend en effectief is, instekend op 
het niveau van het stelsel, de besturen of de scholen en opleidingen. Door daar te 
zijn waar dat nodig is, en door dat te doen wat het meest effectief is, willen we 
zeker stellen dat het onderwijs in Nederland aan de maat is en dat aan duurzame 
verbetering wordt gewerkt.  
 Pagina 3 van 33
 

 
INHOUD 
1  INLEIDING ............................................................................... 6 
2  INSTELLINGSTOEZICHT ........................................................... 8 
  INLEIDING .............................................................................. 8 
  INSTELLINGSTOEZICHT IN PO, VO, SO EN MBO ..................................... 9 
  TOEZICHT HOGER ONDERWIJS ..................................................... 11 
  RAPPORTEREN OVER HET INSTELLINGSTOEZICHT ................................. 12 
  SPECIFIEKE ONDERDELEN VAN HET TOEZICHT VAN DE INSPECTIE .............. 12 
2.5.1  Interbestuurlijk toezicht op kinderopvang VVE en LEA .......... 12 
2.5.2  Toezicht op centrale toetsing en examinering ..................... 13 
2.5.3  Toezicht op nieuwe scholen in het bekostigd onderwijs ........ 13 
2.5.4  Samenwerkingsorganisatie Beroepsonderwijs Bedrijfsleven .. 13 
2.5.5  Particulier onderwijs ....................................................... 13 
2.5.6  Internationale scholen, Europese scholen en Nederlandse 
scholen in het buitenland ............................................................. 14 
3  STELSELTOEZICHT .......... FOUT! BLADWIJZER NIET GEDEFINIEERD. 
  INLEIDING ............................................................................ 15 
3.1.1  Jaarlijkse rapportages ..................................................... 15 
3.1.2  Kwalificatie .................................................................... 16 
3.1.3  Socialisatie .................................................................... 18 
3.1.4  Allocatie ........................................................................ 18 
3.1.5  Organisatiekwaliteit ........................................................ 20 
3.1.6  Speerpunten in de stelselonderzoeken 2023 ....................... 23 
3.1.7  Meerjarige thema’s en vergezicht voor 2024 en 2025 .......... 25 
4  HOE WERKT DE INSPECTIE SAMEN IN HET TOEZICHT? .......... 26 
  INSPECTIERAAD ...................................................................... 26 
  TOEZICHT SOCIAAL DOMEIN ....................................................... 26 
  NVAO EN CDHO .................................................................... 27 
  ACADEMISCHE WERKPLAATSEN EN SAMENWERKING MET DE WETENSCHAP .... 27 
  VIDE .................................................................................. 28 
  OVERLEG MET OPSPORINGSINSTANTIES ........................................... 28 
  SAMENWERKING MET DE AUTORITEIT PERSOONSGEGEVENS .................... 28 
  INTERNATIONALE SAMENWERKING ................................................. 28 
5  WAT ZIJN DE OVERIGE TAKEN VAN DE INSPECTIE? ............... 29 
  VERTROUWENSINSPECTEURS ....................................................... 29 
  WOO-VERZOEKEN, UITVOERINGSTOETSEN, ADVIEZEN EN ONTHEFFINGEN .... 29 
  VRAGEN VAN PUBLIEK EN INSTELLINGEN .......................................... 29 
6  BUDGET EN CAPACITEIT ........................................................ 31 
Bijlage: Overzicht programmering stelselonderzoek 2023 
 
  
 Pagina 5 van 33
 

 
zorgvuldige en hanteerbare wijze gestalte krijgen. Die zorgvuldige werkwijze met 
hanteerbare stappen geldt minstens zo sterk voor de ontwikkeling van het toezicht. 
 
In hoofdstuk 2 van dit jaarwerkplan beschrijven we onze werkwijze ten aanzien van 
besturen en hun scholen, instellingen en opleidingen. Daarbij gaan we in op de 
aanscherpingen ten aanzien van de werkwijze tot nu toe. 
 
In hoofdstuk 3 beschrijven we de keuzes die we maken in ons stelseltoezicht: onze 
onderzoeksprogrammering. Daarbij haken we aan op de kernfuncties van het 
onderwijs. We programmeren ons stelselonderzoek meerjarig. Speerpunten in de 
stelselonderzoeken zijn de basisvaardigheden, passend onderwijs en gelijke kansen.  
 
In hoofdstuk 4 laten we zien hoe we met andere partijen samenwerken, nationaal en 
internationaal. Zo werken we met andere inspecties samen in de Inspectieraad en 
het Toezicht Sociaal Domein. 
 
In hoofdstuk 5 beschrijven we enkele specifieke taken, onder andere het werk van 
de vertrouwensinspecteurs.  
 
In hoofdstuk 6 ten slotte gaan we kort in op wat het toezicht kost en hoe we de 
middelen globaal besteden. 
 
 Pagina 7 van 33
 

 
 Instellingstoezicht in po, vo, so en mbo 
 
Onderzoekskaders  
De sectorale onderzoekskaders beschrijven onze werkwijze en bevatten een 
waarderingskader, waarin staat wat we onderzoeken en wat we beoordelen of een 
waardering geven. Per 1 augustus 2022 heeft niet alleen de jaarlijks technische 
aanpassing (verwerking van nieuwe wet- en regelgeving) plaatsgevonden, in de 
kaders voor het funderend onderwijs hebben we ook de aandacht voor de 
basisvaardigheden geëxpliciteerd, in lijn met onze focus op de basisvaardigheden. In 
vervolg hierop werken we voor het onderzoekskader dat per 1 augustus 2023 zal 
gelden aan de ontwikkeling van een aparte standaard voor de basisvaardigheden in 
de onderzoekskaders voor het funderend onderwijs. Ook voor andere eisen uit het 
onderzoekskader poogt de inspectie concretisering van het kader, passend bij de 
wettelijke eisen. Deze scherpere eisen vinden hun weerslag waar mogelijk al in het 
onderzoekskader 2023-2024. 
 
Samenwerkingsverbanden passend onderwijs 
De werkwijze zoals beschreven in onze onderzoekskaders geldt ook voor het 
toezicht op de samenwerkingsverbanden passend onderwijs, waarin reguliere 
scholen en scholen voor speciaal onderwijs in een regio samenwerken. 
 
Programma versterking toezicht 
De versterking van het toezicht moet leiden tot meer zicht op de onderwijskwaliteit, 
met daarbij extra aandacht voor zicht op scholen. Daarbij stellen we de risicoweging 
scherper af en zullen we, waar nodig, sneller optreden, en daardoor meer 
kwaliteitsonderzoeken naar risico’s (risico-onderzoeken) uitvoeren.  
Dit ambitieuze programma zal de komende periode zijn weerslag hebben op de 
inspectieorganisatie. De organisatie zal op termijn fors groeien. Daarbij is het van 
groot belang dat deze groei en verdere professionalisering van de organisatie op een 
zorgvuldige en hanteerbare wijze gestalte krijgen. 
Het programma versterking toezicht kent twee componenten: een inhoudelijke en 
een organisatorische component. Voor beide componenten is een programmanager 
aangesteld. Het programma bestaat in ieder geval uit de volgende onderdelen. 
 
- Aanscherping Jaarlijkse risico- en prestatieanalyse  
We volgen elk jaar de prestaties van alle besturen en scholen/opleidingen. We kijken 
onder meer naar onderwijsresultaten, financiële kengetallen, de ontwikkeling van de 
leerlingenpopulatie of studentaantallen en de signalen die er zijn. Zien we op basis 
van onze jaarlijkse analyse dat een bestuur of een school/opleiding bepaalde risico’s 
loopt, dan kan dit leiden tot een gesprek met het bestuur. Het kan ook leiden tot 
een kwaliteitsonderzoek bij een school of instelling, afhankelijk van de aard en 
omvang van de risico’s en hoe we de kwaliteitszorg van het bestuur beoordelen. We 
scherpen deze werkwijze aan, door op basis van de jaarlijkse risico- en 
prestatieanalyse eerder over te gaan tot gesprekken en onderzoeken.  
 
- Scherper toezicht op de sociale veiligheid 
We intensiveren ons toezicht op de sociale veiligheid. In de eerste plaats gaan we 
door de al genoemde aanscherping van de jaarlijkse risico- en prestatieanalyse 
eerder over tot gesprekken en onderzoek. Daarnaast zullen we sneller interveniëren 
bij meldingen en signalen. Ook wordt er extra geïnvesteerd in de bekendheid van de 
vertrouwensinspectie. Verder werken we samen met het ministerie van OCW aan 
verbreding en verdieping van de monitoring van de sociale veiligheid en aan een 
meldplicht voor ernstige incidenten. Een en ander zal extra informatie opleveren die 
het toezicht op sociale veiligheid verder versterkt.  
 
 Pagina 9 van 33
 

 
aanzien van de naleving van de deugdelijkheidseisen) en stimulerend toezicht (ten 
aanzien van de eigen ambities van besturen en scholen). We bekijken waar dat nog 
duidelijker en beter kan. In dit verband zij opgemerkt dat kwaliteitsbevordering in 
feite als overkoepelend begrip gezien kan worden, want ook kwaliteitsbeoordeling 
werkt in de regel stimulerend.  
 
Gedifferentieerd toezicht 
De meeste onderzochte scholen scoren een voldoende. Tussen de scholen die een 
voldoende scoren zijn er grote verschillen. De meeste kwaliteitswinst is te halen bij 
de groep scholen die ‘net’ voldoende is. We willen de verschillen tussen scholen 
beter laten zien door scherper te differentiëren in de scores op de verschillende 
standaarden en door daar in onze schoolrapporten en mogelijk ook in de 
toezichtresultaten op onze website meer aandacht aan te besteden. De kwaliteit die 
scholen leveren krijgt dan meer profiel dan nu het geval is.  
 
Waardering Goed en predicaat Excellente School 
De waardering Goed zetten we in als onderdeel van het stimulerend toezicht, met 
als doel om over de hele linie een beweging van verbetering van het onderwijs te 
realiseren.  
 
In het funderend onderwijs kennen we naast de waardering Goed het predicaat 
Excellente School, voor scholen met bijzondere kwaliteiten of een specifiek profiel 
waarin ze uitblinken. Ook dit predicaat wordt ingezet voor het stimuleren van beter 
onderwijs. Het predicaat geldt voor een periode van drie jaar. Een door de 
inspecteur-generaal benoemde jury beoordeelt de aanmeldingen en adviseert de 
inspecteur-generaal over de toekenning van het predicaat. De waardering Goed is 
een voorwaarde om het predicaat Excellente School te kunnen krijgen. 
 
De inspectie gaat de waardering Goed en het predicaat Excellente School (laten) 
evalueren, met als hoofdvraag of deze waardering en dit predicaat effectief zijn in 
die zin dat ze leiden tot beter onderwijs. Daarbij bekijkt de inspectie ook of het 
predicaat Excellente School wellicht beter elders zou kunnen worden belegd.  
 
 Toezicht hoger onderwijs 
 
In het hoger onderwijs beoordelen en bevorderen we de kwaliteit van het stelsel. 
Wij volgen systematisch de ontwikkelingen in de kwaliteit en de financiële staat van 
het hoger onderwijs. Daarover rapporteren we jaarlijks in een aantal 
themarapporten en in de Staat van het Onderwijs.  
 
In het hoger onderwijs zien we ook op de naleving van wettelijke voorschriften door 
de instellingen. Bij ernstige incidenten kunnen we onderzoek doen bij een instelling.  
 
We houden toezicht op zowel de bekostigde als de niet-bekostigde hoger 
onderwijsinstellingen. Het financieel toezicht (dat gaat over rechtmatigheid, 
doelmatigheid en continuïteit) richt zich in beginsel alleen op de bekostigde 
instellingen, tenzij ons wordt gevraagd te adviseren over het recht om graden te 
verlenen; dan toetsen we ook bij niet-bekostigde instellingen de financiële 
continuïteit. Dat doen we eveneens als zich daar incidenten voordoen, waarbij de 
belangen van studenten aan de orde zijn.  
 
We hebben een adviserende rol bij toetredingsaanvragen van rechtspersonen hoger 
onderwijs en bij aanvragen voor transnationale educatie. Ook houden we toezicht op 
de naleving van de Wet bescherming namen en graden in het hoger onderwijs. 
 Pagina 11 van 33
 

 
- gemeenten die in aanmerking komen voor de lijn waarborgen; 
- thema’s die in aanmerking komen voor themaonderzoek. 
 
We rapporteren over onze bevindingen en onderzoeken aan de minister van SZW. 
Dat doen we onder meer op stelstelniveau met themaonderzoeken en het Landelijk 
rapport gemeentelijk toezicht kinderopvang. Over de bevindingen en onderzoeken in 
het kader van het onderwijsachterstandenbeleid en bijbehorende taken rapporteren 
we aan de minister van OCW. Met ons toezicht willen we gemeenten stimuleren de 
kwaliteit van de uitvoering te (blijven) verbeteren.  
 
2.5.2 Toezicht op centrale toetsing en examinering 
 
De inspectie ziet erop toe dat de afname van de centrale examens in het voortgezet 
onderwijs, het voortgezet algemeen volwassenenonderwijs (vavo) en het middelbaar 
beroepsonderwijs volgens de voorschriften verloopt. Ook beoordelen we de 
uitvoering van de processen door het College voor Toetsen en Examens (CvTE). In 
bepaalde gevallen kunnen we maatregelen nemen. Zo hebben we de bevoegdheid 
om te besluiten dat een centraal examen opnieuw moet worden afgenomen.  
 
2.5.3 Toezicht op nieuwe scholen in het bekostigd onderwijs 
 
De inspectie heeft tot taak om een oordeel te geven over de onderwijskwaliteit die 
te verwachten is op nieuwe scholen in het bekostigd onderwijs. Wie een nieuwe 
school wil oprichten, kan dit melden bij de Dienst Uitvoering Onderwijs (DUO) en 
dient dan bij DUO documentatie aan te leveren als beschreven in de wet. De 
inspectie gebruikt die documentatie bij het uitvoeren van de kwaliteitstoets. De 
kwaliteitstoets bestaat uit de volgende stappen: 1) bestudering van de aangeleverde 
gegevens, 2) een gesprek met de initiatiefnemer(s), 3) het maken van een verslag 
dat voor reactie en aanvulling aan de initiatiefnemer(s) wordt voorgelegd, en 4) 
advisering aan de minister. De minister besluit vervolgens, mede op basis van het 
advies van de inspectie, over de aanvraag. 
 
2.5.4 Samenwerkingsorganisatie Beroepsonderwijs Bedrijfsleven 
 
In het middelbaar beroepsonderwijs houden we, behalve op de 
onderwijsinstellingen, toezicht op de Samenwerkingsorganisatie Beroepsonderwijs 
Bedrijfsleven (SBB). Ons toezicht richt zich op de uitvoering van de wettelijke taken 
en de borging daarvan door de SBB. Het gaat hierbij onder meer om het zorgdragen 
voor voldoende stages en leerbanen en het bevorderen van de kwaliteit daarvan en 
het adviseren van het kabinet over de aansluiting van het beroepsonderwijs op de 
arbeidsmarkt. Onze aanpak is risicogericht en proportioneel, op basis van een in 
2022 aangepast onderzoekskader. Daarbij maken we gebruik van informatie uit de 
sector middelbaar beroepsonderwijs en de verantwoording door de SBB. 
 
2.5.5 Particulier onderwijs 
2.5.5.1 B2- en B3-scholen  
 
B2-scholen zijn particuliere scholen met een zelfstandige examenlicentie. Deze 
scholen mogen zelf examens afnemen volgens artikel 56 van de Wet op het 
voortgezet onderwijs of artikel 1.4a.1 van de Wet educatie en beroepsonderwijs. 
 Pagina 13 van 33
 

 
3 Stelseltoezicht 
 Inleiding 
 
Het toezicht op het stelsel omvat onder meer stelselonderzoek. Het hoofddoel van 
het stelselonderzoek is om systematisch zicht te krijgen op het functioneren van het 
stelsel. Daaronder verstaan we de mate waarin en wijze waarop het stelsel de 
kernfuncties kwalificatie, socialisatie en allocatie (inclusief gelijke kansen) vervult, 
met aandacht voor de organisatiekwaliteit als noodzakelijke randvoorwaarde 
hiervoor. Daarbij houden we expliciet aandacht voor de speerpunten 
basisvaardigheden, passend onderwijs en gelijke kansen. 
  
We starten met het Team Programmamanagement Stelselonderzoek in 2023 met 
het meerjarig programmeren van ons stelselonderzoek, zodat we belangrijke 
thema’s in opeenvolgende jaren kunnen verdiepen. Dit betekent dat we keuzes 
hebben moeten maken in de programmering. In eerste instantie ligt de focus van 
het meerjarig onderzoek op de kwaliteit van de verschillende onderwijsprofessionals 
en het aanbod dat leerlingen en studenten krijgen. In 2023 maken we hier een 
begin mee. Daarbij hebben we nadrukkelijk meegewogen waar wij vanuit onze rol 
en mogelijkheden informatie kunnen toevoegen. 
 
In deze paragraaf is te vinden met welke jaarlijks terugkerende onderzoeken en met 
welke aanvullende onderzoeken we een beeld geven van het functioneren van het 
stelsel op de kernfuncties kwalificatie, socialisatie en allocatie, en op 
organisatiekwaliteit als noodzakelijke randvoorwaarde. In een aparte paragraaf 
geven we vervolgens aan in welke stelselonderzoeken onze speerpunten 
basisvaardigheden, passend onderwijs en gelijke kansen expliciet een plek krijgen. 
In de bijlage bij dit jaarwerkplan is de programmering van 2023 in een overzicht 
geplaatst. 
 
3.1.1 Jaarlijkse rapportages 
 
Met onze jaarlijkse onderzoeken willen we doorlopend zicht houden op een aantal 
centrale aspecten van het Nederlandse onderwijs rond de drie kernfuncties en de  
organisatiekwaliteit. We baseren dit zicht op registerdata van leerlingen/studenten 
en instellingen, schoolleidersvragenlijsten in het speciaal onderwijs en speciaal 
basisonderwijs en onder nieuwkomersvoorzieningen, studentenvragenlijsten in het 
hoger onderwijs, ons interbestuurlijk toezicht op de kinderopvang en ons toezicht op 
het gebruik van de sociale veiligheidsmonitor. Het gaat hierbij om gegevens over 
onder andere de in-, af-, op-, door- en uitstroom (ook in relatie tot corona), profiel- 
en studiekeuze, switch, uitval, prestaties en diplomering, de overgang naar 
vervolgonderwijs en arbeidsmarkt, bestendiging, gelijke kansen (rond onder andere 
advisering en plaatsing) en financiën. Daarnaast houden we zicht op de kwaliteit van 
scholen, opleidingen, besturen en samenwerkingsverbanden door onder meer onze 
oordelen op kwaliteitsstandaarden van ons instellingstoezicht en specifieke 
steekproefsgewijze onderzoeken (de zogenaamde steekproef-kwaliteitsonderzoeken 
of steekproef-KO’s).  
 
De Staat van het Onderwijs 
In de Staat van het Onderwijs beschrijven we jaarlijks de kwaliteit en financiële 
staat van het Nederlandse onderwijsstelsel en tonen we trends en ontwikkelingen. 
 Pagina 15 van 33
 

 
studenten en recent uitgestroomde leerlingen/studenten die niet voldoende 
toegerust blijken. 
 
Curriculum: leerervaringen en percepties (po, (v)so en vo) 
Verschillende (buitenlandse) studies laten zien dat het curriculum van grote invloed 
is op leerresultaten. Met dit onderzoek willen we inzicht krijgen in het ervaren 
curriculum, een aspect van het curriculum waar tot op heden weinig onderzoek naar 
is gedaan binnen de Nederlandse onderwijspraktijk. Centraal staan de 
leerervaringen van leerlingen. Daarbij kijken we hoe deze zich verhouden tot de 
percepties van leraren over het geïmplementeerde curriculum en welke verschillen 
er hierin zijn tussen leerlingen. We richten ons in ieder geval op schrijfvaardigheid in 
het funderend onderwijs. 
 
Peilingsonderzoeken op het gebied van kwalificatie (po, so, v(s)o; Peil.onderwijs)  
In 2023 werken we aan de rapportage over het peilingsonderzoek Rekenen en 
Wiskunde einde leerjaar 2 van het voortgezet onderwijs op basis van de in 2022 
verzamelde gegevens. Dit rapport zal eind 2023/begin 2024 worden gepubliceerd. 
Daarnaast werken we in 2023 aan een rapportage over de taal- en 
rekenvaardigheden van leerlingen aan het eind van het basisonderwijs, speciaal 
basisonderwijs en speciaal onderwijs op basis van de eindtoetsgegevens van 
schooljaar 2021/2022. Deze rapportage verschijnt begin 2024.  
 
Naast werkzaamheden ten behoeve van deze publicaties, vindt in 2023 de 
dataverzameling plaats voor de peilingsonderzoeken Rekenen-Wiskunde einde 
basisonderwijs, speciaal basisonderwijs en speciaal onderwijs (in combinatie met 
TIMSS) en Leesvaardigheid einde leerjaar 2 voortgezet (speciaal) onderwijs. Ook 
bereiden we in 2023 een aantal peilingsonderzoeken voor waarvan de afname in 
2024 of 2025 plaatsvindt. Dit betreft voor 2024 de peilingsonderzoeken Mondelinge 
taalvaardigheid einde basisonderwijs, speciaal basisonderwijs en speciaal onderwijs 
en Schrijfvaardigheid einde leerjaar 2 voortgezet onderwijs. Voor 2025 gaat het om 
het peilingsonderzoek Rekenen en Wiskunde einde leerjaar 2 voortgezet (speciaal) 
onderwijs.    
 
Jaarlijks vindt er ook peilingsonderzoek plaats naar andere leergebieden dan taal en 
rekenen. In 2023 werken we aan de rapportage over het peilingsonderzoek Digitale 
geletterdheid einde basisonderwijs op basis van de in 2022 verzamelde gegevens. 
Dit rapport zal eind 2023/begin 2024 worden gepubliceerd. Daarnaast vindt in 2023 
de dataverzameling plaats voor de Mens & Maatschappij einde basisonderwijs en 
Mens & Natuur einde basisonderwijs. Ook bereiden we in 2023 een aantal 
peilingsonderzoeken voor waarvan de afname in 2024 of 2025 plaatsvindt. Dit 
betreft voor 2024 het peilingsonderzoek Bewegen & Sport einde basisonderwijs en 
voor 2025 het peilingsonderzoek Kunst & Cultuur einde basisonderwijs.    
 
Basisvaardigheden gedurende de schoolloopbaan (po, vo en mbo) 
Samen met onze academische partners aan de Universiteit Maastricht werken we 
aan beschrijvingen van de ontwikkeling van basisvaardigheden van leerlingen 
gedurende hun schoolloopbaan in het primair onderwijs, voortgezet onderwijs en 
middelbaar beroepsonderwijs. Daarnaast wordt binnen deze samenwerking in 2023 
een overzicht opgeleverd van interventies die effectief blijken om de 
basisvaardigheden van leerlingen en studenten in de leeftijd van 4 tot 18 jaar te 
versterken. Het gaat hierbij om inzichten in algemene didactieken, maar ook in 
specifieke aanvullende programma’s of activiteiten. 
 
 Pagina 17 van 33
 

 
Samen met onze academische partners aan de Universiteit Maastricht kijken we 
naar de effecten van klascompositie op de schoolprestaties en studiekeuze van 
leerlingen met een niet-westerse migratieachtergrond die zelf niet in Nederland zijn 
geboren (hierna: nieuwkomers). Uit eerder onderzoek weten we dat klasgenoten 
een effect hebben op de prestaties van leerlingen. We gaan na of dit ook het geval is 
voor nieuwkomers. We besteden expliciet aandacht aan de grote verscheidenheid 
van de achtergrond van nieuwkomers, zowel qua leeftijd bij instroom in het 
Nederlands systeem als qua land van herkomst en migratiemotief. 
 
De invloed van klasomgeving en (onbewuste) vooroordelen op het advies van de 
leerkracht van groep 8 en de verwachtingen van leraren over nieuwkomers (po) 
Onderzoek laat zien dat verwachtingen zichzelf kunnen waarmaken: als leerkrachten 
hoge verwachtingen van een kind hebben, presteert dat kind doorgaans ook beter. 
We onderzoeken samen met onze academische partners aan de Universiteit 
Maastricht in hoeverre het advies van de leerkracht in groep 8 en de verwachtingen 
van leraren over nieuwkomers worden beïnvloed door de context waarin de leerling 
zich bevindt. Nieuwkomers die relatief veel klasgenoten hebben die hoog presteren, 
worden dan wellicht lager ingeschat dan nieuwkomers die relatief weinig 
klasgenoten hebben die hoog presteren. We gebruiken registerdata, aangevuld met 
gegevens over prestaties gedurende de schoolloopbaan, om dit voor leerlingen in 
het primair onderwijs te onderzoeken. 
 
Het effect van informatievoorziening over de werking van het Nederlandse 
onderwijssysteem op de uitkomsten van nieuwkomers (po, vo) 
Ouders hebben vaak een grote rol rond de keuzes en plaatsing van hun kinderen in 
het onderwijs. De ouders van nieuwkomers hebben in de regel geen ervaring met 
ons onderwijssysteem en naar verwachting vaak ook minder kennis van ons 
systeem dan andere ouders. Als er bij deze ouders sprake is van een 
informatieachterstand, dan is de verwachting dat het inhalen daarvan positieve 
effecten sorteert op de keuzes en uitkomsten van hun kinderen. In dit onderzoek 
treffen we samen met onze academische partners aan de Universiteit Maastricht 
voorbereidingen voor een informatie-interventie onder ouders van leerlingen van 
groep 7 en 8 die naar het voortgezet onderwijs gaan of onder ouders van leerlingen 
in de tweede en derde klas die een profiel moeten kiezen. 
 
Flexibilisering (mbo en ho)  
Mbo-opleidingen in de derde leerweg omvatten op diploma’s gerichte trajecten en 
trajecten gericht op een deel van een mbo-opleiding. De op een deel van de 
opleiding gerichte trajecten kunnen met een certificaat, mbo-verklaring of 
praktijkverklaring worden afgesloten. Onder andere door de opkomst van het LLO 
ontstaat er een waaier aan flexibele varianten van mbo-opleidingen, al dan niet 
gericht op een diploma. In ons onderzoek willen we meer zicht krijgen op deze 
trajecten en initiatieven, teneinde te waarborgen dat het onderwijsstelsel 
waardevolle diploma’s oplevert en dat invulling wordt gegeven aan de 
maatschappelijke functie van het onderwijs.  
Ook in het hoger onderwijs zien we al langere tijd een ontwikkeling richting een 
meer flexibel onderwijsaanbod. In 2022 zijn we daarom gestart met een verkenning 
naar flexibilisering en hebben we verschillende verschijningsvormen in beeld 
gebracht. In 2023 vervolgen we deze verkenning en onderzoeken we kansen en 
risico’s vanuit twee perspectieven: de wettelijke (on)mogelijkheden en de interne en 
externe kwaliteitsborging.  
 
Stagediscriminatie (mbo) 
Alle jongeren en volwassenen moeten kansen krijgen op goed onderwijs, zodat ze 
hun talenten maximaal kunnen ontplooien. Verschillen in bijvoorbeeld etnische 
 Pagina 19 van 33
 

 
schoolleiders. We maken daarbij onderscheid naar type lerarenopleiding en richten 
ons op de basisvaardigheden.  
 
Waarborgen onderwijskwaliteit: accreditatie (ho) 
De kwaliteit van het hoger onderwijs wordt extern geborgd en gecontroleerd door 
het systeem van accreditaties. Het systeem van accreditatie is volop in 
ontwikkeling: de minister werkt de contouren van een systeem van 
instellingsaccreditatie verder uit en is voornemens in 2023 een wetsvoorstel naar de 
Kamer te sturen. De inspectie doet periodiek onderzoek naar het accreditatiestelsel. 
Mede gegeven deze grote stelselwijziging is een onderzoek naar het huidig 
functioneren met het oog op de toekomst noodzakelijk. Daarom zal de inspectie de 
komende jaren extra aandacht besteden aan de transparantie en reikwijdte van 
opleidingsaccreditaties en aan het goed functioneren van interne inspraak en 
medezeggenschap. 
 
Sturing: Raden Van Toezicht (ho) 
Instellingen voor hoger onderwijs zijn complexe organisaties waarbij adequate 
governance van belang is. Recent inspectieonderzoek naar de structuur van 
hogescholen en universiteiten roept de vraag op of het altijd mogelijk is om goed 
zicht te hebben op alle taken, verantwoordelijkheden en risico’s binnen die 
complexiteit. Daarbij komt dat hogescholen en universiteiten een complexe 
maatschappelijke opdracht hebben. De verwachtingen van studenten, docenten, 
beroepenveld, bedrijfsleven, wetenschap, overheid, politiek en maatschappij zijn 
hoog en lopen niet altijd synchroon. Cruciaal in goede sturing is het organiseren van 
tegenspraak. Op grond van de wet speelt de interne toezichthouder, de raad van 
toezicht, daarbij een belangrijke rol. Mede in het licht van de ontwikkeling richting 
instellingsaccreditatie, wil de inspectie onderzoeken hoe raden van toezicht hun 
wettelijke opdracht invullen en wat zij voor een goede taakinvulling nodig hebben. 
 
Inventarisatie dagelijkse oplossingen leraren- en schoolleiderstekort (po, so, vo, 
vso) 
Met een vragenlijst aan scholen en opleidingen in primair onderwijs, (voortgezet) 
speciaal onderwijs, voortgezet onderwijs en middelbaar beroepsonderwijs 
inventariseren we hoe scholen, opleidingen en besturen in de dagelijkse praktijk het 
leraren- en schoolleiderstekort oplossen. Zijn er hierin verschillen tussen scholen, 
instellingen of opleidingen met verschillende populaties? Zijn de oplossingen legitiem 
en hebben ze (zover bekend) geen negatief effect op de onderwijskwaliteit?  
 
Sturing op basisvaardigheden (po, so, vo, mbo) 
Scholen en opleidingen werken dagelijks aan de basisvaardigheden van hun 
leerlingen en studenten. In 2022 is de inspectie gestart met een onderzoek naar de 
wijze waarop besturen en scholen/opleidingen sturen op (verbetering van) de 
basisvaardigheden en op het voorkomen en terugdringen van achterstanden in de 
basisvaardigheden. Over dit verkennende deel van het onderzoek is in de Staat van 
het Onderwijs 2022 gerapporteerd. In 2023 ronden we het verdiepende deel van dit 
onderzoek af. Daarin gaan we bij een selectie van besturen en scholen/opleidingen 
na hoe het samenspel tussen bestuur, schoolleiding en team verloopt bij (het sturen 
op) de bevordering van de basisvaardigheden.  
 
Kwaliteit extra ondersteuning in het funderend onderwijs (po, (v)so, vo)  
Voor een deel van de leerlingen is extra ondersteuning nodig om zich optimaal te 
kunnen ontwikkelen. In dit onderzoek schetsen we een representatief beeld van de 
omvang, aard en kwaliteit van deze extra ondersteuning voor leerlingen in primair 
onderwijs, (voortgezet) speciaal onderwijs en voortgezet onderwijs. Het onderzoek 
is een vervolg op en verdieping van het onderzoek naar extra ondersteuning in het 
 Pagina 21 van 33
 

 
Kwaliteitsmeting vroegschoolse educatie (po) 
De kwaliteit van voor- en vroegschoolse educatie is belangrijk voor het bestrijden 
van onderwijsachterstanden en het bevorderen van de basisvaardigheden. We gaan 
onderzoeken wat de kwaliteit is van vroegschoolse educatie, gemeten met de 
standaarden uit het waarderingskader voorschoolse educatie en primair onderwijs 
en verdiepende kwaliteitsaspecten. Daarbij onderzoeken we of er 
kwaliteitsverschillen zijn tussen vroegscholen onderling en tussen vroegschoolse 
educatie in 2019 en nu, en of we deze verschillen kunnen verklaren aan de hand van 
locatiekenmerken en omgevingskenmerken. We voeren dit onderzoek in de eerste 
helft van 2023 uit. Daarbij gebruiken we ook de gegevens uit ons onderzoek naar 
voorschoolse educatie (2022), waarin we informatie hebben opgehaald over de 
groepen 1 en 2 van de basisscholen waarmee voorscholen samenwerken.  
 
Schoolexamens: kwaliteit van afnames (vo) 
De resultaten van ons onderzoek in 2020 naar schoolexaminering in het voortgezet 
onderwijs waren niet onverdeeld positief. Vanaf 1 augustus 2021 trad er een nieuwe 
wet in werking met extra regels rond het programma van toetsing en afsluiting en 
de examencommissies. Een nieuw onderzoek naar schoolexaminering is nu gewenst. 
Onze onderzoeksvragen zijn de volgende. Verlopen de toetsing en examinering in 
het voortgezet onderwijs zorgvuldig? Bewaken besturen en scholen een zorgvuldig 
verloop van de toetsing en examinering? Mogelijke extra vragen hierbij zijn of het 
curriculum verschraalt vanwege de centrale examens en in hoeverre 
schoolexamendeel een eigen invulling betreft of feitelijk alleen een voorbereiding op 
de centrale examens is. 
 
Governance in het mbo (stelselactiviteit) 
Besturen van de bekostigde onderwijsinstellingen zoeken in toenemende mate 
samenwerking met regionale partners binnen en buiten de onderwijssector. Dit doen 
ze in antwoord op de vraag vanuit het werkveld, maar ook om de studenten passend 
te ondersteunen. Regionale opleidingscentra (ROC’s) zijn netwerkorganisaties 
geworden. Daarbij is het niet altijd helder hoe de verantwoordelijkheden zijn 
verdeeld. Dat maakt dat we risico’s zien voor de rechtspositie van studenten. Een 
onduidelijke verdeling van verantwoordelijkheden roept ook de vraag op wie de 
verantwoordelijkheid voor de onderwijskwaliteit neemt. En waar samenwerkingen 
resulteren in een groei van de commerciële activiteiten van de ROC’s, roept dit 
vragen op over het effect daarvan op de publieke opdracht. In het licht van het 
functioneren van de governancedriehoek en in het bijzonder het intern toezicht 
verkennen we de betekenis van de hier bedoelde samenwerkingen voor de kwaliteit 
van het onderwijs. 
 
3.1.6 Speerpunten in de stelselonderzoeken 2023 
 
Hieronder geven we weer in welke stelselonderzoeken onze speerpunten 
basisvaardigheden, passend onderwijs en gelijke kansen expliciet een plek krijgen. 
 
Basisvaardigheden 
Om goed mee te kunnen doen in de maatschappij is het belangrijk dat leerlingen en 
studenten bepaalde vaardigheden ontwikkelen. Het gaat daarbij met name om 
basisvaardigheden op de gebieden taal (lezen, schrijven, spreken/gesprekken en 
luisteren), rekenen-wiskunde en burgerschap (sociale en maatschappelijke 
vaardigheden). Om beter zicht te krijgen op zowel het onderwijs als de prestaties in 
de basisvaardigheden, heeft de inspectie in 2021 de basisvaardigheden binnen alle 
onderwijssectoren als speerpunt aangemerkt voor de volgende jaren. De 
onderzoeken op het gebied van de basisvaardigheden geven de komende jaren 
 Pagina 23 van 33
 

 
 
3.1.7 Meerjarige thema’s en vergezicht voor 2024 en 2025 
 
We focussen meerjarig op een aantal thema’s en dat doen we in eerste instantie op 
twee thema’s: de kwaliteit van de verschillende onderwijsprofessionals en het 
aanbod dat leerlingen en studenten krijgen. Wat het eerste thema betreft, 
onderzoeken we in 2023 allereerst de kennis en vaardigheden van beginnende 
docenten en de professionaliseringsactiviteiten van docenten (primair onderwijs, 
speciaal onderwijs, voortgezet onderwijs, middelbaar beroepsonderwijs), raden van 
toezicht (hoger onderwijs) en opleidingscommissies (hoger onderwijs). Om meer 
zicht te krijgen op het onderwijsaanbod voor leerlingen en studenten beginnen we 
met onderzoeken naar de leerervaringen van leerlingen, de percepties van hun 
leraren over het geïmplementeerde curriculum en de ervaren toerusting van 
leerlingen, studenten en beginnende werknemers. De komende jaren zullen we voor 
deze thema’s op de opgehaalde kennis voortbouwen met verdere en verdiepende 
onderzoeksvragen. Hierbij zullen we ook samenwerking zoeken met academische 
partners. 
 
 
 
 
  
 
 Pagina 25 van 33
 

 
 
Verdiepen - TSD onderzoekt met zogenaamde actieonderzoeken hardnekkige 
knelpunten in de toegang tot en de overgangen en samenloop tussen zorg en 
ondersteuning. Dit doet TSD in co-creatie met burgers en partijen in het veld.  
 
Reflecteren - TSD combineert de informatie die bij de verschillende inspecties 
aanwezig is in een landelijk beeld, om tot een breder inzicht te komen en nieuwe 
kennis te genereren.  
 
In de Werkagenda 2023-2024 wordt uitgewerkt welke projecten en werkzaamheden 
TSD binnen de drie lijnen gaat uitvoeren. 
 
 NVAO en CDHO 
 
In het hoger onderwijs werkt de inspectie nauw samen met de Nederlands-Vlaamse 
Accreditatieorganisatie (NVAO) en de Commissie Doelmatigheid Hoger Onderwijs 
(CDHO). De NVAO heeft als taak de beoordeling van de onderwijskwaliteit en de 
kwaliteitszorg van opleidingen en instellingen. De Commissie Doelmatigheid Hoger 
Onderwijs (CDHO) adviseert de Minister gevraagd en ongevraagd over de 
doelmatigheid van het bekostigde onderwijsaanbod en de taakverdeling van de 
instellingen in het hoger onderwijs (macrodoelmatigheid). Doel van de 
samenwerking is het realiseren van een logisch, effectief en samenhangend stelsel 
van externe borging in het hoger onderwijs. Daarbij streven de inspectie, de NVAO 
en de CDHO naar het zo beperkt mogelijk houden van de administratieve lastendruk 
voor de instellingen. Gestreefd wordt naar optimale afstemming van de 
werkzaamheden en het uitvoeren van analyses. 
 
 Academische werkplaatsen en samenwerking met de wetenschap 
 
In het programma Academische Werkplaatsen Onderwijs (AWP) doet de inspectie in 
nauwe samenwerking met de wetenschap onderzoek naar relevante thema’s op 
onderwijsgebied. Doel is om de aldus verworven kennis over de verbetering van de 
kwaliteit van het onderwijs te gebruiken in ons toezicht. Op dit moment bestaat het 
programma uit samenwerkingen met de Universiteit Maastricht en de Vrije 
Universiteit Amsterdam (AWP Onderwijskwaliteit), met de Universiteit van 
Amsterdam (AWP Sociale Kwaliteit) en met de Universiteit Twente (AWP 
Leskwaliteit). De samenwerking in de AWP’s staat open voor onderzoekers, 
schoolbestuurders, leraren en gemeenten. Bij de AWP Onderwijskwaliteit en bij de 
AWP Sociale Kwaliteit is vanuit de inspectie een bijzonder hoogleraar benoemd. Een 
college van curatoren begeleidt deze bijzondere leerstoelen. Er is sprake van 
transparantie over de combinatie van deze (deeltijd) bijzonder hoogleraarschappen 
en het dienstverband van betrokkenen bij de Inspectie van het Onderwijs.  
  
Verder faciliteren we onderwijsonderzoek met stageplaatsen, het beschikbaar stellen 
van databestanden en het verzorgen van gastcolleges. We presenteren ons 
onderzoek op wetenschappelijke congressen en publiceren hierover in 
vaktijdschriften en in wetenschappelijke boeken en tijdschriften. 
 
 
 
 Pagina 27 van 33
 

 
5 Wat zijn de overige taken van de inspectie? 
 Vertrouwensinspecteurs 
 
Ouders, leerlingen, docenten, directies en besturen kunnen de 
vertrouwensinspecteurs van de inspectie raadplegen, wanneer zich in of rond de 
onderwijs- of de kinderopvanginstelling (ernstige) problemen voordoen op het 
gebied van seksuele intimidatie en seksueel misbruik, fysiek en psychisch geweld of 
discriminatie en radicalisering.  
 
De vertrouwensinspecteurs zijn bereikbaar via een speciaal meldpunt. Ze luisteren, 
informeren en adviseren, en registreren de meldingen in een vertrouwelijk dossier. 
Bij een vermoeden van een zedenmisdrijf en in de kinderopvang ook bij een 
vermoeden van mishandeling geldt voor besturen van onderwijsinstellingen en 
houders van kinderopvanginstellingen de meldplicht en de onverwijlde overleg- en 
aangifteplicht, als het vermoeden een met taken belast persoon (leraar, 
ondersteunend personeel etc.) betreft. Zo nodig kan de vertrouwensinspecteur 
adviseren over het aangiftetraject of indiening van een formele klacht. De 
vertrouwensinspecteur doet niet zelf aangifte. 
  
De door de vertrouwensinspecteurs behandelde zaken hebben een belangrijke 
signaalfunctie. De vertrouwensinspecteurs analyseren de ernst en omvang van de 
meldingen en agenderen op basis daarvan belangrijke thema’s, in eerste instantie 
binnen de inspectie.  
 
 Woo-verzoeken, uitvoeringstoetsen, adviezen en ontheffingen 
 
De inspectie behandelt verzoeken op grond van de Wet open overheid  
(Woo-verzoeken).   
 
We toetsen nieuwe wet- en regelgeving op uitvoerbaarheid en handhaafbaarheid. 
 
In een aantal gevallen brengen we advies uit, bijvoorbeeld aan colleges van B&W 
over de vraag of niet-bekostigde onderwijsinstellingen in het funderend onderwijs 
kunnen worden aangemerkt als ‘school in de zin van de Leerplichtwet’. Ook 
adviseren we over aanvragen voor diploma-erkenning voor niet-bekostigde 
instellingen in het middelbaar beroepsonderwijs en in het hoger onderwijs over 
toetredingsaanvragen en bij aanvragen voor transnationale educatie. Ten slotte 
verlenen we ontheffingen in verband met toelating, onderwijstijd en verblijfsduur in 
het (voortgezet) speciaal onderwijs.  
 
 Vragen van publiek en instellingen 
 
Ouders, leerlingen, studenten en anderen kunnen bij ons terecht met vragen over 
het onderwijs en ons toezicht. Zij kunnen ook bij ons terecht met meldingen over de 
kwaliteit van het onderwijs of de veiligheid in de onderwijsinstelling en met klachten 
over de inspectie. Informatie Rijksoverheid verzorgt een deel van de 
eerstelijnsopvang voor ouders en leerlingen. Bij Klantcontact van de inspectie 
komen elk jaar ongeveer 20.000 vragen en meldingen binnen via telefoon en e-mail. 
 
 Pagina 29 van 33
 

 
6 Budget en capaciteit  
 
In 2023 bedraagt het budget van de inspectie circa € 70.000.000. Dit budget is in 
verband met de uitbreiding en aanscherping van de toezichttaken vanaf 2022 
structureel uitgebreid met € 8 miljoen, vanaf 2023 is hier een bedrag voor 
gereserveerd van € 16.7 miljoen. 
 
Tabel 6a laat zien hoe het (voorlopige) budget naar schatting zal worden besteed. 
 
Apparaat Personeel Uitgaven 57.500.000 
     - Eigen Personeel 55.300.000 
     - Inhuur Personeel 1.800.000 
     - Overig Personeel 400.000 
Apparaat Materiele Uitgaven 12.500.000 
     - ICT 6.000.000 
     - Bijdragen aan SSO's 2.800.000 
     - Overige Materieel 3.700.000 
   
Inspectie totaal 70.000.000 
 
De inspectie heeft (peildatum 1 januari 2022) ongeveer 540 formatieplaatsen. 
Tussen 80 en 85 procent van onze formatie betreft medewerkers die werkzaam zijn 
in het primaire proces, als inspecteur, analist, medewerker toezicht, kenniswerker, 
jurist of leidinggevende. De andere medewerkers werken in ondersteunende of 
adviserende functies. 
 Pagina 31 van 33
 

 
Colofon 
 
Inspectie van het Onderwijs 
Postbus 2730 | 3500 GS Utrecht 
www.onderwijsinspectie.nl 
 
 
Een exemplaar van deze publicatie is te downloaden vanaf de website van de 
Inspectie van het Onderwijs: www.onderwijsinspectie.nl.  
 
© Inspectie van het Onderwijs | november 2022 
 
 
 Pagina 33 van 33
 

