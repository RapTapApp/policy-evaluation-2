Bestedingsplan Nederlandse Luchtvaartautoriteit 
 
1. Aanleiding 
1.1 Wat is de letterlijke tekst in het regeerakkoord of wat is er richting Tweede Kamer gecommuniceerd 
(doel of maatregel)?  
 
Coalitieakkoord: 
Door de aanwezigheid van de luchthaven Schiphol is Nederland via de lucht uitstekend verbonden met 
de rest van de wereld. Schiphol zorgt direct en indirect ook voor veel werkgelegenheid. Mede door 
Schiphol is Nederland een interessante vestigingsplaats voor internationaal opererende bedrijven. Die 
sterke hub functie willen we behouden.  
 
Tegelijkertijd moet er aandacht zijn voor het verminderen van de negatieve effecten van luchtvaart op 
mens, milieu en natuur. Er spelen rond de luchthaven diverse uitdagingen op het gebied van stikstof, 
(ultra)fijnstof, geluidsoverlast, leefomgevingskwaliteit, veiligheid en woningbouw. Dit vraagt om een 
integrale oplossing die zekerheid en perspectief biedt voor zowel de hub functie van Schiphol als de 
omgeving van de luchthaven. Het kabinet zal hierover in 2022 besluiten en hierbij de opening van 
vliegveld Lelystad betrekken en hierbij ook de laagvlieg routes in ogenschouw nemen. 
 
Berichtgeving Tweede Kamer: 
Over de versterking is gecommuniceerd met de Tweede Kamer, onder andere: 
 
1
 In het Nederlands luchtvaartveiligheidsprogramma 2020-2024 is de inzet omschreven: “IenW 
besteedt continu aandacht aan de volledige implementatie van de internationale verplichtingen 
en aanbevolen werkwijzen voor het borgen van de veiligheid. Nederland zet in op een hoge 
2
compliance met de ICAO -verplichtingen en heeft de ambitie om voortdurend tot de best 
3
presterende landen te behoren.”. In de Luchtvaartnota 2020-2050 staat: “Het Rijk neemt de 
regie om het Nederlandse luchtvaartveiligheidssysteem te versterken en wil tot de best 
presterende landen horen.”. Ook is daarbij vermeld dat voldoende kennis, capaciteit en 
middelen beschikbaar moeten zijn om als autoriteit voor de veiligheid van de burgerluchtvaart 
4
op te kunnen treden. In de Kamerbrief met de eerste Systeemmonitor luchtvaartveiligheid is de 
inzet aangescherpt naar: “Nederland zet in op een volledige compliance met de internationale 
standaarden…”. Ook wordt geconstateerd: “Uit de systeemmonitor blijkt dat er ruimte is voor 
een verdere versterking van het luchtvaartsysteem.”; 
 In de Luchtvaartnota 2020-2050 is aangegeven dat de Rijksoverheid stuurt op afname van de 
negatieve gezondheidseffecten door luchtvaart als voorwaarde voor de toekomstige 
                                                 
1
 Bijlage bij Kamerstuk 24 804, nr. 116, van 21 februari 2020. 
2
 Internationale burgerluchtvaartorganisatie van de Verenigde Naties. 
3
 Bijlage bij Kamerstuk 31 936, nr. 820, van 20 november 2020. 
4
 Kamerstuk 29 665, nr. 412, van 16 juni 2021. 
1 
 

autoriteit kan ook bijdragen aan het herstel van vertrouwen in de overheid. De Onderzoeksraad voor 
Veiligheid (OVV) heeft meerdere keren gewezen op de eindverantwoordelijkheid van de minister van 
IenW voor het luchtvaartsysteem in het algemeen en de luchtvaartveiligheid in het bijzonder. Daarbij is 
door de OVV een versterking van de rol van de overheid bepleit. 
 
Specifiek zijn de problemen die het ministerie beoogt op te lossen met de versterking in dit 
bestedingsplan: 
 
 Voor het borgen van de veiligheid van de luchtvaart gelden internationale verplichtingen. Uit de 
aantoonbare implementatie van deze verplichtingen (Systeemmonitor luchtvaartveiligheid) en 
6
de audits van EASA , blijkt dat Nederland niet alle verplichtingen in voldoende mate heeft 
geïmplementeerd (compliance). Deze internationale kaders hebben tot doel om de risico’s die 
onlosmakelijk aan vliegen verbonden zijn te beheersen. Bij onvoldoende naleving van de 
internationale kaders op het gebied van regelgeving, toelating en toezicht zouden 
veiligheidsrisico’s kunnen ontstaan. Bovendien kunnen zich anderszins negatieve effecten voor 
de luchtvaart voordoen. Ook moet de NLVA afdoende in staat zijn om proactief in te spelen op 
innovaties en nieuwe ontwikkelingen die zeer snel gaan, zoals de introductie van onbemande 
luchtvaartuigen (drones) en elektrisch aangedreven vliegen, waardoor er nieuwe 
(veiligheids)risico’s in de luchtvaart kunnen ontstaan;  
 Al enkele jaren wordt besluitvorming over de nationale luchthavens voorbereid. Dit heeft echter 
nog niet geleid tot nieuwe luchthavenbesluiten voor deze luchthavens. Daarom opereren de 
luchthavens op vergunningen die inmiddels verouderd zijn. De luchthavenbesluiten zijn de 
juridische kaders die de gebruiksruimte van deze luchthavens regelen en waarmee geldende 
(inter)nationale regelgeving met betrekking tot (externe) veiligheid en 
gezondheid/leefomgevingskwaliteit wordt geïmplementeerd. Dit is een onwenselijke situatie. Er 
is een veel intensievere politieke en maatschappelijke betrokkenheid bij vergunningverlening en 
toezicht hierop. In dit bestedingsplan gaat dit om een versterking die structureel nodig is om de 
continue taken in het kader van de luchthavenbesluiten goed uit te kunnen voeren. Dit staat 
naast de tijdelijke impuls die de komende jaren nodig is specifiek voor Schiphol om invulling te 
geven aan de urgente en brede opgave om tot een passende natuurvergunning en een 
luchthavenbesluit te komen. 
De beschikbare capaciteit en expertise van de NLVA schieten hiertoe momenteel tekort. Dit wordt  
onderstaand nader toegelicht.  
 
Internationale en nationale verplichtingen veiligheid 
Nederland moet conform de internationale verdragsafspraken, de kaders van ICAO implementeren. Deze 
borgen de veiligheid van elk relevant onderdeel van het luchtvaartsysteem door hier eisen aan te stellen. 
Ook aan de luchtvaartautoriteit zelf worden eisen gesteld, waarbij het gaat om eisen aan het inrichten 
van de autoriteit, aan het opstellen van regelgeving, het verlenen van vergunningen en het houden van 
                                                 
6
 Europees agentschap voor de luchtvaartveiligheid. 
3 
 

verwacht dat zij (voor)bereid is om in te grijpen wanneer het gebruik van een nieuwe technologie 
onveiligheid introduceert. Dit vraagt om een proactief optreden in bijvoorbeeld het opstellen van 
wettelijke voorschriften en het uitoefenen van toezicht”. Er is onvoldoende capaciteit en expertise 
beschikbaar bij de NLVA om deze kaders en het toezicht in voldoende mate in te richten. De impuls 
wordt benut om beter te kunnen voorzien in regelgeving, vergunningen en toezicht, onder andere voor 
cybersecurity en innovatieve ontwikkelingen.  
 
Vergunningverlening 
Het Rijk is verantwoordelijk voor de vergunningen (luchthavenbesluiten) van Schiphol en de andere 
burgerluchthavens van nationale betekenis. Dit zijn de juridische kaders die de gebruiksruimte van deze 
luchthavens in Nederland regelen en waarmee geldende (inter)nationale regelgeving voor luchthavens 
met betrekking tot (externe) veiligheid en milieu (gezondheid en leefomgeving) wordt geïmplementeerd. 
Dit zijn complexe en langdurige processen. Sommige procedures kosten al bijna 10 jaar, zoals bij Schiphol 
en Lelystad. De besluitvorming heeft echter nog niet geleid tot nieuwe luchthavenbesluiten voor deze 
luchthavens. Daarom opereren de luchthavens op vergunningen die inmiddels verouderd zijn. 
Ondertussen vraagt de Tweede Kamer nieuwe, aangescherpte normen te ontwikkelen op het gebied van 
geluid, stikstof, fijnstof en andere normen voor gezondheid en leefklimaat, die vervolgens implementatie 
vragen in deze luchthavenbesluiten. Bovendien bestaat de wens tot intensievere participatie en inspraak 
van omgeving en andere belanghebbenden. Ook vanuit de omgeving is er behoefte aan duidelijke, 
transparante en handhaafbare regels, waarop aantoonbaar toezicht gehouden wordt en de 
toezichthouder aanspreekbaar is. Omwonenden proberen ook juridisch bescherming door de overheid af 
te dwingen. 
 
Nieuwe (internationale) regels en richtlijnen kunnen pas geïmplementeerd worden als de nieuwe 
luchthavenbesluiten zijn vastgesteld. Dan kan ook volgens de nieuwe kaders worden gehandhaafd. 
Specifiek voor Rotterdam, Eelde en Maastricht geldt dat een termijn van orde voor het vaststellen van 
luchthavenbesluiten is verlopen, waardoor het ministerie als bevoegd gezag in gebreke kan worden 
gesteld, wat tot juridische procedures kan leiden. Er is structurele capaciteit en kennis/expertise nodig 
voor de continue taken in het kader van de luchthavenbesluiten voor alle luchthaven, zowel inhoudelijk 
als voor het betrekken van de omgeving. Om de omgeving en de luchthavens duidelijkheid te geven en 
juridische en inhoudelijke risico’s te voorkomen, is het zaak om zo snel als zorgvuldig mogelijk is de 
gebruiksvergunningen voor alle luchthavens up to date vast te stellen, de uitvoering te monitoren en het 
besluit periodiek te actualiseren. Dit is een continue taak. 
 
Daarom wordt ingezet op een effectief monitoringsprogramma en voortgangsrapportage over het 
uitvoeren van de maatregelen en het doelbereik. De veranderingen in de luchtvaart en de grote 
maatschappelijke betrokkenheid bij de implementatie vereisen deels nieuwe we rkwijzen om de effecten 
van het beleid te verantwoorden en om gerichte aanbevelingen voor beleidsbijsturing te kunnen doen. 
Om dit goed te kunnen doen en gezaghebbend te worden richting samenleving is versterking van de 
expertise en informatieverstrekking nodig om onafhankelijk te kunnen evalueren, informeren en actief 
toelichting te geven over de ontwikkeling van de luchtvaart in Nederland op het hele domein. In de Staat 
5 
 

toezicht op de luchtvaartsector. Dit betreft de internationaal vastgelegde 
verantwoordelijkheden van de overheid ten aanzien van de inrichting van de 
luchtvaartautoriteit en het luchtvaartveiligheidssysteem; 
 Het versterken van het deel van de NLVA dat zich richt op de keten beleid, 
vergunningverlening voor luchthavens en toezicht met betrekking tot (veiligheid), milieu en 
leefomgeving door aanvullende capaciteit en expertise. Voorts opbouw van een 
toonaangevend expertisecentrum op het gebied van milieu/leefbaarheid in relatie tot de 
luchtvaart. 
 
2.2. Hoe ziet de specifieke besteding van de middelen eruit? 
Ga daarbij ook in op de p (prijs) en de q (aantal).  
 
Prioriteiten in besteding 
De minister van IenW heeft in het voorjaar van 2021 aangegeven dat de luchtvaartautoriteit versterkt 
moet worden en er voldoende kennis, capaciteit en middelen beschikbaar moeten zijn om als 
autoriteit voor de burgerluchtvaart op te kunnen treden. De in kaart gebrachte opgave beslaat het hele 
luchtvaartdomein en bestaat uit een versterking van regelgeving, vergunningverlening, toezicht op de 
luchtvaartsector en monitoring/evaluatie. Deze taken zijn verdeeld over de ILT en de directie 
Luchtvaart. Naar aanleiding hiervan is een Aanvullende Post bij het ministerie van Financiën 
gereserveerd van € 12,5 mln per jaar.  
 
Omdat de gereserveerde middelen lager zijn dan de in kaart gebrachte opgave, hebben de ILT en de 
directie Luchtvaart binnen het bestedingsplan de noodzakelijke activiteiten moeten  prioriteren. Deze 
prioritering hebben de directie Luchtvaart en de ILT gezamenlijk gemaakt. Het ministerie heeft daartoe 
een analyse gemaakt van welke verantwoordelijkheden de luchtvaartautoriteit heeft, maar op dit 
moment niet of niet afdoende kan invullen. Daarbij is er gekeken naar internationaal vastgelegde 
verplichtingen en verantwoordelijkheden van de overheid ten aanzien van de inrichting van de 
luchtvaartautoriteit en het luchtvaartveiligheidssysteem, de (technische) ontwikkelingen die op de 
autoriteit af komen en de toenemende maatschappelijke vraag om een regierol van de overheid. 
Vervolgens is bepaald welke opgaven voor de autoriteit het meest urgent zijn. Voor beide organisaties 
is op basis van expert judgement (ervaring en rekening houdend met de toegenomen complexiteit van 
de luchtvaart en de processen) en voor de ILT ook op basis van uitvoeringstoetsen en ervaring met het 
risicogestuurd werken, de noodzakelijke nadere verdeling tussen de verschillende taakvelden tot stand 
gekomen en is vervolgens een vertaling gemaakt naar concrete functies/aantallen fte. Het samenspel 
van de verschillende activiteiten (regelgeving, vergunningverlening, toezicht en monitoring) is 
belangrijk, er is dan ook naar een balans in de besteding gezocht. In het kort gaat het om de volgende 
opgaven die prioriteit krijgen: 
 
 Een belangrijke opgave vormt het verbeteren van de regelgeving en kaders voor veiligheid, de 
compliance van Nederland (inclusief Caribisch Nederland) met de internationale 
veiligheidsregels (ICAO, EASA) en de uitvoering van het Nederlands 
7 
 

en correctieve acties, 
Nederlands 
luchtvaartveiligheidsprogramma 
(analyse en actieplan)  
Vergunningverlening  12 1,6 
Directie Luchthavenbesluiten 
Luchtvaart  (9) burgerluchthavens van 
en ILT (3) 
nationale betekenis, 
afhandeling 
vergunningaanvragen door ILT 
Toezicht 41 ILT 5,3 
Toezichtsactiviteiten en 
maatregelen op basis van 
inspecties, audits en signalen uit 
het veld 
Monitoring en evaluatie 11 ILT 1,4 Staat van de Luchtvaart 
Programmageld  ILT 1,3  
Totale kosten    12,5  
* Dit zijn fte’s die betrekking hebben op de luchtvaartautoriteit. Deze zijn verdeeld over de ILT en de directie 
Luchtvaart op basis van huidige organisatie en verdeling van taken. Er wordt een extern onderzoek uitgevoerd 
naar de organisatie/governance van de luchtvaartautoriteit waardoor deze verdeling op termijn kan wijzigen en 
mogelijk minder relevant wordt. 
** In de tabel is uitgegaan van het gemiddelde van een schaal 12 (integrale kosten van € 122.300 uit Handleiding 
Overheidstarieven 2021) en schaal 13 (integrale kosten van € 135.300 uit Handleiding Overheidstarieven 2021), 
afgerond op € 130.000 per fte. 
 
Regelgeving 
De middelen uit de Aanvullende Post worden ingezet voor het aantrekken van medewerkers die 
bijdragen aan het voor alle onderdelen van het luchtvaartsysteem op orde brengen van de regelgeving 
en kaders voor veiligheid en het bijdragen aan de ontwikkeling en implementatie van nieuwe 
internationale/Europese kaders. Daarnaast toont een deel van deze medewerkers continu in de 
systemen van ICAO aan wat de compliance van de kaders en de luchtvaartautoriteit met de 
internationale eisen is en zorgt dat de benodigde correctieve acties worden uitgevoerd. Audits die 
ICAO en EASA in Nederland (kunnen) uitvoeren, worden voorbereid. De NLVA draagt zorg voor een 
juiste doorwerking van de ICAO-standaarden en aanbevolen werkwijzen in Caribisch Nederland. Op 
een aantal gebieden moet daartoe nationale regelgeving gemaakt of aangepast worden. Een ander 
deel van de versterking wordt toegevoegd aan het team dat uitvoering geeft aan het Nederlands 
luchtvaartveiligheidsprogramma en werkt via de internationaal voorgeschreven proactieve aanpak aan 
veiligheidsverbetering. Daarbij is het een dynamische en steeds complexere wereld, waarin 
ontwikkelingen en innovaties met een hoog tempo ingevoerd moeten worden in de traditioneel 
conservatieve veiligheidseisen binnen de luchtvaart. Dit vereist snel acteren met voldoende capaciteit 
en inhoudelijke kennis, deze wordt met de Aanvullende Post uitgebreid. 
9 
 

Daarnaast wordt geïnvesteerd in een expertisecentrum. “De Staat van de Luchtvaart” is een tastbaar 
product van dit expertisecentrum, waarmee de ILT elk jaar actief naar buiten treedt en tegemoet komt 
aan de maatschappelijke wens om een zichtbare onafhankelijke toezichthouder op de luchtvaart. Om 
gezaghebbend te worden richting samenleving is versterking van de expertise en 
informatieverstrekking nodig om onafhankelijk en objectief te kunnen informeren en actief toelichting 
te geven op de ontwikkeling van de luchtvaart in Nederland op het hele domein, inclusief luchtvaart in 
relatie tot milieu en leefbaarheid. Kennis van nieuwe leefomgevingsaspecten (bijvoorbeeld stikstof, 
fijnstof) naast geluid (traditioneel al aanwezig bij de ILT) zal hier onder kunnen worden gebracht. 
 
Programmageld 
Dit betreft middelen voor: 
 
 Het uitwerken van de verbeterde governance van de luchtvaartautoriteit;  
 De verbetering van de informatiesystemen zodat deze ook gemoderniseerd kunnen worden. 
Het huidige systeem kan de ontwikkelingen in wetgeving en de eisen van EASA niet bijhouden. 
Om betere toezichtregistratie, analyse en rapportagesystemen mogelijk te maken moet het ICT 
systeem worden verbeterd. 
 
2.3 Hoe vindt de uitvoering plaats?  
Licht toe welke partijen betrokken zijn en hoe ziet hun betrokkenheid eruit, zowel financieel als niet-
financieel. Leg ook uit wat de belangrijkste risico’s voor de uitvoering zijn. 
 
De NLVA wordt gevormd door de directie Luchtvaart en de ILT (onderdelen die werkzaamheden ten 
behoeve van luchtvaart uitvoeren) gezamenlijk, ieder met eigen verantwoordelijkheden. De taken 
worden uitgevoerd binnen het reguliere departementale verband. Een governancestructuur die de 
samenwerking tussen de ILT en de directie Luchtvaart op het gebied van compliance ondersteunt, is 
ingericht. Voor de realisatie van de versterking van de NLVA door de Aanvullende Post wordt een 
Stuurgroep ingericht met de DG Luchtvaart en Maritieme Zaken, de IG ILT en de directie Financiën en 
Integrale Bedrijfsvoering. 
 
De versterking is juist bedoeld om bestaande risico’s in de uitvoering op te lossen. Na toekennen van 
de Aanvullende Post wordt zo spoedig mogelijk gestart met het werven van de benodigde capaciteit. 
Een risico dat zich kan voordoen is het niet tijdig vinden en kunnen opleiden van de goede mensen. 
Zoals eerder gemeld, neemt IenW een deel van de aanloopkosten in de jaren 2021 en 2022 op zich en 
kan daardoor in fasen starten met het werven van een deel van de versterking. De NLVA kan ook met 
de middelen uit deze Aanvullende Post nog steeds aangesproken worden op het niet volledig voldoen 
aan alle internationale eisen of verwachtingen in de maatschappij ten aanzien van de autoriteit. De 
NLVA maakt een eerste stap. 
 
11 
 

2.6 Doelmatig uitvoeren: licht toe waarom de gekozen uitvoering (vraag 2.3) het meest efficiënt is. 
 
Het invullen van regelgeving, vergunningverlening en toezicht is een verplichte taak van de overheid. 
Slechts met inzet van capaciteit en middelen kan de compliance met de internationale verplichtingen 
verbeteren en de luchtvaartautoriteit zich versterken.  
 
Bij vergunningverlening wordt veel van de capaciteit nu binnengehaald via inhuur in een zeer schaarse 
markt. Deze tijdelijke inzet betekent ook het weglopen van kennis is daarbij problematisch. Door 
mensen vast in dienst te kunnen nemen blijft de kennis en ervaring geborgd. Bovendien is ambtelijk 
personeel goedkoper. Het gaat om functies die structureel nodig zijn. 
 
Jaarlijks wordt de voortgang van het bereiken van de doelstellingen gemonitord. Daar zijn de Staat van 
de Luchtvaart en de Systeemmonitor luchtvaartveiligheid belangrijke bouwstenen voor.  
 
Om aanvullend inzicht te geven in de doelmatigheid van de besteding van de middelen zal een aparte 
onafhankelijke evaluatie worden uitgevoerd in 2026 (zie ook vraag 3.2).  
 
 
3. Evaluatie 
3.1 Met welke concrete informatie wordt bepaald of de geformuleerde doelen/resultaten bereikt zijn?  
Bij voorkeur worden hiervoor indicatoren gebruikt, maar er kan ook gebruik worden gemaakt van 
andere cijfers, statistieken of kerncijfers. Als kwantitatieve (meetbare/concrete) gegevens niet mogelijk 
zijn, kies dan voor kwalitatieve informatie op basis waarvan je doelbereik kunt vaststellen. 
 
Goede indicatoren voldoen aan een aantal criteria:  
 De indicator meet wat deze moet meten (valide) 
 De indicator is feitelijk (objectief) 
 De indicator is op tijd beschikbaar 
 De indicator kan keer op keer verzameld worden 
 De indicator is transparant (duidelijk hoe deze tot stand is gekomen) 
 
In de Systeemmonitor luchtvaartveiligheid, die in ontwikkeling is en jaarlijks door het ministerie wordt 
gepubliceerd (eerste publicatie juni 2021), is een aantal indicatoren gedefinieerd omtrent de inrichting 
van het luchtvaartveiligheidssysteem. Meest toepasselijke indicatoren voor de luchtvaartautoriteit zijn: 
  
 Ten aanzien van regelgeving en kaders:  
o Het implementatiepercentage van de bijna 12.000 standaarden en aanbevelingen van 
ICAO in de 19 annexen bij het Verdrag van Chicago; 
o De implementatiestatus van de kritische elementen met betrekking tot de primaire 
luchtvaartwetgeving en de specifieke operationele regelgeving. Deze brengt in beeld of in 
Nederland een goed systeem van wet- en regelgeving is opgezet als basis voor een goed 
functionerende luchtvaartautoriteit; 
13 
 

te hebben voor de implementatie en gelet op de doelstelling met betrekking tot compliance in 2025 
(zie vraag 1.4).   
 
Ook start een beleidsdoorlichting luchtvaart in 2023 en is deze naar verwachting in 2024 afgerond. 
Omdat de extra middelen voor de luchtvaartautoriteit vanaf 2023 worden toegekend, kan in deze 
doorlichting slechts beperkt bezien worden wat de effecten hiervan zijn. 
  
3.3 Hoe wordt de evaluatie formeel geregeld? 
- Wie is er verantwoordelijk voor de evaluatie binnen het departement? 
- Hoe verhoudt de evaluatie van dit plan zich tot de evaluatieplanning en de cyclus van 
beleidsdoorlichtingen? 
- Wordt er tussentijds gerapporteerd? En zo ja, hoe en aan wie? 
- Is er ruimte voor herijking van het plan? Zo ja, op welke momenten? 
 
 
Binnen de NLVA is een continue monitoring van de compliance met de internationale verplichtingen 
van ICAO ingericht op basis waarvan ook herijking van de aanpak kan volgen. Daarnaast wordt jaarlijks 
de Systeemmonitor luchtvaartveiligheid gepubliceerd, waarin ook over de ontwikkeling van de 
compliance wordt gerapporteerd.  
 
Ook wordt de Staat van de Luchtvaart die door de ILT gaat worden opgesteld, jaarlijks gepubliceerd (nu 
is dat de Staat van Schiphol). Op hoofdlijnen wordt dit in de begrotingscyclus meegenomen.  
 
Voor de doeltreffendheid en de doelmatigheid van de middelen zal ook een aparte onafhankelijke 
evaluatie worden uitgevoerd in 2026 (zie ook 3.2). 
 
In de Strategische Evaluatie Agenda (die als bijlage bij de begroting 2022 is opgenomen) wordt onder 
andere de jaarlijkse monitoring van de Luchtvaartnota genoemd. Daarover wordt het volgende 
vermeld: De nieuwe koers van het luchtvaartbeleid stelt vier publieke belangen centraal (Veilige 
luchtvaart; Nederland goed verbonden; Een gezonde en aantrekkelijke leefomgeving; Duurzame 
luchtvaart). Via monitoring en evaluatie wordt bepaald of de acties op koers liggen, hoe het staat met 
het halen van de doelen en of het nodig is om het beleid bij te stellen. Eerste helft 2022 zal de eerste 
editie verschijnen van de in de uitvoeringsagenda bij de Luchtvaartnota aangekondigde monitor 
luchtvaart. Daarin staat een uitgebreidere set van indicatoren en kengetallen (voor alle publieke 
belangen en thema’s) om het luchtvaartbeleid te monitoren en evalueren. Hiervoor wordt onder 
andere informatie gebruikt uit (bestaande) monitors, zoals de monitor Netwerkkwaliteit, de Staat van 
Schiphol en de systeemmonitor luchtvaartveiligheid. 
 
De uitkomsten van de hierboven genoemde monitors en evaluaties vormen input voor de 
beleidsdoorlichting Luchtvaart die in 2023 start en naar verwachting in 2024 is afgerond. De 
beleidsdoorlichting heeft het karakter van een synthese-onderzoek. 
 
15 
 

