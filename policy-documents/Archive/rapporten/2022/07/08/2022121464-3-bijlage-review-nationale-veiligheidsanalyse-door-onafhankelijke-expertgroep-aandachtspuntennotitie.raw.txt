Aandachtspunten Nationale Veiligheidsanalyse 
7 juni 2022 
Op basis van het bestuderen van de rapporten Risicobeoordeling en Risicobeheersmaatregelen in het 
kader van de Nationale Veiligheidsanalyse Luchtvaart hebben wij deze notitie opgesteld waarin wij 
opmerkingen en aandachtspunten weergeven en aanbevelingen doen. Wij hopen dat dit bijdraagt aan 
de verdere ontwikkeling van de Nationale Veiligheidsanalyse.  
In deze notitie hebben wij nog opgenomen wat naar ons oordeel overblijft van de aandachtspunten die 
wij op 3 februari 2022 hebben verstuurd ten aanzien van de eerste concepten. Deze notitie richt zich 
op de rapporten Risicobeoordeling en Risicobeheersmaatregelen die wij in mei 2022 ontvingen.  
1. Introductie
Het doel van de NVA 
In het Nationale Luchtvaartveiligheidsprogramma is opgenomen dat er ter verbetering van de veiligheid 
een cyclisch veiligheidsmanagementproces wordt gevolgd. Daarvoor heeft in eerste instantie een 
risicobeoordeling plaatsgevonden en als tweede fase is er voor een selectie van de risico’s een lijst 
beheersmaatregelen opgesteld. Omdat het een nationale veiligheidsanalyse betreft, wordt er gekeken 
naar risico’s waarbij meerdere organisaties betrokken zijn. Risico’s binnen één organisatie vallen onder 
het veiligheidsmanagementproces en de verantwoordelijkheid van die betreffende organisatie. 
Het gevolgde proces van deze NVA 
De risico’s zijn opgesplitst in 4 domeinen omdat het volume en het aantal betrokken mensen per 
domein dermate verschillend is, waardoor de ernst van het risico onvergelijkbaar zou zijn als dit 
onderscheid niet gemaakt werd. Deze domeinen zijn: 
- Commerciële luchtvaart
- Kleine luchtvaart
- Onbemande luchtvaart
- Caribisch Nederland
Aangezien het risico  bestaat uit de kans maal de ernst van gevolg, kan door deze opsplitsing in 
domeinen voor de prioritering vooral gekeken worden naar de kans. Het uiteindelijke gevolg is nl. in alle 
gevallen een ongeval, wat binnen een dergelijke categorie als een vergelijkbare ernst wordt beschouwd. 
Per domein zijn klankbordgroepen van ongeveer 10 experts samengesteld. In een brainstorm is door 
deze groepen een lange lijst risico’s gegenereerd. Over deze risico’s zijn feiten verzameld in factsheets 
en deze zijn in een tweede sessie aan de groep voorgelegd om tot een prioritering en consolidatie te 
komen. Hieruit zijn voor de verschillende domeinen lijsten gemaakt met de risicoscenario’s (appendices 
E-L):
1 

dat geen probleem, er is ook geen alternatief en kwantitatieve, vergelijkbare data voor een 
ander soort analyse ontbreekt.  
 
C. Objectieve en subjectieve veiligheid 
De beide rapporten zijn een combinatie van kwantitatieve en kwalitatieve gegevens. Dat biedt 
een beeld van zowel de objectieve als subjectieve veiligheid in de luchtvaart. Uiteindelijk is de 
subjectieve kant van de experts doorslaggevend in de beide rapporten. Daarmee blijft het 
uiteindelijk een subjectief beeld wat de belangrijkste risico’s zijn en dus mede afhankelijk van de 
experts die worden geconsulteerd. De nieuwe uitleg over de objectiviteit en subjectiviteit 
overtuigt ons nog niet.  
 
 
D. Afbakening 
Op pagina 10 van het rapport over de risicobeoordeling wordt een afbakening gegeven welke 
onderdelen niet worden meegenomen. Hoewel begrijpelijk lijkt het verstandig meer aandacht te 
besteden aan de cruciale grensgevallen tussen de wel onderzochte risico’s en de uitgesloten 
risico’s. Zeker ook de relatie met risico’s van en door de militaire luchtvaart verdient daarbij 
aandacht, evenals de wisselwerking met beveiliging in de luchtvaart. Er is nog naar ons oordeel 
te weinig aandacht voor de afbakening.  
 
E. Korte eindlijst zonder informatie over overwegingen strikte selectie 
Wat bij het gebruik van expertmeningen belangrijk is, is dat de afwegingen voor de prioritering 
en selectie goed worden vastgelegd. In dat opzicht is het rapport, dat vooral een 
procesbeschrijving geeft, niet zo uitgebreid. Vooral de overwegingen voor de grote stap naar de 
top 5, 6 of 7 blijven helaas onduidelijk en beperkt tot een puntenlijst van anonieme, 
genummerde experts. Er wordt verwezen naar de factsheets, maar daar staan bij een aantal 
top-7 risico’s heel geruststellende teksten. Vooral waarom sommige risico’s, die de reviewer, en 
de lezer in het algemeen, groot of snel toenemend zijn (en ook in de factsheets als zodanig naar 
voren komen) en die toch niet in de top 5,6 of 7 staan, roepen daardoor vragen op. Deze omissie 
draagt niet bij aan de transparantie van de laatste, belangrijk stap van de risicobeoordeling. 
 
 
Tevens wordt aanbevolen wordt om in de nabije toekomt nog een studie op te starten waarbij 
het inventariseren van de risicobeheersmaatregelen uitgebreid wordt tot een langere lijst van 
risico’s uit deze risicobeoordeling voor de commerciële luchtvaart. Naar ons oordeel zitten er in 
de niet geselecteerde risico’s risico’s, die cruciaal zijn om wel maatregelen te treffen.  
 
 
F. Omissies in top 7 commerciële luchtvaart 
Er zijn een aantal zaken die het risico op Schiphol onderscheiden van veel andere luchthavens. 
Zo heeft Schiphol een tamelijk complexe lay-out van landingsbanen en taxiwegen. Hierdoor, 
maar ook door de sterke, van richting wisselende,  wind en geluidsoverlast-beperkende 
maatregelen is het aanvliegen van en taxiën op Schiphol niet eenvoudig. Go arounds kruisen 
vaker dan elders andere vertrekroutes. Er zijn parallelle aanvliegroutes van elkaar initieel 
3 
 

K. Inhoud maatregelen: verhouding preventie en repressie 
Het viel ons op dat veel van de maatregelen zich vooral richten op voorlichting en 
bewustwording en slechts weinigen op regelgeving, handhaving of repressie. Naar ons oordeel 
moet daar steeds een verantwoord evenwicht in worden gevonden. Juist in de combinatie van 
preventie en repressie kan gekomen worden tot een effectieve en efficiënte 
luchtvaartveiligheid. 
 
Bij de voorgestelde maatregelen zijn nog diverse opmerkingen te plaatsen, maar die zijn te 
gedetailleerd voor dit bestek en passen beter bij de uitwerking van de maatregelen. Eventueel 
zouden wij mondeling nog nadere opmerkingen bij deze maatregelen kunnen geven.  
 
 
5 
 

