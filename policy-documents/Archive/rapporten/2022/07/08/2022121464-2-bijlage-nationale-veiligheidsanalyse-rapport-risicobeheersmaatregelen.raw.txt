 
 
 
  
NLR-CR-2022-040-PT-2 | juni 2022 
Nationale Veiligheidsanalyse voor de 
Nederlandse luchtvaart 
Rapport Risicobeheersmaatregelen 
OPDRACHTGEVER:  Ministerie van Infrastructuur en Waterstaat 
 
 
 
 
 
 
 
Koninklijke NLR - Nederlands Lucht- en Ruimtevaartcentrum 
 
 

MANAGEMENTSAMENVATTING 
ONGERUBRICEERD 
 
 
Toepasbaarheid 
De hier beschreven beheersmaatregelen zijn richtinggevend, met ruimte voor 
prioritering en keuze binnen en tussen beheersmaatregelen. Welke acties 
uiteindelijk in het NALV terecht komen wordt door het Ministerie van 
Infrastructuur en Waterstaat besloten. 
 
 
NLR 
Anthony Fokkerweg 2 
1059 CM  Amsterdam 
p ) +31 88 511 3113 
e ) info@nlr.nl  i ) www.nlr.nl 
 

NLR-CR-2022-040-PT-2  |  juni 2022 
Niets uit dit rapport mag worden vermenigvuldigd en/of openbaar gemaakt, op welke wijze dan ook, zonder 
voorafgaande schriftelijke toestemming van de eigenaar en/of opdrachtgever. 
OPDRACHTGEVER Ministerie van Infrastructuur en Waterstaat 
CONTRACTNUMMER --- 
EIGENAAR NLR 
NLR DIVISIE Aerospace Operations 
VERSPREIDING Beperkt 
RUBRICERING TITEL ONGERUBRICEERD 
GOEDGEKEURD DOOR: 
AUTEUR REVIEWER BEHERENDE AFDELING 
A.L.C. Roelen
5 

NLR-CR-2022-040-PT-2  |  juni 2022 
 
 
 
 
Inhoudsopgave 
Afkortingen 8 
1. Inleiding 10 
1.1 Achtergrond 10 
1.2 Leeswijzer 11 
1.3 Afbakening van de analyse 11 
2 Belangrijkste risico’s per domein 13 
2.1 Commerciële luchtvaart 13 
2.2 Kleine luchtvaart 13 
2.3 Onbemande luchtvaart 13 
2.4 Caribisch Nederland 14 
3 Risicobeheersmaatregelen 15 
3.1 Proces  15 
3.2 Kosten  16 
3.3 Doorzetting naar acties in het NALV 17 
3.4 Resultaat 17 
3.4.1 Beheersmaatregelen voor de commerciële luchtvaart 18 
3.4.2 Beheersmaatregelen voor de kleine luchtvaart 31 
3.4.3 Beheersmaatregelen voor de onbemande luchtvaart 51 
3.4.4 Beheersmaatregelen voor de luchtvaart in Caribisch Nederland 63 
Appendix A Overzicht van in 2021 door de Air Accidents Investigation Branch (AAIB) 
gepubliceerde onderzoeksrapporten over ongevallen met onbemande luchtvaartuigen in 
het Verenigd Koninkrijk 70 
Appendix B Afwijkingen ten opzichte van de handleiding NVA 72 
 
 
 
 
 
 
 
 
  
7 

NLR-CR-2022-040-PT-2  |  juni 2022 
 
 
 
 
ACRONYM DESCRIPTION 
SMS Safety Management System 
TCAS Traffic Alert and Collision Avoidance System 
VFR Visual Flight Rules 
VHF Very High Frequency 
VMS Veiligheidsmanagementsysteem 
VNV Vereniging van Nederlandse Verkeersvliegers 
VS Verenigde Staten 
9 

NLR-CR-2022-040-PT-2  |  juni 2022 
 
 
 
 
van de geprioriteerde risico’s zijn in het onderliggende rapport risicobeheersmaatregelen beschreven. Deze 
risicobeheersmaatregelen zijn opgesteld volgens de in de Handleiding NVA, (rapport NLR-CR-2021-110) beschreven 
methodiek. Op onderdelen is afgeweken van de in de handleiding beschreven werkwijze. Een volledig overzicht van 
afwijkingen ten opzichte van de handleiding is weergegeven in Appendix B. De in dit rapport beschreven 
beheersmaatregelen zijn richtinggevend en een eerste aanzet voor het door het ministerie van IenW op te stellen 
Nederlands Actieplan Luchtvaartveiligheid (NALV). 
1.2 Leeswijzer 
Hoofdstuk 2 bevat de risico’s per domein die uit het risicobeoordelingsproces naar voren zijn gekomen. Hoofdstuk 3 
beschrijft maatregelen om de risico’s te beheersen. Daarbij is eerst beschreven op welke manier de 
beheersmaatregelen tot stand zijn gekomen. Vervolgens zijn per risico één of meerdere beheersmaatregelen gegeven. 
Voor elke beheersmaatregel is een beschrijving van de maatregel gegeven, een beschrijving van het effect van de 
maatregel, een beschrijving van de effectiviteit van de maatregel, een lijst van partijen die bij de maatregel zijn 
betrokken en een schatting van de kosten van de maatregel. De risico’s en beheersmaatregelen zijn voor 
herleidbaarheid naar bronnen en stappen in het NVA-proces voorzien van een codering (bijvoorbeeld GA.25.B.1).  
1.3 Afbakening van de analyse 
Omdat de NVA wordt uitgevoerd in het kader van het NLVP richt deze zich, net als het NLVP, uitsluitend op civiele 
luchtvaart. Omdat civiele luchtvaart het luchtruim deelt met militaire vliegtuigen, en soms gebruik maakt van militaire 
infrastructuur en militaire dienstverlening (op de luchthaven van Eindhoven bijvoorbeeld), kan de militaire luchtvaart 
via de raakvlakken met de civiele luchtvaart invloed hebben op de veiligheid van de civiele luchtvaart. Voor de NVA 
worden daarom die raakvlakken meegenomen in de risicoanalyse. 
 
Geografisch is de afbakening beperkt tot Nederland, inclusief Caribisch Nederland, exclusief de autonome landen 
Curaçao, Aruba en Sint Maarten in het Koninkrijk. 
 
De afbakening beperkt zich tot luchtvaartveiligheid. Beveiliging valt buiten de afbakening van de NVA. Het Nationaal 
Programma voor de Beveiliging van de Burgerluchtvaart gaat in op dat onderwerp. Arboveiligheid is buiten de 
afbakening van de NVA. Alle activiteiten die in de ICAO Annexen zijn beschreven, met uitzondering van beveiliging, 
vallen in de afbakening van de NVA. 
 
De afbakening omvat het hele luchtvaartveiligheidssysteem zoals weergegeven in Figuur 2. De NVA is gericht op de 
risico’s die niet in zijn geheel en/of niet optimaal op het niveau van een individuele luchtvaartorganisatie te beheersen 
zijn, maar een samenwerking tussen luchtvaartorganisaties en/of overheden vereisen. DGLM en ILT zijn in de context 
van de NVA aparte organisaties. Hoewel ze beide onderdeel zijn van hetzelfde ministerie hebben ze een andere rol in 
het luchtvaartsysteem. Ook andere overheden (provincies en gemeentes) die een rol spelen in regelgeving en toezicht 
en de politie vallen binnen de afbakening en worden gezien als aparte organisaties. 
 
11 

NLR-CR-2022-040-PT-2  |  juni 2022 
 
 
 
 
2 Belangrijkste risico’s per domein 
2.1 Commerciële luchtvaart 
Uit het risicobeoordelingsproces voor de commerciële luchtvaart zijn de volgende zeven risico’s naar voren gekomen 
die de meeste prioriteit zouden moeten krijgen: 
• Vogelaanvaringen (COM.01) 
• Toenemende commerciële onbemande luchtvaartactiviteiten (COM.62) 
• Luchtruimschendingen kleine luchtvaart en onbemande luchtvaart (COM.14) 
• Gebrek aan kwaliteit van het toezicht op organisaties (COM.20) 
• Werkdruk bij huidig personeel door moeite met het aantrekken van voldoende gekwalificeerd personeel 
(COM.88) 
• Gebrek aan, en onderhouden van just culture (inclusief just culture bij grondafhandeling en nieuw personeel) 
(COM.21) 
• Misdragende passagiers (COM.65) 
2.2 Kleine luchtvaart 
Uit het risicobeoordelingsproces voor de kleine luchtvaart zijn de volgende vijf risico’s naar voren gekomen die de 
meeste prioriteit zouden moeten krijgen: 
• Geen goede vluchtvoorbereiding (GA.25) 
• Complex en versnipperd Nederland luchtruim (GA.12) 
• Laag vliegende motorvliegtuigen in de nabijheid van de lierbanen van zweefvliegclubs (GA.32) 
• Onvoldoende separatie tussen vliegtuigen (inclusief gevolg zog turbulentie) (GA.03) 
• Geen of beperkt omgevingsbewustzijn (GA.27) 
2.3 Onbemande luchtvaart 
Uit het risicobeoordelingsproces voor de onbemande luchtvaart zijn de volgende zes risico’s naar voren gekomen die 
de meeste prioriteit zouden moeten krijgen: 
• Onvoldoende separatie tussen onbemande luchtvaartuigen en andere luchtruimgebruikers (inclusief andere 
onbemande luchtvaartuigen) (OL.03) 
• Luchtruimschending met een onbemand luchtvaartuig (militair en civiel) (OL.15) 
• Verlies (loss-of-control, fly-away) van onbemande luchtvaartuigen door technische falen (OL.25) 
• Verlies (loss-of-control, fly-away) van onbemande luchtvaartuigen door menselijke fouten (OL.17) 
• Operators van onbemande luchtvaartuigen in de open categorie zijn onvoldoende op de hoogte van de op de 
operatie van toepassing zijnde regelgeving en procedurevereisten (OL.10) 
• Onbemande luchtvaartuig operaties in de nabijheid van kleine luchtvaartoperaties (OL.16) 
13 

NLR-CR-2022-040-PT-2  |  juni 2022 
 
 
 
 
3 Risicobeheersmaatregelen 
3.1 Proces 
De risicobeheersmaatregelen zijn in eerste instantie opgesteld door het projectteam NVA. Voor elk van de in het 
vorige hoofdstuk opgesomde risico’s heeft het projectteam NVA ingeschat welke instrumenten geschikt zijn om het 
betreffende risico te vermijden, reduceren en/of segregeren. Daarbij heeft het projectteam NVA onder andere gebruik 
2
gemaakt van de typologie van Korsten en het overzicht van instrumenten van het Kenniscentrum Wetgeving en 
3
Juridische Zaken . Het projectteam heeft daarbij medewerkers van DGLM en ILT geconsulteerd. Dat gebeurde in twee 
werksessies, waarbij de eerste werksessie was gericht op de domeinen commerciële luchtvaart, kleine luchtvaart en 
onbemande luchtvaart. De tweede werksessie was gericht op de risico’s voor de luchtvaart in Caribisch Nederland. Op 
basis van de resultaten van deze twee werksessies en de voorlopige analyses heeft het NVA projectteam een beperkt 
aantal mogelijke beheersmaatregelen geselecteerd. Hierbij zijn alleen initiatieven die geschikt zijn voor implementatie 
in Nederland meegenomen. Het projectteam heeft de initieel geselecteerde risicobeheersmaatregel in meer detail 
uitgewerkt voor de volgende elementen:  
• Beschrijving van de beheersmaatregel 
• Betrokken partijen 
• Effect van de beheersmaatregel 
• Effectiviteit van de beheersmaatregel 
• Kosten 
 
De beschrijvingen van de beheersmaatregelen zijn per domein toegestuurd aan de klankbordgroepen. In werksessies 
(en voor elk domein) hebben de deelnemers aan de klankbordgroepen gereflecteerd op de beheersmaatregelen en te 
verwachten effectiviteit, kosten en geschiktheid voor implementatie. De resultaten van de werksessies zijn gebruikt 
om de beschrijving van de beheersmaatregelen, de schattingen van effectiviteit en de kostenschattingen aan te 
scherpen.  
 
De klankbordgroepen waren als volgt samengesteld: 
Commerciële luchtvaart 
Elf experts van het Ministerie IenW, ISMS, Schiphol, Eindhoven Airport, LVNL, KNMI en VNV. 
 
Kleine luchtvaart 
Negen experts van het Ministerie IenW, AOPA, KNVvL, NVL, LVNL, KNMI, KLS en MLA. 
 
Onbemande luchtvaart 
Acht experts van het Ministerie IenW, RPAS services, Politie, KNVvL, LVNL en Unmanned Valley. 
 
Caribisch Nederland 
Vier experts van het Ministerie IenW. 
 
 
                                                                 
2
 Korsten, A.F.A. (2005). De keuze van een sturingsaanpak 
3
 https://www.kcwj.nl 
15 

NLR-CR-2022-040-PT-2  |  juni 2022 
 
 
 
 
3.3 Doorzetting naar acties in het NALV 
De hier beschreven beheersmaatregelen zijn een eerste richtinggevende inventarisatie, met ruimte voor prioritering 
en keuze binnen en tussen beheersmaatregelen en verdere detaillering. Het Ministerie van Infrastructuur en 
Waterstaat beslist welke acties uiteindelijk in het NALV terecht komen. 
3.4 Resultaat 
Commerciële luchtvaart is bijzonder veilig. In de Europese Unie heeft zich sinds 2015 geen ongeval in de commerciële 
luchtvaart voorgedaan. De kans om in een ongeval om het leven te komen is voor de commerciële luchtvaart veel 
kleiner dan voor andere vormen van transport zoals autorijden of fietsten, en is ook kleiner dan minder voor de hand 
9
liggende scenario’s zoals overlijden als gevolg van een hondenbeet . Deze veiligheid is het gevolg van gezamenlijke 
inspanningen van de internationale luchtvaartsector en zijn een uitvloeisel van een breder maatschappelijk verlangen 
naar een grotere veiligheid. Het huidige hoge niveau van veiligheid betekent ook dat het steeds moeilijker wordt om 
10
de veiligheid verder te verbeteren. De economische ‘wet van de afnemende meeropbrengst’ geldt in zekere zin ook 
voor de veiligheid in de commerciële luchtvaart. Dat betekent dat risicobeheersmaatregelen minder voor de hand 
liggend zijn, en ook dat het effect van beheersmaatregelen niet heel groot zal zijn. Dit betekent niet dat de veiligheid 
voldoende is en dat aanvullende maatregelen niet nodig zijn. Het hoge veiligheidsniveau zorgt er juist voor dat 
ongevallen meer dan ooit ontoelaatbaar zijn en de overheid en de luchtvaartsector er samen alles aan moeten doen 
om de kans op een ongeval zo klein mogelijk te maken.  
 
Kleine luchtvaart loopt in de volwassenheid van de veiligheidsmanagementsystemen achter bij de commerciële 
luchtvaart. Ook op technisch gebied zijn er nog veel stappen te zetten, er wordt eigenlijk nog steeds grotendeels 
gebruik gemaakt van techniek uit de jaren 60. Daarom is het eenvoudiger om voor de kleine luchtvaart concrete 
verbetervoorstellen te formuleren. Ook bij onbemande luchtvaart is veiligheidsmanagement minder volwassen, maar 
dat domein is nog volop in ontwikkeling, wat het juist weer lastig maakt om concrete verbetervoorstellen te 
identificeren. Het aantal maatregelen per domein staat dus los van de kansen en consequenties, maar is een 
afspiegeling van de hoeveelheid ‘laag hangend fruit’. 
 
Het aantal vliegtuigbewegingen in Caribisch Nederland is relatief klein ten opzichte van het aantal bewegingen in 
Europees Nederland. Vanuit Den Haag is er minder aandacht voor luchtvaart in Caribisch Nederland dan voor 
luchtvaart in Europees Nederland. Caribisch Nederland staat sinds de aanvang van de nieuwe constitutionele status in 
11
2010 voortdurend voor grote economische, sociale, bestuurlijke en financiële uitdagingen . Dat is ook terug te zien in 
de geprioriteerde risico’s en de voorgestelde risicobeheersmaatregelen. 
 
 
                                                                 
9
 Allianz. (2019). Aviation Risk 2020.  
10
 Heertje, A. (1962). De kern van de economie. Stenfert Kroese. 
11
 Economisch Bureau Amsterdam. (2020). Kleine eilenden, grote uitdagingen. 
17 

NLR-CR-2022-040-PT-2  |  juni 2022 
 
 
 
 
In het convenant wordt, naast een aantal concrete beheersmaatregelen, afgesproken dat er gezamenlijk onderzoek 
gedaan zal worden naar aanvullende beheersmaatregelen. De beheersmaatregel die volgt uit de NVA kan aansluiten 
op die afspraak. Dit leidt tot verbetermaatregel COM.01.B.1 Inventarisatie en evaluatie van maatregelen. 
  
19 

NLR-CR-2022-040-PT-2  |  juni 2022 
 
 
 
 
GA.27.B.2. Daarnaast beschrijft de folder ‘Voorkom Luchtruimschendingen’ het belang van goede 
vluchtvoorbereiding. Maatregelen ter verbetering van de vluchtvoorbereiding zijn beschreven als GA.25.B.1 t/m 
GA.25.B.3. Bij de vluchtvoorbereiding, en ook bij de vluchtuitvoering, kunnen piloten gebruik maken van operationele 
ondersteuning door de luchtverkeersleiding, ook buiten het gecontroleerde luchtruim. Lang niet alle piloten in de 
kleine luchtvaart maken optimaal gebruik van deze operationele ondersteuning. Beter gebruik maken van deze 
mogelijkheden kan ook de kans op luchtruimschendingen verkleinen. Beheersmaatregel GA.03.B.2 gaat daar over.  
3.4.1.4 Gebrek aan kwaliteit van het toezicht op organisaties (COM.20) 
Vanaf 2008 is er een periode van opeenvolgende taakstellingen geweest die hebben geleid tot een personeelsreductie 
bij ILT. De toenmalige inspecteur-generaal was daarbij van mening dat er voor luchtvaart sprake was van een 
13
handhavingsoverschot bij ILT . Ook in 2015 was er sprake van een taakstelling en is een vacaturestop ingesteld. Vanaf 
2016 is ingezet op risicogericht werken Vanaf 2018 is er een structuurverandering in gang gezet en is er structureel 
14
meer budget beschikbaar gekomen . De OVV concludeerde in 2017 dat de vakinhoudelijke kennis en de capaciteit 
van de ILT onvoldoende zijn om effectief toezicht te houden op de veiligheid van het vliegverkeer op en rondom 
Schiphol. In de Systeemmonitor luchtvaartveiligheid met peildatum 1 januari 2020 werd geconcludeerd dat 
internationale kaders voor het toezicht niet volledig waren geïmplementeerd. 
 
Bij het risicogericht werken hoort een sterke informatiepositie. Bij de uitvoering van deze NVA is gebleken dat de 
informatiepositie van nog ILT onvoldoende is om voor de geïdentificeerde risicoscenario’s de risiconiveaus te 
beoordelen. De veelheid aan regels, betrokken partijen en informatiebronnen vraagt om een stevige inspanning, 
zowel bij het vinden van kwalitatief goede informatie, als bij het ontwikkelen van de benodigde ICT-ondersteuning.  
 
Dit alles maakt de noodzaak voor verbetering van de capaciteit en middelen van ILT duidelijk. Dit moet zorgvuldig 
gebeuren. De overheid staat voor enorme uitdagingen op verschillende terreinen (energietransitie, woningbouw, 
defensie, stikstof, etc.) en dus is het meer dan ooit nodig om middelen zo effectief mogelijk in te zetten. Dit leidt tot 
verbetermaatregel COM.20.B.1 Verbeteren capaciteit en middelen ILT – Inventarisatie van behoeften en opstellen van 
een verbeterplan 
  
                                                                 
13
 NLR. (2012). De veiligheid van de burgerluchtvaart in Nederland anno 2011. NLR-CR-2011-249. 
14
 ILT. Jaarverslagen 2015 t/m 2020. https://magazines.ilent.nl/jaarverslag-ilt 
21 

NLR-CR-2022-040-PT-2  |  juni 2022 
 
 
 
 
3.4.1.5 Werkdruk bij huidige personeel door moeite met het aantrekken van voldoende 
gekwalificeerd personeel (COM.88) 
De beschikbaarheid van gekwalificeerd probleem zal gaan toenemen als meer mensen starten met een relevante 
opleiding. Het gaat hier voornamelijk om technische opleidingen. Een manier om dat te doen is limitatie van het 
aantal studenten van niet-technische opleidingen (beperkend instrument). VNO-NCW-bestuurder en voorzitter van 
Techniek Nederland Terpstra heeft dat voorgesteld in een interview met het AD in februari 2022. Hierop is door 
Minister Dijkgraaf geantwoord dat een vrije studiekeuze de basis blijft in het beroepsonderwijs. Het ligt daarom meer 
voor de hand om te denken aan het stimuleren van technische opleiding (verruimend instrument). Ook kan worden 
ingezet op het aantrekken van reeds (gedeeltelijk) gekwalificeerd personeel uit andere disciplines of het aantrekken 
van gekwalificeerd personeel uit andere EU-lidstaten. In andere sectoren is dat succesvol gebleken. Maar het kan ook 
leiden tot weerstand, met als argument dat banen worden ingenomen door goedkopere arbeidskrachten. Aantrekken 
van gekwalificeerd personeel past bij het vrije verkeer van diensten, een van de vier vrijheden van de Europese Unie. 
Dit leidt tot de beheersmaatregelen COM.88.B.1 Aantrekken personeel uit andere EU lidstaten en COM.88.B.2 
Technische opleidingen stimuleren. 
  
23 

NLR-CR-2022-040-PT-2  |  juni 2022 
 
 
 
 
COM.88.B.2 Technische opleidingen stimuleren 
Beschrijving beheersmaatregel 
De spanningsindicator van het Uitvoeringsinstituut Werknemersverzekeringen(UWV) geeft aan dat de spanning op 
de arbeidsmarkt voor technische beroepen zeer hoog is [1]. Indien meer mensen kiezen voor een technische 
opleiding zou die krapte op langere termijn verlicht kunnen worden. Voorbeelden van soortgelijke 
stimuleringsprogramma’s zijn ‘Kies exact’, en ‘THEA studeert techniek’ in de jaren ’80. Ook omscholing kan voor 
bepaalde werkzaamheden (bijvoorbeeld in de grondafhandeling) een oplossing zijn.  
 
Wat hierbij helpt is het oprichten van een sectorbrede traineepool. De trainees gaan de hele sector door in twee 
jaar. Zo worden uitwisseling, netwerk en kennis gestimuleerd.  
 
Aantrekkelijkheid is ook afhankelijk is van het imago van de sector. Die staat onder druk door discussies over o.a. 
duurzaamheid. Het verbeteren van het imago kan daarom onderdeel zijn van de maatregel. 
Betrokken partijen 
• Ministerie IenW 
• Ministerie van Onderwijs, Cultuur en Wetenschap 
• Onderwijsinstellingen 
Effect van beheersmaatregel 
Het effect van deze maatregel wordt pas op langere termijn zichtbaar. De luchtvaart is niet de enige sector waar 
krapte op de arbeidsmarkt aanwezig is, dit geldt voor vrijwel alle technische beroepen. Werk in de luchtvaartsector 
zal daarom ook voldoende aantrekkelijk moeten zijn om de concurrentie met andere sectoren aan te kunnen.  
Effectiviteit 
Om meer jongeren te laten kiezen voor een technische opleiding is voorlichting niet voldoende. Belangrijk is de 
aanwezigheid van rolmodellen [2]. 
Kosten 
De kosten voor deze beheersmaatregel worden geschat op € 100.000,- voor het oprichten van een traineepool en € 
100.000,- voor een campagne om het imago van de luchtvaartsector te verbeteren. 
Referenties 
[1] UWV spanningsindicator https://www.werk.nl/arbeidsmarktinformatie/dashboards/spanningsindicator 
[2] Klapwijk, R., Rommes, E. (2009. Career orientation of secondary school students (m/f) in the Netherlands. Int J 
Technol Des Educ (2009) 19:403–418. 
 
  
25 

NLR-CR-2022-040-PT-2  |  juni 2022 
 
 
 
 
COM.21.B.1 Invoeren van VMS voor grondafhandelingsbedrijven 
Beschrijving beheersmaatregel 
De beheersmaatregel betreft het invoeren van veiligheidsmanagementsystemen (VMS) voor 
grondafhandelingsbedrijven. In Nederland kan een VMS door de luchthaven worden afgedwongen door het aan de 
toelatingseisen toe te voegen. Via de Schipholpas (of soortgelijk systeem op andere vliegvelden) kan kennis over 
het VMS worden afgedwongen. Overigens is het stellen van toelatingseisen een gevoelige discussie geworden door 
de recentelijke media-aandacht die de toelatingseisen op Schiphol hebben gekregen. Bovendien is het vaststellen 
van toelatingseisen een complex samenspel met een rol voor de luchtvaartmaatschappijen en toezicht door de 
Autoriteit Consument en Markt (ACM). EASA is bezig met het voorbereiden van regelgeving voor grondafhandeling 
en Schiphol is bezig met het ontwikkeling van een ‘license of operating’. Het zal nog zeker een paar jaar duren voor 
de EASA regelgeving definitief van kracht is. In de tussentijd kunnen grondafhandelingsbedrijven al 
veiligheidsmanagementsystemen invoeren. IenW kan een steentje bijdragen door middel van een 
voorlichtingscampagne over het belang van VMS en veiligheidscultuur en het delen van best practices.  
Betrokken partijen 
• Ministerie IenW 
• Luchthavens 
• Grondafhandelingsbedrijven 
• Luchtvaartmaatschappijen 
Effect van beheersmaatregel 
Volgens de literatuur levert veiligheidscultuur in het algemeen een belangrijke bijdrage aan de veiligheid van de 
luchtvaart [1,2]. In relatie tot de uitvoering van het werk wordt veiligheidscultuur gezien als een voorwaarde voor 
veiligheidskennis en -bewustzijn, wat vervolgens het veiligheidsgerelateerd gedrag en de veiligheidsprestaties van 
een organisatie beïnvloeden [3,4,5]. Er is een relatie tussen de implementatie van een 
veiligheidsmanagementsysteem en veiligheidscultuur [6]. Een veiligheidsmanagementsysteem heeft een positieve 
invloed op een veerkrachtige veiligheidscultuur [7]. 
Effectiviteit 
De effectiviteit van deze maatregel zal afhangen van overtuigingskracht die IenW (via de luchthaven) heeft om 
grondafhandelingsbedrijven het belang van VMS te laten inzien, en de wijze waarop wordt toegezien op de 
effectieve implementatie. 
Kosten 
Kosten voor een voorlichtingscampagne over het belang van VMS en veiligheidscultuur en het delen van best 
practices worden geschat op € 80.000,-. 
Referenties 
[1] Sexton, J.B., Klinect, J.R. (2001). The link between safety attitudes and observed performance in flight 
operations. In: Proceedings of the Eleventh International Symposium on Aviation Psychology, Columbus, OH, 
Ohio State University. 
[2] Harvey, J., Erdos, G., Bolam, H., Cox, M. A. A., Kennedy, J. N. P., and Gregory, D. T. (2002). An Analysis of Safety 
Culture Attitudes in a Highly Regulated Environment, Work and Stress, 16, 1, 18-36. 
[3] Neal, A., Griffin, M.A. (2004). Safety climate and safety at work. In Barling, J. & Fone. N.R. (Eds). The psychology 
of workplace safety. American Psychological Association, Washington, DC. 
[4] Christian, M.F., Bradley, J.C., Wallace, J.C., Burke, M.J. (2009). Workplace safety: a meta-analysis of the roles of 
person and situation factors. Journal of Applied Psychology, Vol. 94, No. 5, 1103–1127. 
[5] Clarke, S. (2010). An Integrative Model of Safety Climate: Linking Psychological Climate and Work Attitudes to 
Individual Safety Outcomes Using Meta-Analysis, Journal of Occupational and Organizational Psychology, 83, 
553-578. 
[6] Robertson, M.F. (2018). Examining the Relationship Between Safety Management System Implementation and 
Safety Culture in Collegiate Flight Schools. Journal of Aviation Technology and Engineering 7:2, 2–14 
[7] Adjekum, D.K., Tous, M.F. (2020). Assessing the relationship between organizational management factors and a 
resilient safety culture in a collegiate aviation program with Safety Management Systems (SMS). Safety Science 
131, 104909.  
  
27 

NLR-CR-2022-040-PT-2  |  juni 2022 
 
 
 
 
COM.65.B.1 Verbetering passagiersdoorstroming op luchthavens 
Beschrijving beheersmaatregel 
Verbeteren van de doorstroming van passagiers op de luchthaven waardoor passagiers minder lang op een 
luchthaven aanwezig zijn en minder gefrustreerd raken door lange wachttijden bij de beveiligings- en 
paspoortcontrole. De maatregelen die zijn gericht op beperking van de verspreiding van het coronavirus SARS-CoV-2 
(dragen van mondmaskers, kunnen tonen van een recent negatief PCR-testresultaat, kunnen tonen van een geldig 
vaccinatiebewijs, etc.) kunnen de doorstroming vertragen en leiden bij een deel van de passagiers tot extra irritatie. 
Deze maatregel past in het kader van maatregelen die door ICAO worden voorgesteld om het probleem van 
misdragende passagiers aan te pakken [1]. Eén van de maatregelen die in dat kader worden benoemd is: 
“Harmonized actions […] to reduce the circumstances or factors (such as flight delays, alcohol consumption, 
deprivation of tobacco, etc.) that contribute to the development of unruly and disruptive acts or, when they do 
occur, tend to aggravate their effects”. 
Betrokken partijen 
• Ministerie IenW 
• Luchthavens 
• Koninklijke Marechaussee 
• Ministerie van Justitie en Veiligheid 
• Luchtvaartmaatschappijen 
Effect van beheersmaatregel 
Door een betere doorstroming zijn passagiers minder gefrustreerd wanneer ze het vliegtuig betreden. Als de 
doorstroming structureel wordt verbeterd zouden passagiers minder lang voor de schema vertrektijd op de 
luchthaven aanwezig hoeven zijn. Hierdoor hebben passagiers minder lang tijd te spenderen in bijvoorbeeld bars 
waardoor er mogelijk minder gevallen zijn van overmatige alcoholconsumptie.  
Effectiviteit 
De effectiviteit hangt af van de mate waarin de doorstroming kan worden verbeterd, zonder dat daarbij afbreuk 
wordt gedaan aan de kwaliteit van de beveiliging. De maatregel zal daarbij niet alle wachttijd kunnen wegnemen, en 
bij vertragingen van vluchten zullen passagiers alsnog langer moeten wachten dan voorzien. Ook zonder wachttijden 
zullen er passagiers zijn die zich misdragen.  
Kosten 
De benodigde menskracht voor het verbeteren van de doorstroming worden geschat op 1.5 fte over een periode van 
twee jaar. De bijbehorende kosten zijn naar schatting € 360.000,-.  
Referenties 
[1] ICAO (2019). Manual on the Legal Aspects of Unruly and Disruptive Passengers. Doc 10117, First Edition. 
International Civil Aviation Organization, Montreal, Canada. 
 
  
29 

NLR-CR-2022-040-PT-2  |  juni 2022 
3.4.2 Beheersmaatregelen voor de kleine luchtvaart 
3.4.2.1 Geen goede vluchtvoorbereiding (GA.25) 
Een piloot wordt geacht elke vlucht op een goede manier voor te bereiden. Voor een goede vluchtvoorbereiding moet 
de piloot kunnen beschikken over adequate, nauwkeurige en tijdige informatie. Ook de piloot deze informatie goed 
kunnen verwerken op een manier die aansluit bij de training en van toepassing zijnde procedures.  
Aanvullende handhaving van regels voor vluchtvoorbereiding (economisch beperkend instrument) is theoretisch 
mogelijk, maar lijkt in de praktijk niet haalbaar vanwege de beperkte capaciteit van ILT in relatie tot de hoeveelheid 
GA vluchten. Juridisch en communicatief verruimende instrumenten bieden meer mogelijkheden. Daarnaast zijn er 
maatregelen denkbaar die de piloten helpt om de informatie voor vluchtvoorbereiding beter te verwerken. Stimuleren 
van het vier ogen principe bij vluchtvoorbereiding leidt misschien voor wat weerstand bij vliegclubs omdat daar tijd 
voor moet worden vrijgemaakt door de leden.  
Dit leidt tot de volgende beheersmaatregelen: 
GA.25 B.1 Voorlichtingscampagne over het belang van goede vluchtvoorbereiding 
GA.25.B.2 Stimuleren van het toepassen van het vier ogen principe bij vluchtvoorbereiding 
GA.25.B.3 Betere voorziening van informatie die gebruikt wordt bij het voorbereiden van vluchten 
31 

NLR-CR-2022-040-PT-2  |  juni 2022 
GA.25.B.2: Stimuleren van toepassing van het vier ogen principe bij vluchtvoorbereiding 
Beschrijving beheersmaatregel 
Met het vier ogen principe wordt bedoeld dat elke piloot die een vlucht voorbereidt deze vluchtvoorbereiding 
bespreekt met een andere piloot. Door deze informele semi-onafhankelijke toets wordt het belang van een 
vluchtvoorbereiding onderstreept, kunnen piloten kennisnemen van elkaars ‘best practices’, en elkaar aanspreken 
op de kwaliteit van de vluchtvoorbereiding. Introductie van het vier ogen principe voor vluchtvoorbereiding kan het 
best gebeuren vanuit de sector zelf, bijvoorbeeld door KNVvL, waarbij IenW ondersteuning (subsidie voor 
onkosten) zou kunnen leveren. Veel vliegers vliegen met een ‘standaard maatje’. Hierdoor ontstaat de kans dat 
men samen in een bubbel komt en tekortkomingen in de vluchtvoorbereiding minder goed opmerkt. Het zou 
helpen als er dan een neutraal persoon op een veld beschikbaar is om een extra check te doen of mee te kijken. De 
safety manager bij vliegclubs zou hier ook een rol in kunnen vervullen. 
Betrokken partijen 
• Belangenverenigingen: AOPA, KNVvL
• Ministerie IenW
• Vliegclubs en vliegscholen
• Luchthavens
Effect van beheersmaatregel 
De beheersmaatregel zorgt voor een informele semi-onafhankelijke toets van de vluchtvoorbereiding. De persoon 
die de vlucht voorbereiding doet heeft een extra prikkel om de vluchtvoorbereiding goed uit te voeren, en kan leren 
van de feedback. Anderzijds kan ook de toetsende partij er van leren doordat kennis wordt genomen van best 
practices. Deze maatregel is effectief als beide partijen elkaar scherp houden en elkaar aanspreken. De effectiviteit 
is daarom afhankelijk van cultuur binnen de GA-gemeenschap. Individuen die nu al zeer beperkte 
vluchtvoorbereiding doen (omdat ze daar geen tijd voor vrijmaken of omdat ze het onnodig vinden) zullen het 
minst vatbaar zijn voor deze maatregel. Door meer tijd te besteden aan de vluchtvoorbereiding (plannen en 
verzamelen van gegevens) wordt de werklast tijdens de vlucht verminderd [1]. 
Effectiviteit 
Door het laten controleren van informatie door een tweede persoon wordt de kans op fouten ongeveer drie keer 
kleiner dan zonder deze controle [2]. Belangrijker lijkt echter de extra aandacht voor de vluchtvoorbereiding die 
wordt verkregen door deze maatregel. In ongeveer 10% van alle GA-ongevallen in de VS was onjuiste 
vluchtvoorbereiding een oorzakelijke factor [3]. 
Kosten 
De kosten voor introductie van deze beheersmaatregel worden geschat op € 70.000,-. Deze schatting is gebaseerd 
op een tijdsinzet van twee dagen (16 uur). Deze tijdsinzet is nodig voor de 24 motorvliegclubs en 34 zweefvliegclubs 
in Nederland. Er is daarbij uitgegaan van een gemiddeld uurtarief van € 75,- per uur. De uitvoeringskosten na 
introductie van deze maatregel zijn niet geschat. 
Referenties 
[1] Endsley, M.R., Garland, D.J. (2000). Pilot situation awareness training in general aviation. Proceedings of the
IEA/HFES 2000 Congress, p. 2-357 – 2-360.
[2] Douglass, A.M. et al. (2018). A Randomized Controlled Trial on the Effect of a Double Check on the Detection of
Medication Errors. Annals of Emergency Medicine Volume 71, Issue 1, Pages 74-82.e1.
[3] Wiegmann, D. et al. (2005). Human Error and General Aviation Accidents: A Comprehensive, Fine-Grained
Analysis Using HFACS. DOT/FAA/AM-05/24. Office of Aerospace Medicine, Federal Aviation Administration,
Washington D.C.
33 

NLR-CR-2022-040-PT-2  |  juni 2022 
3.4.2.2 Complex en versnipperd Nederlands luchtruim (GA.12) 
Voor de hand liggend is om de complexiteit en de versnippering van het Nederlandse luchtruim aan te pakken. 
Hiermee wordt de kans gereduceerd dat het gevaar optreedt. De herindeling is een ingewikkeld proces met vele 
verschillende belangen en betrokken partijen. De belangen voor de commerciële luchtvaart zijn groot (tijdwinst, 
brandstofbesparing) en ook maatschappelijke belangen (milieu en geluid) hebben met name betrekking op de 
commerciële luchtvaart. Het belang van de kleine luchtvaart kan daarbij snel over het hoofd worden gezien.  
Daarnaast zijn er maatregelen denkbaar om de gevolgen van de complexiteit te reduceren. Dat kan door stimulerende 
voorlichting (communicatief verruimend instrument) maar ook op een actievere manier door piloten meer 
operationele ondersteuning te geven tijdens vluchtvoorbereiding en de vluchtuitvoering, zie ook beheersmaatregelen 
GA.25.B.3 en GA.03.B.2. 
Dit leidt tot beheersmaatregelen GA.12.B.1 Luchtruimherziening en GA.12.B.2 Voorlichting over het Nederlandse 
luchtruim. 
35 

NLR-CR-2022-040-PT-2  |  juni 2022 
GA.12.B.2 Voorlichting over het Nederlands luchtruim 
Beschrijving beheersmaatregel 
Het organiseren van een voorlichtingscampagne over de inrichting van het Nederlands luchtruim. Hierin moet 
aandacht zijn voor de lastige situaties waarin de meeste fouten gemaakt worden door GA-vliegers (hotspots). Een 
dergelijke campagne kan ondersteund worden door voorlichtingsvideo’s, webinars, etc. 
Betrokken partijen 
• Ministerie IenW
• LVNL, MilATCC
• Belangenverenigingen AOPA, KNVvL
Effect van beheersmaatregel 
Door een betere voorlichting over de inrichting van het luchtruim, wordt de kans kleiner dat een GA-piloot tijdens 
de vlucht onbedoeld in een verkeerd luchtruim terecht komt. 
Effectiviteit 
Volgens het ABL dashboard luchtruimvoorvallen zijn er per maand ongeveer 35 luchtruimschendingen door GA-
vliegtuigen. Ongeveer de helft daarvan betreft schendingen van de CTR. Het aantal CTR-schendingen is 
toegenomen sinds de aanpassing van de luchtruimstructuur boven Lelystad in 2019. In onderstaande figuur is het 
aantal gemelde voorvallen van luchtruimschendingen door GA-vliegtuigen bij Lelystad airport weergegeven (Bron 
ABL Dashboard luchtvaartvoorvallen). De toename sinds november 2019 is evident. 
De effectiviteit van deze maatregel wordt mede bepaald door de mate waarin alle GA-vliegers, en in bijzonder de 
zelfstandige vliegers, bereikt wordt. Uit de literatuur volgt dat 5% van de doelgroep naar aanleiding van een 
campagne de gewenste gedragsverandering vertoont [1]. 
Kosten 
De kosten voor deze beheersmaatregel worden geschat op € 150.000,-. Deze schatting is gebaseerd op 
kosteninformatie van uitgevoerde voorlichtingscampagnes. 
Referenties 
37 

NLR-CR-2022-040-PT-2  |  juni 2022 
GA.32.B.1 Statische informatieverstrekking over luchtsportactiviteiten 
Beschrijving beheersmaatregel 
Piloten hebben zowel in de vluchtvoorbereiding als in de vluchtuitvoering soms moeite om alle relevante informatie 
te selecteren en te verwerken. Tevens is verwarring mogelijk omdat sommige luchtsportlocaties slechts incidenteel 
gebruikt worden. Een gevolg hiervan is dat GA-vliegers zich soms niet bewust zijn van het feit dat ze in gebieden 
vliegen waar luchtsportactiviteiten plaatsvinden die een gevaar kunnen opleveren of waarvoor ze zelf een gevaar 
vormen. 
Verbeteren van de informatievoorziening over luchtsportactiviteiten door: 
a) Eenvoudiger beschikbaar maken van actuele informatie over luchtsportactiviteiten
b) Herziene weergave op luchtvaartkaarten van gebieden waar luchtsportactiviteiten plaats kunnen vinden.
Ad a): Actuele informatie over locaties waar luchtsportactiviteiten plaatsvinden zou eenvoudiger beschikbaar 
gemaakt kunnen worden. NOTAMs zijn omvangrijk en moeilijk leesbaar. Ook zouden gestandaardiseerde 
informatiepakketten kunnen worden ontwikkeld voor veel voorkomende situaties of veel gebruikte routes. 
Ad b): Op luchtvaartkaarten is de wijze waarop gebieden waar luchtsportactiviteiten kunnen plaatsvinden soms 
relatief onopvallend en/of beperkt informatief. Door een andere weergave kan de opvallendheid worden vergroot. 
In het VK staat op de kaart de hoogte tot waar een “G” (glider) startbedrijf actief is. Dit kan helpen om het 
bewustzijn te verhogen bij motorvliegers. 
Om dit te kunnen doen moet eerst een inventarisatie worden gemaakt van de behoeften, gevolgd door een 
uitvoeringsplan. 
Betrokken partijen 
• Verkeersleiding (LVNL ,MiLATCC)
• Belangenverenigingen (AOPA, KNVvL)
• Luchthavens
• Luchtsportclubs
• Ministerie IenW
Effect van beheersmaatregel 
Door deze beheersmaatregel kunnen piloten tijdens de vluchtvoorbereiding eenvoudiger en duidelijker 
kennisnemen van gebieden waar luchtsportactiviteiten plaatsvinden. 
Effectiviteit 
De effectiviteit van deze beheersmaatregel hangt in grote mate af van de toewijding van piloten aan het 
voorbereiden van een vlucht. Wanneer piloten weinig aandacht besteden aan de vluchtvoorbereiding zal deze 
maatregel niet effectief zijn. Deze maatregel moet daarom bij voorkeur worden gekoppeld aan GA.25.B.1 en/of 
GA.25.B.2. 
Kosten 
De kosten voor de inventarisatie van behoeften en de ontwikkeling van een uitvoeringsplan worden geschat op € 
100.000,-. Deze schatting is gebaseerd op studies van vergelijkbare omvang die eerder zijn uitgevoerd. 
Uitvoeringskosten zijn afhankelijk van de inhoud van het uitvoeringsplan en kunnen nog niet worden geschat. 
Referenties 
39 

NLR-CR-2022-040-PT-2  |  juni 2022 
GA.32.B.3 Actueel verkeersbeeld in de omgeving van luchtsportactiviteiten 
Beschrijving beheersmaatregel 
Deze maatregel betreft de ontwikkeling of aanschaf van een systeem waarmee op een vliegveld of voor een 
luchtruimsector een actueel verkeersbeeld zichtbaar is op basis van ADS-B en FLARM signalen (zoals bijvoorbeeld 
door Flightradar 24 gedaan wordt). Hiermee kan de gebruiker het vliegverkeer in de omgeving van een 
luchtsportgebied monitoren en luchtsportactiviteiten tijdelijk staken als er een conflict dreigt. 
Hiervoor zou het nuttig zijn als er regels komen voor een gemeenschappelijke standaard voor signalering van 
verkeer in de lucht. Op dit moment zijn er verschillende technieken in gebruik zoals FLARM en ADS-B. Idealiter 
kunnen de systemen alle typen signalen gebruiken. 
Voor de werking van deze beheersmaatregel moeten alle bemande luchtvaartuigenmoeten van een systeem 
worden voorzien. Ook moet elk luchtsportgebied worden voorzien van een detectiesysteem. 
Betrokken partijen 
• Ministerie IenW
• OEM – Avionica
• LVNL, MilATCC
• AOPA / KNVvL
Effect van beheersmaatregel 
Door deze maatregel kunnen zweefvliegclubs beschikken over een actueel beeld van het vliegverkeer in de 
omgeving van het zweefvliegterrein, en kunnen activiteiten tijdelijk staken indien er een conflict dreigt. Daarvoor is 
het wel nodig dat het verkeersbeeld permanent wordt gemonitord. 
Effectiviteit 
Het zal niet altijd eenvoudig zijn om snel genoeg te anticiperen op bewegingen van het verkeer in de omgeving van 
het luchthaventerrein, een vliegtuig kan bijvoorbeeld plots van koers veranderen. 
Kosten 
Voor de kostenschatting wordt uitgegaan van systeemkosten van € 1.000,- per on-board unit, en de 
veronderstelling dat alle bemande luchtvaartuigen van een dergelijk systeem moeten worden voorzien. Daarnaast 
wordt uitgegaan van € 5.000,- systeemkosten voor een grondstation, en de veronderstelling dat 30 
luchtvaartterreinen van een dergelijk grondstation moeten worden voorzien, worden de totale kosten geschat op 
circa € 2.400.000,-. 
Referenties 
41 

NLR-CR-2022-040-PT-2  |  juni 2022 
GA.32.B.5 Voorlichting over risico’s van luchtsportgebieden 
Beschrijving beheersmaatregel 
Uit anekdotische informatie blijkt dat onwetendheid een belangrijke factor is bij het risico van het binnenvliegen 
van actieve luchtsportgebieden, zie bijvoorbeeld [1]. Met een voorlichtingscampagne kan een deel van de 
onwetendheid worden weggenomen. In de voorlichtingscampagne moet aandacht zijn voor de specifieke risico’s 
van verschillende soorten luchtsportgebieden, en informatie worden gegeven over effectieve manieren om die 
risico’s te vermijden. 
Betrokken partijen 
• LVNL, MilATCC
• Vliegclubs
• Opleidingsinstituten
• Belangenverenigingen AOPA, KNVvL
• Ministerie IenW
• ABL
Effect van beheersmaatregel 
Door de beheersmaatregel hebben piloten in de kleine luchtvaart een verbeterde kennis van de specifieke risico’s 
van verschillende soorten luchtsportgebieden de manier waarop de risico’s kunnen worden vermeden. 
Effectiviteit 
Voorlichting is een maatregel die al veel wordt toegepast in de (kleine) luchtvaart. Voorlichtingsinformatie kent een 
beperking in de absorptie. Niet alle luchtruimgebruikers zullen informatie tot zich nemen. In de kleine luchtvaart 
zijn ook de privé vliegers die buiten clubverband vliegen een bron van zorg. Hoe kan worden gewaarborgd dat hier 
gewerkt wordt met juiste houding en actuele informatie? In dat kader kan overwogen worden om een 
samenwerking aan te gaan met verzekeraars of belangenverenigingen. De overheid of verzekeraar zou bijvoorbeeld 
kunnen verplichten om lid te worden van een organisatie. Hierdoor wordt betere begeleiding en 
informatievoorziening mogelijk. 
Uit de literatuur volgt dat 5% van de doelgroep naar aanleiding van een campagne de gewenste 
gedragsverandering vertoont [2]. 
Kosten 
De kosten voor deze beheersmaatregel worden geschat op € 150.000,-. Deze schatting is gebaseerd op 
kosteninformatie van uitgevoerde voorlichtingscampagnes. 
Referenties 
[1] OVV kwartaalrapportage luchtvaart juli- september 2021, p. 22-23.
[2] Gedragsverandering via campagnes. Den Haag: Dienst Publiek en Communicatie, Ministerie van Algemene 
Zaken.
43 

NLR-CR-2022-040-PT-2  |  juni 2022 
GA.03.B.1 Invoering van een uniform waarschuwingssysteem aan boord van vliegtuigen 
Beschrijving beheersmaatregel 
Het invoeren van technische hulpmiddelen in de cockpit, zoals een geïntegreerd FLARM/TCAS/ADS-B of een 
alternatief hulpmiddel dat een actueel beeld geeft van aanwezige vliegtuigen in de buurt van het eigen vliegtuig, en 
een waarschuwing geeft indien er een conflict dreigt. Een dergelijk hulpmiddel zal idealiter op Europees niveau 
ontwikkeld worden. Hierdoor is de verwachting dat de implementatie van deze beheersmaatregel waarschijnlijk 
lang zal duren. 
Betrokken partijen 
• Ministerie IenW
• EASA
• Belangenverenigingen AOPA, KNVvL
Effect van beheersmaatregel 
Door deze beheersmaatregel ontstaat een betere omgevingsbewustzijn bij de vlieger waardoor de kans op 
optreden van het gevaar “onvoldoende separatie” kleiner wordt. 
Effectiviteit 
Dit is een technische (functionele) beheersmaatregel waarbij de effectiviteit bepaald wordt door de mate waarin de 
systemen aan boord van de verschillende vliegtuigen met elkaar interacteren. Hierdoor is een ontwikkeling op 
Europees niveau gewenst is. Ook is de effectiviteit afhankelijk van de wijze waarop de piloot reageert op de door 
het systeem gegenereerde informatie en waarschuwingssignalen. In de commerciële luchtvaart is het Traffic Alert 
and Collision Avoidance System (TCAS) een zeer effectief instrument gebleken ter voorkoming van botsingen in de 
lucht. Met de eerste generatie TCAS systemen is de kans op een botsing in de lucht 10 tot 20 keer kleiner dan 
zonder TCAS [1]. Huidige TCAS systemen presteren zeer waarschijnlijk beter. TCAS is een systeem dat een instructie 
(‘stijgen’ of ‘dalen’) geeft aan de piloot als een botsing dreigt. FLARM heeft deze functie niet en is daarom 
waarschijnlijk minder effectief dan TCAS. Op basis van informatie uit de literatuur [1] wordt geschat dat met een 
‘passief’ waarschuwingssysteem (dus een systeem dat alleen een waarschuwing geeft, maar geen instructie) de 
kans op een botsing drie keer kleiner is dan zonder systeem. Daarbij wordt verondersteld dat beide vliegtuigen met 
het passieve informatiesysteem zijn uitgerust. 
Kosten 
De kosten voor één enkel waarschuwingssysteem worden geschat € 2.500,- . Uitgaande van de veronderstelling dat 
alle luchtballonnen, zweefvliegtuigen en kleine motorvliegtuigen van een waarschuwingssysteem moeten worden 
voorzien, worden de totale kosten geschat op € 4.500.000,- 
Referenties 
[1] Williams, E. (2004). Airborne Collision Avoidance System. Paper presented at the 9th Australian Workshop on
Safety Related Programmable Systems (SCS’04), Brisbane, Australia.
45 

NLR-CR-2022-040-PT-2  |  juni 2022 
Referenties 
[1] https://www.knvvl.nl/nieuws/oproep-van-dutchmil-en-knvvl
GA.03.B.3 Voorlichting over separatie 
Beschrijving beheersmaatregel 
Het organiseren van een voorlichtingscampagne over de gevaren en uitdagingen bij het houden van 
separatieafstanden tussen vliegtuigen inclusief het gevaar van zogturbulentie (bijvoorbeeld het zog afkomstig van 
een hoverende helikopter). Hierin moet ook aandacht zijn voor de juiste aankomst- en vertrekprocedures bij 
luchthavens. Een dergelijke campagne kan ondersteund worden door voorlichtingsmateriaal. 
Betrokken partijen 
• Ministerie IenW
• LVNL, MilATCC
• Belangenverenigingen AOPA, KNVvL
• Vliegclubs en vliegscholen
Effect van beheersmaatregel 
Door deze beheersmaatregel ontstaat een beter bewustzijn bij de vlieger over het belang van het volgen van de 
juiste procedures om onderlinge separatie te verzekeren, en over het gevaar van zogturbulentie. 
Effectiviteit 
Dit is een communicatieve beheersmaatregel waarbij de effectiviteit voor een groot gedeelte bepaald wordt door in 
hoeverre de gehele GA-gemeenschap, en in het bijzonder de zelfstandige vliegers, bereikt worden door de 
campagne. 
Uit de literatuur volgt dat 5% van de doelgroep naar aanleiding van een campagne de gewenste 
gedragsverandering vertoont [1]. 
Kosten 
De kosten voor deze beheersmaatregel worden geschat op € 150.000,-. Deze schatting is gebaseerd op 
kosteninformatie van uitgevoerde voorlichtingscampagnes. 
Referenties 
47 

NLR-CR-2022-040-PT-2  |  juni 2022 
GA.27.B.1 Voorlichting waarbij het belang van goed omgevingsbewustzijn wordt benadrukt 
Beschrijving beheersmaatregel 
Voorlichtingscampagne waarin het belang van goed omgevingsbewustzijn wordt benadrukt, en waarin wordt 
toegelicht op welke manier beter omgevingsbewustzijn kan worden verkregen. Onderwerpen zijn 
vluchtvoorbereiding, vluchtuitvoering en de houding ten opzichte van gevaren. Hier is ook een rol voor 
vliegopleidingen en de safety managers van vliegclubs. 
Betrokken partijen 
• Belangenverenigingen: AOPA, KNVvL
• Luchthavens
• Vliegscholen en vliegclubs
• Verkeersleiding (LVNL, MilATCC)
• Ministerie IenW
• KNMI
Effect van beheersmaatregel 
Door deze beheersmaatregel verbetert het omgevingsbewustzijn van piloten in de kleine luchtvaart. Hierdoor 
kunnen piloten tijdens de vlucht beter anticiperen of reageren op situaties die kunnen leiden tot veiligheidsrisico’s. 
Effectiviteit 
Voorlichting is een maatregel die al veel wordt toegepast in de (kleine) luchtvaart. Voorlichtingsinformatie kent een 
beperking in de absorptie. Niet alle luchtruimgebruikers zullen informatie tot zich nemen. In de kleine luchtvaart 
zijn ook de privé vliegers die buiten clubverband vliegen een bron van zorg. Hoe kan men waarborgen dat hier 
gewerkt wordt met juiste houding en actuele informatie? In dat kader kan overwogen worden om een 
samenwerking aan te gaan met verzekeraars of belangenverenigingen. De overheid of verzekeraar zou bijvoorbeeld 
kunnen verplichten om lid te worden van een organisatie waardoor betere begeleiding en informatievoorziening 
mogelijk wordt. 
Uit de literatuur volgt dat 5% van de doelgroep naar aanleiding van een campagne de gewenste 
gedragsverandering vertoont [1]. 
Kosten 
De kosten voor deze beheersmaatregel worden geschat op € 170.000,-. Deze schatting is gebaseerd op 
kosteninformatie van uitgevoerde voorlichtingscampagnes en een geschatte inzet van 4 mensuur per 
zweefvliegclub en motorvliegclub a € 75,- per uur. 
Referenties 
49 

NLR-CR-2022-040-PT-2  |  juni 2022 
3.4.3 Beheersmaatregelen voor de onbemande luchtvaart 
3.4.3.1 Onvoldoende separatie tussen onbemande luchtvaartuigen en andere 
luchtruimgebruikers (inclusief andere onbemande luchtvaartuigen) (OL.03) 
Bestuurders van onbemande luchtvaartuigen zijn er nu zelf verantwoordelijk voor dat het onbemande toestel dat ze 
besturen niet te dicht bij overige luchtvaartuigen komt. Er wordt gewerkt aan de ontwikkeling van 
19 20
verkeersleidingsdienstverlening voor onbemande luchtvaart (U-space) , . Volgens het operationele concept van U-
space zal voor de delen van het luchtruim waar U-space wordt geïmplementeerd de separatie tussen onbemande 
21
luchtvaartuigen en andere luchtruimgebruikers worden verzorgd door U-space . In andere delen van het luchtruim 
blijft de piloot van het onbemande luchtvaartuig verantwoordelijk voor het vermijden van botsingen. De 
Luchtvaartnota 2020-2050 stelt dat U-space stapsgewijs geïmplementeerd zal worden in Nederland, waarbij de 
22
Rijksoverheid nauw samenwerkt met andere Europese partners . Dit is in lijn met de stapsgewijze Europese 
introductie van U-space door middel van wet- en regelgeving. Actieve deelname door Nederland aan het Europese U-
space is daarmee een belangrijke beheersmaatregel. In de commerciële luchtvaart zijn vliegtuigen verplicht uitgerust 
met een systeem dat piloten waarschuwt voor mogelijk bostingsgevaar (TCAS, traffic alert and collision avoidance 
system). Dat systeem is buitengewoon effectief gebleken en werkt op basis van uitwisseling van positie-informatie 
tussen vliegtuigen onderling. Invoering van soortgelijke technieken in de onbemande luchtvaart is daarom een voor de 
hand liggende beheersmaatregel. 
Dit leidt tot de volgens beheersmaatregelen: 
OL.03.B.1 Actieve deelname aan het Europese U-space. 
OL.03.B.2 Installatie van apparatuur voor het weergeven van positie-informatie aan overige luchtruimgebruikers. 
19
 NLR. (2020). Projectplan 2021 - 2025 voor implementatie U-space in Nederland. NLR-TR-2020-249. 
20
 Monitor Deloitte (2021). Aanzet voor een visie op U-space. 
21
 Corus. (2019). U-space concept of operations, enhanced overview. 
22
 IenW. (2020). Luchtvaartnota 2020-2050, Ministerie van Infrastructuur en Waterstaat. 
51 

NLR-CR-2022-040-PT-2  |  juni 2022 
OL.03.B.2 Installatie van apparatuur voor het weergeven van positie-informatie aan overige luchtruimgebruikers 
Beschrijving beheersmaatregel 
Deze maatregel betreft de ontwikkeling van apparatuur waarmee de positie van onbemande luchtvaartuigen wordt 
bepaald en doorgegeven aan andere luchtruimgebruikers. Op Europees niveau wordt al gewerkt aan e-identicatie 
en U-space / UTM. De Europese regelgeving voor U-space wordt naar verwachting in januari 2023 van kracht. Deze 
beheersmaatregel zal daarop moeten aansluiten. 
Betrokken partijen 
• Ministerie IenW
• Belangenverenigingen DCRO en KNVvL Drones
Effect van beheersmaatregel 
Door het invoeren van deze beheersmaatregel kunnen luchtruimgebruikers de positie van het eigen luchtvaartuig 
en overige luchtvaartuigen monitoren en hierop reageren of anticiperen zodat voldoende afstand wordt gehouden 
ten opzichte van overige luchtvaartuigen. 
Effectiviteit 
Dit is een beheersmaatregel waarvoor ontwikkeling op Europees niveau gewenst is. De effectiviteit wordt bepaald 
door de technische betrouwbaarheid van de apparatuur, de implementatiegraad en de manier waarop 
luchtruimgebruikers de informatie benutten. 
Kosten 
De kosten voor deze maatregel worden geschat op € 180.000,-. Deze schatting is gebaseerd op geschatte kosten 
van € 500,- per systeem, en de veronderstelling dat alle huidige onbemande luchtvaartuigen in het 
luchtvaartregister van een dergelijk systeem worden voorzien. Bij de schatting is er van uitgegaan dat de systemen 
commercieel verkrijgbaar zijn. Ontwikkelingskosten zijn niet in de schatting meegenomen. 
Referenties 
53 

NLR-CR-2022-040-PT-2  |  juni 2022 
OL.15.B.1 Detectie van luchtruimschendingen met behulp van radarsystemen 
Beschrijving beheersmaatregel 
Op dit moment zijn er op een aantal Nederlandse luchthavens radarsystemen van het Commando 
Luchtstrijdkrachten (CLSK) geïnstalleerd waarmee de aanwezigheid van onbemande luchtvaartuigen kan worden 
gedetecteerd. Dit levert een (beperkt) beeld van de luchtruimschendingen in Nederland. Deze maatregel betreft 
het realiseren van een vollediger beeld van de luchtruimschendingen door onbemande luchtvaartuigen door 
plaatsing van extra radarsystemen. Met deze radarsystemen wordt een volledige dekking van het Nederlandse 
luchtruim verkregen. Door analyse van de radarinformatie kan worden vastgesteld hoe vaak en onder welke 
omstandigheden deze luchtruimschendingen plaatsvinden en welke risico’s hieraan verbonden zijn. Met dit 
volledigere beeld kunnen gerichte acties worden ingezet om luchtruimschendingen te voorkomen. 
Betrokken partijen 
• Ministerie IenW, ILT
• Ministerie van Defensie, CLSK
• LVNL, MilATCC
• Politie
Effect van beheersmaatregel 
Het effect van deze beheersmaatregel is indirect. Met een volledig beeld van luchtruimschendingen door 
onbemande luchtvaartuigen kunnen naar verwachting gerichte acties worden ingezet om het risico van 
luchtruimschendingen te verminderen. 
Effectiviteit 
De effectiviteit van deze maatregel wordt bepaald door de kwaliteit van de informatie en de daaruit volgende 
analyse. Als deze van voldoende niveau zijn kunnen in een volgende stap effectieve acties worden genomen om het 
risico van luchtruimschendingen te verminderen. 
Kosten 
Om deze beheersmaatregel uit te kunnen voren moeten waarschijnlijk extra radarsystemen worden aangeschaft. 
Uitgaande van vijf extra radarsystemen en geschatte kostprijs per systeem van € 5.000.000,- komen de totale 
kosten op € 25.000.000,- exclusief beheer en onderhoud. 
Referenties 
55 

NLR-CR-2022-040-PT-2  |  juni 2022 
3.4.3.3 Operators van onbemande luchtvaartuigen in de open categorie zijn 
onvoldoende op de hoogte van de op de operatie van toepassing zijnde 
regelgeving en procedurevereisten (OL.10) 
23
Sinds 31 december 2020 gelden Europese regels voor het vliegen met onbemande luchtvaartuigen . ILT is voor de 
open categorie niet direct betrokken bij vergunningverlening en toezicht. Toegang tot de open categorie verloopt voor 
drones vanaf 250 gram via een online kennistest. Wanneer deze met goed gevolg is wordt door de RDW een Bewijs 
van voltooiing verkregen. Dit bewijs geldt ook in andere EU landen en is vijf jaar geldig. Dit bewijs is voldoende om te 
mogen vliegen in de subcategorieën A1 en A3. Om met zwaardere drones en dichterbij mensen te mogen vliegen is 
een aanvullende schriftelijke toets nodig bij een aangewezen opleidingsinstituut/entiteit en een verklaring dat een 
praktische zelfopleiding is voltooid. In dat geval verstrekt de RDW een Vaardigheidsbewijs, dat ook vijf jaar geldig is. 
Het is waarschijnlijk dat kennis die is opgedaan om een on-line kennistest te voltooien niet vijf jaar lang paraat blijft, 
tenzij er momenten zijn om de kennis op te frissen. 
Dit leidt tot beheersmaatregel OL.10.B.1 Voorlichtingscampagne over droneregelgeving. 
OL.10.B.1 Voorlichtingscampagne over droneregelgeving 
Beschrijving beheersmaatregel 
Hoewel er een (juridische) verplichting is om vluchten met onbemande luchtvaartuigen voor te bereiden, en dit 
onderdeel is van het online examen, leert de praktijk dat gebruikers van onbemande luchtvaartuigen niet altijd op 
de hoogte zijn van de regelgeving en procedurevereisten. 
Deze maatregel betreft een voorlichtingscampagne voor gebruikers van onbemande luchtvaartuigen waarin 
duidelijk wordt gemaakt wat onder de huidige regelgeving wel en niet is toegestaan. Ook kan worden benadrukt 
dat een bestuurder van een onbemand luchtvaartuig, als onderdeel van een goede vluchtvoorbereiding, op de 
hoogte moet zijn van de actuele regelgeving en procedurevereisten 
Betrokken partijen 
• Ministerie IenW
• Belangenverenigingen DCRO en KNVvL Drones
Effect van beheersmaatregel 
Deze maatregel kan er toe leiden dat de aantallen keren dat bestuurders van onbemande luchtvaartuigen zich 
onbedoeld niet aan de regels houden verminderd. Op dronebestuurders die bewust de regels overtreden heeft 
deze maatregel waarschijnlijk geen effect. 
Effectiviteit 
De effectiviteit van de maatregel wordt bepaald door de mate waarin de aangeboden informatie door de doelgroep 
wordt opgenomen en toegepast in de vluchtvoorbereiding en vluchtuitvoering. 
Kosten 
De kosten voor deze beheersmaatregel worden geschat op € 150.000,-. Deze schatting is gebaseerd op 
kosteninformatie van uitgevoerde voorlichtingscampagnes. 
Referenties 
23
 Uitvoeringsverordening (EU) 2019/947 van de Commissie van 24 mei 2019 inzake de regels en procedures voor exploitatie van onbemande luchtvaartuigen. 
57 

NLR-CR-2022-040-PT-2  |  juni 2022 
3.4.3.5 Verlies (loss-of-control, fly-away) van onbemande luchtvaartuigen door technisch 
falen (OL.25) 
De beheersmaatregel tegen technisch falen in de bemande luchtvaart is een complex aan eisen voor ontwerp, 
productie en onderhoud, inclusief toezicht op naleving van die eisen. De eisen worden opgesteld door EASA, toezicht 
vindt plaats door EASA en ILT. Technische regels voor onbemande luchtvaartuigen zijn opgesteld door EASA en 
beschreven in EU verordening 2019/945. Voor onbemande luchtvaartuigen in de open categorie en systemen die 
gebruikt worden onder een standaard scenario in de specific categorie is een CE-markering, waarmee de conformiteit 
van een product wordt aangegeven, een belangrijke eis. Deze eisen zijn relatief nieuw, en de effectiviteit er van is 
grotendeels onbekend. Dit leidt tot beheersmaatregel OL.25.B.2 Toezicht op en monitoren van de effectiviteit van 
technische eisen voor onbemande luchtvaartuigen. 
OL.25.B.2 Toezicht op en monitoren van de effectiviteit van de technische eisen voor onbemande luchtvaartuigen 
Beschrijving beheersmaatregel 
Technische regels voor onbemande luchtvaartuigen te gebruiken in de open categorie en onder de standaard 
scenario’s in de specific categorie zijn opgesteld door EASA en beschreven in EU verordening 2019-945 [1]. Deze 
beheersmaatregel betreft toezicht op naleving van de verordening en monitoring of de verordening voldoende 
stringent is. Indien voor specifieke situaties blijkt dat extra technische eisen nodig zijn kunnen deze worden 
opgenomen in een exploitatievergunning. 
Betrokken partijen 
• Ministerie IenW
• EASA
• ILT
• OVV
Effect van beheersmaatregel 
Door deze beheersmaatregel zal de faalkans van technische systemen aan boord van onbemande luchtvaartuigen 
kleiner worden. 
Effectiviteit 
Falen van technische systemen van onbemande luchtvaartuigen is een relatief veel voorkomende oorzaak van 
ongevallen met onbemande luchtvaartuigen. Van alle in 2021 in het Verenigd Koninkrijk gepubliceerde 
onderzoeksrapporten van ongevallen met onbemande luchtvaartuigen werd in 70 % geconcludeerd dat het falen van 
een technisch systeem aan boord van het luchtvaartuig de oorzaak was van het ongeval [2]. Ook uit de 
signaalrapportage van de ILT over botsingsrisico van drones blijkt dat het grootste deel van de voorvalmeldingen 
over onbemande luchtvaartuigen technisch probleem van het luchtvaartuig als oorzaak heeft [3]. 
Kosten 
Voor deze beheersmaatregel is een geschatte capaciteit nodig van vier uur per week (0.1 fte). De kosten hiervoor 
worden geschat op € 12.000,-. 
Referenties 
[1] Gedelegeerde Verordening (EU) 2019/945 van de Commissie van 12 maart 2019 inzake onbemande
luchtvaartuigsystemen en uit derde landen afkomstige exploitanten van onbemande luchtvaartuigsystemen.
[2] AAIB bulletins 1/2021 t/m 12/2021
[3] Signaalrapportage ILT inzake het toenemende risico op botsing tussen recreatieve drones en de bemande
luchtvaart. September 2019.
https://www.ilent.nl/documenten/signaalrapportages/2019/08/23/signaalrapportage-drones.
59 

NLR-CR-2022-040-PT-2  |  juni 2022 
OL.17.B.1 Praktijkcursussen stimuleren 
Beschrijving beheersmaatregel 
Stimuleren van deelname aan praktijkcursussen voor het vliegen met onbemande luchtvaartuigen. Dit gebeurt door 
verstrekking van subsidies aan de opleidingsinstituten waardoor deze goedkope cursussen kunnen aanbieden. In 
overleg met verzekeringsmaatschappijen worden kortingen gegeven voor bestuurders die een recente praktijkcursus 
hebben gevolgd. 
Betrokken partijen 
• Ministerie IenW
• Opleidingsinstituten voor bestuurders van onbemande luchtvaartuigen
• Belangenverenigingen DCRO en KNVvL Drones
• Verzekeringsmaatschappijen
Effect van beheersmaatregel 
Het effect van de beheersmaatregel hangt af van de overtuigingskracht van de stimuleringsmaatregelen en de 
kwaliteit van de aangeboden cursussen. De belangenverenigingen voor onbemande luchtvaart zijn belangrijk voor 
het onder de aandacht brengen van het belang van en de mogelijkheden tot het volgen van praktijkcursussen. 
Het maken van fouten is menselijk. Ook goed opgeleide, getrainde en ervaren mensen maken fouten. De kans op 
fouten is wel afhankelijk van opleiding, training en ervaring. Door een goede opleiding kan de kans op fouten worden 
verminderd. Het is daarbij vooral belangrijk dat de opleiding individuen in staat stelt fouten te herkennen en tijdig 
corrigeren. Een van de aspecten die in de opleiding aandacht zou moeten krijgen is het omgaan met fouten (‘error 
management’) [1]. 
Effectiviteit 
Van alle in 2021 in het Verenigd Koninkrijk gepubliceerde onderzoeksrapporten van ongevallen met onbemande 
luchtvaartuigen[2] werd in 20 % geconcludeerd dat een fout van de bestuurder van het onbemande vliegtuig de 
oorzaak was van het ongeval. De effectiviteit van training en opleiding is afhankelijk van een groot aantal factoren. 
Als indicatie van de ordegrootte van het effect van training op de foutkans geldt dat intensief getrainde personen 
ongeveer 10 keer minder vaak fouten maken dan nominaal getrainde personen [3]. 
Kosten 
De kosten van deze beheersmaatregelen worden geschat op €200.000,-. Deze schatting is als volgt bepaald: Op 1 
25
januari 2021 waren er ongeveer 4000 dronebewijzen verstrekt door de RDW . Als de helft van de houders van een 
dronebewijs een praktijkcursus doet waarbij €100 korting per cursus wordt gegeven is een budget van €200.000,- 
nodig. 
Naar verwachting veroorzaken bestuurders die een recente praktijkcursus hebben gevolgd minder ongevallen en 
dienen dus minder schadeclaims in bij de verzekeringsmaatschappijen. Dit compenseert de versterkte kortingen op 
de verzekeringen. Dit deel van de beheersmaatregel heeft daarom geen extra kosten. 
Referenties 
[1] Helmreich, R. L., Foushee, H. C. (1993). Why crew resource management? Empirical and theoretical bases of
human factors training in aviation. In E. L. Wiener, B. G. Kanki, R. L. Helmreich (Eds.), Cockpit resource
management (pp. 3–45). Academic Press.
[2] AAIB bulletins 1/2021 t/m 12/2021.
[3] Blackman, H.S., Gertman, D.I., Boring, R.K. (2008) human error quantification using performance shaping factors
in the SPAR-H method. Proceedings of the Human Factors and Ergonomics Society 52nd Annual Meeting; 1733-
1737.
25
 https://www.dronewatch.nl/ 
61 

NLR-CR-2022-040-PT-2  |  juni 2022 
3.4.4 Beheersmaatregelen voor de luchtvaart in Caribisch Nederland 
3.4.4.1 Beheer en onderhoud van luchthavens is niet op orde waardoor die niet volledig 
in overeenstemming zijn of dreigen te zijn met ICAO Annex 14 'Aerodromes'  
(C-NL.01) 
Problemen met de infrastructuur van de luchthavens zijn in eerste aanleg een gevolg van gebrek aan geld. Een dieper 
liggende oorzaak is dat na investeringen om de infrastructuur te verbeteren onvoldoende aandacht wordt besteed 
aan beheer en onderhoud, waardoor het effect van de investeringen te snel verloren gaat. Daar is een belangrijke 
verantwoordelijkheid van de luchthaven, zeker ook in relatie tot het veiligheidsmanagementsysteem van de 
luchthaven. Dat veiligheidsmanagementsysteem, biedt, mits goed ingericht, de processen en structuren om 
voortdurend te verbeteren. Dit leidt tot beheersmaatregel C-NL.01.B.1 Sturen op kritische elementen van het SMS van 
luchthavens. 
C-NL.01.B.1 Sturen op kritische elementen in het SMS van de luchthavens
Beschrijving beheersmaatregel 
Sturen op kritische elementen in het SMS van de luchthavens. Sturen op de opleiding van medewerkers en het 
beheer en onderhoud van de infrastructuur. 
Betrokken partijen 
• Ministerie IenW
• Luchthavens
• Luchtvaartmaatschappijen
Effect van beheersmaatregel 
Het effect van de maatregel is indirect. De infrastructuur wordt immers niet direct verbeterd, maar wordt 
bijgedragen aan een management die zorgt voor adequaat die beheer en onderhoud. Het effect van de 
beheersmaatregel is wel dusdanig dat er ook op langere termijn effect te verwachten is. Dat is het verschil van deze 
maatregel met het simpelweg eenmalig opknappen van de gebreken op de luchthaven. Op de langere termijn kan 
deze maatregel dus een groter effect hebben dan het eenmalig oplossen van bestaande onderhoudsachterstanden. 
Effectiviteit 
Gebreken in het onderhoud van een luchthaven kunnen bijdragen aan meerdere typen ongevallen, inclusief die 
typen (zoals runway excursion en runway incursion) die een grote bijdrage leveren aan het totale ongevalsrisico. Het 
in overeenstemming zijn met Annex 14 zou een vanzelfsprekendheid moeten zijn. 
Kosten 
Voor deze beheersmaatregel is een geschatte capaciteit nodig van 0.25 fte voor elk van de drie betrokken 
luchthavens. De kosten hiervoor worden geschat op € 180.000,-. 
Referenties 
63 

NLR-CR-2022-040-PT-2  |  juni 2022 
3.4.4.3 Beperkt niveau just culture (C-NL.24) 
Een just culture of een ‘cultuur van billijkheid’ houdt in dat onopzettelijke fouten of overtredingen niet worden 
bestraft, tenzij het voorval het gevolg is van opzet of grove nalatigheid. De achterliggende gedachte daarbij is dat er in 
een just culture geen belemmeringen worden gevoeld om fouten of overtredingen bekend te maken. Het is juist goed 
om melding te maken van fouten, omdat van fouten kan worden geleerd. Opbouwen van een just culture is meestal 
een langdurig proces, vooral ook omdat een just culture niet altijd in overeenstemming is met een cultuur in de 
maatschappij waar fouten over het algemeen op de een of andere manier worden afgestraft. Een regeling voor het 
melden van voorvallen waarin is vastgelegd dat onopzettelijke fouten of overtredingen niet worden bestraft is een 
essentiële voorwaarde voor het kunnen ontwikkelen van een just culture. Voor het opbouwen van een just culture is 
het nodig om te blijven herhalen dat het melden van fouten of overtredingen een goede zaak is en niet zal leiden tot 
negatieve gevolgen. Dit leidt tot de beheersmaatregelen C-NL.24.B.1 Opzetten van een regeling voor het melden van 
voorvallen en C-NL.24.B.2 Voorlichtingscampagne over het nut van voorvalmeldingen. 
C-NL.24.B.1 Opzetten van een regeling voor het melden van voorvallen
Beschrijving beheersmaatregel 
Opzetten van een regeling voor het melden van voorvallen. 
Betrokken partijen 
• Ministerie IenW
• Ministerie van Justitie en Veiligheid
• Luchtvaartdienstverleners
Effect van beheersmaatregel 
Op dit moment is er geen verplichting tot het melden van voorvallen omdat de ICAO regelgeving niet direct van 
kracht is op de eilanden. Door het opzetten van een regeling voor het melden van voorvallen zullen naar verwachting 
meer voorvallen worden gemeld. Hierdoor ontstaat een beter zicht op risico’s en wordt een just culture gestimuleerd 
waarin het normaal is om elkaar aan te spreken op gedrag. Cultuurverandering is echter een langdurig proces 
waarvan de resultaten niet direct zichtbaar zullen zijn. Een regeling tot het melden van voorvallen, in combinatie met 
een awareness campagne (zie beheersmaatregel C-NL.24.B.2) kan wel een belangrijke stap zijn om de 
cultuurverandering in gang te zetten. Er moet ook een instantie zijn die de voorvallen verzamelt en analyseert. Deze 
instantie moet aantoonbaar vertrouwelijk met de voorvalmeldingen omgaan. Daarnaast moeten goede afspraken 
met het Openbaar Ministerie worden gemaakt, opdat informatie uit voorvalmeldingen niet wordt gebruikt voor 
strafrechtelijke vervolging. 
Effectiviteit 
De ervaring in Europa leert dat een goede regeling voor het melden van voorvallen een noodzakelijke maar niet 
voldoende voorwaarde is voor betrokkenen om voorvallen te melden. Betrokkenen moeten ook overtuigd zijn van 
het nut van melden, en het meldingsproces moet eenvoudig zijn. 
Kosten 
De kosten van deze beheersmaatregelen worden geschat op € 80.000,-. Deze schatting is gebaseerd op projecten 
van vergelijkbare omvang die eerder zijn uitgevoerd. 
Referenties 
65 

NLR-CR-2022-040-PT-2  |  juni 2022 
3.4.4.4 Onvoldoende (kwaliteit) toezicht (C-NL.03). 
Air Traffic Services (ATS) worden in Caribisch Nederland uitgevoerd door Curaçao ATC. De toezichthouder daarvan is 
de Curaçao Civil Aviation Authority (CCAA). ILT heeft geen mandaat richting CCAA en kan bij zorgen over de kwaliteit 
van het toezicht van CCAA niets afdwingen. Door ATS dienstverlening door de BES-eilanden zelf te laten uitvoeren 
wordt ILT de directe toezichthouder met meer controle over de kwaliteit van het toezicht. Dat is echter een 
buitengewoon kostbare oplossing die bovendien niet snel gerealiseerd kan worden. Een praktischer oplossing is het 
maken van bindende afspraken tussen ILT en CCAA over het toezicht op Curaçao ATC. Dit leidt tot beheersmaatregel 
C-NL.03.B.1 Afspraken met CCAA over toezicht op Curaçao ATC.
C-NL.03.B.1 Afspraken met CCAA over toezicht op Curaçao ATC
Beschrijving beheersmaatregel 
Nederland moet zekerstellen dat toezicht op Curaçao ATC adequaat is in verband met de ATS-diensten die Curaçao 
ATC in Caribisch Nederland levert. Dit kan door afspraken te maken met de Curaçao Civil Aviation Authority (CCAA). 
Betrokken partijen 
• Ministerie IenW
• Curaçao Civil Aviation Authority
Effect van beheersmaatregel 
Deze beheersmaatregel heeft alleen betrekking op toezicht op ATS diensten. Het effect is indirect omdat het toezicht 
wordt uitgevoerd door de CCAA. Deze beheersmaatregel draagt alleen bij tot een reductie van risico voor de typen 
ongevallen waarbij beperkte ATS dienstverlening een rol speelt. 
Effectiviteit 
Vanwege het indirecte effect, en de beperkte rol van ATS dienstverlening op het totale ongevalsrisico is de 
effectiviteit van deze maatregel niet groot. 
Kosten 
De kosten van deze beheersmaatregelen worden geschat op € 80.000,-. Deze schatting is gebaseerd op projecten 
van vergelijkbare omvang die eerder zijn uitgevoerd. 
Referenties 
67 

NLR-CR-2022-040-PT-2  |  juni 2022 
3.4.4.6 Doorwerking ICAO richtlijnen in BES regelgeving is niet volledig (C-NL.02). 
De huidige BES-regelgeving is grotendeels in 2010 opgezet. Deze moet worden bijgewerkt om in overeenstemming te 
komen met de ICAO standaarden. Een plan hiervoor is opgezet maar wordt met onvoldoende prioriteit opgepakt. 
Medewerkers van IenW zijn te veel belast met korte termijn acties voor andere dossiers. Dit leidt tot 
beheersmaatregel C-NL-02.B.1 Zorgen voor voldoende capaciteit en prioriteit om regelgeving op te stellen voor de 
BES-eilanden. 
C-NL.02.B.1 Zorgen voor voldoende capaciteit en prioriteit om regelgeving op te stellen voor de BES-eilanden
Beschrijving beheersmaatregel 
Zorgen voor voldoende capaciteit en prioriteit om regelgeving op te stellen voor de BES-eilanden. 
Betrokken partijen 
• Ministerie IenW
• Lokaal bestuur
Effect van beheersmaatregel 
Als de ICAO richtlijnen worden doorgevoerd in de BES-regelgeving is er een wettelijke basis die voldoet aan de 
minimale richtlijnen. Alleen als die regels ook worden nageleefd is er een effect op de vliegveiligheid. De grootte van 
het mogelijke effect hangt af van de mate waarin de BES regelgeving nu onvolledig is. 
Effectiviteit 
De effectiviteit hangt af van de mate waarin doorgepakt kan worden. Dit zal een kwestie zijn van enerzijds capaciteit, 
maar ook van de het gevoel van urgentie en daadkracht van betrokken bestuurders. 
Kosten 
Voor deze beheersmaatregel is een geschatte capaciteit nodig van 1 fte. De kosten hiervoor worden geschat op € 
120.000,-. Vervolgacties zijn niet begroot. 
Referenties 
69 

NLR-CR-2022-040-PT-2  |  juni 2022 
AAIB Report Date of UAS type Accident cause 
Bulletin number accident 
2021/1 AAIB- 19-Apr-21 Brian Taylor AT6 Loss of communication between the 
1 27212 aircraft and the operator. The cause of the 
loss of communication could not be 
determined.  
2021/1 AAIB- 03-Apr-21 Parrot Anafi USA Loss of control and subsequent flyaway 
2 27194 because the 'Return to Home' 
(RTH)function did not operate as the pilot 
expected. The RTH function was rendered 
ineffective because the flight was 
commenced prior to the acquisition of a 
GPS signal. 
2021/1 AAIB- 03-Feb-21 UAVE Prion Mk 3 The engine suffered a loss of power due to 
2 27106 a loose spark plug cap. 
71 

Koninklijke NLR - Nederlands 
Lucht- en Ruimtevaartcentrum 
Het onderzoekscentrum Koninklijke NLR werkt op objectieve en 
onafhankelijke wijze met zijn partners aan een betere wereld van 
morgen. NLR biedt daarbij innovatieve oplossingen en technische 
expertise en zorgt voor een sterke concurrentiepositie van het 
 
bedrijfsleven.
NLR is ruim 100 jaar een kennisorganisatie met de 
diepgewortelde wil om te blijven vernieuwen en zet zich in 
voor een duurzame, veilige, efficiënte en effectieve lucht- 
en ruimtevaart. 
De combinatie van diepgaand inzicht in de klantbehoefte, 
multidisciplinaire expertise en toonaangevende 
onderzoeksfaciliteiten, maakt snel innoveren mogelijk. NLR 
vormt in binnen- en buitenland de spilfunctie tussen 
wetenschap, bedrijfsleven en overheid, en overbrugt de 
kloof tussen fundamenteel onderzoek en toepassingen in de 
praktijk. Daarnaast werkt NLR als Groot Technologisch 
Instituut ruim tien jaar in de TO2-federatie samen aan 
toegepast onderzoek in Nederland. 
Vanuit de hoofdvestigingen in Amsterdam en Marknesse en 
twee satellietvestigingen, draagt NLR bij aan een veilige en 
duurzame maatschappij en werkt met partners in vele 
(defensie)programma’s, onder andere aan complexe 
composieten constructies voor verkeersvliegtuigen en aan 
doelgericht gebruik van het F-35-jachtvliegtuig. Daarnaast 
geeft NLR invulling aan Nederlandse en Europese 
(klimaat)doelstellingen conform de Luchtvaartnota, de 
European Green Deal, Flightpath 2050, en door deelname 
aan programma’s zoals Clean Sky en SESAR. 
Voor meer informatie bezoek: www.nlr.nl 
Postal address Royal NLR 
PO Box 90502 Anthony Fokkerweg 2 Voorsterweg 31 
1006 BM  Amsterdam, The Netherlands 1059 CM  Amsterdam, The Netherlands 8316 PR  Marknesse, The Netherlands 
e ) info@nlr.nl  i ) www.nlr.org p ) +31 88 511 3113 p ) +31 88 511 4444 
Royal NLR - Netherlands Aerospace Centre Chamber of Commerce No. 41150373. VAT No.  NL002760551B01 

