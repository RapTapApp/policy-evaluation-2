................................................................................... 
No.W16.22.0024/II 's-Gravenhage, 4 mei 2022 
 
 
Bij Kabinetsmissive van 24 februari 2022, no.2022000452, heeft Uwe Majesteit, op 
voordracht van de Minister van Justitie en Veiligheid, bij de Afdeling advisering van de 
Raad van State ter overweging aanhangig gemaakt het voorstel van wet tot wijziging 
van het Wetboek van Strafrecht en het Wetboek van Strafvordering en enige andere 
wetten in verband met de strafbaarstelling van het zich verschaffen, verspreiden of 
anderszins ter beschikking stellen van persoonsgegevens voor intimiderende 
doeleinden (strafbaarstelling gebruik persoonsgegevens voor intimiderende 
doeleinden), met memorie van toelichting. 
 
Het wetsvoorstel introduceert de strafbaarstelling van het gebruik van 
persoonsgegevens voor intimiderende doeleinden. Deze gedragingen maken inbreuk 
op de persoonlijke levenssfeer van slachtoffers en kunnen schadelijk zijn voor de 
democratische rechtsstaat en de instituties die daarvan deel uitmaken.  
 
De Afdeling advisering van de Raad van State onderschrijft de wens van de regering 
om het gebruik van persoonsgegevens voor intimiderende doeleinden strafbaar te 
stellen. Mede in het licht van de ruime reikwijdte van de beoogde strafbaarstelling 
moeten de uitvoeringslasten nader worden gemotiveerd. De Afdeling adviseert verder 
af te zien van het bestanddeel ‘zich verschaffen’ in de delictsomschrijving, alsmede van 
een bijzondere strafuitsluitingsgrond. Verder maakt zij een opmerking over verwerking 
van de internetconsultatie en vraagt zij aandacht voor Caribisch Nederland. In verband 
met deze opmerkingen adviseert de Afdeling het wetsvoorstel en de toelichting aan te 
passen. 
 
1. Achtergrond en inhoud van het voorstel 
 
Het wetsvoorstel heeft betrekking of het onderwerp ‘doxing’. Dit woord is afgeleid van 
1
het Engelse ‘docs’ en ziet op het openbaar maken van iemands privé-informatie. In 
het rapport ‘Online ontspoord’ van het Rathenau Instituut wordt doxing omschreven als 
“het openbaar maken van iemands persoonlijke, sensitieve en privé-informatie zoals 
adres, telefoonnummer, paspoort, werkgever, gegevens van familie en foto’s van 
2
iemands kinderen”. Rond het jaar 2000 wordt voor het eerst doxing gesignaleerd, 
maar sinds de coronapandemie heeft dit fenomeen een vlucht genomen. Over de 
3
precieze omvang van doxing is echter nog weinig bekend. 
 
De redenen van mensen om aan doxing te doen, zijn niet eenduidig. Waar sommigen 
hieruit enkel plezier willen halen, zetten anderen doxing in als middel om politieke of 
maatschappelijke doelen te bereiken. Het Rathenau Instituut kwalificeert doxing als 
een vorm van ‘digitaal vigilantisme’, waarbij de drijfveer morele afkeuring en 
eigenrichting is. Doxing wordt schadelijk geacht omdat privé-informatie van slachtoffers 
online gemakkelijk misbruikt kan worden, bijvoorbeeld om iemand te bedreigen of 
                                                 
 
1
  De Van Dale geeft als omschrijving: mbt. een persoon op internet of de sociale media vertrouwelijke 
informatie verzamelen en publiceren over (…) 
2
  Rathenau Instituut, Online ontspoord. Een verkenning van schadelijk en immoreel gedrag op het 
 internet in Nederland (onderzoek in opdracht van het WODC), juli 2021, p. 15.  
3
  Rathenau Instituut, Online ontspoord. Een verkenning van schadelijk en immoreel gedrag op het 
 internet in Nederland (onderzoek in opdracht van het WODC), juli 2021, p. 41.  
  
AAN DE KONING 

3 
palet aan situaties. In de toelichting worden voorbeelden aangehaald van 
politieagenten, journalisten, opiniemakers, wetenschappers, politici en bestuurders die 
9
vanwege hun werk of functie het slachtoffer van doxing worden. Deze voorbeelden 
zijn ook in lijn met de motie die de aanleiding vormt voor dit wetsvoorstel. In de 
toelichting wordt echter vermeld dat de strafbaarstelling, in tegenstelling tot in Frankrijk, 
niet is beperkt tot “bepaalde beroepsgroepen of personen”, omdat op voorhand niet 
goed is te bepalen welke beroepsgroepen hiermee zullen worden geconfronteerd en 
10
omdat het effect op slachtoffers niet samenhangt met hun beroep.  
 
Binnen de ruime strafbaarstelling zoals voorgesteld vallen dus situaties waarin 
personen niet vanwege hun ambt, beroep of maatschappelijke functie met doxing 
worden geïntimideerd. In de toelichting worden hiervan echter geen voorbeelden 
genoemd. Om beter zicht te krijgen op de situaties waar het hier om gaat, acht de 
Afdeling dat wel gewenst. Zij denkt hierbij aan iemand die een foto en telefoonnummer 
van een ex-partner op een online forum zet, een buurtbewoner die het adres van een 
zedendelinquent in de buurtapp rondstuurt of een slachtoffer dat de volledige naam 
van een verdachte in een strafzaak via sociale media verspreidt.  
 
Het is evident dat voornoemde situaties bedreigend kunnen zijn voor de betrokkenen. 
De Afdeling begrijpt in dat licht gezien de wens om doxing ook in dergelijke situaties 
strafbaar te stellen. Deze situaties kunnen echter onderscheiden worden van situaties 
waarin personen geïntimideerd worden wegens hun ambt, beroep of maatschappelijke 
functie en die kunnen doorwerken in het functioneren van de democratische 
rechtsstaat en haar instituties. De strafbaarstelling van doxing in andere situaties 
behoeft daarom in de motivering zelfstandig aandacht. De Afdeling acht de toelichting 
op dit punt nog niet toereikend. 
 
De ruime reikwijdte van de strafbepaling in het voorstel lijkt met name te zijn ingegeven 
doordat het moeilijk is tot afbakening te komen van beroepsgroepen die met doxing 
worden geconfronteerd. De Afdeling constateert dat het Wetboek van Strafrecht meer 
bepalingen bevat die specifiek gericht zijn op personen met een bepaald ambt, beroep 
11
of maatschappelijke functie. Dit argument acht de Afdeling daarom niet overtuigend. 
Zij begrijpt het wetsvoorstel zo dat omdat doxing (ook) een bedreiging kan zijn voor 
personen die niet tot de in de toelichting genoemde beroepsgroepen behoren, gekozen 
is voor een ruime strafbaarstelling. 
 
De Afdeling adviseert in de toelichting nader in te gaan op de strafbaarstelling van 
doxing in gevallen waarin dit geen verband houdt met het ambt, beroep of de 
maatschappelijke functie van slachtoffer en hiervan voorbeelden te noemen in de 
toelichting.  
 
3. Verwachte uitvoeringslasten 
 
Gegeven de ruime strafbaarstelling zoals onder punt 2 is beschreven, is te meer van 
belang dat de gevolgen daarvan voor de uitvoering zorgvuldig worden bezien. De 
Afdeling vindt de toelichting in dat opzicht niet toereikend. 
                                                 
 
9
  Toelichting, paragraaf 1 en 4.  
10
  Toelichting, paragraaf 3. 
11
  Toelichting, paragraaf 2.1 (De verhouding tot bestaande strafbaarstellingen).  

5 
De Afdeling adviseert om, met inachtneming van het voorgaande, nader de 
uitvoerbaarheid en handhaafbaarheid van het voorstel te motiveren en daarbij in te 
gaan op de capaciteit en prioritering in de strafrechtketen. Ook wordt geadviseerd om, 
15
conform kabinetsbeleid, de invoeringstoets een jaar na inwerkingtreding van het 
wetsvoorstel uit te voeren. 
 
4.  Strafbaarstelling van ‘zich verschaffen’ 
 
De voorgestelde strafbaarstelling van doxing ziet op drie gedragingen: het zich 
verschaffen, het verspreiden en het anderszins ter beschikking stellen van 
persoonsgegevens voor intimiderende doeleinden. In de toelichting wordt uiteengezet 
dat onder ‘zich verschaffen’ gedragingen worden geschaard die zijn “gericht op het in 
het bezit krijgen van de persoonsgegevens”. Hierbij wordt actief handelen 
verondersteld van degene die zich gegevens verschaft. Het maakt voor de 
strafbaarstelling niet uit of deze gegevens zelfstandig worden verzameld of worden 
verkregen van derden. Indien gegevens via een derde worden verkregen, kan er 
volgens de toelichting ook overlap zijn met het verspreiden of anderszins ter 
beschikking stellen van persoonsgegevens. Als voorbeeld wordt genoemd dat iemand 
via sociale media oproept tot het delen van persoonsgegevens en daarbij zelf ook 
16
persoonsgegevens verspreidt.  
 
Het bestanddeel ‘zich verschaffen’ geeft een ruime reikwijdte aan de strafbaarstelling. 
Een enkele zoekopdracht via een internetzoekmachine lijkt voldoende te zijn om te 
spreken van (een poging tot) het zich verschaffen van persoonsgegevens. Als deze 
17
gedraging én het oogmerk bewezen kunnen worden, is iemand strafbaar. Het 
verzamelen van persoonsgegevens hoeft dus niet op wederrechtelijke wijze plaats te 
18 19
vinden, zoals bij diefstal of hacken het geval is. De informatie die wordt verkregen, 
20
hoeft naar haar aard evenmin strafwaardig te zijn. Zoals in de toelichting wordt 
21
erkend, dient het strafrecht te worden ingezet als ultimum remedium. Uit de 
toelichting blijkt in dat licht bezien onvoldoende waarom de voorgestelde 
delictsomschrijving zich ook uitstrekt tot het enkel ‘zich verschaffen’ van 
persoonsgegevens.  
 
De Afdeling neemt daarbij in aanmerking dat de kern van het strafbare verwijt bij 
doxing betrekking heeft op het verspreiden van persoonsgegevens. Pas als iemand 
kenbaar maakt dat hij een persoonsgegeven zoekt, in bezit heeft of met anderen deelt, 
kunnen de schadelijke gevolgen optreden die de wetgever beoogt te voorkomen met 
dit wetsvoorstel. In de toelichting wordt opgemerkt dat dergelijke gedragingen in een 
                                                 
 
15
  Kamerstukken II 2020/21, 35510, nr. 4, p. 6 en de brief van de Minister voor Rechtsbescherming van 21 
april 2022 aan de Tweede Kamer over de inkleuring en stand van zaken invoeringstoets, kenmerk 
3921364. Zie ook VVD, D66, CDA en ChristenUnie, ‘Coalitieakkoord 2021–2025’, 15 december 2021, 
p. 1. 
16
  Toelichting bij artikel I, eerste lid.  
17
  Toelichting, paragraaf 2.1 (De verhouding tot bestaande strafbaarstellingen) en bij artikel I, eerste lid. 
Zie Advies Raad voor de rechtspraak (15 september 2021), p. 2-3.  
18
 Artikel 310 Sr e.v. 
19
 Artikel 138ab Sr.  
20
 Zie bijvoorbeeld vervalste documenten (artikel 226 lid 2 Sr), kinderporno (artikel 240b Sr) of 
instructiemateriaal ten behoeve van het plegen van terroristische misdrijven (artikel 134a Sr).  
21
 Toelichting, paragraaf 2.3.  

7 
10 van het Europees Verdrag tot bescherming van de rechten van de mens en de 
26
fundamentele vrijheden (EVRM).   
 
De Afdeling deelt de opvatting dat het verzamelen en verspreiden van 
persoonsgegevens niet strafbaar zou moeten zijn als iemand te goeder trouw 
aanneemt dat dit in het algemeen belang is. Dit laat onverlet dat de noodzaak van de 
bijzondere strafuitsluitingsgrond bij deze strafbaarstelling onvoldoende is 
27
aangetoond. Op basis van de voorgestelde strafbaarstelling in het eerste lid dient 
iemand immers het oogmerk te hebben om een ander vrees aan te jagen, ernstig 
overlast aan te doen of hem in de uitoefening van zijn ambt of beroep ernstig te 
hinderen. Als iemand te goeder trouw en met het oog op het algemeen belang 
persoonsgegevens verzamelt of verspreidt, zal niet voldaan zijn aan dit oogmerk en is 
doxing dus niet strafbaar. De rechter komt dan dus niet toe aan de toetsing van de 
strafuitsluitingsgrond in het tweede lid.  
 
Hierin zit een belangrijk verschil met de andere strafbepalingen waarin een 
vergelijkbare strafuitsluitingsgrond is opgenomen en waar in de toelichting naar wordt 
28
verwezen. Het betreft de delicten inzake het verwerven of openbaar maken van niet-
29 30
openbare gegevens die afkomstig zijn uit een misdrijf, smaad, en schending van 
31
bedrijfsgeheimen. Deze bepalingen omvatten geen oogmerk dat vergelijkbaar is met 
het voorgestelde oogmerk bij doxing. Deze delicten kunnen dus bewezen worden 
verklaard terwijl de verdachte ter goeder trouw en met het oog op het algemeen belang 
de informatie heeft verzameld of verspreid. De goedwillende journalist, klokkenluider of 
blogger heeft de bescherming van deze strafuitsluitingsgrond in die gevallen dus nodig 
om vrijuit te gaan. Voor het delict doxing geldt dit niet.  
 
De strafuitsluitingsgrond kan de strafbepaling compliceren in die gevallen waarin niet 
eenduidig is wat de bedoeling van verdachte is geweest. In de toelichting wordt niet 
ingegaan op situaties waarin de motieven van de verdachte diffuus zijn. Sommige 
activisten gebruiken bijvoorbeeld intimiderende methodes, maar handelen wel uit een 
oprechte bezorgdheid over problemen in de samenleving. Moet de intentie van de 
activist dan worden behandeld in het licht van het oogmerk als bedoeld in het 
voorgestelde eerste lid of in het licht van de strafuitsluitingsgrond van het tweede lid? 
In dat laatste geval zou dit tot de situatie kunnen leiden dat de rechter vaststelt dat 
iemand handelde met het oogmerk een ander te intimideren, maar dat dit niet 
verwijtbaar is omdat iemand te goeder trouw en in het algemeen belang handelde. 
Intimidatie van personen, door middel van het verspreiden van persoonsgegevens, is 
in een dergelijk geval wellicht (onbedoeld) toch toegestaan. Dit lijkt op gespannen voet 
te staan met het doel van het wetsvoorstel. 
 
In het licht van het voorgaande adviseert de Afdeling de strafuitsluitingsgrond in het 
tweede lid te schrappen. De positie van journalisten, klokkenluiders en  goedwillende 
anderen kan voldoende worden gewaarborgd bij de toetsing van het oogmerk als 
                                                 
 
26
  Toelichting, paragraaf 2.4 en bij Artikel I, tweede lid.  
27
  Zie ook de adviezen van de Nederlandse Orde van Advocaten, de AP en het Openbaar Ministerie. De 
Raad voor de rechtspraak heeft juist begrip voor dit tweede lid, “om twijfel te voorkomen”. 
28
 Zie ook advies Openbaar Ministerie (10 augustus 2021), p. 11-12.  
29
 Artikel 139g Sr.  
30
 Artikel 261 Sr. 
31
 Artikel 273 Sr.  

9 
strafbaarstelling in Caribisch Nederland wenselijk om in het opschrift expliciet te 
benoemen dat dit wetsvoorstel het Wetboek van Strafrecht BES en Wetboek van 
35
Strafvordering BES wijzigt.  
 
De Afdeling adviseert in de toelichting in te gaan op de strafbaarstelling van doxing in 
Caribisch Nederland, in de toelichting de relevante artikelen van het Wetboek van 
Strafrecht BES en Wetboek van Strafvordering BES te vermelden en in het opschrift 
aan te geven dat het wetsvoorstel deze wetboeken wijzigt. 
 
De Afdeling advisering van de Raad van State heeft een aantal opmerkingen bij het 
voorstel en adviseert daarmee rekening te houden voordat het voorstel bij de Tweede 
Kamer der Staten-Generaal wordt ingediend.  
 
 
De vice-president van de Raad van State, 
                                                 
 
maar niet in Caribisch Nederland. Ook kan gewezen op enerzijds artikel 318 Sr en anderzijds artikel 
331 Sr BES, op grond waarvan in Europees Nederland sprake kan zijn van afdreiging indien wordt 
gedwongen tot het ter beschikking stellen van gegevens, hetgeen in Caribisch Nederland niet onder de 
strafbepaling valt. 
35
  Dit geldt temeer omdat het wetsvoorstel niet een groot aantal regelingen wijzigt in de zin van Ar 4.3, op 
grond waarvan in het opschrift kan worden volstaan met een vermelding van de belangrijkste 
regeling(en) indien de regeling tot wijziging van een groot aantal regelingen strekt.  

