 
Wijziging van de Gemeentewet, de Wet openbare lichamen Bonaire, Sint Eustatius en 
Saba en enkele andere wetten in verband met uitbreiding van de sluitingsbevoegdheid 
van de burgemeester en de gezaghebber ter handhaving van de openbare orde en om 
enkele omissies te herstellen  
 
MEMORIE VAN TOELICHTING 
 
I. ALGEMEEN 
1. Aanleiding voor dit wetsvoorstel 
 
In het coalitieakkoord is afgesproken dat de aanpak van ondermijning wordt verstevigd door onder 
meer aanpassing van wetgeving. Dit in vervolg op de wens van het vorige kabinet met wetgeving 
juridische knelpunten op te lossen in de huidige aanpak van georganiseerde en ondermijnende 
criminaliteit. Tegen deze achtergrond is een wetsvoorstel aangekondigd dat voorziet in een 
1
sluitingsbevoegdheid voor burgemeesters in verband met beschietingen en wapens. 
 
De beschieting van een pand of het gebruik van een wapen tegen een pand is niet alleen 
gevaarzettend voor de bewoners of aanwezigen, maar ook voor omwonenden en voorbijgangers. 
Bij geweldpleging van deze ernstige aard gaat het om strafbare feiten waarbij strafrechtelijk 
onderzoek en vervolging nodig zijn, en het is bovendien een verstoring van de openbare orde. Ook 
het aantreffen van een wapen kan onder bepaalde omstandigheden de openbare orde ter plaatse 
verstoren en dan is het noodzakelijk dat de burgemeester, in aanvulling op het strafrechtelijk 
onderzoek, passende maatregelen kan treffen ter handhaving van de openbare orde. 
 
Op dit moment beschikt de burgemeester over bevoegdheden om ter handhaving van de openbare 
orde op te treden. Hij kan zo nodig een voor het publiek toegankelijke ruimte sluiten. Ook kan hij 
een woning sluiten als rond de woning een verstoring van de openbare orde plaatsvindt door 
gedragingen in die woning. Deze bevoegdheden blijven met dit voorstel inhoudelijk ongewijzigd. 
Inmiddels is echter gebleken dat zij niet toereikend zijn bij verstoring van de openbare orde door 
ernstig geweld, of bedreiging daarmee, of het aantreffen van een wapen, of bij ernstige vrees 
daarvoor. Zo was volgens de Afdeling bestuursrechtspraak van de Raad van State (hierna ook: 
Afdeling) het gooien van explosieven richting de woning van de president van een motorbende in 
Nieuwstadt een ernstige verstoring van de openbare orde. Zij vond het daarom begrijpelijk dat de 
burgemeester het nodig achtte in te grijpen en de veiligheid en rust in de straat wilde herstellen. 
Het huidige artikel 174a, eerste lid, van de Gemeentewet (hierna ook: Gemw) bood daarvoor 
volgens de Afdeling echter geen grondslag, omdat dit alleen betrekking heeft op gedragingen ín de 
woning waardoor de openbare orde eromheen wordt verstoord. Het sluitingsbesluit werd 
2
herroepen. In Eindhoven werd op het erf van een woning in een woonwijk geschoten tussen 
3
bewoners en mensen in hesjes van een motorbende. De rechtbank die de daders bestrafte, 
4
overwoog dat schietincidenten voor veel onrust zorgen in de maatschappij. Volgens het 
gerechtshof doet deze schietpartij in een woonwijk die op klaarlichte dag plaatsvond aan een 
5
regelrechte wildwestscene denken. Ook hier was woningsluiting op grond van artikel 174a Gemw 
niet mogelijk, aangezien dit vraagt om verschillende soorten ernstige overlast, die zich met grote 
regelmaat en langdurig voordoen. Die bepaling bood de burgemeester daarom geen grondslag 
deze woning te sluiten om de openbare orde te herstellen. 
 
Het is verder wenselijk een specifieke wettelijke bevoegdheid te introduceren die het mogelijk 
maakt om een woning te sluiten in geval de openbare orde in de omgeving wordt verstoord of 
daarvoor ernstige vrees bestaat wanneer daar een wapen wordt aangetroffen. Zo werden in een 
woning midden in de Amsterdamse woonwijk Watergraafsmeer explosieven aangetroffen, naast 
zwaar vuurwerk waarvan het kruit wordt gebruikt om explosieven mee te maken. Uit angst voor 
                                                                 
1
 Kamerstukken II 2017/18, 29911, nr. 207, en Kamerstukken II 2018/19, 29911, nr. 212. 
2
 ABRvS 5 april 2017, ECLI:NL:RVS:2017:923. 
3
 Beelden via Omroep Brabant, ‘Leden No Surrender betrokken bij schietpartij Eindhoven’, youtube.com. 
4
 Rb. Oost-Brabant 6 juli 2016, ECLI:NL:RBOBR:2016:3589 en ECLI:NL:RBOBR:2016:3591. 
5
 Hof ’s-Hertogenbosch 24 december 2019, ECLI:NL:GHSHE:2019:4935 en ECLI:NL:GHSHE:2019:4936. 
 

 
herstellen (artikel III, onder 2, artikel IV, onder 2, en artikel V, aanhef en onderdelen b en d, van 
het wetsvoorstel). 
 
Dit wetsvoorstel heeft betrekking op Europees Nederland en Caribisch Nederland. Het bevat 
daarom een wijziging van zowel de Gemeentewet als de Wet openbare lichamen Bonaire, Sint 
Eustatius en Saba. In het coalitieakkoord is de gelijkwaardige positie van Bonaire, Sint Eustatius en 
Saba binnen Nederland benadrukt. Het voorstel om ook de gezaghebbers van die openbare 
lichamen de bevoegdheid te geven om op de b- en de c-grond te sluiten, past in het kabinetsbeleid 
dat bij aanpassing van bestaande wetgeving steeds wordt bezien of en hoe zij van toepassing kan 
worden verklaard in Caribisch Nederland (met toepassing van het zogenoemde principe ‘comply or 
8
explain’). De gezaghebbers hebben aangegeven deze uitbreiding van hun bevoegdheid te 
omarmen. In Caribisch Nederland bestaan de vervolgstappen niet die in Europees Nederland al 
mogelijk zijn na een sluiting op grond van de bestaande artikelen 174a Gemw of 13b Opw 
(buitengerechtelijke ontbinding zonder tekortkoming, in gebruik of beheer geven, onteigenen). De 
daarop betrekking hebbende wetswijzigingen voor Europees Nederland worden dan ook niet 
voorgesteld voor Caribisch Nederland. 
 
De achtergrond van dit wetsvoorstel is dat de afgelopen jaren in een noemenswaardig aantal 
gemeenten de omgeving is opgeschrikt door (wapen)geweld in of in de onmiddellijke nabijheid van 
een woning of tegen een bewoner ervan. Niet alleen zijn woningen beschoten, ook zijn 
handgranaten tegen de gevel van een woning gelegd of aan de deurknop opgehangen, kennelijk 
om mensen te doden, te bedreigen of te intimideren. In paragraaf 1 kwamen explosieven in 
Nieuwstadt en een schietpartij in Eindhoven al aan de orde, die waren gerelateerd aan 
motorbendes. Er zijn meer zaken te noemen. In Amsterdam zagen buurtbewoners mannen met 
bivakmutsen. Er bleek een woning te worden overvallen en er werden ter plekke drie Albanese 
mannen aangehouden. In de woning werden ook twee gewonde en geknevelde Albanese mannen 
aangetroffen. Verder werden er een vuurwapen, drugs en aan drugshandel gerelateerde goederen 
gevonden. Vanwege dit laatste kon de burgemeester de woning sluiten, namelijk op grond van 
artikel 13b Opw. In Eindhoven werd een na jarenlange detentie teruggekeerde veroordeelde voor 
synthetischedrugshandel beschoten met een automatisch wapen, waarbij de kogels insloegen in 
9
zijn woning, twee naastgelegen woningen en nabije auto’s. In een andere zaak werd de 
burgemeester ingelicht over het bestaan van concrete aanwijzingen voor een op handen zijnde 
liquidatie van iemand die verkeerde in het criminele circuit en op het punt stond te gaan getuigen. 
In Nijmegen dreigden volgens de politie bij een woning zodanige criminele vergeldingsacties dat 
speciale teams zouden moeten worden ingezet vanwege schietgevaar, waarbij politiemensen en 
alle mensen in de omgeving groot gevaar zouden lopen. De bewoners hadden door de politie 
10
aangeboden beveiligingsmaatregelen afgewezen. In Roosendaal zaten na een beschieting de 
kogelgaten in de brievenbus en het raam en rolluik van de woning van een man die zelf werd 
11
verdacht van een schietpartij in dezelfde wijk, tweeënhalve maand eerder. In Zandvoort werden 
12
schoten gelost op een woning en werd later een handgranaat aangetroffen. In Nieuwegein werd 
een huis met een machinegeweer onder vuur genomen en vond de politie een week later een 
handgranaat bij de woning en een handgranaat bij een daar geparkeerde auto. De aangrenzende 
13
basisschool moest worden ontruimd. In Spijkenisse vond een schietpartij op een woning plaats, 
volgens de politie in het criminele milieu, en de politie vreesde meer schietpartijen met risico’s voor 
onschuldige bewoners, buurtbewoners en passanten. De bewoner had antecedenten in het kader 
van de Opiumwet en de Wet wapens en munitie (hierna ook: Wwm). Hij vroeg de politie geen hulp, 
14
omdat hij de burgemeester en de politie niet vertrouwt en “niet op circus zit te wachten”. In 
Zwolle overleefde een man een beschieting tussen zijn auto en zijn huis, midden in een woonwijk. 
Volgens de burgemeester zijn de bewoners in de buurt enorm geschrokken en voelen zij zich niet 
15
veilig in hun straat. In een interview met de beschoten persoon wordt opgetekend dat hij de 
daders “snotneusjes” vindt, “mij maken ze niet bang met een automatisch wapen”, angst en vrees 
                                                                 
8
 Kamerstukken II 2019/20, 35300 IV, nr. 11, p. 3. 
9
 Rb. ’s-Hertogenbosch (vzr.) 25 februari 2011, ECLI:NL:RBSHE:2011:BP9061. 
10
 Rb. Gelderland 8 februari 2019, ECLI:NL:RBGEL:2019:479. 
11
 Rb. Zeeland-West-Brabant (vzr.) 23 februari 2018, ECLI:NL:RBZWB:2018:1340. 
12
 Raadsinformatiebrief van de burgemeester van Zandvoort, zandvoort.raadsinformatie.nl (12 december 
2018).  
13
 ‘Twee handgranaten in de straat: Nieuwegeinse buurt flink geschrokken’, ad.nl (15 februari 2018). 
14
 Rb. Rotterdam (vzr.) 13 maart 2019, ECLI:NL:RBROT:2019:2053. 
15
 ‘Burgemeester sluit per direct woning Van Disselstraat’, zwolle.nl (23 september 2019). 
 

 
eventuele gemeentelijke of eilandsverordeningen. De burgemeester of de gezaghebber kan hieraan 
de bevoegdheid ontlenen om aan de toegang voorwaarden te verbinden of om dit gebouw of erf te 
sluiten. Dat is anders bij woningen. Indien het gebouw als woning kan worden gekwalificeerd, 
spelen het huisrecht, het recht op privéleven en het recht op eerbiediging van de persoonlijke 
levenssfeer (artikel 8 van het Europees Verdrag voor de Rechten van de Mens (hierna: EVRM) en 
19
artikel 10 van de Grondwet (hierna ook: Gw) namelijk een centrale rol. Beperking van artikel 10 
Gw vereist een specifieke wettelijke grondslag. Op dit moment trachten burgemeesters 
woningsluitingen in de context van verstoring van de openbare orde, of de ernstige vrees daartoe, 
te realiseren met toepassing van de artikelen 174a (in de huidige vorm), 172, derde lid, en 175 
20
Gemw. Het huidige artikel 174a Gemw kent een zeer specifiek toepassingsbereik. Uit de 
toepassingsvoorwaarden blijkt de beperkte toepasbaarheid voor de problematiek die aan de orde 
is. Voorgesteld wordt dit artikel te wijzigen. De artikelen 172, derde lid, en 175 Gemw hebben 
daarentegen een zeer algemeen toepassingsbereik. Het is ongewenst daaraan afbreuk te doen door 
in die artikelen voor deze specifieke problematiek een sluitingsbevoegdheid op te nemen. Daarom 
wordt niet voorgesteld deze artikelen te wijzigen. Hun aard leent zich daarvoor ook niet. Bij 
eerstgenoemd artikel gaat het om lichte bevelen. Laatstgenoemd artikel is een noodbevoegdheid, 
die in beeld komt omdat reguliere bevoegdheden ontbreken. Hieronder wordt op de betreffende 
bevoegdheden ingegaan. Als de burgemeester een woning sluit op grond van artikel 172, derde lid, 
of 175 Gemw ontbreekt ten slotte de mogelijkheid van buitengerechtelijke ontbinding van een 
huurovereenkomst door een verhuurder, het verplicht in gebruik of in beheer geven van het 
gebouw of onteigening. De desbetreffende wetsbepalingen in het Burgerlijk Wetboek, die met de 
Wet Victor zijn ingevoerd, verlangen namelijk een sluiting op grond van artikel 174a Gemw. 
 
2.2.1. Sluitingsbevoegdheid (huidige artikelen 174a Gemw en 177 WolBES) 
Artikel 174a Gemw geeft de burgemeester de bevoegdheid om een woning, een niet voor het 
publiek toegankelijk lokaal of een bij de woning of het lokaal behorend erf te sluiten, indien door 
gedragingen in de woning of het lokaal of op het erf de openbare orde daaromheen wordt 
verstoord (eerste lid (oud), in het voorstel: de a-grond). Hetzelfde geldt in Caribisch Nederland 
21
voor de gezaghebbersbevoegdheid uit het gelijkluidende artikel 177 WolBES. Het tweede lid van 
die bepalingen kent de burgemeester en de gezaghebber telkens een sluitingsbevoegdheid toe, 
indien hij de ernstige vrees heeft voor verstoring van de openbare orde. Voor deze ‘preventieve’ 
22
sluiting moet een woning al eerder zijn gesloten op grond van het eerste lid en zijn aanwijzingen 
nodig voor dreigende herhaling van overlast. De sluitingen moeten verder met elkaar verband 
houden, maar die tweede sluiting mag niet direct op de eerste sluiting volgen. Kortom, het mag 
niet gaan om een verlenging van de eerste sluiting. Artikel 174a Gemw, en daarmee ook artikel 
177 WolBES, vindt zijn oorsprong in de aanpak door lokale besturen om straatoverlast van 
23
drugsdealers en drugsverslaafden tegen te gaan. Door de wijziging van artikel 13b Opw in 2007 
is toepassing van de sluitingsbevoegdheid van artikel 174a Gemw in Europees Nederland ten 
aanzien van drugsgerelateerde overlast in onbruik geraakt. In Caribisch Nederland is artikel 177 
24
WolBES wegens de toepassingsvoorwaarden recent niet gebruikt voor drugssluitingen. 
 
Bij gebruik van wapens van buitenaf in de richting van woningen blijken de huidige artikelen 174a, 
eerste lid, Gemw en 177, eerste lid, WolBES niet toereikend voor de sluiting van een woning. Het 
gooien van explosieven is namelijk niet te kwalificeren als een gedraging die ín de woning heeft 
plaatsgevonden, aldus de Afdeling, ook al betrof dit volgens haar zonder meer een ernstige 
25
verstoring van de openbare orde. In vervolg hierop oordeelde de Rechtbank Amsterdam dat dit 
niet anders is wanneer een handgranaat landt op de grond in een portiek van een woning en daar 
                                                                 
19
 Zie ook ABRvS 28 augustus 1995, AB 1996, 204. 
20
 Vgl. de artikelen 177 (in de huidige vorm), 174, derde lid, en 178 WolBES, waarvoor het navolgende voor 
zover relevant eveneens geldt. 
21
 Voor de toelichting op artikel 177 WolBES werd destijds ook zonder meer verwezen naar de parlementaire 
stukken bij de totstandbrenging van artikel 174a Gemw, Kamerstukken II 2008/09, 31954, nr. 3, p. 105. 
22
 Dezelfde of een andere woning, Kamerstukken II 1996/97, 24699, nr. 10. 
23
 M.A.D.W. de Jong e.a., Orde in de openbare orde. Een onderzoek naar verbetering van de toepasbaarheid en 
inzichtelijkheid van het openbare-orderecht, repository.wodc.nl 2017, p. 127 e.v. 
24
 Vgl. para. 2.1 van de conceptmemorie van toelichting bij het conceptwetsvoorstel tot wijziging van de 
Opiumwet 1960 BES in verband met de invoering van de bevoegdheid voor het lokaal gezag van de openbare 
lichamen Bonaire, Sint Eustatius en Saba tot de oplegging van een last onder bestuursdwang ten aanzien van 
drugspanden, internetconsultatie.nl/drugspanden. 
25
 ABRvS 5 april 2017, ECLI:NL:RVS:2017:923. 
 

 
34
openbare orde is. De wetenschap plaatst bij gebruik in dit soort gevallen van de lichte 
35
bevelsbevoegdheid ook kanttekeningen. Uit de totstandkomingsgeschiedenis van artikel 172, 
derde lid, Gemw blijkt bovendien uitdrukkelijk dat deze bevoegdheid is bedoeld als een ‘lichte’ 
bevelsbevoegdheid. In die lijn heeft de Afdeling de hiervoor aangehaalde Amsterdamse uitspraak 
en de daar voorliggende besluiten vernietigd. Zij is van oordeel dat artikel 172, derde lid, Gemw, 
gelet op het grondwettelijk gegarandeerde recht op eerbiediging van de persoonlijke levenssfeer en 
het huisrecht, geen grondslag biedt voor een gebiedsverbod dat ook betrekking heeft op de woning 
van de betrokkene. Het gegeven dat mogelijk sprake is van conflicterende grondrechten vanwege 
de uit artikel 2, eerste lid, EVRM voortvloeiende positieve verplichting om, bijvoorbeeld ter 
bescherming van de bewoners in het gebied, in concrete en levensbedreigende situaties preventief 
36
op te treden, leidt volgens de Afdeling niet tot een andere uitkomst. In het licht van de Grondwet 
is een specifieke grondslag in de wet noodzakelijk. Dit wetsvoorstel is nodig voor het oplossen van 
dat knelpunt en voorziet daarin. 
 
2.2.3 Noodbevel (artikelen 175 Gemw en 178 WolBES)  
De artikelen 175 Gemw en 178 WolBES omvatten de bevoegdheid van de burgemeester en de 
gezaghebber tot het geven van een bevel bij (ernstige vrees voor) oproer, ernstige 
wanordelijkheden of een ramp. Het gaat hier om een noodbevel, dat kan worden ingezet bij 
uitzonderlijke gevallen. De laatste tijd is een tendens zichtbaar dat burgemeesters hiertoe 
overgaan om de sluiting van woningen te bewerkstelligen, waarbij de beschieting van een woning 
als ernstige wanordelijkheid wordt aangemerkt. Voorzieningenrechters hebben deze bevelen ook in 
37
stand gelaten. De Afdeling bestuursrechtspraak van de Raad van State volgt die lijn in een enkel 
38
geval ook. 
 
Opmerking verdient dat de burgemeester en de gezaghebber met een noodbevel weliswaar kunnen 
afwijken van de wet, maar in beginsel niet van de Grondwet. De Afdeling acht gebruik van een 
(proportioneel en subsidiair) noodbevel in de zonet genoemde zaak desondanks aanvaardbaar, ook 
als daarbij het recht op eerbiediging van de persoonlijke levenssfeer wordt beperkt, om gevolg te 
geven aan de positieve verplichting die voortvloeit uit artikel 2, eerste lid, EVRM om in concrete en 
levensbedreigende situaties preventief op te treden. In de wetenschap wordt algemeen aanvaard 
dat toepassing van noodbevelen slechts toepassing kan vinden op het moment dat de reguliere 
39
bevoegdheden geen oplossing meer bieden. Het gaat om gevallen waarin onverwijld ingrijpen 
40
noodzakelijk is. Het gevolg van dit voorstel is dat de burgemeester of de gezaghebber bij de hier 
geregelde gevallen, zoals beschietingen van woningen of een wapenvondst, geen toevlucht (meer) 
hoeft te zoeken tot artikel 175 Gemw of artikel 178 WolBES, maar een reguliere bevoegdheid 
rechtstreeks ontleent aan de nieuwe onderdelen van artikel 174a, eerste lid, Gemw of artikel 177, 
eerste lid, WolBES. Dit biedt, gelet op de formulering van de voorgestelde wijzigingen, meer 
rechtszekerheid voor de belanghebbende. Uit een oogpunt van legitimatie van overheidsoptreden is 
een wettelijke regeling aangewezen in plaats van een maatregel op grond van de noodbevoegdheid 
van de burgemeester of de gezaghebber. Dat een noodmaatregel in bepaalde gevallen daarnaast 
effectief kan zijn, is geen reden af te zien van een wettelijke regeling. Daarbij is ook van belang dat 
openbareordeverstoringen met deze aanleidingen zich nu al meerdere jaren voordoen, waardoor zij 
41
structurele aspecten zijn gaan tonen. De voorgestelde bevoegdheid is bovendien niet beperkt tot 
levensbedreigende situaties. 
 
                                                                 
34
 Rb. Zeeland-West-Brabant (vzr.) 30 januari 2018, ECLI:NL:RBZWB:2018:540; Rb. Rotterdam (vzr.) 31 juli 2018, 
ECLI:NL:RBROT:2018:6229. 
35
 M.A.D.W. de Jong e.a., Orde in de openbare orde. Een onderzoek naar verbetering van de toepasbaarheid en 
inzichtelijkheid van het openbare-orderecht, repository.wodc.nl 2017, p. 32. 
36
 ABRvS 9 december 2020, ECLI:NL:RVS:2020:2912. 
37
 Rb. Gelderland (vzr.) 28 september 2018, ECLI:NL:RBGEL:2018:4125; Rb. Gelderland 8 februari 2019, 
ECLI:NL:RBGEL:2019:479; Rb. Rotterdam (vzr.) 13 maart 2019, ECLI:NL:RBROT:2019:2053 en 
ECLI:NL:RBROT:2019:2054; Rb. Midden-Nederland (vzr.) 5 november 2021, ECLI:NL:RBMNE:2021:5379. 
38
 ABRvS 9 december 2020, ECLI:NL:RVS:2020:2839. 
39
 M.A.D.W. de Jong e.a., Orde in de openbare orde. Een onderzoek naar verbetering van de toepasbaarheid en 
inzichtelijkheid van het openbare-orderecht, repository.wodc.nl 2017, p. 63 e.v. 
40
 Vgl. ABRvS 15 december 2021, ECLI:NL:RVS:2021:2838 en Rb. Midden-Nederland (vzr.) 25 januari 2021, 
ECLI:NL:RBMNE:2021:297. 
41
 Vgl. ABRvS 14 mei 1996, JB 1996, 169. 
 

 
Artikel 77, eerste lid, onder 7°, Ow maakt onteigening mogelijk van een gebouw als bedoeld in 
50
artikel 13b, tweede lid, Wonw. Dit zijn gebouwen die de burgemeester heeft gesloten op grond 
van artikel 13b Opw of artikel 174a Gemw en waarbij het college van burgemeester en wethouders 
vervolgens de eigenaar heeft verplicht het gebouw in gebruik te geven aan een derde of in beheer 
te geven aan het college of bijvoorbeeld een woningcorporatie. Voorwaarde voor een 
daaropvolgende onteigening is, dat het aanwenden van die gebruiks- of beheersbevoegdheid geen 
uitzicht heeft geboden op een duurzaam herstel van de openbare orde rond dat gebouw, die is 
verstoord door gedragingen in dat gebouw, onderscheidenlijk het duurzaam achterwege blijven van 
een overtreding van artikel 2 of 3 Opw. De initiatiefnemers hebben deze onteigeningsmogelijkheid 
destijds expliciet bedoeld als ‘ultimum remedium’ om een definitieve oplossing te bewerkstelligen 
als alle voorgaande stappen (sluiten, gebruik/beheer door een ander) onvoldoende blijken uit te 
halen. Beoogd is daartoe alleen in het uiterste geval over te gaan. Van andere middelen en 
mogelijkheden moet in redelijkheid niet zijn te verwachten dat ze een terugkeer opleveren naar 
51
normale verhoudingen. 
 
Ook hiervoor geldt dat er nu geen reden is daar, als uiterste redmiddel, anders tegenaan te kijken, 
wanneer de burgemeester het gebouw oorspronkelijk heeft gesloten op grond van de voorgestelde 
nieuwe onderdelen van artikel 174a, eerste lid, Gemw of overeenkomstig de onlangs verruimde 
sluitingsbevoegdheid van artikel 13b Opw. 
 
De hiervoor genoemde vervolgstappen die na een artikel 174a Gemw-sluiting en een artikel 13b 
Opw-sluiting thans in Europees Nederland al mogelijk zijn (op grond van de Wet Victor en de 
Woningwet) bestaan in Caribisch Nederland niet. De daarop betrekking hebbende wijzigingen voor 
Europees Nederland worden dan ook niet voorgesteld voor Caribisch Nederland. 
 
2.4. Aard van de bevoegdheden 
Geweldpleging en illegaal wapenbezit zijn in de eerste plaats ernstige feiten, waar de wetgever 
vanzelfsprekend hoge straffen op heeft gesteld. Het kan bijvoorbeeld gaan om misdrijven tegen 
iemands leven of persoonlijke vrijheid, misdrijven die gevaarlijk zijn voor de algemene veiligheid 
van personen of goederen, poging hiertoe, en overtreding van de Wet wapens en munitie. Een 
beschieting, het achterlaten van een handgranaat of de illegale aanwezigheid van een vuurwapen 
is alle reden voor onderzoek door politie en justitie. Het doel hiervan is een dader te achterhalen, 
te vervolgen en te bestraffen. Het gaat dan om de strafrechtelijke handhaving van de rechtsorde. 
Daarnaast kan (bedreiging met) ernstig geweld aanleiding zijn om beveiligingsmaatregelen te 
nemen om risico’s te beheersen en iemands situatie zo veilig mogelijk te maken. Bijvoorbeeld in 
het kader van het Stelsel bewaken en beveiligen of een getuigenbeschermingsprogramma. 
 
Dit wetsvoorstel is niet strafrechtelijk van aard (zie ook paragraaf 4.4 in verband met relevante 
rechtspraak van het Europees Hof voor de Rechten van de Mens (hierna: EHRM)). Het voorliggende 
doel is evenmin het wegnemen van dreiging voor iemand. Het wetsvoorstel dient wat de 
sluitingsbevoegdheid betreft ter verbetering van de toepasbaarheid en verruiming van het 
instrumentarium van de burgemeester en de gezaghebber binnen de openbareordetaak die zij 
52
hebben op grond van de artikelen 172, eerste lid, Gemw en 174, eerste lid, WolBES. Teneinde de 
openbare orde rond een woning, niet publiek toegankelijk lokaal of bijbehorend erf te kunnen 
handhaven in geval van ernstig geweld, of bedreiging daarmee, in of in de onmiddellijke nabijheid 
van die locatie, dan wel in geval van het daar aantreffen van een wapen, wordt de burgemeester 
en de gezaghebber de bevoegdheid gegeven die plaats te sluiten. In sommige gevallen zal een 
sluiting de dreiging voor een persoon niet kunnen wegnemen, omdat deze dreiging verplaatst naar 
zijn nieuwe omgeving. Dit laat echter onverlet dat met deze maatregel alsnog de openbare orde 
rond de oorspronkelijke locatie door het burgemeesters- of gezaghebbersoptreden kan worden 
hersteld. Daarom wordt voorgesteld deze bevoegdheid toe te voegen aan de bestaande artikelen 
174a Gemw en 177 WolBES, die zijn opgenomen in hoofdstuk XI Gemw en afdeling IV WolBES. Die 
artikelen bevatten reeds een bevoegdheid om woningen en niet publiek toegankelijke lokalen of 
bijbehorende erven te sluiten ter handhaving van de openbare orde. Omdat ook de voorgestelde 
uitbreiding op dit terrein ligt, ligt het voor de hand om deze op te nemen in dat artikel. 
 
De in Europees Nederland potentieel op een sluiting volgende stappen hebben een civielrechtelijk 
                                                                 
50
 Als de Aanvullingswet grondeigendom Omgevingswet (Stb. 2020, 112) in werking treedt, vervalt artikel 77 
Ow en bevatten de artikelen 11.8 en 11.9 van de Omgevingswet een soortgelijke bevoegdheid. 
51
 Kamerstukken II 1998/99, 24549, nr. 10, p. 2-3, en nr. 11, p. 6. 
52
 Zie voor de burgemeester Kamerstukken II 2018/19, 29911, nr. 244, p. 4-5, en voor de gezaghebber geldt 
hetzelfde. 
 

 
explosieven) die sinds 2014 in die gemeente plaatsvonden in verband met motorbendes. In een 
soortgelijk Amsterdams geval oordeelde de rechtbank dat de burgemeester aannemelijk moet 
maken dat de verstoring van de openbare orde niet afdoende kan worden bestreden met minder 
54
ingrijpende maatregelen, waaronder camerabewaking. Soms is cameratoezicht ingewikkeld om 
55
vorm te geven, bijvoorbeeld in verband met het (privacy)belang van omwonenden. Het plaatsen 
van camera’s is een minder vergaande maatregel dan de sluiting van de woning en kan in 
voorkomend geval een af te wegen alternatief zijn.  
 
3.3. Artikel 151d van de Gemeentewet 
De gemeenteraad kan in een verordening de plicht opnemen dat gebruikers van woningen en erven 
ervoor zorgdragen dat geen ernstige en herhaaldelijke hinder voor omwonenden ontstaat door 
gedrag in de woning, op het erf of in de onmiddellijke nabijheid daarvan. Blijkens de parlementaire 
behandeling moet op lokaal niveau worden vastgesteld wanneer sprake is van dergelijk hinderlijk 
gedrag, waarbij als uitgangspunt geldt dat de hinder langdurig of herhaaldelijk moet zijn. De 
burgemeester is belast met de handhaving van dit voorschrift. Hij kan dit doen door in geval van 
overtreding een gedragsaanwijzing te geven en deze, zo nodig, met bestuursdwang of een 
dwangsom te handhaven. De burgemeester oefent de bevoegdheid uit met inachtneming van 
hetgeen daaromtrent door de raad in de verordening is bepaald. Eventueel kan een huisverbod van 
56
beperkte duur worden gegeven. 
 
Ook hier is van belang dat een burgemeester niet zonder meer en niet zonder beperking over deze 
bevoegdheid beschikt. Bij ernstig geweld kan bijvoorbeeld sprake zijn van eenmalig ernstig 
incident, waarbij direct behoefte bestaat aan een maatregel, terwijl artikel 151d Gemw slechts 
toepasbaar is in geval van langdurige en herhaaldelijke overlast. Daarnaast geldt voornoemd 
artikel alleen voor woningen en bijbehorende erven, en niet voor de niet voor het publiek 
toegankelijke lokalen en daarbij horende erven. De bevoegdheid van de raad en de burgemeester 
is bovendien gericht op het voorkomen of bestrijden van hinder voor de omgeving van een woning 
of erf, waarbij de bewoner of gebruiker de normadressaat is van een gedragsaanwijzing. Deze 
moet ook aan de gedragsaanwijzing kunnen voldoen. Een verstoring van de openbare orde is geen 
vereiste voor toepassing van deze bevoegdheid. Uit de aard en toepassingsvoorwaarden van de 
bevoegdheid vloeit voort dat deze niet of in slechts zeer beperkte gevallen toepasbaar kan zijn 
voor de eerder geschetste situaties van (bedreiging met) ernstig geweld of het aantreffen van een 
wapen. Een gedragsaanwijzing op grond van artikel 151d Gemw biedt in deze situaties bovendien 
onvoldoende soelaas.  
 
3.4. Wet wapens en munitie en Vuurwapenwet BES en Wapenwet BES 
De Wet wapens en munitie, Vuurwapenwet BES en Wapenwet BES hebben tot doel legaal 
wapenbezit te beheersen en illegaal wapenbezit te bestrijden. Dit gebeurt door middel van 
verbodsbepalingen voor nauwkeurig omschreven situaties. Er bestaat verder een uitgekristalliseerd 
systeem van machtigingen, erkenningen, consenten, vergunningen, verloven, vrijstellingen en 
ontheffingen, waaraan beperkingen en voorschriften kunnen worden verbonden. De genoemde 
wetten voorzien ook in de aanwijzing van ambtenaren die zijn belast met het houden van toezicht 
op de naleving van die wetten. Zoals opgemerkt in paragraaf 2.4 is daarnaast de illegale 
aanwezigheid van een wapen alle reden voor strafrechtelijk onderzoek. Los van de algemene 
bevoegdheden uit het Wetboek van Strafvordering en het Wetboek van Strafvordering BES kennen 
de Wet wapens en munitie, Vuurwapenwet BES en Wapenwet BES specifieke 
opsporingsbevoegdheden. Onder meer de inbeslagneming van daarvoor vatbare voorwerpen, zoals 
een wapen waaraan onderzoek kan worden gedaan voor de waarheidsvinding of waarvan de 
onttrekking aan het verkeer kan worden bevolen.  
 
De Wet wapens en munitie, Vuurwapenwet BES en Wapenwet BES kennen daarnaast geen eigen 
sluitingsbevoegdheid, zoals deze in Europees Nederland wel bestaat in geval van verdovende 
57
middelen. Artikel 13b, eerste lid, onderdeel a, Opw omvat de bevoegdheid van de burgemeester 
om de sluiting van een locatie te gelasten waar drugs worden verkocht, afgeleverd of verstrekt dan 
                                                                 
54
 Rb. Amsterdam 20 juni 2019, ECLI:NL:RBAMS:2019:4343.  
55
 Rb. Amsterdam 25 maart 2021 (vzr.), ECLI:NL:RBAMS:2021:1413. 
56
 In de Wet openbare lichamen Bonaire, Sint Eustatius en Saba ontbreekt een vergelijkbare bevoegdheid. 
57
 Vgl. verder het conceptwetsvoorstel tot wijziging van de Opiumwet 1960 BES in verband met de invoering 
van de bevoegdheid voor het lokaal gezag van de openbare lichamen Bonaire, Sint Eustatius en Saba tot de 
oplegging van een last onder bestuursdwang ten aanzien van drugspanden, 
internetconsultatie.nl/drugspanden. 
 

 
geval ook rekening. Artikel 13b Opw is daarmee echter nog geen vehikel om de openbare orde te 
handhaven na het aantreffen van een wapen. Het is immers gericht op handhaving van de 
Opiumwet. (Ernstig te vrezen) verstoring van de openbare orde is daarbij bovendien geen vereiste. 
Het aantreffen van een wapen is verder niet noodzakelijkerwijs (aantoonbaar) verbonden aan 
drugshandel, aanwezigheid van drugs voor de handel of voorbereiding van drugsfeiten, terwijl het 
onder omstandigheden ook buiten die gevallen de openbare orde kan verstoren. 
 
4. Verhouding tot hoger recht 
 
4.1. Inleiding 
De toepassing van artikel 174a Gemw of artikel 177 WolBES is in de kern een beperking van enkele 
grondwettelijke en in verdragen geregelde grondrechten. Zo is woningsluiting een beperking van 
het recht op eerbiediging van de persoonlijke levenssfeer, neergelegd in artikel 10 Gw en artikel 8 
EVRM. Ook het buitengerechtelijk ontbinden van een huurovereenkomst moet worden bezien in het 
licht van artikel 8 EVRM. Sluiting is een regulering van het eigendomsrecht, neergelegd in artikel 1, 
tweede lid, van het Eerste Protocol bij het EVRM. Onteigening van een gebouw valt onder artikel 14 
Gw en is ontneming van eigendom als bedoeld in artikel 1, eerste lid, van het Eerste Protocol bij 
het EVRM. De nieuw voorgestelde onderdelen van de artikelen 174a, eerste lid, Gemw en 177, 
eerste lid, WolBES kunnen in het licht van artikel 6 EVRM de vraag doen rijzen hoe de 
sluitingsmaatregel moet worden gekwalificeerd. Hierop wordt in het navolgende ingegaan. 
 
4.2. Eerbiediging van de persoonlijke levenssfeer 
Artikel 10 Gw omvat het recht op eerbieding van de persoonlijke levenssfeer. Dit artikel staat 
beperking toe bij of krachtens de wet, en dit wetsvoorstel voorziet in een dergelijke wettelijke 
grondslag. Een vergaande grondrechtsbeperking, zoals thans aan de orde, is alleen aanvaardbaar 
als zij democratisch gelegitimeerd is. De formele wetgever moet een expliciete afweging maken of 
die beperking aanvaardbaar is en tot hoever zij mag gaan. In dat licht zijn de bestaande 
bevoegdheden van de burgemeester en de gezaghebber ontoereikend gebleken. De lichte 
bevelsbevoegdheid uit de artikelen 172, derde lid, Gemw en 174, derde lid, WolBES is te algemeen 
60
om als wettelijke grondslag te dienen voor het sluiten van een woning. De bevoegdheid van de 
burgemeester en de gezaghebber om een noodbevel uit te vaardigen, is voor woningsluiting in veel 
gevallen evenmin passend. Ook hier is sprake van een algemene bevoegdheid, die enkel in 
61
uitzonderlijke gevallen kan worden ingezet. De huidige artikelen 174a Gemw en 177 WolBES zijn 
weliswaar voldoende specifiek, maar niet toegesneden op de problematiek die aan de orde is. Waar 
artikel 10, eerste lid, Gw het stellen van beperkingen aan het recht op eerbieding van de 
persoonlijke levenssfeer toelaatbaar acht, wordt zulks slechts gelegitimeerd door of krachtens een 
62
wet in formele zin. Uit grondwettelijk oogpunt is daarom essentieel dat het wetsvoorstel thans 
wel in die specifieke wettelijke grondslag voorziet. 
 
Artikel 8 EVRM beschermt ook de persoonlijke levenssfeer. Beperking is onder bepaalde 
voorwaarden mogelijk. De inperking moet voorzienbaar zijn bij wet en de maatregel moet voldoen 
aan de in artikel 8, tweede lid, EVRM genoemde doelcriteria. Tot slot moet de inperking 
noodzakelijk zijn in een democratische samenleving. Ingevolge de geldende rechtspraak van het 
EHRM wordt het laatste vereiste ingevuld door de zwaarwegende belangen die in het geding zijn 
(“pressing social need”) en door vereisten van proportionaliteit en subsidiariteit. 
 
De voorgestelde wijziging van de artikelen 174a Gemw en 177 WolBES biedt voor specifieke 
gevallen de bevoegdheid tot woningsluiting. De formele wetgever maakt hiermee de op grond van 
artikel 10 Gw noodzakelijke expliciete afweging of de beperking van het recht op eerbieding van de 
persoonlijke levenssfeer aanvaardbaar is en tot hoever zij mag gaan. Het is van belang in dat 
kader, ten minste op hoofdlijnen, op het niveau van de wet een belangenafweging plaats te laten 
vinden in het licht van de eerbiediging van dit grondrecht. Dat laatste hangt ook samen met de 
eisen van noodzakelijkheid en evenredigheid die voortvloeien uit artikel 8 EVRM. Het wetsvoorstel 
biedt in verband met die bepaling een wettelijke grondslag in het nationale recht voor beperking 
van de persoonlijke levenssfeer en strekt tot het voorkomen van wanordelijkheden of de 
                                                                 
60
 Zie verder para. 2.2.2.  
61
 Zie verder para. 2.2.3 en de voorlichting van de Afdeling advisering van de Raad van State van 25 mei 2020 
over grondwettelijke aspecten van (voor)genomen crisismaatregelen (Kamerstukken II 2019/20, 25295, nr. 742, 
punt 4c).  
62
 HR 24 februari 2017, ECLI:NL:HR:2017:286, r.o. 2.3.2, en HR 19 december 1995, ECLI:NL:HR:1995:ZD0328, r.o. 
6.3.2. 
 

 
grond is van belang dat een aangetroffen wapen door de politie in beslag zal worden genomen en 
een bewoner mogelijk wordt aangehouden. Indien dan toch sprake is van een (ernstig te vrezen) 
verstoring van de openbare orde, dient te worden overwogen of woningsluiting opweegt tegen het 
belang dat een bewoner heeft bij de eerbiediging van de persoonlijke levenssfeer. Hierbij speelt 
ook dat niet elk wapen onder alle omstandigheden voldoende gewicht in de schaal legt om tot 
sluiting over te gaan (zie ook de toelichting op artikel I, eerste lid (artikel 174a, eerste lid, onder 
c)). 
 
Niet alleen de wetgever, ook de burgemeester of gezaghebber maakt bij het nemen van het besluit 
in het concrete geval dus de afweging tussen het algemeen belang en het individuele belang van 
de belanghebbende(n). Ook andere inwonende personen, zoals familieleden die niet betrokken zijn 
bij de (ernstig te vrezen) verstoring van de openbare orde, kunnen worden verstaan onder 
belanghebbenden. Toepassing van artikel 174a, eerste lid, Gemw of artikel 177 WolBES blijft een 
bevoegdheid van discretionaire aard. Overeenkomstig de artikelen 3:2 en 3:4, eerste lid, van de 
Algemene wet bestuursrecht (hierna: Awb) dienen de relevante belangen door de burgemeester te 
worden onderzocht en afgewogen. Ook in Caribisch Nederland zijn de algemene beginselen van 
behoorlijk bestuur bepalend voor (de beoordeling van) bestuursrechtelijk handelen. In dat kader 
kunnen zich in een voorkomend geval omstandigheden voordoen op grond waarvan – hoewel het 
algemeen belang de sluiting van de woning vordert en daarmee een inbreuk op het woonrecht van 
bewoners in beginsel is toegelaten – het onredelijk is zonder enige vorm van compenserende 
maatregelen de nadelige gevolgen daarvan geheel voor rekening te laten van de bewoner of 
bewoners. Bij de vraag of de (voorgenomen) sluiting onredelijk dan wel onevenredig is kan schuld 
of onschuld van de bewoners van de woning aan de (ernstig te vrezen) verstoring van de openbare 
orde een factor van betekenis zijn. Het is echter niet zo dat in alle gevallen waarin schuld is 
aangetoond noch aannemelijk geworden slechts tot woningsluiting kan worden overgegaan indien 
65
deze gepaard gaat met het aanbieden van andere woonruimte. Vergelijkenderwijs is dit ook de 
praktijk bij de toepassing van de bevoegdheid die de burgemeester heeft krachtens artikel 13b 
Opw. In Opiumwetgevallen geldt dat de noodzaak van sluiting ter bescherming van het algemeen 
belang bij de besluitvorming door de burgemeester wordt beoordeeld aan de hand van onder meer 
de ernst van de situatie, maar dat als sluiting van een woning in beginsel noodzakelijk wordt 
geacht, dat niet wegneemt dat de sluiting ook evenredig moet zijn. In die gevallen zijn 
verwijtbaarheid, gevolgen van sluiting en aanwezigheid van minderjarige kinderen van belang voor 
66
de beoordeling van de evenredigheid van het te nemen besluit. In beginsel zijn ook degenen wier 
woning op grond van artikel 174a Gemw of artikel 177 WolBES wordt gesloten zelf 
verantwoordelijk voor het vinden van alternatieve woonruimte. In voorkomend geval moet de 
burgemeester of de gezaghebber bij de afweging over het te nemen besluit de mogelijkheid van 
67
(maatschappelijke) opvang betrekken. Ook als de burgemeester beleidsregels vaststelt met 
betrekking tot de voorgestelde bevoegdheid, volgt uit artikel 4:84 Awb dat het bestuursorgaan 
handelt overeenkomstig de beleidsregel, ténzij dat voor een of meer belanghebbenden gevolgen 
zou hebben die wegens bijzondere omstandigheden onevenredig zijn in verhouding tot de met de 
beleidsregel te dienen doelen. In Caribisch Nederland geldt dit evenzeer, zo blijkt uit de 
rechtspraak van het Gemeenschappelijk Hof van Justitie van Aruba, Curaçao, Sint Maarten en van 
68
Bonaire, Sint Eustatius en Saba (hierna: gemeenschappelijk hof). De aanwezigheid van 
minderjarige kinderen in een woning is op zichzelf geen bijzondere omstandigheid op grond 
waarvan de burgemeester of de gezaghebber van een sluiting dient af te zien. Wel kan de 
aanwezigheid van minderjarige kinderen tezamen met andere omstandigheden maken dat hij niet 
in redelijkheid van zijn bevoegdheid gebruik kan maken. Zo is in het licht van artikel 10, eerste lid, 
Gw, artikel 8 EVRM en het Verdrag inzake de rechten van het kind van belang dat de burgemeester 
of gezaghebber zich bij het nemen van zijn besluit voldoende rekenschap geeft van het feit dat in 
een woning minderjarige kinderen wonen. In beginsel zijn de ouders van minderjarige kinderen zelf 
verantwoordelijk voor het vinden van vervangende woonruimte. Echter geldt ook hier dat de 
burgemeester of gezaghebber zich tijdens het besluitvormingsproces dient te informeren over 
geschikte opvang, waarbij gekeken moet worden in hoeverre het kind of de betrokken ouders of 
verzorgers zelf in staat zijn om alternatieve woonruimte te regelen. Over het geheel genomen moet 
in dit verband het belang van evenredigheid worden benadrukt. De aard en het gewicht van de bij 
                                                                 
65
 ABRvS 14 augustus 2002, ECLI:NL:RVS:2002:6489. 
66
 Vgl. de overzichtsuitspraak van de ABRvS 28 augustus 2019, ECLI:NL:RVS:2019:2912. 
67
 Vgl. ABRvS 22 mei 2017, ECLI:NL:RVS:2017:1329 en 20 november 2019, ECLI:NL:RVS:2019:3907. 
68
 Gem. Hof 22 november 2016, ECLI:NL:OGHACMB:2016:191 en 22 november 2018, 
ECLI:NL:OGHACMB:2018:244. 
 

 
75
mede in het licht van artikel 13 EVRM, gaat om effectieve rechtsbescherming in de vorm van 
bezwaar en – bij de rechter – beroep, hoger beroep en een voorlopige voorziening. 
Rechtsbescherming is ook van belang in verband met de voor Europees Nederland voorgestelde 
uitbreiding van de bevoegdheid voor verhuurders om buitengerechtelijk te kunnen ontbinden. 
Hierop zal nader worden ingegaan in paragraaf 5. 
 
4.3. Recht op eigendom 
Het recht op ongestoord genot van eigendom is neergelegd in artikel 1 van het Eerste Protocol bij 
het EVRM. Eigendom mag niet worden ontnomen, behalve in het algemeen belang en onder de 
voorwaarden voorzien in de wet en in de algemene beginselen van internationaal recht. Dit staat 
echter niet in de weg aan wetgeving die noodzakelijk is om het gebruik van eigendom te reguleren 
in overeenstemming met het algemeen belang. Vaste rechtspraak van het EHRM is dat een 
beperking een “fair balance” moet opleveren tussen het algemeen belang en de bescherming van 
iemands fundamentele rechten. Daarom moet de beperking evenredig zijn ten opzichte van het 
76
nagestreefde doel. Het EHRM laat hierbij een grote mate van beleidsruimte. 
 
De voorgestelde uitbreidingen van de artikelen 174a Gemw en 177 WolBES kunnen leiden tot een 
dergelijke regulering. Zoals hiervoor uiteen is gezet, is de handhaving van de openbare orde rond 
een woning, niet voor het publiek toegankelijk lokaal of bijbehorend erf het algemeen belang dat 
met de nieuwe bevoegdheid is gemoeid. Het gaat er bij de uitbreiding om het gemeenschapsleven 
aldaar ordelijk te kunnen laten verlopen. Dit blijkt niet alleen uit deze toelichting, maar ook uit de 
tekst van het voorstel.  
 
De beperking vindt plaats op een proportionele wijze. Enerzijds is hierbij van belang dat de 
openbare orde rond een woning in ernstige mate in het geding is in de situaties waarop de 
voorgestelde b- en c-grond zien. Het gaat om (ernstige gevreesde) verstoring in verband met 
ernstige geweldpleging (of bedreiging daarmee) of het aantreffen van een wapen. De casuïstiek 
geeft van die ernst ook blijk. Anderzijds zijn ook hier de in paragraaf 4.2 gereleveerde waarborgen 
van belang. 
 
Artikel 14 Gw bevat bepalingen over onteigening. Dit kan alleen geschieden in het algemeen 
belang en, in beginsel, tegen vooraf verzekerde schadeloosstelling, een en ander naar bij of 
krachtens de wet te stellen voorschriften. Bij of krachtens de wet kan ook worden bepaald dat 
recht bestaat op schadeloosstelling of tegemoetkoming in de schade, indien in het algemeen 
belang de uitoefening van het eigendomsrecht wordt beperkt. De voorgestelde 
onteigeningsbevoegdheid sluit aan bij de huidige regeling uit artikel 77, eerste lid, onder 7°, Ow 
en, als de Aanvullingswet grondeigendom Omgevingswet van kracht wordt, bij hetgeen dan wordt 
geregeld in hoofdstuk 11 van de Omgevingswet. Voor de algemene belangen die bij dit voorstel in 
het geding zijn, wordt verwezen naar de desbetreffende bepalingen en hetgeen hierboven uiteen is 
gezet over de openbare orde. Waar het herstel van de omissie betreft, is bij de totstandkoming van 
de Wet van 12 december 2018 tot wijziging van de Opiumwet (verruiming sluitingsbevoegdheid) 
gewezen op het voorkomen en beheersen van de uit het drugsgebruik voortvloeiende risico’s voor 
de volksgezondheid en de nadelige effecten van de productie en distributie van, handel in en het 
77
gebruik van drugs op het openbare leven en andere lokale omstandigheden. Hier wordt ten slotte 
herhaald dat onteigening een laatste redmiddel is, als een duurzame oplossing niet anderszins valt 
te bereiken. 
 
4.4. Criminal charge 
In paragraaf 2.4 is al ingegaan op de aard van de voorgestelde bevoegdheid. Op deze plek wordt in 
het verlengde hiervan besproken of een sluiting op grond van de nieuwe onderdelen van de 
artikelen 174a, eerste lid, Gemw en 177, eerste lid, WolBES een “criminal charge” oplevert in de 
zin van artikel 6 EVRM. 
 
Het EHRM heeft in het arrest Engel e.a. tegen Nederland drie criteria geformuleerd om te bepalen 
of een sanctie bestraffend is. Het eerste criterium betreft de classificatie van de maatregel naar 
nationaal recht. Het tweede criterium ziet op de aard van de overtreding, mede bezien in relatie tot 
het doel van de maatregel. Soms beoordeelt het EHRM dit criterium aan de hand van de aard van 
de norm die wordt overtreden. Het gaat er daarbij om of een algemene strafrechtelijke norm aan 
de orde is. In dit verband is ook het EHRM-arrest inzake Öztürk tegen Duitsland van belang. Het 
                                                                 
75
 EHRM 13 mei 2008, Application No. 19009/04 (McCann e.a./Verenigd Koninkrijk).  
76
 EHRM 29 april 1999, Application Nos. 25088/94, 28331/95 en 28443/95 (Chassagnou e.a./Frankrijk).  
77
 Kamerstukken II 2016/17, 34763, nr. 3, p. 1. 
 

 
uitstrekken tot een bestuursrechtelijke procedure, indien de geschilpunten in de bestuursrechtelijke 
procedure voortvloeien uit en samenhangen met een strafrechtelijke procedure. Deze situatie kan 
zich voordoen tijdens een strafrechtelijke procedure alsook na het staken van de strafrechtelijke 
procedure of na een vrijspraak. Indien in een bestuursrechtelijke procedure wordt teruggevallen op 
het feit dat een strafrechtelijke procedure aanhangig is of op een nog niet onherroepelijke 
veroordeling, brengt dit een zodanige band tussen de bestuursrechtelijke en de strafrechtelijke 
procedure mee dat artikel 6, tweede lid, EVRM in eerstgenoemde procedure van toepassing is. 
Schending van de onschuldpresumptie is aan de orde indien een rechterlijke beslissing of een 
uiting van een ambtenaar een oordeel weergeeft omtrent de schuld van iemand die is aangeklaagd 
ter zake van het plegen van een strafbaar feit voordat de schuld van die persoon in de 
strafrechtelijke procedure is komen vast te staan. Alleen het uitspreken van een vermoeden dat 
iemand schuldig is aan het strafbare feit waarvoor hij is aangeklaagd, levert geen schending van de 
onschuldpresumptie op. Het zal dus van de casus afhangen die de burgemeester of de 
gezaghebber heeft te beoordelen, of er een situatie is waarin artikel 6, tweede lid, EVRM in de 
bestuursrechtelijke procedure geldt. De burgemeester of de gezaghebber moet er in dat geval 
82
tegen waken dat een oordeel omtrent schuld, als hierboven beschreven, wordt weergegeven. In 
zijn algemeenheid geldt echter dat, zoals hiervoor is aangegeven, een besluit om te sluiten geen 
bestraffende sanctie, maar een herstelsanctie is. Bij dit besluit vindt daarom in beginsel geen 
vaststelling van schuld plaats. Ook niet als de sluiting haar aanleiding vindt in het aantreffen van 
een wapen (c-grond). Het artikel richt zich niet op de overtreder, maar ziet op het beëindigen en 
voorkomen van de verstoring van de openbare orde. Met deze bepaling wordt beoogd negatieve 
effecten van de aanwezigheid van een wapen, bezien vanuit het perspectief van de openbare orde, 
tegen te gaan. Zelfs als de burgemeester of de gezaghebber daartoe aannemelijk acht dat iemand 
betrokken is geweest bij dat wapen, betekent dat niet dat de burgemeester of de gezaghebber hem 
schuldig acht aan het plegen van strafbare feiten. Als de burgemeester of de gezaghebber zich 
voor het besluit om te sluiten mede baseert op informatie afkomstig uit een strafrechtelijk 
83
onderzoek, maakt dit evenmin dat hij de onschuldpresumptie schendt. 
 
5. Verhouding tot ander nationaal recht 
 
Net als bij toepassing van de huidige artikelen 174a Gemw en 177 WolBES geldt dat de 
burgemeester bij gebruikmaking van de voorgestelde verruimde sluitingsbevoegdheid is gebonden 
aan de regels van de Algemene wet bestuursrecht en de gezaghebber aan de Wet administratieve 
rechtspraak BES.  
 
Het sluitingsbesluit zal, gelet op het concrete karakter ervan, zijn aan te merken als een 
beschikking. De regels over een behoorlijke besluitvorming zijn van toepassing. Met name van 
belang zijn de belangenafweging, de evenredigheid, de deugdelijke motivering, het zo mogelijk 
horen en de bekendmaking (artikelen 3:2, 3:4, 3:41, 3:46 en 4:8 Awb). Voor Caribisch Nederland 
geldt feitelijk veel Awb-recht, met name via ongeschreven recht, zoals beginselen van behoorlijk 
bestuur en analoge toepassing van Awb-bepalingen uit de hoofdstukken 3 en 4 Awb over besluiten. 
Op grond van artikel 9 WarBES kan tegen een sluitingsbesluit van de gezaghebber beroep worden 
ingesteld ter zake dat die beschikking in strijd is met een algemeen rechtsbeginsel. De 
burgemeester en de gezaghebber moeten eventueel naar voren gebrachte zienswijzen bij het 
besluit betrekken. In het besluit moeten zij zich in het licht van proportionaliteit en subsidiariteit 
bijvoorbeeld rekenschap geven dat de sluiting het te wettigen doel dient en dat er in dat licht geen 
andere, minder vergaande maatregel tot zijn beschikking staat (zie ook paragraaf 3.1). Mocht een 
dergelijk alternatief na het nemen van het besluit alsnog aan de orde komen en op dat moment 
voldoende zijn om de openbare orde te handhaven, dan moet de burgemeester of de gezaghebber 
het besluit bovendien intrekken. Bijvoorbeeld als na verloop van tijd cameratoezicht alsnog 
voldoende garantie biedt of als voldoende is dat een bewoner zijn woning verlaat, maar die 
persoon na aanvankelijke weigerachtigheid alsnog besluit daartoe over te gaan. Ook moet de 
burgemeester of de gezaghebber de gevolgen afwegen die een besluit heeft voor 
belanghebbenden. Zoals, in voorkomend geval, de verstrekkende consequentie dat een bewoner 
zijn woning moet verlaten omdat deze wordt gesloten, terwijl hij niet zelf de openbare orde 
verstoort of slechts gezinslid is van iemand die klaarblijkelijk een doelwit van criminelen is. Bij de 
weging van dit gevolg kan van belang zijn of een belanghebbende alternatief onderdak heeft of dat 
een belanghebbende, desgewenst en indien nodig, wordt ondersteund in het verkrijgen daarvan. 
Hier is nader op ingegaan in paragraaf 4.2. 
                                                                 
82
 Vgl. ABRvS 11 februari 2015, ECLI:NL:RVS:2015:331, 14 november 2018, ECLI:NL:RVS:2018:3699,en 8 maart 
2017, ECLI:NL:RVS:2017:608. 
83
 Vgl. ABRvS 14 april 2021, ECLI:NL:RVS:2021:780. 
 

 
noch op grond van het huidige artikel 174a Gemw of het huidige artikel 177 WolBES noch met 
andere grondslagen kan worden opgetreden. Ten aanzien van deze gevallen biedt dit voorstel ook 
uitkomst. De verwachting is dan ook dat ten aanzien van deze specifieke gevallen nieuwe 
uitvoeringskosten kunnen ontstaan.  
 
6.2. Uitvoeringslasten bij gemeenten en openbare lichamen 
Op grond van artikel 2 van de Financiële-verhoudingswet en artikel 87 van de Wet financiën 
openbare lichamen Bonaire, Sint Eustatius en Saba bevat deze paragraaf een beschrijving van de 
financiële gevolgen van het wetsvoorstel voor decentrale overheden. 
Vooropstaat dat moeilijk inzichtelijk is welke kosten er voor de gemeenten en openbare lichamen 
(feitelijk) door dit wetsvoorstel ontstaan. Zoals reeds is aangehaald, betreft dit voorstel immers 
een bevoegdheid en geen verplichting. Het is dus afhankelijk van de vraag of, en zo ja hoe een 
burgemeester of gezaghebber gebruik wil maken van deze bevoegdheid. De kosten voor de 
uitvoering van de in dit voorstel geregelde bevoegdheid kunnen bovendien sterk per gemeente of 
openbaar lichaam verschillen. De omvang van de gemeente of het openbare lichaam, het aantal 
incidenten, de expertise die men in huis heeft en de keuzes die worden gemaakt bij bijvoorbeeld de 
wijze van bekendmaking of het al dan niet aanwenden en behandelen van een of meer 
rechtsmiddelen, spelen daarbij een doorslaggevende rol. In dit onderdeel is inzichtelijk gemaakt 
welke werkzaamheden bij gemeenten en openbare lichamen behoren te worden verricht om de 
bevoegdheid effectief uit te voeren. Met name moet dan gedacht worden aan de kosten die 
gemoeid zijn met het voorbereiden en uitvoeren van het besluit van de burgemeester of de 
gezaghebber. Aan het slot van paragraaf 3.1 is overigens opgemerkt dat burgemeesters en 
gezaghebbers in de toepassing van deze bevoegdheid zullen worden ondersteund door het CCV. 
 
Allereerst zal de burgemeester of de gezaghebber het sluitingsbesluit moeten laten opstellen en 
daarin de sluiting voldoende moeten onderbouwen. Dit betekent doorgaans dat een ambtenaar een 
bestuurlijke rapportage van de politie doorneemt en het conceptbesluit opstelt. Afhankelijk van de 
complexiteit en de omstandigheden van het geval zullen hiermee grofweg gemiddeld 180 minuten 
gemoeid zijn. Het besluit moet vervolgens op de juiste manier worden bekendgemaakt. Dit kan 
gebeuren door toezending of uitreiking en is in dat laatste geval afhankelijk van de locatie van de 
woning ten opzichte van het gemeentehuis of bestuurskantoor. Er wordt gerekend met een 
gemiddelde reistijd van 30 minuten. Als belanghebbenden niet zelf maatregelen nemen om 
tenuitvoerlegging van het besluit te voorkomen, kan de burgemeester of de gezaghebber de kosten 
verhalen die met tenuitvoerlegging zijn gemoeid. Ten slotte speelt toezicht op naleving van het 
besluit, indien een gemeenteraad of eilandsraad een verbodsbepaling heeft opgenomen in de 
gemeentelijke of eilandsverordening. Feitelijk betekent dit dat een ambtenaar van de gemeente of 
het openbaar lichaam dan bij de gesloten woning kan kijken of de woning daadwerkelijk gesloten 
is. Hiervoor is een beperkte tijd nodig, daarbij kan worden gedacht aan drie minuten. Ook moeten 
gemeenten er op bedacht zijn dat de belanghebbende bezwaar, een voorlopige voorziening, beroep 
en hoger beroep kan instellen.  
 
Ten aanzien van bezwaar geldt dat een ambtenaar het bezwaarschrift leest, het dossier tot zich 
neemt, belanghebbenden hoort en de beslissing op bezwaar concipieert. Afhankelijk van de 
complexiteit kost dit gemiddeld 480 minuten. De belanghebbende kan in spoedeisende gevallen 
een voorlopige voorziening verzoeken. Hiervoor zijn ook de nodige voorbereidingen nodig. Zo geldt 
dat de ambtenaar zich inleest in zowel het verzoekschrift als het dossier, een verweerschrift 
opstelt, afreist naar de rechtbank of het gerecht en daar de burgemeester of de gezaghebber 
vertegenwoordigt. In beroep worden dezelfde werkzaamheden uitgevoerd. In totaal kunnen deze 
werkzaamheden per procedure 510 minuten in beslag nemen. Dit zou met zich brengen dat een 
voorlopige voorziening en een beroepsprocedure in totaal ongeveer 1020 minuten kunnen kosten. 
Ook kunnen partijen in hoger beroep gaan bij de Afdeling of, in Caribisch Nederland, het 
gemeenschappelijk hof. De tijd die daarmee gemoeid is, is vergelijkbaar met de beroepsprocedure 
bij de rechtbank of het gerecht. Er kan tijdwinst ontstaan als de stukken al eerder zijn gelezen, 
maar de reistijd naar de zitting zal gemiddeld langer zijn. Hiervoor worden dus wederom 510 
minuten gerekend.  
 
De totale geschatte tijdbesteding komt daarmee op 2.223 minuten. Benadrukt moet echter worden 
dat niet elke sluiting tot aan de hoogste bestuursrechter uitgeprocedeerd zal w orden. Evenmin zal 
bij elke sluiting beroep of een voorlopige voorziening volgen. Dat is nu ook niet het geval en er is 
naar verwachting des te minder reden voor bij een duidelijke, specifieke rechtsgrondslag om tot 
sluiting over te gaan. Om die reden wordt bij de berekening van de gemiddelde lasten van de 
gemeente of het openbare lichaam uitgegaan van 1.203 minuten: de tijd die gemoeid is met het 
besluit, het toezicht op de naleving ervan, een mogelijke bezwaarprocedure en één ander mogelijk 
rechtsmiddel. Afgezet tegen een intern bruto salaris van 54 euro per uur voor Europees Nederland 
 

 
realiseren, indien de huurder daaraan niet zelf meewerkt. Doet hij dit, dan brengt die keuze kosten 
met zich. 
 
7. Consultatiereacties  
 
7.1. Inleiding 
Een consultatieversie van het wetsvoorstel is voorgelegd aan verschillende (advies)organen, 
bestuurlijke partners en andere instanties. Ook heeft internetconsultatie plaatsgevonden. De 
regering spreekt haar dank uit aan hen die de moeite hebben genomen te reageren. Zij merkt 
verder op dat de consultatiefase begin 2020 is afgerond. De beoordeling en verwerking van 
consultatiereacties heeft vervolgens aanzienlijk langer dan voorzien en gewenst op zich laten 
wachten. De reden daarvoor is dat vanaf toen en voor langere tijd ambtelijke wetgevingscapaciteit 
beschikbaar moest worden gemaakt in verband met maatregelen ter bestrijding van de epidemie 
van covid-19. 
 
Het conceptwetvoorstel is voorgelegd aan het Adviescollege toetsing regeldruk (hierna: ATR). Dit 
heeft besloten geen formeel advies uit te brengen. Het ATR is van oordeel dat er geen gevolgen 
zijn voor de regeldruk voor burgers, bedrijven en professionals (zie daarover ook paragraaf 6.5). 
 
De regering gaat hierna in op de hoofdlijnen van de ontvangen adviezen en reacties, voor zover de 
inzenders hebben aangegeven dat deze openbaar mogen worden gemaakt. Drie reacties waarvoor 
de inzender die toestemming niet gaf, worden hieronder niet besproken, maar zijn wel benut om te 
overwegen of het voorstel kon worden verbeterd. Zoals aangekondigd in de brief van de Minister-
President van 15 januari 2021 wil het kabinet nieuwe wet- en regelgeving voortaan een jaar na 
87
start van de uitvoering toetsen. Bij deze zogenoemde invoeringstoets wil het kabinet onder meer 
zien of deze wet inderdaad werkt zoals zij is bedoeld, of er knelpunten of nieuwe inzichten zijn en 
hoe deze wet uitpakt voor belanghebbenden. Het voornemen bestaat deze toets ook in dit geval te 
laten plaatsvinden. Hierbij kunnen ook de aandachtspunten worden betrokken die nu in 
consultatiereacties naar voren worden gebracht. Hieronder wordt ingegaan op de wijze waarop de 
openbare adviezen en reacties in het wetsvoorstel en de memorie van toelichting zijn verwerkt. 
Vanwege de inhoudelijke samenhang wordt in paragraaf 7.2.3, dus binnen paragraaf 7.2 met 
reacties van het openbaar bestuur, de reactie besproken die de burgemeesters van Rotterdam en 
Amsterdam gezamenlijk hebben gestuurd namens de gezagsdriehoeken van die gemeenten, 
waarvan naar de aard ook niet-openbaar bestuurders – de officier van justitie en de politiechef van 
de regionale eenheid – deel uitmaken. 
 
7.2. Openbaar bestuur 
 
7.2.1. Nederlands Genootschap van Burgemeesters 
Het Nederlands Genootschap van Burgemeesters (hierna: NGB) vindt dat de voorbeelden die de 
regering aanhaalt, boekdelen spreken. Het NGB onderschrijft dan ook de noodzaak om tot de 
voorgestelde sluitingsbevoegdheid te komen. De regering is, zeker nu zij beoogt een passende 
bevoegdheid toe te voegen aan de burgemeestersbevoegdheden, verheugd dat het NGB de 
noodzaak hiertoe onderschrijft. Daarbij merkt de regering bij de inleidende alinea van het NGB op, 
dat de c-grond niet slechts ziet op vuurwapens, maar op wapens in het algemeen (zie ook 
paragraaf 7.2.3). Het NGB en de regering delen de opvatting dat een duurzame inbedding van de 
bevoegdheid tot het sluiten van panden wenselijker is dan daarvoor de lichte bevoegdheid van 
artikel 172, derde lid, Gemw of het noodbevel (artikel 175 Gemw) te gebruiken om bewoners en 
omwonenden te beschermen. Wat betreft de lichte bevelsbevoegdheid is er sinds de ontvangst van 
de reactie van het NGB bovendien duidelijke rechtspraak van de Afdeling, die aan het gebruik van 
die bevoegdheid in de weg staat. Op een en ander is naar aanleiding van de opmerking van het 
NGB en met de postconsultatie rechtspraak nader ingegaan in paragraaf 2.2.2. 
 
Het NGB vraagt de regering bij de implementatie van deze wetswijziging oog te houden voor drie 
punten. 
 
Ten eerste vraagt het NGB aandacht voor het openbareordeaspect. De regering deelt de opvatting 
van het NGB dat de burgemeester gaat over de openbare orde en niet belast dient te worden met 
verantwoordelijkheden die in het strafrecht thuishoren. Zij hecht er waarde aan te benadrukken 
dat de voorgestelde bevoegdheid geen strafrechtelijke bevoegdheid betreft. Met dit wetsvoorstel 
                                                                 
87
 Kamerstukken II 2020/21, 35510, nr. 4, para. 3. 
 

 
artikelsgewijze toelichting op artikel I, eerste lid (artikel 174a, eerste lid, onderdeel c). Zoals 
toegelicht, wenst zij een bestuursrechtelijke, aan de openbare orde rond een woning, lokaal of erf 
gerelateerde bevoegdheid in de wet vast te leggen, die past bij de bestaande taken en het ambt 
van burgemeester en van gezaghebber. Er wordt op gewezen dat de bevoegdheid in de praktijk 
moeilijk toepasbaar zou worden als verstoring van de openbare orde niet zonder meer mag worden 
aangenomen bij ernstig geweld of het aantreffen van een wapen. Tot op zekere hoogte ziet de 
regering dat in, met name waar het gaat om het aantreffen van een wapen. Zij kiest er evenwel 
voor de burgemeester en de gezaghebber geen handhavers van de Wet wapens en munitie, 
respectievelijk de Caribische wapenregelgeving te maken, omdat dit de grenzen van het 
burgemeesters- en gezaghebbersambt naar haar oordeel te zeer oprekt. Aanwending van de 
sluitingsbevoegdheid heeft verstrekkende gevolgen voor de belanghebbende en dat vergt in elk 
geval een aantoonbare (ernstige vrees voor) verstoring van de openbare orde. Het betreft 
bovendien een locatiegerichte maatregel, dus het gaat om de openbare orde rond die woning, dat 
lokaal of dat erf en niet een eventuele overtreding of verwijtbaarheid van de betrokkene. 
Anderzijds concludeert de regering, ook uit de voor handen zijnde rechtspraak, dat de 
burgemeester het afgelopen decennium bij hier aan de orde zijnde ernstige geweldscasuïstiek goed 
in staat is gebleken de (ernstig te vrezen) openbareordeverstoring of zelfs ernstige 
wanordelijkheden te onderbouwen, die nodig is om tot sluiting van een locatie te doen overgaan 
met een licht bevel – toen de rechtspraak daarover nog niet was uitgekristalliseerd – of een 
noodbevel. 
 
VNG, regioburgemeesters en NGB opperen om de bestaande bevoegdheid (de a-grond) uit te 
breiden tot gevallen waarin de openbare orde nog niet is verstoord, maar daarvoor slechts ernstige 
vrees bestaat. Die suggestie wordt niet gevolgd. Dit wetsvoorstel heeft als achtergrond de 
oplossing van knelpunten in de huidige aanpak van georganiseerde en ondermijnende criminaliteit 
door te voorzien in een sluitingsbevoegdheid voor burgemeesters en gezaghebbers in verband met 
onder meer beschietingen en wapens. De a-grond betreft, blijkens wetsgeschiedenis en 
rechtspraak, echter veeleer ernstige overlast dan de hier aan de orde zijnde problematiek. In elk 
geval behelst zij veel meer dan de hier aan de orde zijnde problematiek. Bovendien doet de 
suggestie een keur aan afwegingsvragen rijzen: hoe verhoudt zij zich tot de, mede in het licht van 
92
evenredigheid en bescherming van de persoonlijke levenssfeer, aan te leggen hoge maatstaven 
voor de toepassing van de huidige sluitingsbevoegdheid, tot andere woonoverlastbevoegdheden (in 
het bijzonder artikel 151d Gemw) en tot de bestaande preventieve sluiting uit artikel 174a, tweede 
lid, Gemw en artikel 177, tweede lid, WolBES? 
 
Bij VNG, regioburgemeesters en NGB bestaat een voorkeur om artikel 174a, vierde lid, Gemw niet 
te laten gelden voor de b- en c-grond. Na ampele overweging handhaaft de regering artikel 174a, 
vierde lid, Gemw, net als artikel 177, vierde lid, WolBES, ook voor de nieuwe gronden. Dit is in 
paragraaf 4.2 nader toegelicht. 
 
Tot slot is mede naar aanleiding van de opmerking van de VNG, de regioburgemeesters en het NGB 
in paragraaf 4.2 nader aandacht besteed aan de bewoners van een beschoten woning, die het huis 
moeten verlaten. 
 
7.2.3. Gezagsdriehoeken gemeenten Rotterdam en Amsterdam en gemeenten Leeuwarden, 
Nijmegen en Steenbergen  
In deze subparagraaf komen de reacties aan de orde van de gezagsdriehoeken van de gemeenten 
93
Rotterdam en Amsterdam (hierna: gezagsdriehoeken) en van gemeenten van waaruit 
afzonderlijk is gereageerd. Dit betreft de gemeenten Leeuwarden, Nijmegen en Steenbergen. De 
regering waardeert dat de gezagsdriehoeken en deze gemeenten afzonderlijk hebben gereageerd. 
In paragrafen 1 en 2.1 kwam al een keur aan voorbeelden ter sprake van hier aan de orde zijnde 
problematiek, die door het hele land speelt. Dit blijkt de regering ook uit deze specifieke 
betrokkenheid. 
 
De regering is blij dat de voorgestelde verruiming van artikel 174a Gemw ook volgens de 
gezagsdriehoeken en deze gemeenten voorziet in een behoefte die speelt in die gemeenten. Met de 
gemeente Leeuwarden stelt de regering vast dat nu een goede juridische grondslag ontbreekt om 
de openbare orde in deze situaties te handhaven. Het is verder goed te vernemen dat de 
gezagsdriehoeken het wetsvoorstel tevens toejuichen vanwege de grotere mate van 
rechtszekerheid die het biedt aan de bewoners van getroffen woningen. Dit is, zo is ook verwoord 
                                                                 
92
 Vgl. ABRvS 2 februari 2022, ECLI:NL:RVS:2022:285. 
93
 Zie het slot van para. 7.1. 
 

 
gezagsdriehoeken beschouwen het aantreffen van een vuurwapen in een woning als een verstoring 
van de openbare orde en een schending van het woon- en leefklimaat. In paragraaf 7.2.2 is in 
verband met opmerkingen over de bewijslast, die VNG, regioburgemeesters en NGB hebben 
gemaakt, ook uiteengezet dat en waarom de burgemeester of de gezaghebber (ernstig te vrezen) 
verstoring van de openbare orde bij ernstig geweld (of bedreiging daarmee) of het aantreffen van 
een wapen niet zonder meer mag aannemen, maar de uitkomst van zijn beoordeling dat daarvan 
sprake is, moet motiveren aan de hand van de feiten en omstandigheden van het geval. 
Opgemerkt zij nog dat hoewel bescherming van het woon- en leefklimaat op casusniveau kan 
overlappen met handhaving van de openbare orde, slechts (ernstig te vrezen) verstoring van de 
openbare orde het hier toepasselijke criterium is. 
 
De gezagsdriehoeken vragen aan welke maatregelen wordt gedacht in geval artikel 174a, vierde 
lid, Gemw toepassing vindt en wanneer sprake is van een spoedeisend geval. Het lijkt hun 
onwenselijk belanghebbenden de mogelijkheid te geven zelf maatregelen te nemen, gelet op de 
aard van de situaties en hun mogelijke betrokkenheid. De gemeente Nijmegen onderschrijft dit. 
Vanuit de gemeente Leeuwarden worden maatregelen na een besluit beschouwd als gepasseerd 
station. Na ampele overweging handhaaft de regering artikel 174a, vierde lid, Gemw , net als artikel 
177, vierde lid, WolBES, ook voor de nieuwe gronden. Dit is in paragraaf 4.2 nader toegelicht. 
 
7.2.4. Openbare lichamen Bonaire, Sint Eustatius en Saba 
Een concept van het wetsvoorstel is voorgelegd en toegelicht aan de eilandsbesturen in Bonaire, 
Sint Eustatius en Saba. Hierbij is onder meer geïnformeerd of in de openbare lichamen behoefte 
bestaat de voorgestelde uitbreiding van de bevoegdheid voor burgemeesters in artikel 174a Gemw 
door te voeren in artikel 177 WolBES, het equivalent in Caribisch Nederland. 
 
Vanuit Bonaire is geantwoord dat met het Korps Politie Caribisch Nederland is gekeken naar de 
voorgestelde wijzigingen en de behoefte voor uitbreiding van de sluitingsbevoegdheid van de 
gezaghebber. Voor wat betreft het verstoren van de openbare orde door (dreiging van) ernstig 
geweld kan volgens de Bonairiaanse autoriteiten als denkbaar scenario genoemd worden het 
gebruik van wapens in of rondom een woning. Dit kan zich ook voordoen bij horecagelegenheden. 
De andere geschetste scenario’s (handgranaten, beschieting en brandstichting) acht men voor de 
openbare lichamen wat minder voor de hand liggende scenario’s, maar niet ondenkbaar. Net als bij 
gemeenten in Europees Nederland, bestaat ook op Bonaire de behoefte aan uitbreiding van 
bestuurlijke bevoegdheden van de gezaghebber op basis waarvan de openbare orde beter 
gehandhaafd kan worden. Het voorstel wordt volmondig onderschreven, zo wordt gemeld vanuit 
het kabinet van de gezaghebber van Bonaire. 
 
Dit laatste geldt ook voor Sint Eustatius, waarbij wordt aangegeven dat men al sinds 2017 pleit 
voor een uitbreiding van de bevoegdheden van de gezaghebbers en dat men blij is met deze 
ontwikkelingen. 
 
Saba sluit zich aan bij de reactie van Bonaire. Met de directeur Veiligheid van het openbaar lichaam 
Saba is bovendien van gedachten gewisseld over de toepassing van de nieuwe bevoegdheid in 
Caribisch Nederland. 
 
De regering is verheugd dat alle drie de openbare lichamen deze uitbreiding van de 
gezaghebbersbevoegdheid zo volmondig omarmen. Kabinetsbeleid is dat bij aanpassing van 
bestaande wetgeving steeds wordt bezien of en hoe zij van toepassing kan worden verklaard in 
Caribisch Nederland. Dat is, mede naar aanleiding van deze reacties en gedachtewisseling, in het 
wetsvoorstel gebeurd en toegelicht in paragraaf 2.1. Wat betreft de opmerking over wapengebruik 
in of bij een horecagelegenheid verdient opmerking dat artikel 176, tweede lid, WolBES of, als de 
eilandsraad daartoe besluit, een bepaling in de eilandsverordening uitkomst kan bieden, die het de 
94
gezaghebber mogelijk maakt om een dergelijke gelegenheid te sluiten. Het wetsvoorstel heeft 
immers betrekking op woningen en niet voor het publiek toegankelijke lokalen (en bijbehorende 
erven), terwijl het bij horecagelegenheden in de regel zal gaan om voor het publiek openstaande 
gebouwen en bijbehorende erven. 
                                                                 
94
 Zie thans de artikelen 2.3.4, eerste zin, van de Eilandsverordening bevordering openbare orde en 
bescherming gemeenschap 1993 (Sint Eustatius) en 2.4.4, eerste lid, aanhef en onderdeel b, van de Algemene 
Plaatselijke Verordening Saba 2016. Vgl. anderzijds voor Bonaire artikel 35 van de Drank- en 
horecaverordening. 
 

 
gezaghebber en rechter. Mede naar aanleiding van de opmerking van de NVvR is de aanleiding 
voor dit wetsvoorstel wel nog eens uitdrukkelijk benoemd in de artikelsgewijze toelichting op 
artikel I, eerste lid (artikel 174a, eerste lid, onderdeel b). Om rekening te houden met de zwaarte 
en de gevolgen van de bevoegdheid is inzet op grond van het voorgestelde eerste lid, onderdeel b, 
gekoppeld aan “ernstig geweld”, op de betekenis waarvan in de zojuist genoemde artikelsgewijze 
toelichting ook wordt ingegaan. 
De NVvR adviseert om in de wettekst en de toelichting zorgvuldig tot uitdrukking te brengen onder 
welke toepassingsvoorwaarden de bevoegdheid mag worden gehanteerd, omdat de 
bestuursrechter ook nu al kritisch toetst of een sluiting in een concreet geval niet onevenredig is, 
ook al is de burgemeester daartoe bevoegd en ook al is die sluiting overeenkomstig de 
beleidsregels. De wettekst heeft naar de mening van de regering voldoende scherpte. Mede naar 
aanleiding van deze opmerking van de NVvR is de toelichting op diverse plaatsen aangescherpt. Zo 
is in de artikelsgewijze toelichtingen op artikel I, eerste lid, en in paragraaf 2.2.1 meer aandacht 
besteed aan het openbareordebegrip. Zie verder ook de overwegingen in paragraaf 7.2.2 en 7.2.3. 
De regering wijst er overigens op dat ook indien aan de toepassingsvoorwaarden is voldaan, de 
burgemeester nog steeds gehouden is de evenredigheid van eventueel optreden bij zijn 
besluitvorming te betrekken en dat de in dat kader door de burgemeester gemaakte afwegingen in 
voorkomend geval aan rechterlijk oordeel onderworpen zijn. Er is geen reden hiervoor een ander 
criterium (dat van de redelijke toerekening, zoals wordt gesuggereerd) ingang te doen vinden. 
Hoewel casuïstiek kan wisselen, ligt in zijn algemeenheid in de rede dat een rechter een 
sluitingsbesluit intensief zal toetsen aan het evenredigheidsbeginsel. Dit gelet op de zojuist 
genoemde recente Afdelingsrechtspraak over die toetsing door de rechter. Dat zal zijn schaduw 
vooruitwerpen naar de burgemeester of de gezaghebber die heeft te beoordelen of hij, alles 
afwegend, tot sluiting overgaat. 
 
De opmerking van de NVvR over de c-grond heeft niet geleid tot een beperking ervan. De 
bewoordingen die zij aanreikt – vuurwapens “en/of toebehoren daarvan en/of handgranaten 
c.a./explosieven” – geven ook aan dat een passende afgrenzing niet eenvoudig zou zijn. De 
noodzaak ontbreekt daartoe bovendien, omdat een (ernstige vrees voor) verstoring van de 
openbare orde door het aantreffen van een wapen wordt verlangd, alsmede een evenredige 
aanwending van de bevoegdheid. Wel is mede naar aanleiding van de gemaakte kanttekeningen, 
ook gehoord de Afdeling, de artikelsgewijze toelichting op dit deel van artikel I, eerste lid, 
uitgebreid. Zie ook paragraaf 7.2.3 naar aanleiding van opmerkingen van de gezagsdriehoeken van 
de gemeenten Rotterdam en Amsterdam en vanuit de gemeente Leeuwarden.  
Tot slot adviseert de NVvR de toelichting aan te vullen op het punt van de extra belasting die 
beroepsprocedures over toepassing van deze bevoegdheid mee zal brengen voor de rechtbanken 
en de Afdeling. Het is in overeenstemming met de inschatting van de Raad de verwachting van de 
regering dat de gevolgen van het wetsvoorstel voor de werklast van de gerechten niet substantieel 
zullen zijn. Dat is nu expliciet opgenomen in de toelichting (paragraaf 6.4). 
 
7.3.2. Openbaar Ministerie 
De regering neemt met tevredenheid kennis van de reactie van het College van procureurs-
generaal (hierna: College). Het College geeft aan met belangstelling kennis te hebben genomen 
van het wetsvoorstel, maar geen aanleiding te zien tot het maken van op- of aanmerkingen. 
 
7.3.3. Politie 
De regering is verheugd dat de korpschef van de politie (hierna: korpschef) de noodzaak van het 
creëren van een wettelijk kader voor een sluitingsbevoegdheid onderschrijft. In paragraaf 7.2.4 is 
benoemd dat het Korps Politie Caribisch Nederland betrokken is via het openbaar lichaam Bonaire, 
dat uitbreiding van de bevoegdheid voor de gezaghebber eveneens volmondig omarmt. 
 
De uitvoeringslasten van de politie, waarvoor de korpschef aandacht vraagt, zijn onderkend in 
paragraaf 6.3. Met de korpschef is de regering van mening dat ook gemeentelijke toezichthouders 
na de sluiting kunnen constateren of wordt voldaan aan de naleving van de sluiting van de woning. 
Dit is niet slechts voorbehouden aan de politie. (Financiële) lasten worden opgevangen in de 
uitvoering. Ook in de huidige situatie zal de politie informatie aan de burgemeester of gezaghebber 
verstrekken na bijvoorbeeld een beschieting.  
Met de korpschef is de regering de mening toegedaan dat een woningsluiting geen maatregel is die 
op zichzelf staat, maar tot stand komt na een afweging van mogelijk in te zetten middelen en 
daarmee onderdeel kan uitmaken van een integraal pakket aan beveiligingsmaatregelen, zoals ook 
 

 
verwijzing in paragraaf 2.2.1 naar de wetsgeschiedenis, waaruit dit niet kan volgen. De regering 
leidt dit evenmin af uit de aangedragen uitspraak, waarin de Afdeling haar vaste rechtspraak 
herhaalt, de casuïstiek geen wapenvondst maar brand betreft, de voorliggende rechtsvraag niet 
was of één incident volstaat voor een sluiting en de burgemeester drie branden aan zijn besluit ten 
98
grondslag had gelegd. 
 
De opmerking dat het wetsvoorstel ruimte laat voor een benadering dat elk wapen in welke staat 
dan ook al een ernstige verstoring van de openbare orde kan opleveren (zoals oude wapens uit de 
Eerste of Tweede Wereldoorlog), heeft mede geleid tot een aanvulling op de artikelsgewijze 
toelichting op artikel I, eerste lid (artikel 174a, eerste lid, onder c). Zie ook paragraaf 7.2.2 en 
7.2.3. Overigens is het criterium dat er (ernstige vrees voor) een verstoring van de openbare orde 
is (zie nader paragraaf 2.2.1). 
 
Terecht wordt in de reactie gewezen op het belang van alternatieven voor sluiting. Wat betreft de 
inzet van de nieuwe sluitingsgronden uit de artikelen 174a Gemw en 177 WolBES is het met oog op 
de eis van subsidiariteit inderdaad aan de burgemeester en de gezaghebber alternatieven in kaart 
te brengen en een weging te maken, al dan niet in een handhavingskader of beleidsregel op deze 
bevoegdheid. De sluiting is geen verplichting, maar een discretionaire bevoegdheid voor de 
burgemeester en de gezaghebber. Uiteraard bestaat de mogelijkheid van een waarschuwing 
voorafgaand aan een mogelijke sluiting altijd, al ligt dit bij ernstig geweld niet in de rede. De 
regering verwijst naar paragraaf 3, waarin reeds een relatie met andere bevoegdheden wordt 
gelegd. Zo wordt opgemerkt dat het plaatsen van camera’s een minder vergaande maatregel dan 
sluiting is en in voorkomende gevallen een af te wegen alternatief kan zijn. Ook wordt in paragraaf 
4.2 aangegeven dat de burgemeester of gezaghebber dient te onderzoeken of de openbare orde op 
een voor de bewoner minder belastende manier kan worden gehandhaafd, waarbij bijvoorbeeld 
beveiligingsmaatregelen worden aangedragen. Deze bevoegdheden of alternatieven bieden echter 
niet in iedere situatie soelaas, wat de noodzaak van onderhavig voorstel onderstreept. In paragraaf 
2.4 en 4.2 is mede naar aanleiding van deze reactie meer aandacht aan alternatieven besteed. In 
paragraaf 4.2 is, mede naar aanleiding van deze reactie, ook nader ingegaan op de belangen van 
de bewoner(s) van de woning, waaronder kinderen, die bestaan naast de belangen van 
omwonenden en het algemeen belang dat gediend is met sluiting. 
 
In de reactie wordt aandacht gevraagd voor problemen met een besluit tot verlenging van een 
sluiting in het licht van de Engel-criteria (artikel 6 EVRM). De regering wijst erop dat zij in 
paragraaf 4.4 mede is ingegaan op verlengingsbesluiten en in zijn algemeenheid heeft 
geconcludeerd dat een sluitingsbesluit niet bestraffend is. Ook is daar al aangegeven dat de 
burgemeester een besluit moet intrekken als het geen doel meer treft. De aandacht die is gevraagd 
voor het Hrdalo-arrest van het EHRM heeft geleid tot een toevoeging aan de toelichting in die 
paragraaf. 
Ten slotte wordt in de reactie aangegeven dat de voorgestelde uitbreiding van de 
burgemeestersbevoegdheden de meer principiële vraag oproept of de burgemeester nu allereerst 
burgervader of wetshandhaver – ‘een sheriff’ – is. De regering deelt de constatering dat de rol van 
de burgemeester en van de gezaghebber als handhavers van de openbare orde uitdrukkelijk aan 
hen toekomt. Zoals ook aangegeven in reactie op het advies van het NGB (paragraaf 7.2.1), hecht 
de regering er waarde aan te benadrukken dat de voorgestelde bevoegdheid geen strafrechtelijke 
bevoegdheid betreft. Dat het wetsvoorstel juist ziet op het handhaven van de openbare orde, 
komt, naast het feit dat dit direct volgt uit het wettelijk criterium, onder meer naar voren en is 
aanvullend benadrukt in paragraaf 2.1. Met dit wetsvoorstel wordt – ook gelet op de in de 
toelichting gerelateerde casuïstiek en bestaande daaropvolgende besluitvorming door 
burgemeesters – geen nieuwe weg ingeslagen. Terecht wordt opgemerkt dat het 
burgemeestersambt meer aspecten heeft. Het kabinet werkt aan het toekomstbestendig houden 
van het burgemeestersambt. Dat doet het door aandacht te houden voor de institutionele positie 
van de burgemeester binnen het lokaal bestuur en door zorgvuldig te toetsen of nieuwe 
bevoegdheden passen bij de rol en positie van de burgemeester, om de balans tussen de 
verschillende rollen van de burgemeester te behouden. De Minister van Binnenlandse Zaken en 
Koninkrijksrelaties heeft aangekondigd een afwegingskader voor nieuwe 
99
burgemeestersbevoegdheden te ontwikkelen. Dit gebeurt in samenwerking met de Minister van 
Justitie en Veiligheid, gelet op haar verantwoordelijkheid voor de openbareorde- en 
                                                                 
98
 Rb. Rotterdam 18 mei 2017, ECLI:NL:RBROT:2017:3732, para . 1. 
99
 Kamerstukken II 2021/22, 35925-VII, nr. 164. 
 

 
de uitbreiding van artikel 174a Gemw. Dit geldt ook voor de reactie van Vastgoedmanagement 
Nederland (hierna: VGM NL), dat van mening is dat het goed is dat een burgemeester de 
noodzakelijke bevoegdheden heeft om de openbare orde te handhaven. Naar aanleiding van de 
vrees van Aedes dat de wetswijziging tot onnodige of onnodig lange sluitingen leidt, zijn de 
paragrafen 4.2 en 4.4 van de toelichting aangevuld. Met VGM NL onderstreept de regering het 
belang van een zorgvuldige belangenafweging bij overwegingen tot het sluiten van panden op 
grond van de voorgestelde bevoegdheid. Zoals ook naar voren komt in deze memorie dient de 
burgemeester bij die afweging alle belangen af te wegen. Met Aedes is de regering geen 
voorstander van onnodige leegstand. Niet overgenomen is de wens van Aedes om een landelijke 
beleidslijn te creëren. Het is op grond van artikel 4:81 Awb aan de burgemeester om desgewenst 
beleid te maken aangaande de toepassing van deze bevoegdheid, niet aan de regering. Ook VGM 
NL bepleit het belang van een lokaal gesprek tussen burgemeesters en vastgoedeigenaren of 
verhuurders over de toepassing van deze wet. 
 
Het aanwezig hebben van grote hoeveelheden vuurwerk, waar Aedes op duidt, kan problematisch 
zijn. Een generieke uitbreiding van dit voorstel daartoe betekent een oprekking van de 
werkzaamheden van de burgemeester en de gezaghebber waar de regering niet voor wenst te 
kiezen. Wat het optreden betreft in geval van gevaarlijk vuurwerk wordt verwezen naar paragraaf 
7.3.3. 
 
De regering leest met tevredenheid dat Aedes en VGM NL de wijziging van het Burgerlijk Wetboek 
ondersteunen. Zij wijst er naar aanleiding van Aedes’ reactie over nultolerantiebeleid bij het 
aantreffen van een wapen wel op dat ontbinding van de huurovereenkomst in redelijkheid dient 
gebeuren. Toepassing van de mogelijkheid mag geen automatisme zijn. Een verhuurder dient zich, 
zoals in paragraaf 2.3 naar voren komt, af te vragen of ontbinding gerechtvaardigd is. Hierbij hecht 
de regering belang aan de mogelijkheid tot een onafhankelijke toets door de rechter, zoals ook 
Aedes onderkent, en deelt zij haar standpunt dat een beslissing om te ontbinden verstrekkend is. 
De Stichting Stadlander geeft dan ook terecht aan dat met een buitengerechtelijke ontbinding van 
de huurovereenkomst nog geen ontruiming van de woning is bewerkstelligd. Met haar verwacht de 
regering dat niet iedere woningsluiting op grond van de voorgestelde bevoegdheid zal leiden tot 
een ontruiming. Deze situatie behoudt de regering bewust ter bescherming van de huurder. De 
voorgestelde sluitingsbevoegdheid is erop gericht de openbare orde te handhaven en is 
pandgebonden en niet persoonsgebonden. Het is aan de burgerlijke rechter om, indien deze in een 
zaak wordt betrokken, net als nu de redelijkheid en billijkheid van een ontbindingsbeslissing te 
toetsen. 
 
7.5. Particulieren 
Ook heeft een aantal particulieren gereageerd op het conceptwetsvoorstel, die de regering 
daarvoor zeer erkentelijk is. Enkele van die reacties beogen, althans mede, aanpak van andere 
criminele of overlastproblematiek of een andere aanpak zoals het ontnemen van wederrechtelijk 
verkregen voordeel, maar dat gaat de reikwijdte van dit wetsvoorstel te buiten. 
Mede in reactie op aandacht die daarvoor is gevraagd, is in paragraaf 4.2 nader ingegaan op de 
positie van bewoners van een beschoten woning en in paragrafen 4.4 en 7.4 op rechtsbescherming 
tegen een sluitingsbesluit respectievelijk buitengerechtelijke ontbinding. De regering wenst niet te 
regelen, zoals in een reactie wordt voorgesteld, dat iemand nergens anders meer kan huren. In 
een andere reactie wordt ook ingegaan op de verplaatsingskwestie. In paragraaf 2.4 staat bij de 
aard van de bevoegdheid nadere toelichting. 
 
De regering deelt de visie die in een reactie is verwoord dat de lichte bevelsbevoegdheid niet 
geschikt is om tot woningsluiting over te gaan en vindt het niet wenselijk – en inderdaad ook niet 
in alle aan de orde zijnde gevallen mogelijk – de noodbevelsbevoegdheid daarvoor aan te laten 
wenden. In paragrafen 2.2.2 en 2.2.3 is dit nog nader toegelicht (zie ook paragraaf 7.3). Wat 
betreft het aantreffen van een wapen wordt ten slotte in een reactie aangegeven dat het strafrecht 
een belangrijke rol speelt. Dat is juist. In paragrafen 1, 2.1 en 3.4 zijn evenwel voorbeelden 
gegeven waarin de openbare orde ook in het geding is en moet kunnen worden gehandhaafd. 
 
 
 
 

 
rond de woning, het niet voor het publiek toegankelijke lokaal of erf wordt verstoord (en daaraan 
nog geen einde is gekomen), hetzij de openbare orde aldaar nog niet of niet meer wordt verstoord, 
maar daarvoor volgens de burgemeester wel ernstige vrees bestaat. 
 
De (ernstig te vrezen) verstoring van de openbare orde in de zin van onderdeel b moet een 
specifieke oorzaak hebben, namelijk ernstig geweld of bedreiging daarmee. Geweld is een breed 
begrip dat ook voorkomt in het Wetboek van Strafrecht, waar het overigens niet is gedefinieerd. De 
meest algemeen aanvaarde betekenis, waarbij hier wordt aangesloten, is dat fysieke kracht wordt 
gebruikt die zo hevig is, dat zij geschikt schijnt het rechtsgoed in gevaar te brengen dat de 
betreffende bepaling beschermt. Het is niet noodzakelijk dat het geweld gevolgen heeft gehad, 
106
zoals verwonding van personen of beschadiging van goederen. In de strafrechtspraak worden 
onder “geweld” onder meer begrepen het bekladden en bespuiten van of gooien van eieren of 
andere voorwerpen naar een pand. Dit volstaat echter niet voor een vergaande maatregel als een 
sluiting. Ook in het licht van de aanleiding van dit wetsvoorstel – problematiek van georganiseerde 
en ondermijnende criminaliteit en beschietingen – vereist de proportionaliteit een zekere mate van 
ernst van het geweld: wapengeweld of daarmee op een lijn te stellen geweld, zoals bijvoorbeeld 
107
geweld door brandstichting, of geweld met een explosief of met zwaar vuurwerk. In het kader 
van dit wetsvoorstel dient het ernstige geweld bovendien te worden gerelateerd aan de (ernstig te 
vrezen) verstoring van de openbare orde rond de woning, het niet voor het publiek toegankelijke 
lokaal of het erf, dus aan het zojuist geschetste daadwerkelijk waarneembare effect op het 
gemeenschapsleven aldaar. Een evident voorbeeld betreft het beschieten van een woning of het 
gooien van een al dan niet exploderend explosief. Het neerleggen van een handgranaat is een 
voorbeeld van dreigen met ernstig geweld. 
 
De maatregel is gerelateerd aan de locatie. Dit komt tot uiting in onderdeel b. In de eerste plaats 
doordat het moet gaan om handhaving van de openbare orde “rond” de woning, het niet voor het 
publiek toegankelijke lokaal of het erf. Dit is ook bij de huidige sluitingsbevoegdheid van artikel 
174a, eerste lid, Gemw het geval. In de tweede plaats geldt dat het ernstig geweld dat wordt 
gepleegd of waarmee wordt bedreigd, zich moet voordoen in of in de onmiddellijke nabijheid van 
de woning of dat lokaal of op het erf of in de onmiddellijke nabijheid daarvan. Het kan bijvoorbeeld 
gaan om een beschieting van een woning, niet voor het publiek toegankelijk lokaal of erf van 
buitenaf (dus om geweld daartegen) of een beschieting die daar plaatsvindt (in een woning of een 
dergelijk lokaal, op een erf of vanuit of vanaf die locatie), ook als dat (anders dan bij de a-grond 
het geval is) de enige soort problematiek is of er geen problematiek is die met grote regelmaat of 
langdurig plaatsvindt. De “onmiddellijke nabijheid” is ontleend aan artikel 151d Gemw. Daarover is 
in de wetsgeschiedenis overwogen dat het bijvoorbeeld gaat om een gedraging op het trottoir of op 
108
straat ter hoogte van of vlakbij de woning. Ook kan het bijvoorbeeld gaan om een gedraging in 
de tuin of voor de deur van de buren. Een gedraging vijf straten verderop, zo wordt in de 
wetsgeschiedenis van artikel 151d Gemw verduidelijkt en dat geldt ook hier, valt daar niet onder. 
109
Vereist is dat er een duidelijke connectie is tussen de gedraging en de woning of het erf. Dit 
betekent dat een schietpartij op het trottoir voor een woning geen aanleiding kan zijn voor sluiting 
van die woning, indien die woning daarmee niets te maken heeft en die connectie dus ontbreekt. 
Een andersluidende benadering past ook niet bij handhaving van de openbare orde als doel van het 
burgemeestersoptreden. Het enkele feit dat een willekeurige woning of willekeurig lokaal of erf in 
de buurt ligt, is dus onvoldoende. Overigens staat deze beperking er niet aan in de weg dat de 
burgemeester die verstoring van de openbare orde rond een woning, niet voor het publiek 
toegankelijk lokaal of erf ernstig vreest, daartoe als feit of omstandigheid ook kan betrekken dat op 
een andere plek al een actie heeft plaatsgevonden. 
 
Artikel I, eerste lid (artikel 174a, eerste lid, onder c) 
Het voorgestelde onderdeel c van artikel 174a, eerste lid, is inhoudelijk nieuw.  
 
Wil een woning, niet voor het publiek toegankelijk lokaal of bijbehorend erf met toepassing van dit 
onderdeel kunnen worden gesloten, dan is het centrale criterium dat rond die plek de openbare 
orde wordt verstoord, dan wel ernstige vrees bestaat voor het daar ontstaan van verstoring van de 
openbare orde. Deze begrippen zijn hiervoor al toegelicht bij de artikelsgewijze toelichting van 
onderdeel b en deze toelichting is van overeenkomstige toepassing voor onderdeel c. Ook voor dit 
                                                                 
106
 Vgl. A.J. Machielse, aantekening 6 op artikel 81 en aantekening 2 op artikel 141 van het Wetboek van 
Strafrecht, in: Noyon/Langemeijer/Remmelink. 
107
 Zie ook HR 5 maart 2019, ECLI:NL:HR:2019:306. 
108
 Kamerstukken II 2015/16, 34007, nr. 10, p. 2. 
109
 Kamerstukken II 2015/16, 34007, nr. 7, p. 13. 
 

 
zodanig (her)bewapent, dat daadwerkelijk effect voor het openbare leven rond de woning in de 
rede ligt.  
 
Artikel I, tweede lid (artikel 174a, tweede lid) 
In artikel 174a, tweede lid, Gemw is op dit moment een ‘preventieve’ sluitingsbevoegdheid 
geregeld. Toepassingsvoorwaarden zijn, kort gezegd, dat een woning, lokaal of erf eerder is 
gesloten op grond van artikel 174a, eerste lid, Gemw en dat een rechthebbende een woning, lokaal 
of erf opnieuw op een bepaalde wijze zal gebruiken of doen gebruiken. De bevoegdheid hangt 
samen met de a-grond: de nu al bestaande sluitingsbevoegdheid. Het is, gelet op de formulering 
en de reikwijdte en toepassingsvoorwaarden van de voorgestelde b- en c-grond, niet nodig of 
wenselijk deze preventieve regeling ook in deze gevallen te laten gelden. Omdat dit wetsvoorstel 
beoogt de bestaande bevoegdheid inhoudelijk onaangeroerd te laten, wordt een technische 
wijziging voorgesteld van het tweede lid, die de daarin vervatte regeling inhoudelijk ongewijzigd 
behoudt voor het klassieke toepassingsbereik van artikel 174a, eerste lid, Gemw, dus voor de a-
grond. 
 
Artikel I, derde lid (artikel 174a, derde lid) 
Artikel 174a, derde lid, Gemw schrijft voor dat de burgemeester in het besluit de duur van de 
sluiting bepaalt en dat hij deze, bij ernstige vrees voor herhaalde verstoring van de openbare orde, 
voor bepaalde tijd kan verlengen. Het huidige artikel 174a, eerste lid, Gemw verlangt dat de 
openbare orde rond de woning, het lokaal of het erf wordt verstoord en het huidige artikel 174a, 
tweede lid, Gemw verlangt dat er al eerder een sluiting op die grond heeft plaatsgevonden. De 
voorgestelde b- en c-grond bieden ook een grondslag voor een sluiting als de openbare orde rond 
de woning, het lokaal of het erf wordt verstoord. In al die gevallen is verlenging mogelijk op grond 
van het huidige artikel 174a, derde lid, Gemw, in geval van ernstige vrees voor herhaling van de 
verstoring van de openbare orde. Op grond van de voorgestelde b- en c-grond kan echter ook 
worden gesloten in geval van ernstige vrees voor het ontstaan van een verstoring van de openbare 
orde rond een woning, niet voor het publiek toegankelijk lokaal of erf door (bedreiging met) ernstig 
geweld of door het aantreffen van een wapen. Het is ter handhaving van de openbare orde 
wenselijk dat een dergelijk besluit ook voor bepaalde duur verlengbaar kan zijn. Hierom wordt 
voorgesteld in artikel 174a, derde lid, Gemw op te nemen dat verlenging mogelijk is in geval van 
ernstige vrees voor het ontstaan van de verstoring van de openbare orde. Net als bij de huidige 
verlengingsgrond zal de burgemeester zijn verlengingsbesluit deugdelijk moeten motiveren en de 
belangen moeten afwegen. Ook tegen dit besluit staan voor een belanghebbende rechtsmiddelen 
open. 
 
Artikel I, vierde lid (artikel 174a, vierde lid) 
In artikel 174a, vierde lid, Gemw staat een regeling die belanghebbenden, kort gezegd, 
gelegenheid geeft binnen een bepaalde termijn maatregelen te nemen waardoor de verstoring van 
de openbare orde wordt beëindigd. Dit behoudens spoedgevallen. Zoals bij de voorgestelde 
wijziging in artikel 174a, derde lid, Gemw is toegelicht, kunnen met de voorgestelde b- en c-grond 
ook sluitingsbesluiten worden genomen in geval van ernstige vrees voor het ontstaan van een 
verstoring van de openbare orde rond een woning, niet voor het publiek toegankelijk lokaal of erf 
door (bedreiging met) ernstig geweld of door het aantreffen van een wapen. Het is met name voor 
bewoners wenselijk dat zij zo mogelijk ook in deze gevallen tijd krijgen maatregelen te nemen om 
tenuitvoerlegging van het besluit te voorkomen. Hierom wordt voorgesteld in artikel 174a, vierde 
lid, Gemw op te nemen dat belanghebbenden gelegenheid krijgen verstoring van de openbare orde 
te voorkomen. 
 
Artikel II (artikel 177 van de Wet openbare lichamen Bonaire, Sint Eustatius en Saba) 
Voor een toelichting wordt verwezen naar de toelichting op artikel I. Wat daar is toegelicht voor de 
Europees Nederlandse wijzigingen is van overeenkomstige toepassing voor Caribisch Nederland. 
Hierop geldt één uitzondering. In Caribisch Nederland geldt de Wet wapens en munitie niet. Voor 
de duiding van het begrip wapen wordt daarom aangesloten bij de definitie van wapenen in artikel 
1, tweede lid, van de Wapenwet BES, dat de daarmee vergelijkbare opsomming bevat. Voor het 
overige geldt op het punt van de c-grond hetgeen hierboven is toegelicht voor artikel I, eerste lid 
(artikel 174a, eerste lid, onder c). 
 
Artikel III (artikel 7:231, tweede lid, van het Burgerlijk Wetboek) 
In artikel 7:231, tweede lid, BW staat de bevoegdheid van een verhuurder tot buitengerechtelijke 
ontbinding van een huurovereenkomst zonder noodzakelijke tekortkoming als gevolg van een 
sluiting. De bewoordingen sluiten aan bij de huidige sluitingsbevoegdheid van artikel 174a, eerste 
lid, Gemw (de a-grond). Te weten ontbinding na sluiting wegens een verstoring van de openbare 
orde rond het gehuurde door gedragingen in het gehuurde. De b-grond gaat echter niet alleen om 
 

