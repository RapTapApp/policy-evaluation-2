 
12 juli 2022  
ste
Instructie voor de delegatie van het Koninkrijk der Nederlanden naar de 41 zitting van 
de Algemene vergadering (Assembly) van de ‘International Civil Aviation Organisation 
(ICAO) ’, te houden van 27 september tot en met 7 oktober 2022 te Montréal, Canada. 
 
Inleiding en werkwijze delegatie 
 
 Inleiding 
ste
De agenda van de 41 zitting van de ICAO Assembly omvat een breed scala aan 
luchtvaartonderwerpen op de volgende terreinen: economie, technisch, juridisch, administratief, 
milieu/klimaat, beveiliging- en veiligheid. De geannoteerde agenda (A41-Working Paper 1; WP1) 
bevat vooralsnog agendapunten verdeeld over de plenaire vergadering, een executive commissie, 
een juridische commissie, een economische commissie, een technische commissie, alsmede een 
administratieve commissie.  
 
Voor Nederland verdienen drie (twee politieke en één inhoudelijk) onderwerpen bijzondere 
aandacht: 
1. De verkiezing voor de ICAO Council 2022-2025. Het Koninkrijk der Nederlanden zal tijdens deze 
Assembly de zetel in de ICAO Council part II verlaten. Oostenrijk is deze keer aan de beurt om zich 
kandidaat te stellen ter vertegenwoordiging van de Abis-rotatiegroep waar Nederland ook deel van 
uit maakt voor de komende drie jaar. Onze partnerlanden zijn België, Ierland, Kroatië, Luxemburg, 
Oostenrijk, Portugal en Zwitserland. Oostenrijk voert dit jaar de regie over onze gezamenlijke 
lobby.  
2. Het vaststellen van een ambitieus mondiaal langetermijnklimaatdoel voor de burgerluchtvaart 
(Long Term Aspirational Goal, LTAG) en de instandhouding en liefst aanscherping van het 
bestaande CORSIA (Carbon Offsetting and Reduction System for International Aviation) voor 
koolstofneutrale groei tot en met 2035. 
3. Cybersecurity in de luchtvaart.  
 
Ad. 1 De inzet voor de verkiezing van de Abis kandidatuur vindt plaats via een diplomatieke 
campagne ten aanzien van alle diplomatieke posten gezeteld in één van de 193 lidstaten van de 
ICAO die al ruim voor de aanvang van de Assembly is begonnen. 
 
Ad. 2 en 3: De Europese inzet voor de inhoudelijke onderwerpen op de Assembly is vervat in 
Working Papers (WP's) waarvoor de coördinatie wordt verricht in de Europese burgerluchtvaart 
conferentie de ‘European Civil Aviation Conference; ECAC’), - met 44 Europese lidstaten- en in EU-
verband. Nederland stemt, indien nodig, ter plekke af in EU, ECAC en in Abis verband. Tsjechië is 
in de tweede helft van 2022 voorzitter van de EU en zal de EU standpunten uitdragen tijdens de 
Assembly. 
 
In haar standpuntbepaling dient de delegatie alert te zijn op de wenselijkheid om de positie van 
Curaçao, Sint Maarten en Aruba, als Koninkrijkspartners, mede tot uiting te laten komen. De 
eindverantwoordelijkheid voor een beslissing ligt te allen tijde bij het hoofd van de delegatie. 
 
 Werkwijze delegatie 
De delegatie laat zich ten aanzien van de luchtvaartonderwerpen, zoals neergelegd in de 
geannoteerde agenda, leiden door de in deze instructie opgenomen algemene, politieke - alsmede 
specifiek inhoudelijke richtlijnen.  
 
De agenda bevat een groot aantal onderwerpen welke geheel, of gedeeltelijk, onder de 
competentie vallen van de EU. Voor deze onderwerpen geldt de gemeenschappelijke positie die 
binnen de EU is overeengekomen ten aanzien van de ICAO Assembly. Voor de meeste 
onderwerpen zijn EU-posities bepaald aan de hand van papers die in Coreper zijn afgestemd en bij 
het ICAO secretariaat ten behoeve van de agenda van de Assembly zijn ingediend. Verdere 
aanvullingen en aanpassingen hierop worden volgens de daarvoor geldende gemeenschappelijke 
procedures vastgesteld. In het algemeen zal de delegatie zich steeds richten op de zo efficiënt 
mogelijk verwezenlijking van het gemeenschappelijke Europese beleid. 
 
 1 

 
 
 
1. Luchtvaartveiligheid en Luchtverkeer   
De luchtvaartveiligheid is de afgelopen decennia sterk verbeterd. Met het oog op de voortgaande 
groei van de luchtvaart, blijft aandacht voor de vliegveiligheid noodzakelijk, met name in die 
regio’s waar de door ICAO ontwikkelde technische en operationele normen niet of onvoldoende 
worden nageleefd. 
 
Op het terrein van Luchtvaartveiligheid en Luchtverkeer zijn er zes Europese WP’s voorbereid over 
de uitvoering van vluchten met een beperkte crew, regels voor onbemande luchtvaartuigen, 
operaties in het hoge(re) luchtruim, vluchtuitvoering door staatsluchtvaartuigen en de correcte 
toepassing van het ‘due regard’ principe, de weerbaarheid van satellietsystemen en een 
verbetering van de wereldwijde crisisaanpak voor luchtvaart:  
 An approach to new operational concepts involving reduced crew and single pilot 
operations; 
 To address the suitability of flight rules to enable safe UAS operations in the airspace; 
 Higher airspace operations; 
 The operation of State aircraft in RVSM airspace; 
 Improving Communication Navigation and Surveillance (CNS) resilience through Global 
Navigation Satellite System (GNSS) interference mitigation 
 Establishing an operative multilayer crisis management framework. 
 
Deze WP’s worden gedreven door de ontwikkelingen in de luchtvaart, zowel op technologisch 
gebied alsmede op het gebied van innovaties en economische overwegingen die vanuit de industrie 
voorgesteld worden. Een goed voorbeeld hiervan zijn de ‘reduced crew’ en ‘single pilot’ operaties. 
Europa vraagt de Assembly om ICAO op te dragen om deze ontwikkelingen goed te volgen en 
standaarden en aanbevolen werkwijzen hiervoor te ontwikkelen. Dit punt kan mogelijk op 
weerstand stuiten bij andere landen en kan gezien worden als teveel economisch gedreven en 
onvoldoende gebaseerd op veiligheidsvoorstellen. Het verder toepassen van technologie zoals   
satellietnavigatie en – communicatie(apparatuur) in de luchtvaart vraagt om een betere 
weerbaarheid van deze systemen. Europa doet verder de oproep aan ICAO om regelgeving voor te 
bereiden voor het inpassen in het luchtruim van verschillende zogenaamde new entrants, zoals 
drones (UAS) of civiele operaties in het hoge(re) luchtruim boven het niveau waar de civiele 
luchtvaart momenteel opereert. 
 
Alle voornoemde onderwerpen op het terrein van luchtvaartveiligheid en luchtverkeer sluiten aan 
bij de agendapunten van de Assembly, met name die agendapunten die door de Technical 
Commission behandeld zullen worden. Tevens sluiten deze aan bij de prioriteiten die op nationaal 
niveau in Nederland gehanteerd worden met betrekking tot het verbeteren van de veiligheid in de 
luchtvaart, zoals onder andere geformuleerd in het Nederlands Luchtvaart Veiligheid Programma 
(het Nederlandse ‘State Safety Program’). 
 
Ten aanzien van het Global Aviation Safety Plan (GASP) zal ICAO voorstellen doen voor 
aanpassingen, mede gebaseerd op de ‘safety stream’ tijdens de High Level Conference on COVID-
19 en de activiteiten die ICAO sindsdien heeft ondernomen. 
 
Voor luchtverkeersleiding (Air Traffic Management - ATM) wordt op de Assembly een voorstel 
gedaan voor een kleine aanpassing van het Global Air Navigation Plan (GANP). Dit plan is gericht 
op verdere prestatieverbeteringen van het wereldwijde ATM systeem (capaciteit, duurzaamheid 
vluchtefficiëntie). Voor het Koninkrijk der Nederlanden is de inzet gericht op het vaststellen van het 
GANP en daarmee het kader scheppen voor de regionale implementatie (Europa en Caribisch 
gebied) van nieuwe ATM systemen op basis van wereldwijde interoperabiliteit in technologie en 
procedures voor de luchtverkeersleiding en de vliegtuigen.  
  
Voor Europa biedt  het GANP het kader voor de verdere invoering van de ‘Single European Sky ATM 
res earch ’ (SESAR) concepten en technologie binnen het kader van de Single European Sky. De 
uitvoering van SESAR is belangrijk voor het optimaal gebruik van het Nederlandse luchtruim, 
 3 

 
- Accessibility to persons with disabilities  
 
Er wordt een resolution gevraagd om de principles of facilitation, om de noodzaak van een goed 
proces te benadrukken. Om te voorkomen dat bij een eventueel volgende gezondheid-gerelateerde 
pandemie wederom vliegverboden worden ingesteld, worden verschillende risico mitigerende 
systemen voorgesteld als een “resilient framework”. Daarnaast wordt in een working paper de 
noodzaak aangegeven van de assistentie aan passagiers met een beperkte mobiliteit, ook tijdens 
pandemien. Dit is een belangrijk thema gezien de vergrijzende wereldbevolking. 
Facilitatie van passagiers en cargo is een breed onderwerp. Hoofdzaak is de bevordering van de 
vlotte doorstroom van passagiers bij gezondheids- en Covid gerelateerde maatregelen en de 
bescherming van passagiers met een beperkte mobiliteit. 
 
3. Klimaat en Milieu  
Sinds de vorige Assembly in 2019 is de politieke en maatschappelijke aandacht voor de 
klimaatimpact van de luchtvaart in Nederland en daarbuiten in lijn met bredere ontwikkelingen 
verder toegenomen. De elementen van het mondiale CORSIA-systeem, met als doel 
koolstofneutrale groei op de middellange termijn, zijn door zeer veel staten geïmplementeerd. De 
fase waarin staten vrijwillig kunnen meedoen is 1 januari 2021 begonnen (tot 2027) en inmiddels 
hebben 114 staten aangekondigd dat te (gaan) doen. In 2020 heeft de ICAO Council het besluit 
genomen om tijdelijk, voor de eerste nalevingsperiode van drie jaar tot 2024, de zogeheten 
baseline (ten opzichte waarvan alle groei van CO2-emissies gecompenseerd moet worden) van het 
systeem te veranderen. Dit was het gemiddelde van 2019 en 2020, en is nu alleen 2019. Immers 
was het vliegverkeer in 2020 door een onvoorziene pandemie zeer hard gedaald en was de 
financiële situaties van vele luchtvaartmaatschappijen penibel. Dit jaar heeft de ICAO Council haar 
eerste driejaarlijkse review van het systeem gedaan. Formeel focust deze op de praktische 
uitvoerbaarheid van het systeem en implicaties voor de komende drie jaar. Door grote 
verdeeldheid van belangen en het feit dat nu besloten moet worden wat er met de baseline 
gebeurt, in samenhang met het andere grote klimaatpunt, is dit ontaard in een discussie waarin 
sommige landen het systeem geheel om willen bouwen, uit willen stellen of af willen schaffen. Eind 
augustus hoopt de Council vast te stellen wat zij de Assembly aanbeveelt te doen met CORSIA.  
 
Een Europees paper over CORSIA is voorbereid maar zal nog veel updates vereisen. De Europese 
lijn is dat de essentiële elementen van het systeem (bijv. duur, verdeelsleutel) niet ter discussie 
staan, immers kijkt de review slechts drie jaar vooruit, en dat we vanwege de klimaatcrisis terug 
moeten naar een baseline van het gemiddelde van 2019 en 2020.  
 
Het andere klimaatonderwerp is het mondiale langetermijndoel LTAG. De vorige Assembly gaf de 
opdracht de haalbaarheid hiervan te onderzoeken. Enkele honderden experts hebben aan een 
omvangrijk rapport gewerkt met drie ambitieniveaus, tussendoelen en kosten. Zoals op voorhand 
duidelijk was, was niet mogelijk precies te voldoen in het verzoek van de vorige Assembly om de 
impact van een mondiaal doel op individuele ontwikkelingslanden in kaart te brengen. De ICAO 
Council is ook hierover verdeeld. Om het ambitieniveau van de andere 150+ staten af te tasten 
richting de Assembly organiseert ICAO eind juli een High-Level Meeting (niveau Assembly) in 
Montreal. Op basis van de uitkomsten hiervan beoogt de Council ook hierop eind augustus haar 
aanbevelingen aan de Assembly vast te stellen in papers. Hoewel het aparte discussies zijn, zijn er 
landen die het CORSIA-systeem willen aanpassen in hun voordeel in ruil voor een akkoord over 
LTAG. De voornaamste horde voor het doel is verdeling van en voorziene financiering voor de 
biljoenen die geraamd worden om een sterk groeiende mondiale luchtvaartsector richting 2050 
over te krijgen op radicaal schonere vliegtuigen met grote percentages duurzame kerosine, in 
samenhang met noties als ontwikkelende economieën en het belang van betaalbaar luchtverkeer 
daarvoor. 
 
Een Europees paper over LTAG is ook voorbereid. Waar het CORSIA-paper updates zal vereisen ligt 
hier op materiële punten nog geen conceptaanbeveling van de Council aan de Assembly, dus het 
kader voor de onderhandelingen is nog grotendeels onbekend. De Europese inzet is netto-nul CO2-
emissies van de internationale burgerluchtvaart in 2050 als doel, zonder een toezegging over de 
inzet van publieke geldstromen of de oprichting van een fonds. Gezien het mondiale krachtenveld 
 5 

 
De Nederlandse deelname aan de Legal Commission wordt in belangrijke mate voorbereid in het 
kader van de ECAC Legal Task Force. De werkgroep komt in dat verband op 14 september 2022 
bijeen. Daaraan voorafgaand worden in een zogenaamd Key Briefing document alle commentaren 
op concept WP’s verzameld en gecirculeerd. De meeste juridische WP’s zijn nog in voorbereiding en 
op het moment van schrijven nog niet definitief beschikbaar. 
 
6. Bedrijfsvoering ICAO organisatie  
Er zullen tijdens de Assembly ook beslissingen worden genomen aangaande: 
- de samenstelling van de ICAO Council;  
- de omvang van het ICAO budget voor de komende drie jaren (2023-2024-2025) en de 
contributie van de lidstaten; en  
- de inrichting, efficiency en effectiviteit van de ICAO organisatie zelf. 
  
     A.   Council verkiezingen en steminstructie  
Tijdens de Assembly zal de verkiezing van de nieuwe ICAO Council voor het komend triënnium 
plaatsvinden. De Abis groep draagt Oostenrijk voor als kandidaat voor part II van de Council. Naar 
verwachting zullen er zich ten aanzien van part I en II geen verrassingen voordoen. De 
verwachting is wel dat een groot aantal landen zich zal onthouden van een stem op de Russische 
Federatie in part I met als doel de RF uit de ICAO Council weg te stemmen. Of dit gaat lukken valt 
evenwel te bezien.  
In part III zal Roemenië namens de Centraal en Oost Europese Rotatiegroep (CERG), deelnemen 
aan de verkiezingen conform de afspraken die daarover in ECAC verband in 2021 zijn gemaakt. 
Voorts zijn er meer landen kandidaat voor part III dan de 13 zetels die beschikbaar zijn. In 
samenspraak met het Ministerie van Buitenlandse Zaken zal een zorgvuldige afweging van 
kandidaturen worden gemaakt en een groslijst met steminstructie worden opgesteld. Belangrijk 
hierbij is of steunruil kan worden verkregen voor de Abis kandidaat uit Oostenrijk. 
  
      B. Budget en begrotingszaken  
De ontwerpbegroting van ICAO voor de periode 2023-2024-2025 is in de aanloop naar de 
Assembly onderwerp geweest van uitvoerige onderhandelingen. Tegelijkertijd vindt er een 
discussie plaats over de beleidsprioriteiten voor de komende jaren en de noodzaak om voldoende 
middelen beschikbaar te stellen voor nieuw beleid. De begrotingsvoorstellen zijn nauw verbonden 
aan het nieuwe business plan van ICAO, waarbij tevens verbetering van de bedrijfsvoering een 
belangrijk aandachtspunt is. De uitkomst van deze discussie is een zogeheten Zero Nominal 
Growth plus scenario, gebaseerd op de begroting van 2022. De totale begroting 2023-2025 komt 
uit op CAD 357,6 miljoen, waarvan CAD 15,0 miljoen bestaat uit een eenmalige extra bijdrage van 
de 193 lidstaten om modernisering van de organisatie te bekostigen.  
 
Ook de grootste contribuanten zoals de VS, China en Japan hebben hun steun uitgesproken voor 
deze aanpak, een belangrijk bewijs van vertrouwen in de koers die is ingezet onder leiding van de 
nieuwe Secretaris Generaal van ICAO. Ook voor Nederland betekent deze benadering concreet dat 
het Koninkrijk naar verhouding iets meer gaat bijdragen aan ICAO dan nu het geval is. Ruimte voor 
de financiering van nieuwe beleidsinitiatieven en het afdekken van het hogere inflatierisico wordt 
onder meer gevonden door een deel van de begrotingsreserve uit de huidige begrotingsperiode 
over te hevelen naar de komende drie jaar, versterking van de inkomsten-genererende activiteiten 
van de organisatie (zoals conferenties en publicaties) en intensivering van de inspanningen van de 
organisatie om vrijwillige bijdragen te werven. 
De Nederlandse inzet ten aanzien van de budgettaire voorstellen is afgestemd met de Abis 
partnerlanden. Nederland kan instemmen met de voorgestelde ICAO begroting voor 2023-2025 en 
steun uitspreken voor de vernieuwingsagenda van de Secretaris Generaal. Nederland zal hierbij 
blijven aandringen op verdere professionalisering van de bedrijfsvoering van ICAO, met nadruk op 
financiële transparantie, efficiënt beheer en verantwoording. 
 De Koninkrijkdelegatie 
Door het beperkte aantal plaatsen tijdens de (hybride) Assembly zal de delegatie afhankelijk van 
de onderwerpen wisselend van samenstelling zijn in de tweewekelijkse tijd. Een deel van de 
 7 

