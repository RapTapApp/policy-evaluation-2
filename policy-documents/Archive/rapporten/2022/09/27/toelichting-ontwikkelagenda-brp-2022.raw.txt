BIJLAGE 1 TOELICHTING INHOUD ONTWIKKELAGENDA 
BIJ KAMERBRIEF STAND VAN ZAKEN BRP 2022 
 
Toelichting bij het overzicht 
Dit overzicht bevat de onderwerpen van de actuele Ontwikkelagenda BRP. Sinds de eerste versie 
van de Ontwikkelagenda aan de Tweede Kamer werd toegezonden (via de brief over de stand van 
zaken BRP, d.d. 21 september 2020) heeft de interbestuurlijke programmaraad enkele wijzigingen 
1
geaccordeerd. Het gaat om enkele aanvullingen en enkele samenvoegingen. Indien van 
toepassing wordt bij het onderwerp vermeld wat de wijziging is. In de interbestuurlijke 
programmaraad BRP zitten betrokkenen bij het BRP-stelsel, waaronder de VNG, Belastingdienst, 
het CBS, de ministeries van Sociale Zaken en Werkgelegenheid en Veiligheid en Justitie. Ook de 
Nederlandse Vereniging voor Burgerzaken is lid.   
Er wordt agile aan de Ontwikkelagenda gewerkt, dat betekent in dit geval onder andere dat aan 
diverse onderwerpen gelijktijdig wordt gewerkt, en er steeds deelresultaten worden opgeleverd. 
Zodra een deelresultaat merkbaar is in de buitenwereld en daar waarde heeft, is dat onderdeel 
‘opgeleverd’. Daarmee is dan veelal nog niet het hele onderwerp afgerond. De Ontwikkelagenda 
kent een volgorde qua prioritering, maar dat betekent niet dat onderwerp 1 klaar moet zijn voordat 
aan een ander onderwerp begonnen kan worden. Zo is er voor onderwerp met prioriteit 13 een 
harde deadline in verband met EU-verkiezingen, die wijziging moest dus ook al opgepakt worden. 
Verder moeten soms nog beleidsmatige keuzes worden gemaakt voor een onderwerp dat hoger op 
de lijst staat, en kunnen ontwerpers en bouwers wel aan de slag met een onderwerp dat lager 
staat.     
Ten behoeve van informeren van de Tweede Kamer over de voortgang van de Ontwikkelagenda is 
aan elk onderwerp in het overzicht een stand van zaken toegevoegd. Daarbij wordt onderscheid 
gemaakt in  
1) Onderdelen waaraan afgelopen jaren gewerkt is en waarvan inmiddels een deelresultaat is 
opgeleverd (merkbaar voor de buitenwereld: bij burgers, gebruikers van de BRP of bijhouders 
bronhouders van de BRP). 
2) Onderdelen waaraan gewerkt is (en wordt) en waar nog in 2022 deelresultaten worden 
opgeleverd.  
3) Onderdelen waaraan gewerkt is (en wordt) en in 2023 vervolgstappen worden gezet en /of 
deelresultaten worden verwacht. 
Naast de in het overzicht genoemde deelresultaten/ stappen, is er afgelopen twee jaren ook veel 
inspanning nodig geweest om het programma goed aan de gang te krijgen. Inregelen van 
processen en werven en inwerken van personeel kostte veel tijd. Resultaat is wel dat er nu extra 
teams beschikbaar zijn voor zowel uitwerking als realisatie. Er is gewerkt aan input voor teams die 
gaan ontwerpen en bouwen (daarvoor worden zogenaamde ‘initiatieven’ uitgewerkt waarmee 
teams aan de slag kunnen, vertaling van de beleidswensen naar informatie waarmee 
(proces)ontwerpers en bouwers uit de voeten kunnen). Ook zijn er impactanalyses uitgevoerd, 
onder andere ook om te bepalen of impact en opbrengst van het deelresultaat in balans zijn. Voor 
veel onderdelen zijn wijzigingen in wet- en regelgeving nodig. Aan een aantal wijzigingen is al 
gewerkt en zijn aanpassingen van Besluit BRP en Regeling BRP in 
voorbereiding/consultatie/voorhang Kamer. Andere benodigde wijzigingen blijken bij het uitwerken 
van initiatieven. Er wordt gewerkt aan een startnotitie voor een verzameling van wetswijzigingen 
die verband houden met de Ontwikkelagenda.  
  
 
1 
Kamerstuk 2020-2021, 25 859, nr. 146. 

voor aanwijzing van DUO gaat eind 2022 in consultatie. 
• Kwaliteitsmaatregel voor het registreren en actueel houden van het tijdelijk 
verblijfsadres van niet-ingezetenen: naast de burger zelf en de RNI-loketten, gaan in 
2023 enkele gemeenten tijdelijke verblijfadressen van niet-ingezetenen aanleveren 
aan de BRP. Hiervoor ligt een Besluit BRP in voorhang bij de Tweede Kamer. Enkele 
gemeenten met veel arbeidsmigranten zijn akkoord met deze rol.  
 
  
2 Andere financieringsregeling van de BRP 
De kosten voor beheer en exploitatie van de centrale voorzieningen van de BRP worden 
gezamenlijk door gebruikers van de gegevens opgebracht. Hoeveel een organisatie 
betaalt, wordt bepaald op basis van een verdeelsleutel, gebaseerd op aantallen berichten 
uit de centrale verstrekkingsvoorziening (GBA-V) die een organisatie ontvangt. Dit vormt 
een ongewenste negatieve prikkel voor het bevragen van de BRP en belemmert daarmee 
ook ontwikkelingen om het werken met kopieën van gegevens in de eigen administratie 
zoveel mogelijk te vervangen door bevragen bij de bron op het moment dat gegevens 
nodig zijn. 
 
In uitvoering, (deel)resultaat verwacht in 2022:  
Conceptvoorstel voor de nieuwe regeling is en wordt besproken met gebruikers van de 
BRP. Gereed voor besluitvorming naar verwachting eind september, begin oktober 2022. 
Voor implementatie van het conceptvoorstel zijn geen aanpassingen in techniek en 
regelgeving nodig, wel aanpassingen in interne systemen en processen. 
  
  
3 Bevragen bij de bron 
 Dit punt beoogt het kopiëren van gegevens naar lokale bestanden te verminderen en bij te 
2
 dragen aan dataminimalisatie. Hiervoor wordt een pilot uitgevoerd met API’s , waarmee 
 gemeenten, overheidsorganen en derden de centrale BRP-voorzieningen direct kunnen 
 bevragen. Het gebruik van API’s in het proces beoogt het opvragen van gegevens uit de 
 BRP te vergemakkelijken en de privacybescherming te verbeteren. Met de API’s kunnen 
 
ook zogenoemde “informatievragen” worden gesteld door gemeenten, overheidsorganen 
en derden. Bijvoorbeeld: “wat is de leeftijd van persoon X” in plaats van de 
geboortedatum of “Wat is de aanschrijfnaam van persoon x” in plaats van de voornamen, 
achternaam, geslacht, achternaam van de partner, etc. Het verstrekken van antwoorden 
op deze informatievragen zorgt ervoor dat er minder gegevens worden verstrekt aan 
gebruikers van de BRP (dataminimalisatie). Voor het kunnen verstrekken van dergelijke 
antwoorden is een bewerking van BRP-gegevens nodig. De Wet BRP biedt daar nog geen 
grondslag voor. Om te kunnen beoordelen of het doelmatig is om een dergelijke 
bewerkingsgrondslag op te nemen in de Wet BRP, wordt een wettelijk geborgd experiment 
uitgevoerd.  
 
In uitvoering, (deel)resultaat verwacht in 2022: 
• Eerste fase Haal Centraal, bevat API’s voor de directe bevraging van de BRP, waarmee 
een einde komt aan de noodzaak voor lokale kopiebestanden bij de gebruikers van de 
BRP. 
• Verminderd gebruik van adressen door gemeenten met ontbrekende BAG-koppeling, 
gebruik van adres en locatiebeschrijving. 
• Mogelijk maken van geautomatiseerde vergelijking van gegevens in BRP met andere 
bronnen/registers:  
o de adressen van de BRP in relatie tot de Basisadministratie Adressen en 
Gebouwen (BAG); 
o de registratie van ouderlijk gezag in de BRP in relatie tot het Gezagsregister. 
 
 
2
 Een API (Application Programming Interface) is een software-interface die het mogelijk maakt dat twee applicaties met elkaar 
kunnen communiceren. 

overheidshandelen. Dit punt is geagendeerd om te onderzoeken of en hoe een tweede 
adres opgenomen zou kunnen worden in de BRP en hoe dit bij kan dragen aan het 
oplossen van knelpunten voor de burger en verbetering van zicht op verblijf van personen 
door de overheid. 
 
In uitvoering, (deel)resultaat verwacht in 2022: 
• Systemen worden aangepast om registratie van tijdelijke verblijfsadressen voor 
niet-ingezetenen mogelijk te maken. Vanaf de start van deze registratie kunnen 
voor niet-ingezetenen dus twee adressen geregistreerd worden: een woonadres in 
het buitenland en een tijdelijk verblijfsadres in Nederland. 
 
In uitvoering, vervolgstappen in 2023/ (deel)resultaat verwacht in 2023 
• Een inventarisatie van mogelijke problemen met betrekking tot het adresgegeven 
in de BRP heeft geleid tot een voorstel om bereikbaarheid te verbeteren en 
knelpunten omtrent tijdelijk verblijf in het buitenland op te lossen. De 
voorgestelde oplossingsrichtingen worden in afstemming met de gebruikers van de 
BRP verder uitgewerkt. 
 
  
7 Uitbreiden zoekfuncties op de BRP 
Daartoe geautoriseerde organisaties kunnen met zoekvragen gegevens ophalen uit de 
centrale gegevensverzameling van de BRP. De huidige zoekfuncties zijn te beperkt. 
Uitbreiding is nodig om sneller de goede gegevens te vinden en tegelijkertijd de privacy 
zoveel mogelijk te waarborgen door niet onnodig gegevens van (niet gezochte) personen 
mee te leveren. Gebruikers van de BRP hebben wensen met betrekking tot uitbreiding 
ingediend, en zijn om input gevraagd. Op basis daarvan wordt uitgewerkt hoe hieraan 
tegemoetgekomen kan worden met aanpassingen in de centrale BRP-voorzieningen. 
 
In uitvoering, (deel)resultaat verwacht in 2023/ vervolgstappen in 2023:  
• Verbetering van de zoekmogelijkheden in de BRP zoals zoeken op voorletters en 
verwanten, met gelijktijdige verhoging van de privacymaatregelen. 
  
8 Inzien, wijzigen en delen van eigen gegevens 
Dit agendapunt is toegevoegd in het kader van de uitwerking voor de BRP van het bredere 
3
kabinetsbeleid rondom Regie op gegevens en is een aanvulling op de mogelijkheid om de 
eigen gegevens in de BRP in te zien en indien nodig te (laten) wijzigen. Het beoogt 
burgers de mogelijkheid te bieden om een gegevensdeling met bepaalde organisaties zelf 
te starten of te stoppen. Om dit te realiseren is het van belang dat burgers inzicht hebben 
in de verstrekkingen uit de BRP. Het oorspronkelijke agendapunt Alle bevragingen van 
BRP-gegevens inzichtelijk maken is daarom samengevoegd met dit agendapunt 
 
Opgeleverd deelresultaat: 
• Burgers kunnen sinds maart 2022 via MijnOverheid inzien welke organisaties hun BRP-
gegevens automatisch ontvangen als er een gegeven van die burger wijzigt 
(bijvoorbeeld het adres bij verhuizing). 
 
In uitvoering, (deel)resultaat verwacht in 2023/ vervolgstappen in 2023:  
• Uitbreiding inzage: nieuwe optie om via MijnOverheid direct het volledige overzicht 
van alle (centrale) BRP-verstrekkingen op te vragen. 
• Uitbreiding van de applicatie voor Nederlanders in het buitenland om hun 
adreswijzigingen door te geven zodat die compliant is met de EU-verordening Single 
Digital Gateway. 
• Melding van gemeenten aan bewoners bij nieuwe inschrijving op hun adres. 
• Vermelding van het geregistreerde aantal bewoners op het eigen adres op 
 
3
 Kamerstuk 32 761, nr. 147 over regie op persoonlijke gegevens bij de overheid. 

11 Vastleggen aanschrijfnaam 
De BRP bevat een aantal gegevens van burgers (waaronder naam, geslacht) die 
overheidsorganisaties verstrekt krijgen om te kunnen bepalen welke aanschrijfnaam ze 
gaan gebruiken in correspondentie met de burger. Momenteel zijn de keuzemogelijkheden 
van de burger ten aanzien van de wijze van aanschrijving beperkt tot het gebruik van de 
achternaam van de (ex-) echtgenoot of geregistreerde partner. Het streven is om deze 
keuzemogelijkheden voor de burger te vergroten en tegelijkertijd de gebruikers van de 
BRP beter te ondersteunen bij het gebruiken van de gewenste aanschrijfnaam. Er is, in het 
kader van het kabinetsbeleid over onnodige sekseregistratie onderzocht of het mogelijk is 
om burgers de keuze te geven om ook zonder de heer/mevrouw aangeschreven te 
worden. Dit blijkt mogelijk en vereist o.a. een aanpassing van de Wet BRP en aanpassing 
van het technisch ontwerp van de BRP. Er is ook onderzoek gedaan naar impact en 
kosten, maar nadere uitwerking is nog nodig.  
 
In uitvoering, vervolgstappen in 2023/ (deel)resultaat verwacht in 2023 
• Fase 2 van Haal Centraal gaat in 2023 in productie, waarbij de informatievraag 
Aanschrijfnaam gebruikt kan worden door de deelnemers aan de pilot. (zie ook onder 
3, Bevragen bij de bron.) 
 
  
12 Niet meer definitief verwijderen gegevens van voor adoptie (toegevoegd) 
Dit punt is aan de Ontwikkelagenda toegevoegd naar aanleiding van het amendement van 
het lid-Ceder over het niet langer toestaan van het schrappen van de 
4
afstammingsgegevens op verzoek van adoptiefouders van 9 juni 2021. Voorheen bood de 
Wet basisregistratie personen adoptiefouders van een minderjarige jonger dan 16 jaar en 
het adoptiefkind van 16 jaar en ouder de mogelijkheid om de gemeente te verzoeken om 
historische gegevens van voor de adoptie (w.o. de gegevens over de afstandsouders) te 
laten verwijderen. Het gaat om gegevens over de naam, één of beide ouders, de bij 
adoptie verloren nationaliteit en/of gegeven over de bijhoudingsgemeente en het adres in 
die gemeente alsmede over het verblijf in Nederland en het vertrek uit Nederland (verder: 
gegevens over de adoptie), op de persoonslijst van het kind in de BRP. Het amendement 
zorgt ervoor dat alleen het kind zelf vanaf 16-jarige leeftijd kan vragen om gegevens van 
voor de adoptie uit de BRP te laten verwijderen. De nieuwe ouders kunnen dat niet meer 
doen, hiermee is invulling gegeven aan de uitvoering van dit amendement. 
 
Opgeleverd deelresultaat: 
Aanpassing in de systemen van de gemeenten zodat het amendement “Niet meer 
verwijderen adoptiegegevens” ondersteund wordt in de Burgerzakenapplicaties. (Sinds 
inwerkingtreding van de wetswijziging die dit regelt op 1-1-2022 worden al geen gegevens 
meer verwijderd als er een verzoek wordt gedaan. Met aanpassing van de systemen kan 
het ook technisch niet meer). 
 
 
  
13 Aanpassingen in het kader van de kieswet 
Er worden faciliteiten ontwikkeld voor het verstrekken van gegevens van kiesgerechtigden 
aan gemeenten om hen te ondersteunen wanneer hun lokale BRP door een calamiteit niet 
beschikbaar is.  
 
In uitvoering, vervolgstappen in 2023/ (deel)resultaat verwacht in 2023 
• Realiseren van de mogelijkheid om de gegevens ‘land EU-lidstaat van herkomst’ en 
‘adres en woonplaats EU-lidstaat van herkomst’ in de BRP te registreren, als 
uitbreiding van de huidige gegevens die in de BRP worden vastgelegd ten behoeve van 
de EU-verkiezingen. Dit alles conform Europese richtlijnen inzake EU-verkiezingen, 
 
4
 Kamerstuk 35648-9 

