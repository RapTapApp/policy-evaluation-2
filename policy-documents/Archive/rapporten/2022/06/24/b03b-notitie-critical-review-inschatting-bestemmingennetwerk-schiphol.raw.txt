Verslag van de bespreking van de analyse over het benodigde aantal vluchten voor een 
adequate bereikbaarheid met externe reviewers van CE Delft, Erasmus Universiteit 
Rotterdam en SEO Economisch Onderzoek. 
 
Datum bespreking: 13 mei 2022 
 
1. Toelichting door I&W op notitie en visie strategische bestemmingen 
Uitgangspunt voor Schiphol zijn strategische bestemmingen. Voor eenduidige en objectieve 
identificatie van deze bestemmingen neemt I&W de GaWC (Globalization and World Cities) index 
als bron (die is toegespitst op de Nederlandse situatie). Deze bestemmingen worden vervolgens 
aangevuld met bestemmingen in het Caribisch deel van het Koninkrijk en Paramaribo (vanwege de 
bijzondere band met Nederland). 
 
Overigens zijn GaWC-bestemmingen niet alleen economisch van belang: ook op andere 
indicatoren, zoals politieke parameters (bijv. hoofdsteden, aanwezigheid ambassades/consulaten, 
internationale organisaties en denktanks) en onderwijs/onderzoek (aanwezigheid topuniversiteiten, 
innovatie hot spots) dekt de GaWC de belangrijkste steden ter wereld af. Dit komt omdat 
hoofdsteden vaak ook economische centra zijn en hoogstaand onderwijs/onderzoek dikwijls in of 
nabij deze steden is geconcentreerd. GaWC neemt deze indicatoren zelf niet mee bij de 
rangschikking van steden; in de praktijk zal een lijst die deze indicatoren wel meeneemt niet 
leiden tot een significant andere lijst van bestemmingen. Wel kan de rangschikking van steden dan 
anders worden op de lijst.  
 
Deze invulling van strategische bestemmingen past bij het coalitieakkoord waarin wordt gewezen 
op het belang van Schiphol voor het vestigingsklimaat. Hoewel er in de literatuur geen uitsluitsel is 
over de causaliteit (drijft luchtvaart economische groei of andersom?), is de aanname van een 
positieve relatie tussen vestigingsklimaat en een netwerk met verbindingen naar economische 
centra goed te verdedigen. 
 
o Eerste algemene vragen tijdens sessie door reviewers (ambtelijke reactie IenW cursief 
zowel tijdens sessie als achteraf via onderhavige notitie): 
 
- Wat is de definitie van strategische bestemmingen? Zie hierboven. 
- In welke context moeten strategische bestemmingen worden geplaatst? In de context van 
de beleidsinzet om op Schiphol een routenetwerk te hebben naar de belangrijkste 
economische centra wereldwijd en het coalitieakkoord waarin expliciet de relatie wordt 
gelegd tussen Schiphol en het vestigingsklimaat. Hierbij geldt overigens dat de overheid 
onder de huidige EU-regelgeving geen instrumenten heeft om direct op de bestemmingen 
in een netwerk te sturen.  
- Zijn GaWC-bestemmingen ook belangrijk voor vracht? Ja, ca. 96% van het vrachtvolume 
op Schiphol werd in 2019 vervoerd naar GaWC-bestemmingen of was hiervan afkomstig. 
Een bestemmingenlijst die expliciet werkt met vrachtindicatoren zal waarschijnlijk niet tot 
andere steden dan de GaWC leiden, maar wel zal de rangschikking van bestemmingen dan 
wijzigen ten opzichte van GaWC.   
- Passen GaWC-bestemmingen bij de topsectoren en andere belangrijke segmenten van de 
Nederlandse economie? Met input van de topsectoren stelt het kabinet een strategische 
reisagenda vast. Dit is echter op landniveau en niet op het niveau van afzonderlijke 
bestemmingen zoals GaWC. ‘NL in Business’ is een samenwerkingsverband van VNO-NCW, 
MKB-NL, FME en EvoFenedex en heeft 45 zogenaamde ‘Cities of Opportunity’ 
geïdentificeerd voor het Nederlandse bedrijfsleven. 44 van deze 45 steden staan op GaWC 
(alleen Tanger in Marokko niet). Dit bevestigt dat GaWC-steden een grote mate van 
overlap hebben met de ‘Cities of Opportunity’ van het bedrijfsleven. 
- GaWC kijkt alleen naar zakelijk verkeer en ze vangen niet de bestemmingen af die 
belangrijk zijn voor toerisme en VFR (visiting friends & relatives). Hoewel de methodiek om 
tot GaWC bestemmingen te komen via zakelijke dienstverleners is, vangen deze 
bestemmingen het overgrote deel van de passagierssegmenten af. In onderstaande tabel 
is aangegeven hoeveel procent van de reizigers met een bepaald reismotief afkomstig is 
van een GaWC-bestemming (inkomend) of reist naar een GaWC-bestemming (uitgaand).  
 
1 
 

passagiersvervoer dat niet naar GaWC bestemmingen vliegt, bestaat uit uitgaand 
toerisme. Dit komt omdat een significant deel van dit passagiersvervoer zich bevindt op 
vluchten naar badplaatsen, die niet op GaWC staan. Deze bestemmingen hebben 
weliswaar weinig economische waarde voor Nederland, maar dragen bij aan (immateriële) 
welvaart vanuit recreatieve motieven. Tegelijk geldt ook hiervoor dat bijna 2/3 van het 
uitgaand toerisme (zie tabel boven) zich richt op GaWC-steden.   
 
De focus op GaWC-bestemmingen betekent dat een deel van de kleinere Europese steden, die in 
het netwerk op Schiphol dienen als zogenaamde feederbestemmingen om routes naar belangrijke 
intercontinentale steden rendabel te kunnen onderhouden, niet als relevante bestemmingen 
worden geclassificeerd omdat deze kleinere steden op zichzelf staand een te gering belang voor 
Nederland vertegenwoordigen. Om dezelfde reden ontbreken badplaatsen met hoofdzakelijk 
vakantieverkeer ook op de GaWC-index. De belangrijkste buitenlandse hub luchthavens, via welke 
reizigers uit Nederland hun eindbestemming kunnen bereiken en buitenlandse reizigers naar 
Nederland kunnen komen en v.v., staan wel op de GaWC-lijst.    
Het belang van Europese feederbestemmingen voor het (intercontinentale) netwerk en het feit dat 
buitenlandse hub luchthavens dienen als overstapluchthaven voor passagiers van en naar 
Nederland komt hiermee niet compleet tot uitdrukking in deze exercitie. 
 
3. Toelichting I&W op de feedback dat de gekozen methode geen vraaganalyse betreft 
De voorliggende analyse is opgesteld om, uitgaande van een scenario waarin het aantal 
vliegtuigbewegingen gereduceerd moet worden, een uitspraak te kunnen hoeveel 
vliegtuigbewegingen nodig zijn voor een adequate bereikbaarheid. Vanuit de assumptie dat er een 
reductie plaats moet vinden is daarom geen vraaganalyse gedaan.  
Vooral op de Europese routes liggen de huidige frequenties, die op dit moment voorzien in een 
bepaalde vraag, (veel) hoger dan de gehanteerde drempelwaarden voor deze inschatting. De 
vraag naar luchtvaart is in de praktijk op de belangrijkste bestemmingen dus veel groter dan we 
op basis van de voorgestelde frequenties accommoderen in deze analyse. De berekening biedt ook 
geen inzicht in de niet-geaccommodeerde vraag naar luchtvervoer.  
 
4. Toelichting I&W op opmerkingen rondom geen MKBA, geen welvaartseffecten 
Deze aanpak is geen MKBA. In een totaalafweging over de omvang van Schiphol komen ook 
andere publieke belangen aan de orde zoals leefomgevingskwaliteit, duurzaamheid etc. De 
voorliggende analyse heeft als doel om aan het publieke belang van een goede verbondenheid 
invulling te geven vanuit de gedachte dat niet de volledige vraag kan worden geaccommodeerd. 
Zoals eerder aangegeven, is hiervoor een goede verbondenheid met de voor Nederland belangrijke 
GaWC-bestemmingen als basis gekozen.  
 
Voor de invulling van alleen het publieke belang ‘goed verbonden zijn’ lijkt een MKBA ook niet een 
geëigend instrument. Zo zullen in een MKBA korte vluchten beter scoren dan intercontinentale 
routes vanwege minder CO2-emissie in Nederland (zonder rekening te houden met mogelijke 
verplaatsing van deze uitstoot naar een buitenlandse luchthaven) en badplaatsen aan de 
Middellandse Zee scoren goed omdat deze geheel bestaan uit o-d-passagiers terwijl deze 
bestemmingen geen link hebben met het vestigings- en ondernemersklimaat in Nederland. 
 
5. Toelichting I&W op opmerkingen rondom frequenties per bestemming 
Voor frequenties per bestemming zijn beredeneerde assumpties gebruikt, is gewerkt met cohorten 
van bestemmingen (afhankelijk van hun GaWC-score) en is niet uitgegaan van de daadwerkelijke 
frequenties per bestemming in bijv. 2019. Tijdens de sessie is door de reviewers benadrukt dat de 
overheid niet kan sturen op welke bestemmingen en met welke frequenties 
luchtvaartmaatschappijen binnen een gegeven capaciteit op Schiphol opereren. Door met 
drempelwaarden voor frequenties te werken, kunnen de ‘hoekpunten’ van het 
bestemmingennetwerk in kaart worden gebracht, bijv. hoeveel vluchten horen (in theorie) bij een 
netwerk op Schiphol waarin alle GaWC-bestemmingen zouden zijn opgenomen? Deze aanpak zou 
volgens de reviewers kunnen worden verfijnd met een analyse o.b.v. het historische aanbod 
(frequentie) per GaWC-bestemming op Schiphol, hetgeen een continue relatie (i.p.v. cohorten) 
van frequenties per GaWC-score in kaart zal brengen. Hieruit volgt dan een benadering van de 
frequentie per GaWC-score die vervolgens kan worden gebruikt voor inschatting van het 
benodigde aantal vluchten. 
 
o Opmerkingen tijdens sessie door reviewers (ambtelijke reactie IenW cursief): 
- Wat is de onderbouwing voor de frequenties per cohort aan bestemmingen? Het startpunt 
is de frequentie op de intercontinentale steden met de laagste GaWC-scores. Hiervoor is 
3 
 

2
bestemmingen in het netwerk, waarna dit aantal is toegenomen tot 179 in 2019. Het grootste 
deel van de bijna 60 duizend extra vluchten vanaf 2014 is ingezet op reeds bediende routes.  
Er is één segment dat hierbij, gezien de ervaringen uit het verleden, onder extra druk kan komen 
te staan in het geval van een gedwongen reductie en dat is het vrachtvervoer aan boord van 
vrachtvliegtuigen (full freighters). Vrachtvluchten zijn gevoelig voor het verlies van slots gegeven 
hun business model (waarbij ze moeilijker dan passagiersvluchten kunnen voldoen aan de 
zogenaamde 80/20-regel voor het behoud van slots). Bij toenemende schaarste als gevolg van 
een geringere capaciteit op Schiphol lopen vrachtvluchten hierdoor het risico uit de markt te 
worden ‘gedrukt’.     
 
Bij netwerkkwaliteit spelen afnemende meeropbrengsten een rol, d.w.z. de vervoerswaarde van 
een extra vlucht op een bestaande route neemt af met toenemende frequentie. Netwerkkwaliteit 
neemt daardoor steeds langzamer toe bij een toenemend aantal vluchten. Dit concept werkt ook 
de andere kant op: als het aantal vluchten afneemt in een netwerk, zal de netwerkkwaliteit eerst 
langzaam afnemen (onder de veronderstelling dat bestaande routes nog wel, maar minder worden 
bediend). Dit betekent dat een intensief netwerk als dat op Schiphol een ‘buffer’ in zich herbergt 
waardoor de afname van de netwerkkwaliteit bij een teruglopend aantal vluchten in het begin mee 
zal vallen.    
 
Conclusies 
- GaWC is een goede bron om de economisch belangrijkste bestemmingen in kaart te 
brengen. Het werkt op basis van de aanwezigheid van kantoren van multinationale 
zakelijke dienstverleners en is hiermee een strategische proxy voor het economisch belang 
van de geïdentificeerde steden. Er wordt geen rekening gehouden met bijv. de mate 
waarin handel wordt gedreven tussen de bestemmingen en Nederland. Het is  
onwaarschijnlijk dat een in de praktijk belangrijke handelsbestemming voor Nederland niet 
op de GaWC-lijst staat; de belangrijkste handelsbestemmingen voor het Nederlandse 
bedrijfsleven (bovengenoemde Cities of Opportunity) staan bijna allemaal op de GaWC-
lijst. GaWC-bestemmingen zijn daarbij niet alleen belangrijk voor vrachtvervoer en zakelijk 
verkeer, maar vangen ook de grootste overige passagiersstromen (studie/congres, 
vakantie, familie-/vriendenbezoek) af.  
- De benodigde frequenties per bestemming zijn vastgesteld op basis van beredeneerde 
assumpties (niet op basis van historische vraag of hoe de markt dat nu invult uitgaande 
van winstmaximalisatie van het netwerk; dit laatste betreft bedrijfsvertrouwelijke 
informatie die niet beschikbaar is) en geven aan wat vanuit beleidsmatig oogpunt als een 
adequate frequentie kan worden beschouwd gegeven het feit dat niet alle vraag naar 
luchtvervoer kan worden geaccommodeerd.  
- Indirecte vluchten vanaf Schiphol via een buitenlandse hub naar de eindbestemming zitten 
niet expliciet in de analyse, maar komen impliciet wel aan bod door de hogere frequenties 
die gekoppeld zijn aan steden met een belangrijke hub luchthaven (zoals Frankfurt en 
Dubai).  
- Er is geen onderscheid gemaakt tussen o-d-passagiers en transferpassagiers: 
laatstgenoemden genereren meerwaarde voor o-d-passagiers omdat ze een groter 
netwerk met hogere frequenties mogelijk maken. De geïdentificeerde GaWC-
bestemmingen in Europa hebben een hoger aandeel van o-d-passagiers dan de 
intercontinentale bestemmingen, maar deze verre bestemmingen – waarvoor 
transferpassagiers nodig zijn – zijn ook belangrijk voor o-d-passagiers en vracht (aan 
boord van de grote vliegtuigen die op deze routes worden ingezet). 
- Een brede welvaartsanalyse valt buiten de scope van deze analyse omdat de voorliggende 
analyse er op is gericht om bij een weging van meerdere publieke belangen vanuit het 
publiek belang “een goede verbondenheid” aan te geven welk minimaal aantal 
vliegtuigbewegingen nodig is voor een adequate bereikbaarheid.  
- Welke methodologie ook wordt gehanteerd, een uitspraak over de omvang van Schiphol op 
netwerkkwaliteit en het vestigingsklimaat zal altijd omgeven zijn met onzekerheden en 
dilemma’s. 
- De analyse door IenW is een manier om dit vraagstuk op te pakken en niet dé of de enige 
manier. Dit betekent tegelijkertijd ook dat er geen andere aanpak is die leidt tot een 
concrete omvang van Schiphol op een manier die breed gedragen wordt. Uiteindelijk gaat 
het om een complex vraagstuk dat om een afgewogen oordeel vraagt. 
- De overheid kan sturen op de totale capaciteit op Schiphol, maar niet op de wijze waarop 
luchtvaartmaatschappijen uiteindelijk deze capaciteit op bestemmingsniveau zullen 
                                                
2
 SEO telt 179 GaWC-bestemmingen op Schiphol in 2019. De eigen analyse door IenW komt uit op 178 
bestemmingen.  
5 
 

Bijlage 
Schriftelijke opmerkingen door reviewers op conceptnotitie van IenW en schriftelijke 
ambtelijke reactie IenW op deze opmerkingen. 
De opmerkingen zijn hierbij omwille van het overzicht geclusterd in onderwerpen; de reactie van 
IenW op de opmerkingen is cursief weergegeven. 
 
1. ONZEKERHEID METHODOLOGIE 
 
Opmerking reviewers 
- Waarom wordt expliciet gemeld dat welke methodologie ook wordt gehanteerd, een 
uitspraak over de omvang van Schiphol op netwerkkwaliteit en het vestigingsklimaat altijd 
omgeven zal zijn met onzekerheden en dilemma’s? Dit is namelijk per definitie het geval. 
 
Reactie IenW 
We willen duidelijk maken dat er geen exacte wetenschap is waarmee dit mogelijk is en 
dat er andere manieren zijn om dit aan te pakken, maar dat die ook weer hun eigen 
interne kwetsbaarheden zullen hebben. Dit om niet de indruk te wekken dat wij menen 
hiermee de enige juiste methode te hebben. 
 
2. ADEQUATE BEREIKBAARHEID 
 
Opmerking reviewers 
- Wat een adequate bereikbaarheid is valt per definitie niet objectief vast te leggen, daar is 
altijd een keuze voor criteria voor nodig. Hierboven staat al dat de relatie tussen 
vestigingsklimaat en netwerkkwaliteit niet gekwantificeerd kan worden, dus 
vestigingsklimaat is niet bruikbaar als criterium. Omdat ook de MKBA niet gebruikt wordt, 
blijft onduidelijk op welk beleidsmatig uitgangspunt deze exercitie gebaseerd is.  
Hierboven wordt de keuze voor de GaWC-lijst gerechtvaardigd doordat deze 
bestemmingen van economisch belang zijn voor Nederland en ook verantwoordelijk zijn 
voor de grootste passagiersstromen met een ander motief. Maar ook dat levert geen 
bruikbare criteria op - het blijft immers onduidelijk of alleen de bovenste helft of het 
bovenste kwart van de GaWC-lijst ook al een 'adequate' bereikbaarheid zouden opleveren. 
 
 Reactie IenW 
Wij kiezen ervoor om bestemmingen, zoals op GaWC, als uitgangspunt te nemen vanuit de 
link met het vestigingsklimaat zoals beschreven in het coalitieakkoord van het kabinet. 
Daarbij is de causaliteit niet bekend, maar is er wel een correlatie tussen een netwerk met 
economische bestemmingen en economische groei. We kiezen er bewust voor om niet ex 
ante te zeggen dat de onderste 25% (of willekeurig ander %) van de lijst niet zou moeten 
meetellen omdat we de toegevoegde waarde daarvan niet inzien en bestemmingen niet 
willen uitsluiten als ze eenmaal op GaWC staan. Via de benodigde frequentie (lager als 
bestemming laag op de lijst staat) houden we rekening met het belang van een stad. 
Eens dat adequate bereikbaarheid niet objectief is vast te stellen: elke partij zal daaronder 
iets anders verstaan. Wij hebben ervoor gekozen om dat pragmatisch aan te pakken door 
een beredeneerde frequentie te bepalen per cohort van bestemmingen. Uiteraard is het 
mogelijk om te kiezen voor meer cohorten of een continue verdeling van bestemmingen en 
andere frequenties, maar we willen ook geen schijnzekerheid bieden. Binnen deze context 
van onzekerheid en afwezigheid van best practices hebben we het zo goed als mogelijk 
beredeneerd. 
  
 Opmerking reviewers 
- Waarom is een hoekpunt bepaald door uit te gaan dat Schiphol verbonden zou zijn met 
alle GaWC steden, zelfs als dat in de praktijk van 2019 niet zo was? 
 
Reactie IenW 
Het is niet aannemelijk dat alle GaWC bestemmingen allemaal tegelijk vanaf Schiphol 
zullen worden bediend. Dit gedachte-experiment hebben we gedaan om te laten zien wat 
de uitkomst zou zijn als dat wel het geval was. En vervolgens hoeveel vluchten er nodig 
zouden zijn als we zouden uitgaan van de frequenties voor de bestemmingen op Schiphol 
in 2019. De ruimte tussen ‘praktijk 2019’ en ‘theoretische situatie met alle GaWC-
bestemmingen’ geeft de bandbreedte van de mogelijke omvang van Schiphol aan. We 
beseffen dat het mogelijk is om ook lager te gaan zitten dan de situatie in 2019, maar 
gezien de inherente onzekerheid rondom een exercitie als deze (en het risico van een 
7 
 

 Opmerking reviewers 
- GaWC is niet bedoeld om te bepalen uit welke bestemmingen een internationaal 
luchtvaartnetwerk moet bestaan. Het is eerder slechts gebruikt om van een bestaand 
netwerk het 'strategische gehalte' te bepalen. 
 
Reactie IenW 
Doel van GaWC in deze exercitie is om een objectieve basis te hebben op basis waarvan 
we kunnen zeggen welke economische bestemmingen voor Nederland het belangrijkst zijn. 
Een alternatief is om bijv. bestemmingen in te delen o.b.v. van aantallen o-d-passagiers. 
In dat geval komen badplaatsen hoger te staan terwijl veel intercontinentale 
bestemmingen juist lager zullen scoren. Maar dan wordt weer geen rekening gehouden 
met substitueerbaarheid (Corfu of Alanya maakt voor meeste vakantiereizigers niet uit 
terwijl een zakelijk congres, bezoek aan fabriek, etc. locatiegebonden is) en zal juist 
onderschatting zijn van de waarde die o-d-reizigers naar bestemmingen als Sao Paolo e.d. 
hieraan hechten. 
 
4. GEEN STURING DOOR OVERHEID OP NETWERK MOGELIJK 
 
Opmerking reviewers 
- Het instrumentarium om te sturen op het bestemmingennetwerk lijkt zeer beperkt.  
 
Reactie IenW 
Dit onderschrijven we. Dit is expliciet opgenomen in de notitie.   
 
5. VRACHT 
 
Opmerking reviewers 
- Bij vrachtvervoer dient te worden gekeken naar economische regio’s in plaats van op 
‘airport’ niveau. 
 
Reactie IenW 
Dit is een goed punt. Tegelijk zal luchtvracht naar een luchthaven moeten worden 
gevlogen. En volgens cijfers van Schiphol gaat 96% naar luchthavens bij een GaWC-
bestemming. Hoewel dat geen uitsluitsel geeft over de eindbestemming van de vracht, 
geeft dit comfort dat we met GaWC-steden wel de belangrijke vrachtsteden afvangen. 
Daarbij de opmerking dat een lijst die focust op luchtvracht waarschijnlijk weer tot een 
andere rangschikking zal leiden, maar niet tot steden die nu niet op GaWC staan. Voor 
zover wij weten, is er geen ‘vracht GaWC’ of een andere methodiek die we net als GaWC 
kunnen toespitsen op Nederland. Mocht dat wel het geval zijn, dan horen we dat graag. Of 
het ook pragmatisch is om te werken met een aparte bestemmingenlijst voor passagiers 
en een lijst voor vracht, kan dan worden bezien. 
 
6. VAKANTIEVERKEER 
 
Opmerking reviewers 
- We bespraken eerder dat uitgaand toerisme niet altijd in de GaWC-lijst voorkomt, maar 
vanuit welzijn wenselijk is. 
 
Reactie IenW 
Eens. Daarom is in de notitie opgenomen dat de bestemmingen waar het om gaat 
weliswaar weinig economische waarde voor Nederland hebben, maar bijdragen aan 
(immateriële) welvaart vanuit recreatieve motieven. Tegelijk geldt ook hiervoor dat bijna 
2/3 van het uitgaand toerisme vanaf Schiphol zich richt op GaWC-steden. Daarnaast is de 
voorliggende analyse uitgevoerd waarbij gekeken wordt naar bestemmingen die bij 
voorkeur vanaf Schiphol worden bediend. Andere dan GaWC-bestemmingen zouden ook 
van regionale luchthavens bediend kunnen worden. 
   
7. AANDEEL NIET-STRATEGISCHE VLUCHTEN 
 
Opmerking reviewers 
- M.b.t. de 15% ‘mark up’ voor niet-strategische vluchten is het maar de vraag of dit zo zal 
blijven. Mogelijk worden deze vluchten verdreven naar andere (buitenlandse) luchthavens.  
 
9 
 

Reactie IenW 
We herkennen dit, zie ook antwoord op een eerdere opmerking. Zoals eerder aangegeven, 
houden we geen expliciete rekening met indirecte connectiviteit. Als er een goed 
onderbouwde vuistregel is (bijv. in trant van “de top-20 overstap luchthavens voor 
Nederlandse reizigers krijgen voor Europese bestemmingen een ‘opslag’ in frequentie van 
xx vluchten en voor intercontinentale overstapluchthavens van xx vluchten”) houden we 
ons aanbevolen.  
 
Opmerking reviewers 
- De redenering dat indirecte vluchten vanaf Schiphol via een buitenlandse hub niet expliciet 
in de analyse zitten, maar wel impliciet aan bod komen door de hogere frequenties die 
gekoppeld zijn aan steden met een belangrijke hub luchthaven (zoals Frankfurt en Dubai) 
klopt niet, want de hoge frequentie is niet gebaseerd op het feit dat Frankfurt en Dubai 
een hub zijn (dat zit nl. niet in de methode van de GaWC-lijst). De positie van beide 
steden op de lijst heeft niets te maken met hun hubfunctie, dus ook indirect zit het belang 
van deze routes niet in de analyse. 
 
Reactie IenW 
Zuiver bezien klopt dit punt. Echter, feit is dat de grootste hubs in Europa (Londen, 
Frankfurt, Parijs) ook allemaal hoog op GaWC staan. Dit geldt ook voor Istanbul en Dubai 
als belangrijkste overstapluchthavens richting Azië en Oceanië. Belangrijke uitzondering 
zijn de voor Nederland belangrijke Amerikaanse hubs: Detroit en Minneapolis. Deze zijn 
van belang voor KLM/Delta Airlines, maar scoren relatief laag op GaWC. 
 
Opmerking reviewers 
- Op basis waarvan worden de frequenties voorgesteld, dat is niet de objectieve GaWC-lijst 
meer, maar een ad hoc aanname over een objectieve GaWC-score en bijpassend 
frequentieniveau. 
 
Reactie IenW 
De frequenties worden voorgesteld op basis van wat wij als een minimum beschouwen 
gegeven de plaats van de bestemming op de GaWC-lijst: hoe hoger deze score, hoe hoger 
de minimaal benodigde frequentie. We hebben de frequenties zo goed mogelijk 
onderbouwd: 4x per week als minimum voor een intercontinentale bestemming, en dan 
oplopend. En Europese bestemmingen steeds met een factor 4 hoger in de wetenschap dat 
er natuurlijk outliers zijn op deze verhouding, maar wij verwachten dat dit grosso modo 
wel een goed beeld geeft. 
 
 Opmerking reviewers 
- De intercontinentaal:Europa verhouding van 1:4 is vooral ingegeven door de gemiddelde 
vliegtuiggrootte voor intercontinentale en Europese vluchten en de balans in capaciteit die 
nodig is om de transferstromen te faciliteren. 
 
Reactie IenW 
Dit onderschrijven we. En daarmee is het ook een empirische bevestiging dat een 
verhouding van 1:4 kennelijk goed werkt als vuistregel. 
 
9. TREIN 
 
- Opmerking reviewers 
De overheid kan wel sturen op een snelle opschaling van internationaal treinvervoer om 
daarmee een deel van een evt. capaciteitsverlaging op Schiphol op te vangen.  
 
Reactie IenW 
We zien de potentie van treinreizen op de langere termijn in. Tegelijk zijn er nog 
praktische belemmeringen: hoe omgaan met transferpassagiers op een trein? Aansluiten 
van ICT-systemen van treinmaatschappijen op die van luchtvaartmaatschappijen voor 
boekingen?  
 
 
 
 
 
11 
 

