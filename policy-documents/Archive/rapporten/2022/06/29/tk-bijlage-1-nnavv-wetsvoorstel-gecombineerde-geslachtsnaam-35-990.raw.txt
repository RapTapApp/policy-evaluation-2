35 990 Wijziging van enige bepalingen in Boek 1 en Boek 10 van het Burgerlijk Wetboek en van 
Boek 1 van het Burgerlijk Wetboek van Bonaire, Sint Eustatius en Saba met betrekking 
tot de keuze van de geslachtsnaam (introductie gecombineerde geslachtsnaam) 
 
Nota naar aanleiding van het verslag 
Met belangstelling heb ik kennis genomen van de opmerkingen en vragen van de leden van de 
fracties van de VVD, D66, CDA, PvdA, SP, ChristenUnie, Volt, SGP en BIJ1. Iedereen heeft een 
naam en bij velen roept het naamrecht emoties op. Dat zie ik terug in de betrokkenheid die blijkt 
uit de inbreng van de leden van de Tweede Kamer. Ik stel dat op prijs, want zo kunnen we op een 
zorgvuldige wijze met elkaar van gedachten wisselen om tot een goede regeling te komen. De 
vragen uit het verslag beantwoord ik op basis van de indeling zoals die ook in het verslag is 
gemaakt: 
I. ALGEMEEN DEEL 
1. Inleiding 
2. Context van het voorstel en gevolgen voor grondrechten 
3. Voorgestelde regeling 
4. Consultatie 
5. Financiële gevolgen en gevolgen voor organisaties en personen 
6. Regeling in Caribisch Nederland 
II. ARTIKELSGEWIJS 
Artikel I Boek 1 van het Burgerlijk Wetboek 
Artikel II Boek 10 van het Burgerlijk Wetboek 
 
I. ALGEMEEN DEEL 
1. Inleiding 
De leden van de CDA-fractie vragen zich af of het wetsvoorstel leidt tot het doorschuiven van een 
probleem naar volgende generaties. Ook vragen zij voor welk probleem dit wetsvoorstel een 
oplossing is en wat de toegevoegde waarde is.  
Met het wetsvoorstel is beoogd om mensen meer keuzevrijheid te bieden voor de 
geslachtsnaam van kinderen. Hiermee wordt tegemoet gekomen aan de wens van het deel 
van de burgers dat het kunnen doorgeven van de geslachtsnamen van beide ouders van 
grote toegevoegde waarde vindt om de verbondenheid met beide ouders tot uitdrukking te 
kunnen brengen. Ook volgende generaties hebben daardoor meer keuzes. Bij de beperking 
van het aantal namen tot twee, is een evenwicht gezocht tussen het kunnen dóórgeven en 
behouden van de geslachtsnamen enerzijds, en een praktische uitkomst anderzijds.  
De leden van de fractie van het CDA vragen wat dit voorstel betekent voor kinderen van 
alleenstaande moeders en of dit niet kan leiden tot stigmatisering van kinderen die slechts één 
achternaam hebben. 
Elk kind in Nederland verdient gelijke kansen in de samenleving, ongeacht de vorm van 
het gezin waarin het opgroeit. Voor zover er een negatief stempel op kinderen zou worden 
gezet vanwege het feit dat zij in een eenoudergezin opgroeien, zet ik mij in voor 
verbetering van de acceptatie van diverse leefstijlvormen zodat elk kind een gelijkwaardige 
positie heeft in de samenleving. Ik verwacht daarbij niet dat deze regeling zal leiden tot 
stigmatisering. Gelet op de uit de publiekspeiling blijkende 21 procent van de ouders die 
een dubbele achternaam wensen, zal een kind met een enkele achternaam voorlopig 

om te kiezen voor een dubbele geslachtsnaam. Omdat ouders vanaf die datum 
verwachtingen konden hebben over het kunnen doorgeven van hun beider geslachtsnamen 
aan hun kind(eren), is het gerechtvaardigd om de keuzemogelijkheid voor een 
gecombineerde geslachtsnaam tijdelijk ook aan die groep ouders te bieden. Het gaat dan 
3
om een groep kinderen die op dit moment maximaal ongeveer drieënhalf jaar oud is. Op 
het moment dat het wetsvoorstel de status van wet bereikt en in werking treedt zal het 
dan naar verwachting nog steeds gaan om vrij jonge kinderen die zich nog slechts in 
beperkte mate bewust zullen zijn van hun geslachtsnaam. In de overgangsregeling bij de 
wet waarin de naamskeuzemogelijkheid met ingang van 1 januari 1998 werd ingevoerd 
(Stb. 1997, 161), was voorzien in een ruimere groep kinderen voor wie alsnog 
naamskeuze voor de naam van de moeder kon worden gedaan. Bepaald was dat dat 
mogelijk was tot het moment dat het oudste kind de leeftijd van twaalf jaar bereikte. Het 
beleid om terughoudend om te gaan met de wijziging van de naam van kinderen is echter 
4
sedertdien aangescherpt en ook in de rechtspraak wordt deze terughoudendheid betracht. 
De naam van een kind vormt immers onderdeel van zijn identiteit en wordt als zodanig 
ook beschermd door artikel 8 van het Internationale Verdrag inzake de Rechten van het 
Kind (IVRK). Elke grens die wordt aangebracht om de groep voor wie de overgangsregeling 
geldt te beperken, zal arbitrair zijn, maar het is noodzakelijk om daarin een keuze te 
maken. Voor jonge kinderen die zich nog niet zo zeer bewust zijn van de geslachtsnaam 
die zij dragen, geldt minder sterk dat hun identiteit wordt aangetast als hun naam wijzigt. 
Dat geldt temeer omdat de bij nota van wijziging voorgestelde mogelijkheid tot aanpassing 
van de geslachtsnaam geen verlies van de oorspronkelijke geslachtsnaam van het kind 
oplevert, maar bestaat in een toevoeging van de naam van de andere ouder. Oudere 
kinderen zullen, onder meer doordat zij intussen hebben leren lezen en schrijven, zich in 
toenemende mate bewust zijn van de geslachtsnaam die zij dragen. Voor hen is, gelet op 
het streven naar zoveel mogelijk behoud van hun identiteit, van belang om de 
terughoudendheid bij het wijzigen van hun geslachtsnaam te handhaven. Bovenstaande 
overwegingen hebben ook geleid tot de keuze om de overgangsregeling voor de duur van 
één jaar open te stellen.  
Uitgangspunt van de huidige en toekomstige regeling om naamskeuze te doen is dat 
ouders het daar samen over eens zijn. Het doen van naamskeuze voor het eerste kind van 
de ouders is noch in de huidige, noch in de voorgestelde regeling verplicht. Als ouders 
geen gezamenlijke verklaring van hun keuze afleggen ten overstaan van de ambtenaar 
van de burgerlijke stand, neemt de ambtenaar van de burgerlijke stand de geslachtsnaam 
van het kind op zoals deze door de wet wordt bepaald. Kort gezegd komt de wettelijke 
vangnetnorm erop neer dat als het eerste kind buiten huwelijk of geregistreerd 
partnerschap wordt geboren het de geslachtsnaam van de moeder verkrijgt en als het 
binnen huwelijk of geregistreerd partnerschap wordt geboren het de geslachtsnaam van de 
vader verkrijgt. Alle volgende kinderen van dezelfde ouders krijgen dezelfde 
geslachtsnaam als het eerste kind. Ditzelfde uitgangspunt dat de ouders het eens moeten 
zijn over de te kiezen geslachtsnaam, is eveneens van toepassing in de voorgestelde 
overgangsregeling. Ook die is alleen toegankelijk voor ouders die er allebei gebruik van 
wensen te maken. Komen de ouders niet tot een eensluidende gezamenlijke verklaring, 
dan houden de kinderen de geslachtsnaam die zij hebben. 
Op eenzelfde wijze als de naamskeuze bij geboorte of erkenning bij de ambtenaar van de 
burgerlijke stand, biedt deze overgangsregeling de mogelijkheid van (een nieuwe) 
naamskeuze voor de gecombineerde geslachtsnaam aan de balie van de gemeente. Als de 
ouders de hernieuwde naamskeuze in hun woonplaats doen, kan de gecombineerde 
geslachtsnaam van het kind aan de hand van de akte van naamskeuze direct worden 
verwerkt in de Basisregistratie personen, zodat de ouders desgewenst ook meteen een 
nieuw reisdocument voor het kind kunnen aanvragen.  
                                                 
3
 De keuze voor de geslachtsnaam wordt op grond van artikel 1:5 BW enkel gedaan voor het eerste kind dat 
binnen een relatie wordt geboren en geldt vervolgens voor alle kinderen die nadien worden geboren, zie ook 
par. Eenheid van naam in het gezin [Artikel IIIB, lid 1, onder c]. 
4
  Zie onder meer de toelichting die in 2004 werd gegeven bij de aanscherping van de regels voor wijziging van 
de geslachtsnaam van minderjarigen Stb. 2004, nr. 100, p. 4. Voorbeelden van in de rechtspraak betrachte 
terughoudendheid in RvS 19 augustus 2020, ECLI:NL:RVS:2020:1987; Hof Arnhem-Leeuwarden 26 oktober 
2021, ECLI:NL:GHARL:2021:10071 en Hof ‘s-Hertogenbosch 29 augustus 2019, ECLI:NL:GHSHE:2019:3209. 

waarom het behoud van de vangnetnorm toch gerechtvaardigd is volgens de regering; en (iii) 
daarbij in te gaan op de consultatiereactie van Vereniging voor Vrouw en Recht Clara Wichmann. 
Van de bevolking staat 2/3 deel positief of neutraal tegenover de mogelijkheid om 
kinderen een dubbele achternaam te geven. Dat deze groep positief of neutraal staat 
tegenover het invoeren van een regeling die het mogelijk maakt dat kinderen een dubbele 
achternaam krijgen, zegt nog niets over de keuze die zij als dat mogelijk zou zijn ook 
daadwerkelijk zouden maken. Desgevraagd gaf van de mensen in de mogelijke doelgroep 
(mannen en vrouwen tussen de 25 en 45 jaar) 21 procent aan dat zij zouden kiezen voor 
een dubbele achternaam. Bij deze stand van zaken zou het vervangen van de 
vangnetnorm door een gecombineerde geslachtsnaam op dit moment voor de burgers en 
de burgerlijke standen van de gemeenten een aanzienlijke verzwaring van de 
administratieve lasten betekenen. Alle mensen die niet een gecombineerde geslachtsnaam 
voor hun kind willen , moeten dan een akte van naamskeuze laten opmaken. Gelet op 
deze consequenties acht de regering de handhaving van de huidige vangnetnorm 
gerechtvaardigd. Wat betreft de alfabetische volgorde geldt daarbij nog dat dit systeem 
ertoe zou kunnen leiden dat de geslachtsnamen die beginnen met de latere letters uit het 
alfabet langzaamaan zullen verdwijnen. Daar ben ik geen voorstander van.  
De huidige vangnetnorm is licht in het voordeel van de geslachtsnaam van de moeder, 
maar leidt er desalniettemin toe dat het aantal kinderen dat de naam van de vader krijgt 
veel hoger is dan het aantal dat de naam van de moeder krijgt. De meeste eerste kinderen 
worden namelijk geboren buiten een huwelijk of geregistreerd partnerschap. Als ouders in 
die situatie geen actie ondernemen dan krijgt het kind de naam van de moeder. Kennelijk 
geven veel ouders in die situatie toch de voorkeur aan de naam van de vader en doen 
daarvoor bij gelegenheid van de erkenning dan expliciet naamskeuze. Dit neemt niet weg 
dat als er een kind wordt verwacht, de aanstaande ouders vaak al genoeg te doen hebben 
en het is voorstelbaar dat een naamskeuze soms ook wordt nagelaten vanuit praktische 
overwegingen of onbekendheid met de mogelijkheden. Het is echter de verwachting dat dit 
effect beperkt is. Deze verwachting is gebaseerd op het WODC-rapport ‘De gekozen 
achternaam’ (2002), waarin de feitelijke werkingskracht is onderzocht van de 
keuzemogelijkheid die sinds 1998 in de wet is opgenomen voor de achternaam van de ene 
of de andere ouder. In dit WODC rapport is ook de gelijkwaardigheid in het proces 
onderzocht. De meeste ouders maken de naamskeuze in een zeer vroeg stadium (het 
begin van de zwangerschap). En veruit de meeste ouders (78%) vonden de naamskeuze 
makkelijk en waren tevreden over het verloop van het overleg. De onderzoekers leidden 
hieruit af dat in hoge mate omstandigheden aanwezig zijn die de werking van de wet 
begunstigen: een gemeenschappelijke keuze in harmonie genomen. De extra naamskeuze 
verruimde de mogelijkheden voor ouders om uitdrukking te geven aan hun gevoel van 
saamhorigheid binnen hun gezin of familie. 
In de reactie op de over dit wetsvoorstel gehouden internetconsultatie schrijven veel 
ouders dat zij een dubbele achternaam zien als eerlijker en gelijker. Er zijn ook ouders die 
signaleren dat de traditie van invloed is op het keuzeproces. Soms in positieve zin, soms in 
negatieve. Het staat ouders vrij om de traditie mee te wegen in de naamskeuze voor het 
kind. Als de traditie voelt als een plicht om voor de ene of de andere naam te kiezen, kan 
de extra keuzemogelijkheid een compromis zijn met meer gelijkwaardigheid tussen 
ouders. 
Een sekseneutrale vangnetnorm zoals de Vereniging voor Vrouw en Recht Clara Wichmann 
voorstaat, leidt zoals uiteengezet tot extra administratieve lasten voor veel burgers en de 
burgerlijke stand. Het voorstel sluit daarom aan bij de wens van de meerderheid van de 
bevolking op zo’n manier dat deze lasten zo beperkt mogelijk zijn. De maatschappelijke 
ontwikkelingen gaan echter door. Bij de evaluatie kan ook worden bezien of er 
ontwikkelingen zijn die tot aanpassing van de vangnetnorm nopen. 
 

De leden van de SGP-fractie vragen of het belang van het kind, een onderschoven kind is bij de 
voorbereiding van het wetsvoorstel en of de regering alsnog kan aangeven hoe zij het belang van 
het kind weegt en hoe de zich ontwikkelende vermogens van het kind hierin worden 
verdisconteerd. De leden van de SGP-fractie vragen voorts of het wenselijk is dat een dertienjarig 
kind zijn enkelvoudige achternaam waarmee hij is opgegroeid gewijzigd ziet in de dubbele, 
gecombineerde achternamen van de ouder met wie hij pas een beperkte tijd omgaat. Ook vragen 
zij of in dergelijke situaties een duidelijker toets op het belang van het kind vanuit het perspectief 
van de kinderrechten niet wenselijk zou zijn.  
In het wetsvoorstel is rekening gehouden met de belangen van het kind. Ook voor ouders 
zullen die belangen van zwaarwegend belang zijn. Er bestaan daarbij geen aanwijzingen 
dat een dubbele achternaam op zich in strijd komt met het belang van het kind. Het 
belang van het kind bij behoud van de eigen identiteit (artikel 8 IVRK) maakt wel dat 
terughoudend dient te worden omgegaan met de wijziging van namen van kinderen, zeker 
als het gaat om oudere kinderen. Een huwelijk of een geregistreerd partnerschap brengt 
mede daarom geen naamswijziging van rechtswege tot stand voor een kind dat reeds was 
geboren voor de ouders hun huwelijk of geregistreerd partnerschap sloten. Daar is een 
uitdrukkelijke naamskeuze voor nodig die ouders weloverwogen en, indien dat past bij de 
leeftijd, in overleg met het kind zullen maken. In het ongunstige geval dat een kind zich 
uiteindelijk toch niet kan vinden in de gemaakte keuze kan het kind gedurende een 
periode van drie jaar na het bereiken van de meerderjarigheid zelf verzoeken om wijziging 
van de geslachtsnaam op grond van het Besluit Geslachtsnaamswijziging.  
 
3. Voorgestelde regeling 
Mogelijkheden overgangsregeling 
De leden van de D66-fractie vragen de regering om in te gaan op de regelingen met 
terugwerkende kracht die van toepassing waren bij de invoering van de dubbele geslachtsnaam in 
Frankrijk en België. Wat zijn de voor- en nadelen van de respectievelijke regelingen daar, vragen 
de leden van de D66-fractie. Deze leden wijzen erop dat in België een aanvraagtermijn gold. Dat 
wil zeggen dat ouders in de periode van één jaar na de ingang van de dubbele geslachtsnaam de 
mogelijkheid hadden om deze aan te vragen. Zou dit de uitvoeringslast beperken, zo vragen deze 
leden.  
De leden van de D66-fractie vragen voorts wat het zou betekenen voor de invoeringskosten van 
een overgangsregeling als ouders zelf (een deel van) de kosten van de naamswijziging voor al 
geboren kinderen op zich nemen. Wat zou dit betekenen voor de totale kosten van invoering, zo 
vragen deze leden, er van uitgaande dat de kosten in dezelfde ordegrootte liggen als een wijziging 
van de geslachtsnaam. 
Wat betreft de keuze om alsnog een overgangsregeling op te nemen en de overwegingen 
die daaraan ten grondslag liggen, wordt verwezen naar paragraaf 2, onder het kopje 
overgangsregeling.  
De leden van de D66-fractie vragen of het ontbreken van een regeling met terugwerkende kracht 
problemen kan opleveren in situaties waar een eerder geboren kind pas later door de vader wordt 
erkend. Zij schetsen de volgende situatie: Een ongetrouwd stel (voor het voorbeeld nemen we een 
man en een vrouw) krijgen een kind. De man erkent het kind niet, dus het kind krijgt de 
achternaam van de vrouw. Daarna trouwen de man en de vrouw, waarna zij nog een kind krijgen. 
Zij besluiten dit kind een gecombineerde geslachtsnaam te geven. Daarna erkent de vader het 
kind dat zij eerder samen gekregen hebben. Het stel heeft nu twee kinderen, maar kan bij het 
ontbreken van de mogelijkheid van een terugwerkende kracht geen eenheid van naam in het gezin 
realiseren. Klopt het dat voor deze gevallen terugwerkende kracht nodig is, zo vragen deze leden. 
Voorgenoemde leden wijzen in dit kader ook op de uitspraak van de rechtbank ‘s-Hertogenbosch 
uit 2014, waar een soortgelijke casus voorlag. In dit geval ging het om een vader die twee 
kinderen wilde erkennen die hij had gekregen met een vrouw met wie hij al eerder een kind had 
gekregen waarvan hij reeds de juridische ouder was. Het eerste kind droeg al de naam van de 
vader, de andere twee de naam van de moeder. De rechtbank bepaalde dat de wet geen ruimte 

voor bipatride Nederlanders. Daarmee wordt tegemoet gekomen aan de specifieke situatie 
van deze groep, zoals eerder ook is geantwoord op vragen van de SGP en de ChristenUnie 
over dit onderwerp. Deze keuze kan – kosteloos- worden gedaan bij de aangifte van 
geboorte of op een ander moment waarop nu reeds een keuze voor de geslachtsnaam 
bestaat. 
Voor de kosten van een geslachtsnaamswijziging geldt het volgende: het algemene 
uitgangspunt is dat diensten van de overheid kostendekkend moeten worden uitgevoerd. 
Waarbij tevens als uitgangspunt geldt dat niet meer dan de daadwerkelijk gemaakte 
kosten in rekening worden gebracht. En dat de opbouw van deze kosten transparant moet 
zijn. Het Besluit geslachtsnaamswijziging zal in elk geval moeten worden aangepast als dit 
wetsvoorstel wet wordt. Daarbij zal ik ook de regeling voor de daaraan verbonden kosten 
tegen het licht houden en zowel de gronden als de kosten van wijziging van de 
geslachtsnaam in brede zin bezien. 
Herkenbaarheid van de naam 
De leden van de SP-fractie vragen of het klopt dat het praktische gevolg van dit wetsvoorstel zal 
zijn dat het eigenlijk alleen nog mogelijk is iemand zijn familiaire banden te volgen voor instanties 
die inzicht hebben in de Basisregistratie persoonsgegevens. De leden van de SGP vragen in 
ditzelfde verband om reflectie op het feit dat de herleidbaarheid en herkenbaarheid van 
achternamen door de voorgestelde flexibilisering verslechtert en dat de toename aan opties de 
overzichtelijkheid voor burgers niet ten goede komt. 
Bij het nagaan van familiaire banden vanuit het heden terug in de tijd kan een overzicht 
worden gemaakt van alle voorouders, of van de voorouders in de mannelijke of de 
6
vrouwelijke lijn. Enkel de naam is ook nu meestal onvoldoende voor dit overzicht, omdat 
veel geslachtsnamen in meerdere families worden gebruikt. En omdat sinds 1998 bij 
iedere nieuwe generatie kan worden gekozen voor de lijn van een van beide ouders. Vaak 
worden familiaire banden nagegaan aan de hand van openbare documenten. Voor zover de 
geslachtsnaam behulpzaam kan zijn bij het nagaan van familiaire banden kan het 
combineren van beide geslachtsnamen meerwaarde hebben. Op die manier is immers 
direct duidelijk welke afstammingslijnen een kind heeft. Mensen die zich om wat voor 
reden niet aangesproken voelen door de mogelijkheid om hun kind een dubbele 
geslachtsnaam mee te geven, staat het uiteraard vrij om daarvan af te zien.  
Door de extra naamskeuze kunnen burgers uit meer mogelijkheden kiezen dan voorheen. 
Uit het onderzoek dat is gedaan na invoering van de naamkeuze in 1998 blijkt dat burgers 
daarmee om kunnen gaan. De identificering van burgers in de maatschappij wordt sinds 
2007 verder ondersteund door het BSN. De stabiliteit van de overheidsadministratie is niet 
meer enkel van de geslachtsnaam afhankelijk en dat biedt mogelijkheden om de burger 
daarin meer vrijheid toe te kennen.  
Procedure voor naamskeuze 
De leden van de SP-fractie vragen of het klopt dat ouders die hun kind een dubbele geslachtsnaam 
willen geven samen naar de ambtenaar van de burgerlijke stand moeten om hun kind aan te 
geven. Hoewel dit vergelijkbaar zou zijn met de huidige procedure voor ouders die hun kind de 
geslachtsnaam van de moeder willen geven, vragen deze leden of het toch ook niet mogelijk 
gemaakt zou kunnen worden dat de aangifte door slechts één ouder gedaan wordt, bijvoorbeeld 
door machtiging. Of dat desnoods elektronisch gezamenlijke aangifte gedaan kan worden.  
De leden van de CDA-fractie vragen of de regering overweegt om, conform advies van het 
Adviescollege Toetsing Regeldruk (ATR), het tevens mogelijk te maken om langs digitale weg te 
voorzien in de mogelijkheid van gezamenlijke aanvraag voor gecombineerde geslachtsnaam. 
Geboorteaangifte kan door één van de ouders worden gedaan. Per 1 januari 2020 is voor 
de ouders de mogelijkheid in de wet opgenomen om elektronisch geboorteaangifte te doen 
(art. 1:19e, lid 1 BW). Gemeenten kunnen zelf bepalen of zij de mogelijkheid tot 
elektronische geboorteaangifte openstellen.  
                                                 
6
 www.cbgfamilienamen.nl 

noopt dit belang niet tot een veel striktere benadering? Weliswaar wijst de regering erop dat 
bijvoorbeeld de familiegeschiedenis wel in de Basisregistratie personen traceerbaar is, maar 
onderkent de regering dat dit in de maatschappelijke werkelijkheid geen soelaas biedt en dat de 
toename aan opties de overzichtelijkheid voor burgers niet ten goede komt? 
Voor het antwoord op deze vragen wordt verwezen naar het kopje hierboven 
‘herkenbaarheid van de naam’.  
De leden van de SGP-fractie hebben begrepen dat de in andere landen soms gebruikelijke situatie 
om achternamen te verbuigen naar gelang het geslacht onder de huidige wetgeving niet in 
Nederland toegestaan is. Als voorbeeld wijzen zij op de Tsjechische mannelijke geslachtsnaam 
Navratil, die bij geboorte van een dochter de verbuiging Navratilova kan krijgen. Zij vragen of de 
regering onderkent dat het in ieder geval wenselijk is dit soort problemen te verhelpen en in 
hoeverre de regering in een oplossing wil voorzien om ten minste EU-burgers in Nederland op 
eenvoudige wijze dezelfde mogelijkheden te bieden die zij in het land van herkomst hebben.  
In sommige talen krijgt een geslachtsnaam een andere uitgang naar gelang het geslacht 
van het kind. In het wetsvoorstel is voor ouders van wie het kind naast de Nederlandse 
één of meer andere nationaliteiten zal hebben voorzien in de mogelijkheid om de naam te 
kiezen die volgens de andere nationaliteit mogelijk zou zijn. Daarmee wordt tegemoet 
gekomen aan dit probleem.  
Het lid van de BIJ1-fractie vraagt hoe non-binair geregistreerde of gehuwde partners in de 
wettelijke regeling passen.  
In de wettelijke bepalingen over het naamrecht is nog niet vastgelegd hoe omgegaan moet 
worden met non-binaire personen die ouder van een kind worden. De vraag hoe hiermee 
om te gaan zal in het algemeen worden bezien bij de inventarisatie van de gevolgen van 
de invoering van een non-binaire geslachtsregistratie, zie in dit kader ook de 
gedachtewisseling in het kader van wetsvoorstel 35 825 ten aanzien van de wijziging van 
de vermelding van het geslacht in de geboorteakte. Totdat een wettelijke regeling is 
getroffen, is het volgende van belang. Volgens artikel 5, dertiende lid, eerste zin, van Boek 
1 van het Burgerlijk Wetboek wordt onder ‘moeder’ in het tweede, vijfde en zesde lid 
verstaan de vrouw uit wie het kind is geboren. Deze regeling is ook van toepassing op de 
9
man uit wie een kind wordt geboren. In de praktijk kan deze regel overeenkomstig 
worden toegepast indien het kind uit een non-binair persoon wordt geboren. Als het kind 
wordt geboren uit de partner van de non-binaire ouder, kan voor de toepassing van deze 
10
regels ook de definitie van vader worden gebruikt. 
Het lid van de BIJ1-fractie vraagt tevens of er opnieuw overwogen kan worden om juist die 
vangnetnorm te veranderen naar de gecombineerde geslachtsnaam, die is immers sekseneutraal. 
Dit lid stelt tevens dat er slechts sprake is van één vangnetnorm, die geldt binnen het huwelijk. 
Van een vangnetnorm kan alleen sprake zijn in het geval de wet aan de ouders gezamenlijk het 
recht heeft toegekend een naamskeuze te doen en zij niet tot overeenstemming komen en die 
situatie is alleen aan de orde bij gehuwde/geregistreerde ouders, aldus dit lid.  
Voor het antwoord op de eerste vraag wordt verwezen naar paragraaf 2, onder 
vangnetnorm.  
Wat betreft de overwegingen van BIJ1 over de naamskeuze bij buiten het huwelijk of 
geregistreerd partnerschap geboren kinderen merk ik het volgende op. De juridische 
afstammingsrelatie tussen ouder en kind staat los van de keuze van de relatievorm door 
de ouders en elke juridische ouderschapsrelatie is gelijk van sterkte en waarde. Daarom is 
er ook sprake van een vangnetnorm als ouders niet zijn gehuwd of als geregistreerde 
partners met elkaar zijn verbonden: als het kind nog niet is erkend door de tweede ouder 
krijgt het de geslachtsnaam van de geboortemoeder. En bij de erkenning van het kind 
krijgen ouders gezamenlijk het recht om naamskeuze te doen. Wordt geen naamskeuze 
                                                 
9
 Op basis van artikel 28, lid 3, van Boek 1 BW. 
10
 Overeenkomstig artikel 5, dertiende lid, tweede volzin, Boek 1 BW. 

percentage van ouders dat gebruik maakt van de mogelijkheid kinderen een gecombineerde 
geslachtsnaam te geven in België.  
De publiekspeiling is als bijlage bij deze nota gevoegd. Het percentage van 10% werd in 
de consultatieversie van de toelichting genoemd, maar is geschrapt. In algemene zin geldt 
dat intentie tot gedrag niet altijd leidt tot feitelijk gedrag en beide ouders het eens moeten 
zijn met het geven van een dubbele achternaam aan hun kind. Op basis van die 
uitgangspunten is de verwachting dat het aantal ouders dat daadwerkelijk zal kiezen voor 
een gecombineerde geslachtsnaam (substantieel) lager zal liggen dan de 21% uit de 
publiekspeiling. Maar hoe hoog dit percentage zal zijn, valt vooraf niet vast te stellen. 
Uit berichten uit de Belgische media blijkt dat er in 2021 in totaal 112.237 kinderen met de 
Belgische nationaliteit werden geboren in België, tegenover meer dan 94.500 in 2020. 
Onder hen kregen 7.026 kinderen een dubbele familienaam, tegenover 6.910 het jaar 
eerder. 
Bij deze cijfers wordt de volgende relativering gemaakt. Het gaat bij de hier genoemde 
getallen niet om het aantal keer dat de keuze voor een dubbele naam is gedaan, maar om 
het aantal kinderen met een dubbele naam. Niet bekend is of het kind het eerste 
gemeenschappelijke kind van het koppel is, of een van de jongere kinderen binnen 
eenzelfde gezin. Dit is van belang aangezien in België net als in Nederland de keuze voor 
de geslachtsnaam van de kinderen enkel kan worden gedaan voor het eerste kind.  
De leden van de VVD-fractie vragen of de regering een inschatting kan maken hoe hoog de kosten 
voor ouders zouden zijn, wanneer hen de mogelijkheid wordt geboden hun reeds geboren kinderen 
(wanneer zij de leeftijd van 18 jaren nog niet hebben bereikt) een gecombineerde geslachtsnaam 
te geven.  
Deze kosten zouden op een hoger niveau liggen dan de kosten op basis van de 
voorgestelde overgangsregeling. Voor oudere kinderen zou in ieder geval moeten worden 
voorzien in toestemming van het kind, hetgeen een extra handeling voor de ambtenaar 
van de burgerlijke stand zou inhouden, waarmee in de huidige berekening geen rekening 
is gehouden.  
De leden van de Volt-fractie vragen of de regering met uitvoeringsorganisaties heeft onderzocht of 
zij voldoende in staat zijn om uitvoering te geven aan het wetsvoorstel?  
Ja, het voorstel is uitvoerbaar en sluit waar mogelijk aan op bestaande processen. Het 
wetsvoorstel is in de voorbereiding meermaals besproken met de Nederlandse Vereniging 
voor Burgerzaken en de Vereniging van Nederlandse Gemeenten. Daarbij is tevens een 
impactanalyse uitgevoerd door VNG Realisatie. De regeling voor de BES is besproken met 
de verschillende afdelingen burgerzaken van de eilanden.   
6. Regeling in Caribisch Nederland 
De leden van de ChristenUnie-fractie lezen dat aanvankelijk niet is overgegaan tot introductie van 
de regeling in Caribisch Nederland. Zou het bij wetgeving in algemene zin niet beter zijn per 
definitie uit te gaan van werking in Caribisch Nederland, en enkel beargumenteerd – en in overleg 
met de eilandsbesturen – hiervan af te zien?  
12
Ik onderschrijf het uitgangspunt van de leden van de ChristenUnie-fractie, hetgeen ook 
heeft geleid tot aanvulling van het wetsvoorstel.  
 
II. ARTIKELSGEWIJS 
Artikel I Boek 1 van het Burgerlijk Wetboek 
De leden van de fracties van D66 en CDA vragen naar de achtergrond en tot totstandkoming van 
de keuze om de adeldom niet over te laten gaan indien wordt gekozen voor een gecombineerde 
geslachtsnaam.  
                                                 
12
 Kamerstukken II 2019/20, 35 300 IV, nr. 11 en Kamerstukken I 2019/20, 35 300 IV, D, p. 3. 

