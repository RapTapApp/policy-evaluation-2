 
 
 
 
 
Onderzoeksrapport 
ladingresiduen 
 
 
 
  
Een onderzoek naar het lozen van ladingresiduen van schepen 
afkomstig van Tata Steel 
   
 

 
 
 
 
Onderzoeksrapport ladingresiduen 
Een onderzoek naar het lozen van ladingresiduen van schepen afkomstig 
van Tata Steel  
 
  
    
Datum 25 mei 2022 
    
    
  
 
 

 
Onderzoeksrapport ladingresiduen | 25 mei 2022 
 
Colofon 
 
 
Uitgegeven door Inspectie Leefomgeving en Transport 
  Directie Toezicht en opsporing 
  Afdeling Toezicht milieu 
   
   
Postbus 16191, 2500 BD Den Haag 
 
 
088 489 00 00 
       www.ilent.nl
 
Pagina 5 van 30 
 

 
Onderzoeksrapport ladingresiduen | 25 mei 2022 
 
Inhoud 
  
Colofon—5 
Inhoud—7 
● Samenvatting—9 
1 Inleiding—11 
1.1 Aanleiding—11 
1.2 Doelstelling van het onderzoek—11 
1.3 Onderzoeksaanpak—12 
1.4 Tweede deelonderzoek—12 
2 Wettelijk kader en inrichting toezicht—13 
2.1 Internationale wet- en regelgeving—13 
2.2 Nationale wet- en regelgeving—14 
2.3 Inrichting toezicht—15 
3 Bevindingen inspecties ILT en ketenpartners—17 
3.1 Inleiding—17 
3.2 Aantal uitgevoerde inspecties—17 
3.3 Aantal niet-nalevingen algemeen—19 
3.4 Aantal niet-nalevingen ladingresiduen—20 
3.5 Intensivering toezicht—21 
Bijlage A Wet- en regelgeving artikelsgewijs—23 
 
 
 

 
Onderzoeksrapport ladingresiduen | 25 mei 2022 
 
● Samenvatting 
Dit onderzoeksrapport is het eerste van een tweedelig onderzoek naar mogelijke 
lozingen van ladingresiduen vanaf zeeschepen die Tata Steel als bestemming 
hadden. Dit eerste deelonderzoek richt zich op de relevante wet- en regelgeving, 
het toezicht daarop en een overzicht van de inspectieresultaten uit de afgelopen 5 
jaar bij deze zeeschepen.   
 
De aanleiding van dit onderzoek betrof berichtgeving in het Noordhollands Dagblad 
over mogelijk illegale lozingen van ladingresiduen van schepen afkomstig van Tata 
Steel en een bijna gelijktijdige bevinding van de Inspectie Leefomgeving en 
Transport over een schip met een vervuild dek aan de kade van Tata Steel. Met dit 
onderzoek is nagegaan of er - op basis van de inspectieresultaten van de Inspectie 
Leefomgeving en Transport en de andere toezichthouders - aanwijzingen zijn dat er 
illegale lozingen plaatsvinden van ladingresiduen bij schepen die bij Tata Steel 
hebben gelost. 
 
Het toezicht op mogelijke illegale lozing van ladingresiduen vindt plaats binnen de 
kaders van de (internationale) scheepvaartregelgeving. De kapitein van een schip is 
verantwoordelijk voor de naleving van die (internationale) wet- en regelgeving. Het 
uitgangspunt daarbij is te zorgen dat ladingresiduen niet illegaal worden geloosd. In 
havens en in kwetsbare zeegebieden, zoals de Noordzee, mogen ladingresiduen niet 
worden geloosd. Het meenemen van ladingresiduen is echter niet verboden als die 
in een andere haven kunnen worden afgegeven. Doel van de regelgeving is het 
voorkomen van vervuiling op zee. Om die reden treden toezichthouders preventief 
op bij constatering van afvaarten met vervuilde dekken of niet opgeruimde 
ladingresiduen. Het vuil of het residu kan namelijk door wind, regenval of de 
zeegang van boord spoelen, waardoor een illegale lozing ontstaat.  
 
Van 2017 t/m 2021 hebben de Inspectie Leefomgeving en Transport en de Port of 
Amsterdam op grond van de Wet voorkoming verontreiniging door schepen 309 
inspecties uitgevoerd bij schepen die bij Tata Steel aan de kade lagen. Hierbij zijn 
geen illegale lozingen van ladingresiduen geconstateerd. Wel zijn enkele 
onvolkomenheden in de afgifte van scheepsafvalstoffen geconstateerd. Een schip 
moet, voordat het uit de haven vertrekt, afvalstoffen die aan boord zijn aan de 
havenontvangstvoorzieningen afgeven; anders mag het schip niet vertrekken. Met 
ingang van 2019 is de Port of Amsterdam actief gaan registeren op dekken die 
vervuild raken bij het lossen van ladingen. In de periode 2019 t/m 2021 zijn 21 
bevindingen geweest.  
 
Rijkswaterstaat heeft over een periode van 5 jaar één constatering van 
ladingresiduen aan boord van een boot van bootslieden gedaan. De bootslieden 
waren ingehuurd door Tata Steel. Het onderzoek naar dit incident loopt nog. Naast 
deze constatering heeft Rijkswaterstaat in de periode 2017 t/m 2021 180 inspecties 
uitgevoerd, waarbij de ladingresiduen zijn meegenomen. Hierbij zijn geen 
overtredingen geconstateerd met het lozen van ladingresiduen. 
 
De Omgevingsdienst Noordzeekanaalgebied heeft in de periode 2017 t/m 2021 71 
inspecties op de kade bij Tata Steel uitgevoerd. De nadruk ligt hierbij op het 
vrijkomen van stof. Hierbij zijn geen overtredingen geconstateerd voor het lozen 
van ladingresiduen.  
 
 
 
Pagina 9 van 30 
 

 
Onderzoeksrapport ladingresiduen | 25 mei 2022 
 
1 Inleiding 
Dit onderzoeksrapport is het eerste van een tweedelig onderzoek naar mogelijke 
lozingen van ladingresiduen vanaf zeeschepen die Tata Steel als bestemming 
hadden. Dit eerste deelonderzoek richt zich op de relevante wet- en regelgeving, 
het toezicht daarop en een overzicht van de inspectieresultaten uit de afgelopen 5 
jaar bij deze zeeschepen.  
 
Het tweede deelonderzoek gaat over de resultaten van de intensivering van het 
preventief toezicht op schone scheepsdekken van zeeschepen die hebben gelost of 
geladen bij Tata Steel. Dit toezicht loopt tot eind 2022, waardoor publicatie van de 
resultaten van het tweede deelonderzoek begin 2023 verwacht wordt. 
 
1.1 Aanleiding 
 
In het vragenuur van dinsdag 15 februari 2022 heeft de staatssecretaris van 
Infrastructuur en Waterstaat de leden van de Tweede Kamer een onderzoek van de 
Inspectie Leefomgeving en Transport (hierna ILT) toegezegd. Doel van het 
onderzoek is om geconstateerde overtredingen van de afgelopen jaren van het 
verbod op het lozen van ladingresiduen in de omgeving van Tata Steel in kaart te 
brengen. 
 
De aanleiding voor deze toezegging waren berichtgeving in het Noordhollands 
1
Dagblad (hierna NHD) over mogelijke lozing van ladingresiduen en een 
2
waarneming van een vervuild dek door de ILT een dag daarvoor. 
  
De strekking van de berichtgeving van het NHD was dat grote hoeveelheden 
steenkool en ijzererts bij het schoonmaken van de (dekken van) vertrekkende 
schepen overboord worden geveegd en terechtkomen tussen de pieren in de haven 
en in de Noordzee. 
 
De waarneming van de ILT betrof een schip aan de kade met een grote hoeveelheid 
ladingresiduen aan dek. De ILT heeft daarop via de scheepsagent de kapitein 
verzocht om voor vertrek de ladingresiduen af te geven. Hierbij was geen sprake 
van een overtreding. Aangezien het schip pas vertrok toen het reeds donker was, 
was geen dronetoezicht meer mogelijk om te controleren of de ladingresiduen bij 
vertrek van het schip waren opgeruimd. 
1.2 Doelstelling van het onderzoek 
 
Dit deelonderzoek naar lozingen van ladingresiduen moet twee zaken in beeld 
brengen: 
1. de mate waarin deze lozingen plaatsvinden, op basis van de 
inspectieresultaten van de verschillende toezichthouders die bij dit 
onderwerp betrokken zijn, en   
2. welke wet- en regelgeving van toepassing zijn en welke instanties daarbij 
een rol in het toezicht hebben.  
 
 
 
1
 ’Tata-troep geloosd in Noordzee’, Noordhollands Dagblad d.d. 11 februari 2022 
2
 De waarneming werd gedaan tijdens een proefvlucht die tot doel had te onderzoeken of drones 
behulpzaam kunnen zijn bij het uitvoeren van inspecties op scheepsafvalstoffen. 
 
Pagina 11 van 30 
 

 
Onderzoeksrapport ladingresiduen | 25 mei 2022 
 
2 Wettelijk kader en inrichting toezicht 
De internationale voorschriften voor het lozen van ladingresiduen van vaste stoffen 
die zeeschepen in bulk vervoeren, zijn opgenomen in het Internationaal Verdrag ter 
4
voorkoming van verontreiniging door schepen (hierna MARPOL-verdrag) en de 
Europese richtlijn betreffende haven-ontvangst-voorzieningen voor scheepsafval 
5
en ladingresiduen . De nationale voorschriften zijn opgenomen in de Wet 
voorkoming verontreiniging door schepen (hierna Wvvs) en de Waterwet. Hieronder 
volgt per regelgeving een korte uiteenzetting. 
2.1 Internationale wet- en regelgeving 
 
MARPOL-verdrag 
Het MARPOL-verdrag staat aan de basis van de wet en regelgeving over 
ladingresiduen en scheepsafvalstoffen. De doelstelling van het MARPOL-verdrag is 
het voorkomen van verontreiniging van de zee door van lozingen van schadelijke 
stoffen vanaf zeeschepen. Daartoe heeft de International Maritime Organisation 
(IMO) voorschriften opgesteld die lozingen in bepaalde gebieden verbieden en 
grenzen stellen aan de lozingen in de gebieden waar deze wel zijn toegestaan. 
 
In het MARPOL-verdrag worden hierbij twee situaties beschreven. De eerste situatie 
is dat het schip tijdens zijn reis naar de volgende haven buiten een aangewezen 
kwetsbaar zeegebied terechtkomt. De tweede situatie is dat het schip tijdens haar 
reis naar de volgende haven binnen één of meerdere aaneengesloten kwetsbare 
zeegebieden blijft. De Noordzee is één van de in het MARPOL-verdrag aangewezen 
kwetsbare zeegebieden. 
 
In de eerste situatie is bepaald dat de ladingresiduen aan boord mogen blijven 
totdat het schip het aangewezen kwetsbare zeegebied heeft verlaten. Hierna mogen 
zij onder voorwaarden in zee worden geloosd. 
 
In de tweede situatie is bepaald dat de ladingresiduen door de kapitein vóór het 
vertrek moeten worden afgegeven bij de haven-ontvangst-voorziening of uiterlijk in 
de eerstvolgende aanloophaven binnen een kwetsbaar zeegebied. In deze situatie 
mogen ladingresiduen onderweg niet in aangewezen kwetsbare zeegebieden worden 
geloosd. Alleen als in de tweede situatie in beide havens binnen een aangewezen 
kwetsbaar zeegebied geen toereikende haven-ontvangst-voorziening is, mogen 
lozingen van ladingsresiduen onder strikte voorwaarden volgens het MARPOL-
verdrag in zee plaatsvinden. Deze voorwaarden zijn verder uitgewerkt in de bijlage 
A onder het op zee lozen van ladingresiduen binnen en buiten een kwetsbaar 
zeegebied. De landen die dit MARPOL-verdrag ondertekend hebben, moeten zorgen 
voor haven-ontvangst-voorzieningen voor deze stoffen. 
 
Op basis van de twee situaties kan worden geconcludeerd dat het lozen van 
ladingresiduen in havens of in kwetsbare zeegebieden, zoals de Noordzee verboden 
is. 
 
  
 
4
 1973, zoals gewijzigd door het Protocol van 1978 
5
 Richtlijn (EU) 2019/883 van het Europees Parlement en de Raad inzake havenontvangstvoorzieningen voor 
de afvalafgifte van schepen 
 
Pagina 13 van 30 
 

 
Onderzoeksrapport ladingresiduen | 25 mei 2022 
 
2.3 Inrichting toezicht 
 
Bij het toezicht op het lozen van ladingresiduen wordt onderscheid gemaakt tussen 
lozen op zee en lozen op binnenwateren. 
 
De ILT is in de Wvvs, artikel 14 lid 1, aangewezen als toezichthouder op het 
voorkomen van lozingen van scheepsafvalstoffen en ladingresiduen door 
zeeschepen. 
 
Medewerkers van de divisie Havenmeester van Havenbedrijf Amsterdam N.V. (Port 
of Amsterdam) zijn in de Wvvs, artikel 14, lid 2, aangewezen als 
medetoezichthouder op het voorkomen van lozingen van scheepsafvalstoffen en 
ladingresiduen door zeeschepen in het ambtsgebied van het Havenbedrijf 
Amsterdam. Bovendien zijn de medewerkers van Port of Amsterdam, op grond van 
de Waterwet, aangewezen als toezichthouder op lozingen in oppervlaktewater 
binnen hun ambtsgebied. 
 
Rijkswaterstaat is in de Waterwet, artikel 8.3 lid 1, in de zeehavens de 
toezichthouder voor lozingen op de binnenwateren die onder het beheer van het Rijk 
vallen (de zogenoemde rijkswateren). Zonder vergunning zijn lozingen op de 
rijkswateren niet toegestaan. De haven van IJmuiden is een rijkswater. 
 
De Omgevingsdienst Noordzeekanaalgebied ziet toe op het laden en lossen en de 
omgang met restanten die achterblijven op de kade. Zodra een schip in de haven 
van IJmuiden aan de kade van Tata Steel ligt, maakt het namelijk onderdeel uit van 
de inrichting (Tata Steel). Dit om hinder naar de leefomgeving te beperken 
 
Op zee houdt de Kustwacht toezicht met schepen en een vliegtuig. Als de Kustwacht 
een lozing ziet, meldt zij dit bij de ILT. Op basis van die melding voert de ILT een 
nader onderzoek uit.  
 
 
 
 
  
 
Pagina 15 van 30 
 

 
Onderzoeksrapport ladingresiduen | 25 mei 2022 
 
3 Bevindingen inspecties ILT en ketenpartners 
3.1 Inleiding 
 
Om inzicht te krijgen in inspecties naar illegale lozingen van ladingresiduen zijn 
verschillende informatiebronnen geraadpleegd en gegevens opgevraagd. De ILT legt 
8
zijn inspecties vast in de zaaksystemen Navis en Thetis-Eu .  
 
De andere instanties die toezien op lozing van ladingresiduen, zijn;  
- Port of Amsterdam,  
- Rijkswaterstaat,  
- De Kustwacht en,  
- Omgevingsdienst Noordzeekanaalgebied (ODNZKG).  
 
Deze partijen zijn door de ILT gevraagd om informatie aan te leveren over de 
periode 2017 t/m 2021 over het aantal uitgevoerde inspecties en de bevindingen 
met betrekking tot het lozen van ladingresiduen. 
3.2 Aantal uitgevoerde inspecties 
 
Bij de schepen die Tata Steel bezoeken, worden inspecties uitgevoerd door de ILT, 
Port of Amsterdam, Rijkswaterstaat en de ODNZKG. Jaarlijks doen 100 tot 120 
schepen Tata Steel aan. De schepen verblijven daar meestal enkele dagen voor het 
laden en lossen. Op basis van de ontvangen gegevens van Rijkswaterstaat, Port of 
Amsterdam, Kustwacht en ILT is er sprake van minimaal 2 inspecties per week. De 
resultaten worden per toezichthouder nader toegelicht.   
 
ILT 
In de periode van 2017 t/m 2021 heeft de ILT bij 124 schepen die bij Tata Steel 
afmeerden inspecties uitgevoerd. In figuur 1 is de verdeling per jaar opgenomen. 
 
Aantal inspecties ILT bij schepen Tata Steel 
35
30
32
31
25
25
20
21
15
15
10
5
0
2017 2018 2019 2020 2021
 
 
Figuur 1: Aantal door de ILT uitgevoerde inspecties gericht op bezoekende schepen Tata Steel 
 
 
 
8
 Navis is het zaaksysteem wat de ILT in gebruik had tot 2018. Thetis-EU is het zaaksysteem wat binnen 
Europa wordt gebruikt en vanaf 2018 door de ILT wordt gebruikt.  
 
Pagina 17 van 30 
 

 
Onderzoeksrapport ladingresiduen | 25 mei 2022 
 
De Kustwacht 
De Kustwacht controleert op verzoek van de ILT of er lozingen op zee plaatsvinden. 
De Kustwacht voert jaarlijkse 1.500 tot 2.000 patrouilles uit op zee. Controle op 
lozingen is één van de onderdelen tijdens deze patrouilles. Bij constatering van 
lozingen informeert de Kustwacht de ILT.  
 
De Landelijke Eenheid 
Vanwege de omvang van de data zijn alleen de jaren 2020 en 2021 geanalyseerd. 
De Landelijke Eenheid heeft geen meldingen in 2020 en 2021 ontvangen over het 
lozen van ladingresiduen van schepen afkomstig van Tata Steel.  
3.3 Aantal niet-nalevingen algemeen 
 
In de periode 2017 t/m 2021 heeft de ILT bij 24 schepen die bij Tata Steel 
aanmeerden onvolkomenheden geconstateerd op het gebied van de afgifte van 
scheepsafvalstoffen, dit zijn dus geen ladingresiduen. In figuur 3 is de verhouding 
tussen inspecties met en zonder onvolkomenheden weergegeven. 
 
Inspecties ILT en overtredingen
35
30
6
5
25
4
20
6
15
3
26 26
21
10
15
12
5
0
2017 2018 2019 2020 2021
Geen overtredingen Overtredingen
 
 
Figuur 3: aantal inspecties ILT zonder overtredingen en met overtredingen 
 
De ILT constateerde vooral dat er te veel scheepsafval aan boord was en dat dit 
voor vertrek moest worden afgegeven aan de wal.  
Als onvoldoende opslagcapaciteit resteert op het schip voor de vervolgreis is de 
kapitein namelijk verplicht om de scheepsafvalstoffen af te geven. De kapitein moet 
voor vertrek administratief aantonen dat de scheepsafvalstoffen zijn afgegeven aan 
de haven-ontvangst-voorziening. De ILT controleert aan de hand van de 
afgiftebonnen of de scheepsafvalstoffen zijn afgegeven. 
 
Bij de ketenpartners zijn alleen overtredingen opgevraagd specifiek op de lozing van 
ladingresiduen. Deze zijn weergegeven in 3.4.  
 
  
 
Pagina 19 van 30 
 

 
Onderzoeksrapport ladingresiduen | 25 mei 2022 
 
Aantal inspecties Port of Amsterdam 
en opmerkingen ladingresiduen 
70
60
50
40
30 61
52 10
5
20
6
21
10
19
11
0
2017 2018 2019 2020 2021
Inspecties zonder opmerking Inspecties met opmerking ladingresiduen
 
 
Figuur 4: Aantal door Port of Amsterdam uitgevoerde inspecties gericht op bezoekende 
schepen Tata Steel en opmerkingen ladingresiduen 
 
Rijkswaterstaat 
Rijkswaterstaat heeft in oktober 2021 bij een bootje van de bootlieden veel kolen op 
het dek aangetroffen. Dit bootje is niet van Tata Steel maar van de 
bootliedenorganisatie. Het bootje was wel in dienst van Tata Steel bezig met 
werkzaamheden voor Tata Steel. Onderzoek van dit incident loopt nog.  
 
Kustwacht 
In de periode 2017 t/m 2021 heeft de kustwacht 8 keer ladingresiduen op het dek 
geregistreerd in het zaaksysteem bij schepen afkomstig van Tata Steel. In 2017 was 
dit er 1, in 2020 2 en in 2021 zijn dit 5 constateringen geweest. Hierbij is 1 
waarschuwing gegeven vanwege het schoonspuiten van het dek. Bij de andere 
constateringen heeft de Kustwacht contact gezocht met de kapitein van het schip en 
verzocht om het dek schoon te maken. Op een later tijdstip is geconstateerd dat het 
dek is schoongemaakt. 
3.5 Intensivering toezicht 
 
De ILT heeft vanaf 7 maart 2022 het preventief toezicht op de vertrekkende 
schepen bij Tata Steel, met de inzet van drones, tijdelijk geïntensiveerd naar 
tweemaal per week. Daarnaast heeft de ILT afspraken gemaakt met 
Rijkswaterstaat, Port of Amsterdam en de ODNZKG over de intensiteit van het 
toezicht en het uitwisselen van bevindingen. Door het uitwisselen van bevindingen 
en signalen wordt het toezicht versterkt. Zo kan ODNZKG de dronebeelden van de 
ILT gebruiken voor de handhaving van de stofcontroles.  
 
 
  
 
Pagina 21 van 30 
 

 
Onderzoeksrapport ladingresiduen | 25 mei 2022 
 
Bijlage A Wet- en regelgeving artikelsgewijs  
Grens zee <> binnenwater 
 
Artikel 2, lid 1 Wet grenzen Nederlandse territoriale zee: 
De laagwaterlijn langs de kust vormt, met de in het tweede en vierde lid genoemde 
basislijnen, voor zover deze zeewaarts daarvan zijn gelegen, de grens tussen de 
binnenwateren en de territoriale zee van Nederland. 
 
Artikel 2, lid 4: 
In de Maasmond en in de havenmonden van Scheveningen en IJmuiden geldt als 
basislijn de verbindingslijn van de lichten op de koppen der havenhoofden. 
 
Op zee - algemeen 
 
Artikel 1 Wvvs: 
h. schadelijke stof: stof die valt onder het toepassingsbereik van Bijlage I, II, III, 
IV of V van het Verdrag (=MARPOL-verdrag); 
 
Artikel 5, lid 1 Wvvs: 
Bij of krachtens algemene maatregel van bestuur worden ter bescherming en 
behoud van het milieu regels gesteld met betrekking tot: 
a. verboden lozingen van schadelijke stoffen in zee vanaf schepen; 
 
Artikel 5, lid 3 Wvvs: 
De krachtens het eerste lid gestelde regels zijn ook van toepassing op buitenlandse 
schepen: 
a. in de Nederlandse territoriale zee of, voorzover het in dat lid bedoelde verbod 
betrekking heeft op de voorschriften van het Verdrag of voorzover met dat 
verbod toepassing wordt gegeven aan artikel 220 van het VN-Zeerechtverdrag, 
in de Nederlandse exclusieve economische zone; 
 
Artikel 12c, lid 1 Wvvs: 
De kapitein van een schip dat een haven aandoet die is aangewezen krachtens 
artikel 6, eerste lid, geeft de bij of krachtens algemene maatregel van bestuur aan 
te wijzen schadelijke stoffen dan wel restanten van schadelijke stoffen af bij een 
havenontvangstvoorziening. 
 
Artikel 2 Besluit voorkoming verontreiniging door schepen: 
Als schadelijke stoffen als bedoeld in artikel 1, onderdeel h, van de wet worden 
aangewezen: 
f. vuilnis als bedoeld in voorschrift 1 van Bijlage V van het Verdrag (=MARPOL-
verdrag); 
 
Artikel 29, lid 5 Besluit voorkoming verontreiniging door schepen: 
Het is verboden vanaf een schip vuilnis als bedoeld in voorschrift 1 van Bijlage V 
van het Verdrag in zee te lozen, anders dan met inachtneming van de in die Bijlage 
gegeven voorschriften, met dien verstande dat: 
a. in het gebied van de Middellandse Zee, het gebied van de Oostzee, het 
Golfgebied, het gebied van de Noordzee en het Caribisch gebied, bedoeld in 
voorschrift 1 van die Bijlage, en in het Antarctisch gebied voorschrift 6 van die 
Bijlage van toepassing is; 
 
Pagina 23 van 30 
 

 
Onderzoeksrapport ladingresiduen | 25 mei 2022 
 
 
4 When garbage is mixed with or contaminated by other substances prohibited from 
discharge or having different discharge requirements, the more stringent 
requirements shall apply. 
 
Op zee – lozen binnen een “Special area”  
 
Voorschrift 6 Bijlage V MARPOL-verdrag 
 
Discharge of garbage within special areas 
 
1 Discharge of the following garbage into the sea within special areas shall only be 
permitted while the ship is en route and as follows: 
 
(…) 
 
.2 Discharge of cargo residues that cannot be recovered using commonly 
available methods for unloading, where all the following conditions are 
satisfied: 
 
.1 Cargo residues contained in hold washing water do not include 
any substances classified as harmful to the marine environment 
according to the criteria set out in appendix I of this Annex; 
.2 Solid bulk cargoes as defined in regulation VI/1-1.2 of the 
International Convention for the Safety of Life at Sea (SOLAS), 1974 
, as amended, other than grain, shall be classified in accordance with 
appendix I of this Annex, and declared by the shipper as to whether 
or not they are harmful to the marine environment; 
.3 Cleaning agents or additives contained in hold washing water do 
not include any substances classified as harmful to the marine 
environment taking into account guidelines developed by the 
Organization; 
.4 Both the port of departure and the next port of destination are 
within the special area and the ship will not transit outside the 
special area between those ports; 
.5 No adequate reception facilities are available at those ports taking 
into account guidelines developed by the Organization; and 
.6 Where the conditions of subparagraphs .2.1 to .2.5 of this 
paragraph have been fulfilled, discharge of cargo hold washing water 
containing residues shall be made as far as practicable from the 
nearest land or the nearest ice shelf and not less than 12 nautical 
miles from the nearest land or the nearest ice shelf. 
 
2 Cleaning agents or additives contained in deck and external surfaces wash water 
may be discharged into the sea, but only if these substances are not harmful to the 
marine environment, taking into account guidelines developed by the Organization. 
 
(…) 
 
4 When garbage is mixed with or contaminated by other substances prohibited from 
discharge or having different discharge requirements, the more stringent 
requirements shall apply. 
 
 
 
 
Pagina 25 van 30 
 

 
Onderzoeksrapport ladingresiduen | 25 mei 2022 
 
Op binnenwater – schip buiten een inrichting (varend naar zee) 
 
Artikel 1.1 Besluit lozen buiten inrichtingen: 
In dit besluit en de daarop berustende bepalingen wordt verstaan onder: 
lozen: brengen van: 
b. stoffen als bedoeld in artikel 6.1 van de Waterwet in een 
oppervlaktewaterlichaam; 
 
Artikel 2.1, lid 1 Besluit lozen buiten inrichtingen: 
Degene die loost en weet of redelijkerwijs had kunnen weten dat door het lozen 
nadelige gevolgen voor het milieu ontstaan of kunnen ontstaan, die niet of 
onvoldoende worden voorkomen of beperkt door naleving van de bij of krachtens dit 
besluit gestelde voorschriften, voorkomt die gevolgen of beperkt die voor zover 
voorkomen niet mogelijk is en voor zover dit redelijkerwijs van hem kan worden 
gevergd. 
 
Artikel 2.1, lid 2 Besluit lozen buiten inrichtingen: 
Onder het voorkomen of beperken van het ontstaan van nadelige gevolgen voor het 
milieu, bedoeld in het eerste lid, wordt verstaan: 
c. het voorkomen dan wel voor zover dat niet mogelijk is het zoveel mogelijk 
beperken van de verontreiniging van een oppervlaktewaterlichaam; 
 
Toezicht en handhaving op zee 
 
Toezicht: 
Artikel 14 lid 1 Wvvs: 
Met het toezicht op de naleving van het bepaalde bij of krachtens deze wet zijn 
belast de ambtenaren van de Inspectie Verkeer en Waterstaat. Zij oefenen ten 
aanzien van Nederlandse schepen en schepen als bedoeld in artikel 2 van de 
Vaartuigenwet 1930 BES hun taak overal ter wereld uit. 
 
Aanhouding: 
Artikel 20 lid 1 Wvvs: 
Een ambtenaar van de Inspectie Verkeer en Waterstaat is bevoegd een schip aan te 
houden: 
e. indien hij gegronde redenen heeft om aan te nemen dat de kapitein in strijd 
met artikel 12b, 12c, 12d, dan wel 12e handelt dan wel zal handelen; 
 
Artikel 20 lid 2 Wvvs: 
Het eerste lid, onderdelen e, f, g en i, is van overeenkomstige toepassing op een 
buitenlands schip, dat zich in een Nederlandse haven bevindt. 
 
Toezicht en handhaving op binnenwater binnen een inrichting (gemeerd) 
 
Artikel 1.1, lid 1 Activiteitenbesluit milieubeheer: 
In dit besluit en de daarop berustende bepalingen wordt verstaan onder: 
beheerder: beheerder als bedoeld in artikel 1.1 van de Waterwet; 
 
Artikel 1.2 Activiteitenbesluit milieubeheer: 
In dit besluit en de daarop berustende bepalingen wordt verstaan onder: 
 
bevoegd gezag: bevoegd gezag als bedoeld in artikel 1.1 van de Wet milieubeheer, 
alsmede: 
b. de beheerder, indien het lozen betreft als bedoeld in artikel 6.2 van de 
Waterwet. 
 
Pagina 27 van 30 
 

 
Onderzoeksrapport ladingresiduen | 25 mei 2022 
 
 
 
Pagina 29 van 30 
 

