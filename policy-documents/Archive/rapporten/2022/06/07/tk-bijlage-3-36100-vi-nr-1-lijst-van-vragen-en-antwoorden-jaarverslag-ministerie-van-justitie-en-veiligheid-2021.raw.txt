 
36100-VI Jaarverslag Ministerie van Justitie en Veiligheid 2021 
 
nr.   Lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
De vaste commissie voor Justitie en Veiligheid heeft een aantal vragen voorgelegd 
aan de minister van Justitie en Veiligheid over de brief van 18 mei 2022 inzake het 
Jaarverslag van het Ministerie van Justitie en Veiligheid 2021 (36100-VI, nr. 1). 
De daarop door de minister van Justitie en Veiligheid gegeven antwoorden zijn 
hierbij afgedrukt. 
 
Voorzitter van de commissie,  
  Van Meenen 
   
  Adjunct-griffier van de commissie, 
  Tielens-Tripels 
 
Vraag (1): 
Gebruikt u of de uitvoeringsorganisaties algoritmen bij de uitvoering van het werk? Kunt u 
een limitatieve lijst geven? 
 
Antwoord: 
Ja, uitvoeringsorganisaties bij JenV gebruiken algoritmen bij de taakuitvoering. Het 
specifieke karakter en de omvang van de taakuitvoering maken dat de inzet van 
algoritmen bij sommige processen noodzakelijk is en meerwaarde heeft. Binnen het 
ministerie wordt geen totaaloverzicht bijgehouden van alle algoritmen die in gebruik zijn. 
In het kader van de uitvoering van een tweetal moties (Klaver c.s. 35510 VII-16, Dassen 
c.s. 35925 VII – 26) wordt gekeken naar het instellen van algoritmeregisters waar 
impactvolle algoritmen op termijn openbaar terug te vinden zijn. De uitvoering van deze 
moties is belegd bij mijn ambtgenoot, de staatssecretaris van BZK. Vooruitlopend hierop is 
een werkgroep bezig met het beproeven van algoritmeregisters binnen JenV. Verder krijg 
ik door de uitvoering van de motie Marijnissen c.s. (35510-21) meer inzicht in gebruikte 
risicomodellen, soms met algoritmen. Over de stand van zaken op deze motie informeer ik 
u voor het zomerreces. 
 
Vraag (2): 
Zijn er op ICT-systemen en het verwerken van data bij u en/of bij uitvoeringsorganisaties 
Privacy Impact Analyses (PIA) of Gegevensbeschermingeffectbeoordelingen (GEB) 
uitgevoerd in 2021? Kunt u deze rapportages aan de Kamer sturen? 
 
Antwoord: 
In 2021 zijn door het ministerie 218 data protection impact assessments (DPIA’s) 
vastgesteld. Dit aantal ziet op het Bestuursdepartement, diensten en agentschappen, 
ZBO’s en de Raad voor de Rechtspraak en de Politie. 
 
De Autoriteit Persoonsgegevens (AP) raadt aan een DPIA, of een deel hiervan, te 
publiceren. Bij informatie over beveiligingsrisico’s of concurrentiegevoelige informatie kan 
volgens de AP worden volstaan met een samenvatting van de belangrijkste resultaten van 
de DPIA. 
 
Uit de toelichting op het rapportagemodel DPIA Rijksdienst blijkt, dat in het kader van 
transparantie en draagvlakvergroting, het wenselijk kan zijn om (delen van) de uitkomsten 
van de DPIA openbaar te maken, rekening houdend met het afwegingskader van de Wet 
openbaarheid van bestuur (tegenwoordig Wet open overheid). 
 
Het ministerie zal de nieuwe DPIA’s en de herbeoordeelde DPIA’s (dat kunnen DPIA’s zijn 
over de periode 2018-zomer 2022), die dit jaar worden vastgesteld, wanneer het in de 
uitvoering (proces en organisatie) en technisch mogelijk is, openbaar maken met in 
achtneming van de uitzonderingen van de Wet open overheid. 
 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  1/48 

 
(Rijksoverheid.nl/contact). De voorlichters beantwoorden de vragen met behulp van de 
informatie die op Rijksoverheid.nl te vinden is. Als een vraag niet beantwoord kan worden 
door een publieksvoorlichter omdat die te specifiek is of de informatie niet op de website is 
te vinden dan wordt de vraag doorgestuurd naar de backoffice van het departement. Hier 
wordt de vraag alsnog beantwoord door deze uit te zetten bij beleid of met behulp van de 
input van beleid. Van veelgestelde vragen wordt een Vraag en Antwoord Combinatie 
gemaakt en deze worden op de website geplaatst. Als de voorlichters meerdere keren 
signalen of vragen binnenkrijgen waarbij het antwoord niet op de website te vinden is dan 
wordt hier melding van gemaakt bij het departement en zorgt men dat de informatie 
beschikbaar komt. 
 
Vraag (9): 
Krijgt en bespreekt u de burgersignalen? 
 
Antwoord: 
Vraagbeantwoording van Algemene Zaken/Dienst Publiek en Communicatie onderhoudt de 
contacten met Informatie Rijksoverheid, levert de maandelijkse rapportages van het aantal 
binnengekomen vragen via telefoon, e-mail etc. en geeft aan als er informatie ontbreekt 
op de website waar behoefte aan is. De liaisonofficer van het ministerie heeft dagelijks 
contact met de redactie van Rijksoverheid.nl om alle informatie van Justitie en Veiligheid 
op de website up-to-date te houden. 
 
Vraag (10): 
Hoe bepaalt u welke contacten en afspraken van de bewindspersonen publiek worden 
gemaakt? Welke handreiking ligt daarvoor bij de communicatie-afdeling? 
 
Antwoord: 
Het kabinet-Rutte II heeft eind 2016 in reactie op een initiatiefnota van Tweede 
Kamerleden Bouwmeester & Oosenbrug een toezegging gedaan om op diverse terreinen 
meer openheid te betrachten, onder andere door meer inzicht te geven in de afspraken 
met externe partijen van de bewindslieden, de afgelegde werkbezoeken en de gehouden 
toespraken. Sinds het aantreden in oktober 2017 van het kabinet-Rutte III worden de 
agenda’s van de bewindslieden daarom wekelijks op Rijksoverheid.nl gepubliceerd. 
 
Het uitgangspunt is ‘openbaar, tenzij’. In beginsel worden dus alle afspraken met externen 
(zowel fysiek, online als telefonisch), werkbezoeken, speechmomenten en dergelijke op 
Rijksoverheid.nl gepubliceerd. Een bewindspersoon kan hiervan afwijken op basis van de 
uitzonderingsgronden zoals die in de Wob/Woo zijn opgenomen. De Rijksbrede 
Uitvoeringsrichtlijn Openbare agenda’s bewindslieden ligt hier aan ten grondslag. Deze 
richtlijn is openbaar. 
 
Vraag (11): 
Welke kosten heeft u gemaakt aan juridische procedures? 
 
Antwoord: 
Als uitgangspunt geldt dat de Staat en zijn bestuursorganen ervoor zorg dragen dat 
voldoende juridische deskundigheid aanwezig is binnen de rijksoverheid, zodat gepaste 
terughoudendheid kan worden betracht bij het inschakelen van de landsadvocaat en 
andere externe juridische bijstandsverleners in zaken waarin bijstand niet in de wet is 
voorgeschreven. Vertegenwoordiging in bestuursrechtelijke procedures of in civiele 
procedures waarvoor geen verplichte vertegenwoordiging geldt, wordt dan ook in beginsel 
door eigen ambtenaren uitgevoerd. Van de in die procedures betaalde griffierechten en/of 
proceskostenveroordelingen wordt binnen het ministerie geen registratie bijgehouden. 
 
Vraag (12): 
Wat heeft de inzet van de landsadvocaat namens uw ministerie gekost? 
 
Antwoord: 
In de brief van 16 mei jl. aan uw Kamer is aangegeven dat de kosten die door de Staat 
worden gemaakt voor de inzet van de landsadvocaat voor de verschillende adviezen en 
juridische procedures jaarlijks gepubliceerd zullen worden. In de herziene overeenkomst 
met de landsadvocaat is daartoe opgenomen dat de landsadvocaat jaarlijks een overzicht 
aanlevert van het totaalbedrag dat de Staat in verband met de advocatuurlijke 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  3/48 

 
wijze van inkopen. DJI gaat nu landschapsgericht aanbesteden, waardoor er differentiatie 
mogelijk is tussen verschillende marktsegmenten en zorgsoorten. Verschillen tussen 
marktsegmenten en zorgsoorten maken namelijk dat het nodig kan zijn om per segment 
of soort andere afspraken te maken. Verder zullen de contracten veelal een langere 
looptijd kennen. Hierdoor ontstaat een meer duurzame samenwerkingsrelatie met meer 
zekerheid voor zorgaanbieders. Door gebruik te maken van de dialoogfase in de 
inkoopprocedure kan DJI daarnaast betere afspraken maken met zorgaanbieders. Vraag en 
aanbod worden op deze wijze beter op elkaar afgestemd. Dat betekent dat scherper is wat 
voor zorg DJI wil inkopen, bijvoorbeeld voor specifieke doelgroepen. Maar ook betekent 
het betere afspraken over wat van elkaar wordt verwacht. Deze afspraken dragen 
vervolgens bij aan een beter op de vraag afgestemd aanbod van forensische zorg en het 
beter kunnen monitoren van  de verhouding tussen vraag een aanbod. Tot slot geldt wel 
dat het realiseren van nieuw aanbod, hoe scherp ook gevraagd tijdens de 
inkoopprocedure, tijd kost. Dat heeft hoofdzakelijk te maken met het realiseren van 
geschikt vastgoed en de werving van personeel. 
 
Vraag (19): 
Kunt u aangeven waarom de impact en effectiviteit van wetenschappelijke onderzoeken, 
waaronder de onderzoeken van de Inspectie Justitie en veiligheid, in 2021 gering waren? 
Hoe gaat u deze effectiviteit in de toekomst verbeteren? 
 
Antwoord: 
Het WODC doorloopt op dit moment een externe evaluatie t.a.v. impact van 
wetenschappelijk onderzoek. Deze evaluatie betreft de wetenschappelijke kwaliteit, het 
maatschappelijk belang en de levensvatbaarheid van de opgave van het instituut. De 
evaluatie vindt plaats over het onderzoek uitgevoerd tussen 2016-2021. Onderdeel van 
deze brede evaluatie is een analyse van de impact en het belang van het onderzoek door 
een extern onafhankelijk bureau. Onderzocht zijn de behandeling / het gebruik van 
onderzoeksrapporten die door en voor het WODC zijn uitgevoerd, door beleid, in de kamer, 
in de media en op social media, waaronder Twitter en LinkedIn. De uitkomsten van dit 
onderzoek tonen aan dat het goed gesteld is met de impact en het maatschappelijk belang 
van het WODC onderzoek. Natuurlijk zijn er altijd punten voor verbetering. Deze 
aanbevelingen worden in het kader van de evaluatie opgevolgd.  
 
Eind 2021 is het rapport van de Algemene Rekenkamer ‘Kijk op inspectierapporten’ 
verschenen. Het rapport van de Algemene Rekenkamer biedt aanknopingspunten om de 
effectiviteit van inspectierapporten te versterken, voor mijn departement, voor de 
Inspectie JenV en voor de uitvoering. Ten aanzien van het effect van de drie onderzochte 
inspectierapporten uit de periode 2016-2018 op de uitvoeringsorganisaties concludeert de 
Algemene Rekenkamer dat (1) veel door de Inspectie gesignaleerde problemen al bekend 
waren, (2) diverse geconstateerde problemen nog niet volledig zijn opgelost en (3) 
uitvoeringsorganisaties steun ondervinden van de rapporten. 
De bevinding dat de drie onderzochte inspectierapporten een ‘beperkt effect’ lijken te 
hebben gehad in de uitvoering kan grotendeels worden onderschreven. Daarbij is eerder 
aangegeven dat de effectiviteit van een inspectierapport zich niet louter laat vertalen in 
officiële producten als beleidswijzigingen of capaciteitsinvesteringen, maar dat het effect 
zich ook manifesteert door middel van (in)formele gesprekken, agendering en de 
(persoonlijke) inzet van de betrokkenen. De constatering dat de Inspectie in deze drie al 
wat oudere rapporten geen nieuwe problemen heeft gesignaleerd kan ook een aanwijzing 
zijn dat knelpunten tijdig door uitvoeringsorganisatie en/of het bestuursdepartement zijn 
onderkend. 
 
De Algemene Rekenkamer geeft twee oorzaken aan die bijdragen aan het ‘beperkte effect’ 
van deze drie inspectierapporten. Ten eerste is de sturing en financiering van de 
uitvoeringsorganisaties niet onderzocht door de Inspectie, terwijl deze factoren een 
belangrijke oorzaak kunnen zijn voor het aanhouden van problemen. Dat gebeurt 
inmiddels wel; bijvoorbeeld in het onderzoek ‘Geen kant meer op kunnen; een onderzoek 
naar de knelpunten en dilemma’s in de resocialisatie van tbs-gestelden’ (2020), het 
rapport ‘Een kwetsbaar recht’ (2021), en het rapport ‘Tijd voor kwaliteit’ (2022) waarin de 
Inspectie aanbeveelt aan de secretaris-generaal van JenV om de Immigratie- en 
Naturalisatiedienst voldoende mensen en middelen te geven, zodat medewerkers de tijd 
hebben om de vereiste informatie te verzamelen en recht kunnen doen aan elke 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  5/48 

 
capaciteitsbehoefte bij bestaand beleid als gevolg van een groot aantal factoren (onder 
andere demografie, economie), van vrijwel alle organisaties in de strafrechtketen, de 
civiele- en bestuurlijke keten. Dit leidt jaarlijks tot ketenbrede samenhangende 
bijstellingen. 
 
Vraag (23): 
Op welke manier is wetenschappelijk onderzoek ingezet voor het maken van evidence-
based asielbeleid? Welk onderzoek laat bijvoorbeeld zien dat sprake is van de aanzuigende 
werking waar veelvuldig aan wordt gerefereerd? Op welk onderzoek is gebaseerd dat er 
een risico bestaat dat kinderen bewust worden ingezet teneinde procedures te frustreren 
binnen het asielbeleid? 
 
Antwoord: 
Voor het beleid inzake toelating gericht op asielbescherming wordt beperkt 
wetenschappelijk onderzoek ingezet. Dit toelatingsbeleid wordt met name vormgegeven op 
basis van de verplichtende bepalingen uit het EU-recht (in het bijzonder de EU procedure- 
en kwalificatierichtlijn) en het Vluchtelingenverdrag. Deze juridische verplichtingen 
tezamen met de feitelijke beschrijvingen in ambtsberichten van het Ministerie van 
Buitenlandse Zaken en andere landenrapporten vormen de basis voor het nationale 
(landgebonden) asielbeleid. Hierbij bestaat in beperkte mate ruimte voor bijzondere 
nationale invullingen. Meer ruimte bestaat er bij het invullen van de zorgvuldige 
randvoorwaarden bij de inrichting van het asielproces of bij toelatingsonderdelen die niet 
direct gaan over asielbescherming, maar wel raken aan de toelating. Voorbeelden daarvan 
zijn de recente onderzoeken van het WODC “Evaluatie van de wijzigingen in de 
geloofwaardigheidsbeoordeling van asielaanvragen met een bekerings- of lhbti-motief” en 
“Jeugd(beschermings)recht en vreemdelingenrecht - Een juridisch-empirische analyse”. 
Onderzoeken naar het vraagstuk van aanzuigende werking zijn beperkt beschikbaar. Dat 
heeft deels te maken met de complexiteit van het vraagstuk dat niet los kan worden 
gezien van push-factoren, alsmede met de beperkte mogelijkheden hier op te sturen. Zo 
zijn veiligheid, welvaart en diaspora in het doelland historisch belangrijke aspecten 
gebleken bij de keuze van migranten. Deze aspecten zijn vanuit de migratieketen echter 
zeer beperkt beïnvloedbaar. Er is geen wetenschappelijk onderzoek bekend waaruit blijkt 
dat kinderen bewust worden ingezet teneinde procedures te frustreren binnen het 
asielbeleid. 
 
Vraag (24): 
Hoe laat deze bescheiden eerste stap zien dat dit instrument belangrijk kan zijn om de 
terugkeersamenwerking met een land te verbeteren? 
 
Antwoord: 
Het inzetten van dit instrument jegens Gambia in de eerste ronde van dit jaarlijkse traject 
onder artikel 25bis van de EU Visumcode laat zien aan Gambia – en ook aan andere derde 
landen - dat er wel degelijk consequenties zitten aan het niet mee werken op het gebied 
van terugkeer. Daarnaast heeft deze bescheiden eerste stap ertoe geleid dat initieel 
Gambia, maar ook andere derde landen zoals Bangladesh, hun terugkeersamenwerking 
hebben verbeterd. Reeds tijdens de besprekingen met bijvoorbeeld Bangladesh werd er 
verbetering gezien omdat de visummaatregelen boven de markt hingen. De potentiële 
(negatieve) visummaatregelen dienen hierbij als middel om betere 
terugkeersamenwerking te bewerkstelligen. Hoewel sommige landen initieel verbetering 
laten zien, verschilt het per land in hoeverre de stijgende lijn wordt voortgezet. Verder is 
het belangrijk dat het inzetten van dit instrument wordt ingebed in de bredere relatie en 
partnerschappen met derde landen en dat we de coherentie bewaken tussen verschillende 
instrumenten en processen om zodoende betere terugkeer te kunnen realiseren. 
  
Vraag (25): 
Hoe groot zouden de uitgaven zijn geweest voor de subsidieregeling drugsdumpingen, 
indien alle kosten van aanvragers volledig gedekt zouden zijn? 
 
Antwoord: 
Het Rijk heeft geen wettelijke verantwoordelijkheid voor het financieren van de schade van 
drugsdumpingen. Desondanks bestaat sinds 2014 wel een subsidieregeling om 
particulieren en gemeenten financieel tegemoet te komen bij de geleden schade. Initieel 
was dit vanuit het ministerie van Infrastructuur en Waterstaat en vanaf 2019 is hiervoor 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  7/48 

 
Vraag (30): 
Hoelang blijven zij-instromers gemiddeld werkzaam bij de politie? 
 
Antwoord: 
Pas sinds 2016 is er een significante (> 100 fte) zij-instroom in de operationele sterkte. 
Van de totale zij-instroom in 2016-2021 is 85% per 31-12-2021 nog in dienst. Een 
gemiddelde diensttijd voor zij-instromers is niet zinvol te bepalen omdat de meeste dus 
nog in dienst zijn. Van de 15% die inmiddels zijn uitgestroomd is de gemiddelde diensttijd 
1,4 jaar. 
 
Vraag (31): 
Hoelang blijven medewerkers gemiddeld werken bij de politie? 
 
Antwoord: 
De gemiddelde diensttijd van een medewerker bij de politie is 25 jaar o.b.v. alle 
medewerkers die in 2017-2021 zijn uitgestroomd. 
  
Vraag (32): 
Hoeveel politievrijwilligers zijn de afgelopen vijf jaar aangenomen als beroepskrachten? 
 
Antwoord: 
De doorstroom van politievrijwilliger naar beroepskracht wordt niet standaard 
geregistreerd. Uit een handmatige telling blijkt dat het in de afgelopen 3 tot 6 jaar (de 
eenheden hebben over een verschillende periode terug gekeken) moet gaan om iets meer 
dan 100 doorgestroomde vrijwilligers naar beroepskracht.  
  
Vraag (33): 
Welke trajecten bestaan binnen de politie om doorstroom binnen de organisatie te 
bevorderen? 
 
Antwoord: 
Ten eerste het Doorstroomtraject N2 waarbij assistenten met een politiediploma niveau 2 
zich kunnen kwalificeren voor de functie van medewerker Gebiedsgebonden Politie. Ten 
tweede het Overgangstraject N3-Generalist dat is gericht op generalisten niveau 3 die 
binnen de afspraken van het overgangsbeleid naar de functie Senior kunnen doorgroeien. 
  
Vraag (34): 
In hoeverre bestaan binnen respectievelijk de Politieacademie (PA) en het 
Politiedienstencentrum (PDC) functies of afdelingen die zich specifiek richten op 
kandidaten voor de politie die niet het reguliere traject van de basisopleiding bewandelen 
(bijvoorbeeld zij-instromers) of op medewerkers die naar een andere functie willen 
doorstromen maar (nog) niet aan alle vereisten voldoen? 
 
Antwoord: 
Deze specifieke functies bestaan niet binnen de PA en het PDC. De sector 
Basispolitieonderwijs (BPO) verzorgt zowel de nieuwe basispolitieopleiding niveau 4 als de 
opleidingen voor doorstromers en zij-instromers. 
De sector BPO kent wel een apart team voor allerlei specifieke trajecten zoals de 
doorstroomtrajecten, opleiding voor zij-instromers, opleiding voor politievrijwilligers en de 
BOA-opleidingen. Binnen de BPO-sector is de nieuwe basispolitieopleiding de grootste 
opleiding met veruit de grootste groep studenten. 
De politie trekt daarnaast specialisten aan die een mbo-diploma of diploma in het hoger 
onderwijs hebben behaald. Deze groep specialisten, de zogenoemde zij-instromers, nemen 
specifieke kennis en vaardigheden mee die ze buiten de politieorganisatie hebben 
opgedaan. Deze operationeel specialisten (op het gebied van Cyber, Finec, Digitalisering, 
Intel en FO) worden uitsluitend opgeleid voor de functie die ze gaan uitoefenen. Dit 
gebeurt d.m.v. de opleiding Politiemedewerker Specifieke Inzet (PSI), die een gemiddelde 
opleidingsduur heeft van 3 maanden. Nadat de specialisten de opleiding hebben afgerond 
worden ze aangesteld als executieve politieambtenaar met specifieke inzet (ESI). 
 
Vraag (35): 
Kunt u voor de afgelopen vijf jaar de onvoorzienbare uitstroom van medewerkers 
weergeven, uitgesplist naar medewerkers zonder migratieachtergrond, medewerkers met 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  9/48 

 
In de City Deal “Lokale weerbaarheid Cybercrime” gaan gemeenten, ministeries (JenV, 
BZK en EZK/DTC), veiligheidsorganisaties, kennisinstellingen en private partijen samen 
aan de slag om de cyberweerbaarheid te verhogen van burgers en bedrijven. De City Deal 
activeert gemeenten, regionale samenwerkingsverbanden Veiligheid en Platforms Veilig 
Ondernemen om burgers en MKB-ondernemers bewust te maken van hun kwetsbaarheid 
en hun weerbaarheid tegen cybercrime te vergroten. Onder de vlag van de City Deal 
worden innovatieve projecten uitgevoerd. Succesvolle en effectieve projecten worden 
landelijk verspreid onder gemeenten in Nederland. 
 
Middels een financiële bijdrage aan het CCV is een project voor bewustwording van 
jongeren over cybercrime en online fraude ontwikkeld. In samenwerking met 
scholieren.com zijn door het CCV communicatieactiviteiten ontwikkeld en uitgevoerd, 
zoals: het uitbrengen van voorlichtingsmateriaal d.m.v. filmpjes, polls, artikelen en posts 
op social media. Dit richtte zich op specifieke fraudethema’s, te weten: geldezels, 
hulpvraagfraude via WhatsApp, online oplichting en veilig online shoppen en tot slot social 
engineering trucs bij oplichting. Ook loopt er jaarlijks via het CCV een campagne die 
mensen moet behoeden voor datingfraude. Hiernaast heeft het CCV projecten voor 
buurtpreventie, cameratoezicht, informatiepositie van gemeenten en veilig uitgaan. 
 
Via onder andere bijeenkomsten, publicaties, instrumenten en de website ondersteunt het 
CCV professionals op het gebied van criminaliteitspreventie en veiligheid. Daarnaast staat 
ook het Keurmerk Veilig Ondernemen (KVO) specifiek genoemd in de begroting JenV. Het 
KVO heeft als doel het creëren van een veiligere werk- en leefomgeving ter preventie van 
inbraken, overvallen en brand. Bedrijventerreinen en winkelgebieden komen voor KVO- 
certificatie in aanmerking als zij een aantal structurele maatregelen op het gebied van 
veiligheid treffen. De veiligheidsmonitor (een bevolkingsonderzoek naar veiligheid, 
leefbaarheid en slachtofferschap van veelvoorkomende criminaliteit) geeft belangrijke 
(beleids-)informatie voor onder meer preventief beleid. 
 
Ter bestrijding van High Impact Crimes wordt ingezet op terugdringen van 
(gedigitaliseerde) vermogens- en geweldsdelicten, zoals woninginbraken, overvallen, ram- 
en plofkraken, geweld, en straatroof. Ook vormt het bestrijden van heling als facilitator 
voor het plegen van vermogenscriminaliteit een belangrijk onderdeel van de aanpak. De 
HIC-aanpak is een combinatie van dadergerichte, slachtoffergerichte en situationele 
maatregelen en de inzet van effectieve interventies, zowel preventief als repressief. Ter 
bestrijding van High Impact Crimes is in 2021 een bedrag van €6.984.406,- mln. 
uitgegeven aan de aanpak. Dit bedrag is besteed aan publiekscampagnes en de 
ontwikkeling, uitbreiding en intensivering van maatregelen die aan de lokale veiligheid 
bijdragen en/of zien op de veiligheid van kwetsbare doelgroepen. Tot slot wordt ingezet op 
de ontwikkeling en uitrol van gedragsinterventies ter voorkoming van criminaliteit. 
(Kamerstuk Kamerstukken II, 2020–2021, 28 684, nr. 666). 
 
Hiernaast zijn er ook:  
 bijdrage aan gemeenten voor preventieve wijkgerichte aanpak voor het 
voorkomen van jonge aanwas in de georganiseerde en ondermijnende criminaliteit 
(500.000 Euro per gemeente voor gemeente Amsterdam, Rotterdam, Den Haag, 
Utrecht, Tilburg, Eindhoven, Zaanstad en Arnhem) 
 bijdrage aan Stichting Laureus voor uitvoering van de gedragsinterventie “Alleen jij 
bepaalt wie je bent” (601.000 Euro) 
 bijdrage aan werkgroep SMV ten behoeve van advies ‘Jong ontspoord in het 
drugsmilieu – En wat wij daar als samenleving tegenover moeten zetten’. (45.000 
Euro) 
 Opstartbijdrage aan Stichting Moeder is de Sleutel (50.000 Euro) 
 Exploitatiesubsidie toegekend voor de Fraudehelpdesk (1.019.606 Euro in 2021). 
 Subsidie toegekend voor preventiebeleid doelgroepen aan het CCV gericht op 
jongeren en online fraude (24.983 in 2021). Het doel is de bewustwording en 
weerbaarheid van jongeren te vergroten ten aanzien van bepaalde vormen van 
gedigitaliseerde en online horizontale fraude, waarvoor juist jongeren kwetsbaar 
zijn. 
 Stichting Halt: Middels een bijdrage aan Stichting Halt is een lesprogramma 
cybercrime en online fraude ontwikkeld voor middelbare scholieren. Hierin wordt 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  11/48 

 
Er is geen landelijke registratie van het totaal aantal jongerenwerkers dat in Nederland 
actief is. Onderzoekers van Verwey-Jonker concluderen in ‘Naast de jongeren. Een 
inventarisatie van de staat van het professioneel jongerenwerk’ (2019) dat het aantal 
jongerenwerkers in 2018 met circa 2.000 fte. ongeveer gelijk is gebleven in vergelijking 
met 2009. 
  
Vraag (42): 
Welke concrete en tijdsgebonden doelstellingen heeft uw ministerie op het gebied van 
preventie van criminaliteit en welke beleidsindicatoren worden daarbij gebruikt? 
 
Antwoord: 
Het voorkomen van criminaliteit vormt in veel dossiers een onlosmakelijk onderdeel van de 
aanpak. Hierbij worden afhankelijk van de preventieve mogelijkheden per type delict 
situationele, slachtoffergerichte en/of dadergerichte maatregelen ingezet. Situationele 
maatregelen richten zich op de technische of fysieke beveiliging. Slachtoffergerichte 
maatregelen beogen (herhaald) slachtofferschap te voorkomen. Dadergerichte 
maatregelen hebben de preventie van (herhaald) daderschap tot doel. Veelal staan een 
analyse van de risicofactoren en modus operandi en de inzet van effectieve interventies 
aan de basis van de aanpak.  
 
Omdat preventie van criminaliteit op een groot aantal criminaliteitsdossiers van toepassing 
is, volsta ik met enkele voorbeelden. Zo wordt bij de bestrijding van high impact crimes  
ingezet op het terugdringen van (gedigitaliseerde) vermogens- en geweldsdelicten, zoals 
woninginbraken, overvallen, ram- en plofkraken, geweld en straatroof. Ook vormt het 
bestrijden van heling als facilitator voor het plegen van vermogenscriminaliteit een 
belangrijk onderdeel van de aanpak  (Kamerstukken II, 2020–2021, 28 684, nr. 666). 
Specifieke doelstellingen voor de aanpak van overvallen, zoals geformuleerd door de 
Taskforce Overvallen, hebben geresulteerd ineen daling tot 925 in 2020. In 2020 zijn 907 
overvallen gepleegd en 676 in 2021. Ook het doel met betrekking tot het 
ophelderingspercentage van 53% is behaald – in 2021 lag het ophelderingspercentage op 
62%. Voor straatroof werd gestreefd naar 2900 straatroven in 2020 en een 
ophelderingspercentage van 30%. Het aantal straatroven daalde tot 2.318 in 2021. Het 
ophelderingspercentage lag in 2021 op 38%. Het aantal ram- en plofkraken daalde ook, 
van 95 in 2019 naar 20 in 2021. 
 
Ook het doel om andere delicten omlaag te brengen werd behaald: er vonden in 2021 
23.452 woninginbraken plaats tegenover 30.572 in 2020. Het aantal geweldsdelicten 
daalde eveneens van ruim 70.000 in 2020 naar iets meer dan 66.000 in 2021. De 
uitdaging voor de komende jaren is gelegen in het behouden van de behaalde resultaten.  
 
Een ander voorbeeld is de preventie van jeugdcriminaliteit, die de afzonderlijke 
criminaliteitsdossiers overstijgt. De afgelopen jaren is onder meer ingezet op het 
verbeteren van de preventieve, proactieve en repressieve aanpak van wapenbezit onder 
jongeren. Hiertoe is het actieplan Wapens en Jongeren opgesteld, dat beoogt het aantal 
wapenincidenten onder jongeren in twee jaar tijd met 25% te verminderen in de 
deelnemende gemeenten (Kamerstukken II, 2020-2021, 28684, nr. 637). In het 
Coalitieakkoord is opgenomen dat de preventie van jeugdcriminaliteit geïntensiveerd 
wordt, onder meer via een brede domein-overstijgende wijkaanpak die jongeren weerbaar 
moet maken tegen georganiseerde, ondermijnende criminaliteit. Ook zal breder ingezet 
worden op een preventieve aanpak van jeugdcriminaliteit om te voorkomen dat jongeren 
afglijden naar de criminaliteit. 
 
Vraag (43): 
Kunt u in een organogram de organisatie van de Nationaal Coördinator 
Terrorismebestrijding en Veiligheid (NCTV) weergeven, waarbij inzichtelijk wordt gemaakt 
wat de taakstelling is van elk onderdeel binnen de organisatie? 
 
Antwoord: 
Het organogram van de Nationaal Coördinator Terrorismebestrijding en Veiligheid is recent 
gedeeld in het Introductiedossier Ministerie van Justitie en Veiligheid (23 december 2021). 
Deze en de taakstelling zoals beschreven in het organisatiebesluit Ministerie van Justitie en 
Veiligheid zijn te vinden in de bijlage. 
 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  13/48 

 
gezag is vastgesteld, zijn in de periode 2017-2021 in totaal 187 locaties (bureaus en 
posten) gesloten, waarvan 69 politiebureaus. In 2021 zijn 53 locaties gesloten waarvan 9 
politiebureaus. Daarvoor in de plaats zijn in de afgelopen 5 jaar  op 93 locaties nieuwe 
bureaus en posten geopend, waarvan 13 politiebureaus. In 2021 zijn 15 nieuwe locaties 
geopend, waarvan 2 politiebureaus. Met het lokaal gezag worden door de politie afspraken 
gemaakt over de openingstijden van bureaus en posten. Deze openingstijden kunnen dus 
naar gelang de lokale situatie verschillen. Het uitgangspunt van de Nederlandse politie is 
altijd zichtbaar te zijn in wijken en dorpen, door heel Nederland. Een politiebureau is een 
van de manieren waarop de politie aanwezig en beschikbaar is voor de Nederlandse 
burger. In deze digitale tijd voldoet alleen een politiebureau in een wijk niet meer. De 
politie zet in op meer eigentijdse manieren van nabijheid zoals pop-up politiebureaus, 
digitale beschikbaarheid van agenten in de wijk en andere innovatieve manieren om aan te 
sluiten op de behoefte van burgers. 
  
Vraag (48): 
Hoeveel aspiranten zijn er netto (externe instroom - onverwachte uitstroom) ingestroomd 
in 2021 en 2022? Hoeveel was de verwachte netto instroom over deze jaren? 
 
Antwoord: 
In 2021 zijn er 2.148 fte aspiranten extern ingestroomd in de opleiding en 236 fte 
aspiranten uitgevallen. Dit is uitval van alle aspiranten, niet alleen de aspiranten die dit 
jaar zijn ingestroomd. Daarmee kunnen deze getallen niet van elkaar worden afgetrokken 
omdat ze ongelijksoortig zijn. In de begroting was rekening gehouden met 2.406 fte 
externe instroom en 272 fte uitval. 
  
Vraag (49): 
Hoeveel medewerkers bij de politie verdienen meer dan de Wet normering 
topinkomensnorm (WNT)? 
 
Antwoord: 
In 2021 verdienden 5 topfunctionarissen meer dan de WNT-norm. 
 
Vraag (50): 
In welke tien wijken hebben de meeste woninginbraken plaatsgevonden en in welke tien 
wijken de minste? 
 
Antwoord: 
In de tabel in de bijlage staan de wijken opgesomd waar in 2021 de meeste 
woninginbraken[1] hebben plaatsgevonden. Het betreft het absolute aantal 
woninginbraken, ongeacht de grootte van de wijk. 
 
Er is geen top 10 van wijken met de minste woninginbraken te geven, omdat er veel 
wijken zijn in Nederland waar in 2021 geen woninginbraken zijn geregistreerd (hetgeen 
zou resulteren in een lijst van 10 willekeurige wijken met het aantal 0). 
 
[1] 1.1.1 woninginbraken 
 
Vraag (51): 
In welke tien wijken hebben de meeste geweldsmisdrijven plaatsgevonden? In welke tien 
wijken hebben de minste geweldsmisdrijven plaatsgevonden? 
 
Antwoord: 
In de tabel in de bijlage staan de wijken opgesomd waar in 2021 de meeste 
geweldsmisdrijven[1] hebben plaatsgevonden. Het betreft het absolute aantal 
geweldsmisdrijven, ongeacht de grootte van de wijk. 
 
Er is geen top 10 van wijken met de minste geweldsmisdrijven te geven, omdat er veel 
wijken zijn in Nederland waar in 2021 geen geweldsmisdrijven zijn geregistreerd (hetgeen 
zou resulteren in een lijst van 10 willekeurige wijken met het aantal 0). 
 
[1] Geweldszaken categorieën 1.4. 
 
Vraag (52): 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  15/48 

 
digitalisering van de hele keten (onder andere rechtspraak) te verhelpen en om hier nu 
stappen in te zetten? Gaat hier nu meer geld heen? Waarom gaat dit telkens mis? Wordt 
het geld wel efficiënt besteed? 
 
Antwoord: 
Uit het jaarverslag blijkt dat het afgelopen jaar extra geld is toegekend ten behoeve van 
ICT. JenV streeft naar toekomst vaste IV en heeft breed geïnventariseerd wat daarvoor 
nodig is. Een deel van die opgave zal worden ingevuld met gelden uit het coalitie akkoord, 
een deel met eigen middelen. Conform 3.1CW worden bestedingsplannen voor die 
middelen vooraf getoetst op doeltreffendheid en doelmatigheid van de besteding van de 
middelen. Daarnaast wordt er conform het sturingsmodel JenV per tertaal gerapporteerd 
over de voortgang van de uitvoering van de plannen. Hiermee bevorderen we een 
efficiënte en effectieve besteding van de middelen. 
 
Vraag (56): 
Hoeveel heeft het Rijk jaarlijks aan inkomsten via kansspelbelasting ontvangen in de 
afgelopen drie jaar? 
 
Antwoord: 
Het Rijk rapporteert jaarlijks middels het Financieel Jaarverslag van het Rijk over de 
uitgaven en ontvangsten. Daarin zijn de volgende ontvangsten voor de kansspelbelasting 
opgenomen: 2019 572 mln., 2020 374 mln. en voor 2021 335 mln. Deze zijn geen 
specifiek onderdeel van de JenV begroting en verantwoording.  
 
Vraag (57): 
Hoe groot was het effect van corona op de feitelijke productie van de justitiële keten? Hoe 
kwam dit voornamelijk tot uiting en is dit nu opgelost? Zo nee, wat is daar dan voor nodig? 
 
Antwoord: 
De uitbraak van het coronavirus en de in dat verband getroffen noodzakelijke maatregelen 
zorgden vanaf maart 2020 voor oplopende werkvoorraden in de gehele rechtspleging. Bij 
brieven van 25 juni 2020, 18 september 2020, 10 mei 2021 en 19 november 2021 is uw 
Kamer uitvoerig geïnformeerd over de getroffen maatregelen om de door corona ontstane 
achterstanden bij strafzaken weg te werken en over de ontwikkeling van deze voorraden. 
Wij verwijzen u kortheidshalve naar deze brieven. 
 
Vraag (58): 
Hoe komt het dat de doelstellingen ''papier uit de keten'' en ''multimedia'' niet zijn behaald 
en wat was c.q. nodig om deze doelstellingen wel te behalen? 
 
Antwoord: 
De vertraging van beide doelstellingen heeft meerdere oorzaken. Zo heeft de ontwikkeling 
van het beeldbepalende project Digitaal Procesdossier (DPD) bijvoorbeeld meer tijd gekost 
omdat de procesimplementatie tijdelijk moest worden gepauzeerd. De reden hiervan was 
de noodzaak om een audit uit te voeren op de ondertekenvoorziening binnen DPD 
waarmee in de planning geen rekening was gehouden[1]. Voor wat betreft multimedia 
heeft het bijvoorbeeld enige tijd geduurd om tot een keuze te komen voor het realiseren 
van meerdere systemen voor multimedia in plaats van één groot systeem. Over dit 
besluitvormingsproces bent u geïnformeerd per brief van 22 september 2020.[2] Zoals is 
toegelicht in onze brief van 18 maart 2022[3] is de verwachting dat de landelijke uitrol van 
DPD in 2023 kan worden voltooid en de multimediavoorzieningen in 2023 in gebruik 
kunnen worden genomen. Door middel van halfjaarrapportages wordt u over de voortgang 
geïnformeerd.    
 
[1] Bijlage bij halfjaarrapportage bij Kamerstuk 29279, nummer 671, vergaderjaar 2020-
2021 
[2] Kamerstuk 29279, nummer 610, vergaderjaar 2019-2020 
[3] Kamerstuk 29279, nummer 704, vergaderjaar 2020-2022 
 
Vraag (59): 
Heeft het beschikbaar maken van capaciteit voor objectbeveiliging door de marechaussee 
negatieve gevolgen op de primaire taken van de organisatie en diens medewerkers? 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  17/48 

 
Arnhem, Eindhoven, Tilburg en Zaanstad) een extra impuls aan de preventieve aanpak in 
hun meest kwetsbare wijken, om te voorkomen dat jongeren en jongvolwassen in de 
(georganiseerde en ondermijnende) criminaliteit terecht komen, of hier verder in afglijden. 
De tranche voor 2021 bedroeg in totaal 4 miljoen euro. De aanpak in deze 8 gemeenten 
wordt vanaf 2022 gecontinueerd met structurele middelen in het kader van preventie met 
gezag, en uitgebreid naar meer gemeenten (Tweede Kamer, Vergaderjaar 2021-2022, 29 
911 Nr. 348). Op dit moment werken de gemeenten de plannen daarvoor uit. Over de 
uitwerking van preventie met gezag wordt u nog voor de zomer per brief nader 
geïnformeerd. 
 
De aanpak van georganiseerde en ondermijnende criminaliteit is een langdurige strijd. Dat 
geldt ook voor het preventieve deel. Echte effecten zijn naar verwachting pas over acht tot 
tien jaar zichtbaar. Dat betekent niet dat er geen korte termijn resultaten zijn. Door 
bijvoorbeeld in te zetten op bewezen effectieve interventies is op voorhand al bekend wat 
het effect zal zijn. In samenspraak met gemeenten is een monitorings- en 
verantwoordingssystematiek in ontwikkeling waarmee we periodiek resultaten in beeld 
willen brengen. 
 
Vraag (65): 
Hoeveel gedetineerden zaten in 2021 op een terroristenafdeling? Hoeveel zijn in 2021 
uitgestroomd naar de samenleving? 
 
Antwoord: 
In 2021 verbleven in totaal 64 gedetineerden op een terroristenafdeling. In 2021 zijn 17 
gedetineerden uitgestroomd naar de samenleving.  
 
Vraag (66): 
Kunt u de recidivecijfers van gedetineerden die van een terroristenafdeling uitgestroomd 
zijn, delen? 
 
Antwoord: 
Voor de beantwoording van deze vraag verwijs ik naar het meest recente gepubliceerde 
onderzoek naar recidive na een verblijf op een terroristenafdeling (TA) van Elanie 
Rodermond e.a. (2021) ‘Re-integratie en recidive na een verblijf op de TA’. 
De onderzoekers constateren dat in de onderzoeksperiode tussen 2006 en 2020, 5% van 
de ruim 180 gedetineerden die op enig moment zijn uitgestroomd van de TA, na vrijlating 
zijn veroordeeld wegens een terroristisch misdrijf. In dezelfde onderzoeksperiode is 
vastgesteld dat het totale recidivepercentage onder TA-gedetineerden, die op enig moment 
zijn gerecidiveerd voor een misdrijf, 25,3% is. Dit sluit aan bij eerdere wetenschappelijk 
onderzoek waaruit blijkt dat recidive bij ex-TA gedetineerden relatief laag is.[1] 
Op korte termijn wordt het WODC onderzoek naar recidive onder TA gedetineerden 
gepubliceerd. In dit onderzoek wordt het tweejarig recidiveprevalentie na een verblijf op 
de TA weergegeven. 
 
[1] Zie onder meer Report, of Thomas Renard (april 2020), ‘Overblown: exploring the gap 
between fear of terrorist recidivism and the evidence’, CTC Sentinel; Liesbeth van der 
Heide en Bart Schuurman (2018), ‘Re-Integratie van delinquenten met een extremistische 
achtergrond: evaluatie van de Nederlandse aanpak’, ISGA 
 
Vraag (67): 
Kunt u aangeven welke maatregelen zijn genomen waardoor klanten van sekswerkers zich 
bewust zijn van hun rol en verantwoordelijkheid? 
 
Antwoord: 
Het kabinet heeft het afgelopen jaar, in samenwerking met het Centrum tegen 
Kinderhandel en Mensenhandel (hierna: CKM), gewerkt aan een pakket maatregelen dat 
ervoor zorgt dat klanten zich bewust zijn van hun rol en verantwoordelijkheid. [1] 
Tegelijkertijd is beleid gepresenteerd dat gericht is op het bewustzijn bij klanten over de 
mogelijkheid van misstanden in de prostitutie (flankerend bij initiatiefwet misbruik 
prostitué(e)s die slachtoffer zijn van mensenhandel). In de voortgangsbrief van het 
Programma Samen tegen mensenhandel van 17 november jl. is uw Kamer hierover 
uitgebreid geïnformeerd door middel van een drietrapsraket aan maatregelen.[2] Een 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  19/48 

 
handelen van deze lidstaat en de lidstaat niet zelf om bijstand vraagt. Alhoewel het 
monitoringsmechanisme op dit moment is uitgekleed - de artikelen over de vervolgstappen 
voor de lidstaat bij het niet opvolging geven aan de uit een monitor volgende 
aanbevelingen treden pas in werking als het Asiel en Migratiemanagement Verordening 
(AMMR) wordt aangenomen, is het volwaardige agentschap wel degelijk een meerwaarde. 
Meest belangrijk is dat het agentschap is uitgebreid tot een omvang van 500 
medewerkers. Het agentschap heeft nu bovendien een ruimer mandaat, zowel wat betreft 
operationele ondersteuning als inhoudelijk. Het volwaardig zijn van het agentschap is 
nodig om effectieve ondersteuning van lidstaten als GR en IT te kunnen (blijven) bieden 
en uit te breiden. 
 
Het EUAA vraagt echter nu ook meer van de lidstaten. Er is nu een reserve pool van 500 
deskundigen uit de EU Logistics & Shipping (EULS) en een verplichting (zoals bij Frontex) 
om deze experts te leveren. Betrokkenen zijn (afhangende van aantallen en profielen) 
voornamelijk afkomstig uit de uitvoerende diensten, zoals IND. Deze aanvullende en 
verplichte inzet heeft NL altijd in balans gezien met een goed werkend monitoringssysteem 
wat (op termijn) zal zorgen voor een dempend effect op onze eigen instroom. Immers, 
met monitoring wordt een norm gesteld en krijgt het agentschap bovendien een mandaat 
om te interveniëren en verbeteringen door te voeren, hetgeen bijdraagt aan het weer 
mogelijk maken van Dublin overdrachten en de terugkeer van statushouders. Daarmee 
worden dus op termijn ook secundaire stromen teruggebracht. 
 
Doordat het monitoringsaspect nu vertraagd is (tot 2024) en de consequenties 
voorwaardelijk wordt gemaakt (aan de AMMR), is de balans weg en springen de ‘lasten’ 
extra in het oog is de Nederlandse appreciatie. Deze verplichtingen leggen immers druk op 
de capaciteit van de IND. Dit klemt te meer gezien de huidige nationale prioriteiten van de 
IND rondom het tijdig beslissen op aanvragen en er dus maar zeer beperkte capaciteit 
over is voor het uitzenden van personeel. 
 
Vraag (71): 
Kunt u toelichten hoe migratiesamenwerking met de belangrijkste herkomst- en 
transitielanden versterkt wordt?  
 
Antwoord: 
Samenwerking met belangrijke landen van herkomst, transit en opvang is instrumenteel 
om migratie aan de voorkant te reguleren en daadwerkelijke terugkeer te bevorderen. 
Nederland zet dan ook doorlopend in op het versterken van migratiesamenwerking met 
deze derde landen, in EU-verband en in bilateraal verband. 
 
In EU-verband zet Nederland in op formuleren en operationaliseren van de Actieplannen 
die mede ter opvolging van de Europese Raad van 24-25 juni zijn opgesteld om 
migratiesamenwerking met prioriteitslanden te verbeteren. Het betreft prioriteitslanden uit 
de focusregio’s voor migratie van de EU: Noord-Afrika, Sub-Sahara Afrika, Midden-Oosten 
en Westelijke Balkan. De Actieplannen beogen een geïntensiveerde dialoog met concrete 
acties en tastbare steun. De actieplannen bieden een breed strategisch kader, dat steeds 
worden aangepast op basis van nieuwe ontwikkelingen en waarbij de uitvoering 
voortdurend gemonitord wordt. Deze samenwerkingsverbanden zijn op basis van 
wederzijdse belangen, waarbij verschillende instrumenten kunnen worden ingezet om de 
brede migratiesamenwerking te verbeteren (denk aan handel, hulp, steun bij opvang in de 
regio, inzet visuminstrument, en tijdelijke legale en circulaire arbeidsmigratie). 
 
In bilateraal verband zet Nederland in op het voeren en onderhouden van migratiedialogen 
met voor Nederland belangrijke landen van herkomst, transit-en opvang en waar mogelijk 
concrete (operationele) vormen van samenwerking te verkennen, bijvoorbeeld op het 
gebied van terugkeer, aanpak van grondoorzaken van migratie en irreguliere migratie, en 
grensbeheer. 
 
Vraag (72): 
Waarom is de doelstelling het taalniveau voor naturalisatie op B1 te stellen, niet gehaald? 
 
Antwoord: 
Naar aanleiding van het regeerakkoord uit 2017 is het ministerie van Justitie en Veiligheid 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  21/48 

 
voorbeeld met goede elementen om migratiesamenwerking met andere landen vorm te 
geven. Stappen op verdere migratiesamenwerking zijn in 2021 en 2022 gezet met onder 
andere Nigeria, Marokko, Algerije, Tunesië en Turkije. 
 
Vraag (77): 
Hoeveel onvindbare veroordeelden die nog een vrijheidsstraf moeten uitzitten waren er in 
2021? 
 
Antwoord: 
Op 30 november 2021 bent u geïnformeerd over de resultaten van het programma 
´Onvindbare veroordeelden´ (Kamerstukken II 2021/22, 29279, nr. 690). Op dat moment 
was het totale aantal onvindbare veroordeelden met een openstaande principale 
vrijheidsstraf 7.922. 
 
Vraag (78): 
Hoeveel onvindbare veroordeelden zijn in de jaren 2018 tot en met 2021 succesvol 
opgespoord door de politie? 
 
Antwoord: 
Van 2019 tot en met 2021 zijn in totaal 2.093 onvindbare veroordeelden gearresteerd 
(respectievelijke 926 in 2019, 604 in 2020 en 563 in 2021). Er zijn geen gegevens 
beschikbaar over 2018, aangezien in het eind van dat jaar is overgestapt op een nieuw 
registratiesysteem (´Executie en Signalering´). 
 
Vraag (79): 
Een aantal van uw verantwoordelijkheden ’betreft de inrichting, werking en ontwikkeling 
van de politie’. Valt onder deze bevoegdheid ook de verdeelsleutel van de politie over 
Nederland? Kan meer opheldering gegeven worden over hoe gelden, personen en 
materieel van de politie over het hele land verdeeld worden? 
 
Antwoord: 
De Minister van Justitie en Veiligheid bepaalt jaarlijks de door de korpschef te realiseren 
operationele sterkte van de politie en de verdeling daarvan over de eenheden en 
ondersteunende diensten van de politie[1]. Het Besluit verdeling sterkte en middelen 
politie bevat regels voor de verdeling van deze sterkte. De verdeling van de voor een 
regionale eenheid beschikbare sterkte over de onderdelen van die eenheid geschiedt ten 
minste eens in de vier jaar door de burgemeesters van de gemeenten in het gebied waarin 
die regionale eenheid de politietaak uitvoert en de betrokken hoofdofficier van justitie[2]. 
De verdeling van zowel de operationele sterkte als de niet-operationele sterkte over de 
onderdelen van de politie wordt opgenomen in het beheersplan van de politie[3]. De 
Minister van Justitie en Veiligheid stuurt het ontwerp van het beheersplan van de politie als 
bijlage bij de begroting van het Ministerie van Justitie en Veiligheid aan de Staten-
Generaal en stelt het beheersplan van de politie vast na goedkeuring van de begroting 
voor hetzelfde jaar van zijn ministerie door de Staten-Generaal[4]. 
 
In de begroting van de politie worden de middelen over de onderdelen van de politie 
verdeeld[5]. De Minister van Justitie en Veiligheid stuurt het ontwerp van de begroting van 
de politie als bijlage bij de begroting van het Ministerie van Justitie en Veiligheid aan de 
Staten-Generaal en stelt de begroting van de politie vast na goedkeuring van de begroting 
voor hetzelfde jaar van zijn ministerie door de Staten-Generaal[6]. 
 
[1] Zie het Besluit verdeling sterkte en middelen politie, artikel 3, lid 1. 
[2] Zie de Politiewet 2012, artikel 39, lid 1 
[3] Zie het Besluit verdeling sterkte en middelen politie, artikel 7, lid 2 en het Besluit 
beheer politie, artikel 46, lid 1, sub a. 
[4] Zie het Besluit  beheer politie artikel 46, lid 4 en 5. 
[5] Zie het Besluit verdeling sterkte en middelen politie, artikel 7, lid 1. 
[6] Zie het Besluit financieel beheer politie, artikel 4, lid 2 en 3. 
  
 
Vraag (80): 
82% van alle politiemedewerkers die in 2021 zijn vertrokken en in aanmerking kwamen 
voor de Regeling voor Vervroegde Uittreding (RVU) hebben hiervan gebruik gemaakt. 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  23/48 

 
Vraag (85): 
Kunt u toelichten waarom de herziening van de Wet particuliere beveiligingsorganisaties en 
recherchebureaus aanzienlijke vertraging heeft opgelopen? 
 
Antwoord: 
De herziening van de Wet particuliere beveiligingsorganisaties en recherchebureaus 
(Wpbr) is een complexere aangelegenheid dan aanvankelijk werd verondersteld. Daarbij 
spelen bovendien diverse partijen en belangen die niet zonder meer parallel lopen 
(particuliere beveiligingssector, Justis, politie, Kmar). Overigens waren de beperkingen die 
de Covid-maatregelen met zich brachten, niet bevorderlijk voor het inrichten van een 
beleidstraject dat nodig is met de bij dit dossier betrokken partijen. 
De afgelopen periode hebben betrokken partijen inbreng geleverd voor een wijziging van 
de wet- en regelgeving. Daarna is in het afgelopen voorjaar een rapport van de Inspectie 
Justitie en Veiligheid verschenen waarin in het bijzonder is ingegaan op de 
toezichthoudende rol van de politie. Ook dat rapport vormde aanleiding om zorgvuldig te 
bezien welke keuzes ten aanzien van de wet- en regelgeving gemaakt moeten worden. 
  
Vraag (86): 
Kunt u verklaren waarom de programma-uitgaven voor de Raad voor de Rechtsbijstand 
785.000 Euro lager waren dan geraamd? 
 
Antwoord: 
De bijdrage voor de apparaatskosten van de Raad voor Rechtsbijstand heeft een vaste- en 
variabele component. De variabele component is gebaseerd op het aantal toevoegingen, 
dat lager was dan eerder geraamd. 
 
Vraag (87): 
Kunt u inzichtelijk maken welke opdrachten zijn uitgevoerd met het bedrag van 165.000 
Euro op de post ‘opdrachten Caribisch Nederland (BES)’ in tabel 11, behorende bij 
beleidsartikel 32 
 
Antwoord: 
Dit bedrag betreft de kosten die het Rijksvastgoedbedrijf in rekening heeft gebracht voor 
werkzaamheden in verband met de destijds beoogde aankoop van het gebouw van de 
Nationale Bank op Bonaire ten behoeve van de huisvesting van het Gemeenschappelijk Hof 
van Justitie. 
 
Vraag (88): 
Kunt u verklaren waarom het geraamde bedrag van 109.000 Euro op de post ‘overige 
opdrachten’ in tabel 11, behorende bij beleidsartikel 32, niet is uitgegeven? Voor welke 
opdrachten was dit bedrag geraamd? 
 
Antwoord: 
Aan het begin van ieder begrotingsjaar begroot J&V budget voor opdrachten en onderzoek 
rechtspleging. Afhankelijk van het type onderzoek kan het voorkomen dat blijkt dat het 
niet om een opdracht gaat maar om een subsidie of inkoopcontract en het budget vanuit 
een ander instrument wordt betaald. Het geraamde bedrag is dan wel uitgegeven maar 
onder een ander instrument. Omdat dit om zeer kleine bedragen gaat wordt dit 
begrotingstechnisch niet gesaldeerd. 
  
Vraag (89): 
Kunt u verklaren waarom een inkomstenmeevaller van 100.000 Euro is gerealiseerd bij de 
vaststelling in het kader van de Wet beëdigde tolken en vertalers? 
 
Antwoord: 
In het kader van de Wet beëdigde tolken en vertalers is het boekjaar afgesloten met een 
positief resultaat van 154.000 Euro. Om binnen het gestelde maximum van 5% 
egalisatiereserve van de Wet beëdigde tolken en vertalers te blijven is conform de 
financieringsafspraken 143.000 Euro als subsidieschuld door de Raad voor Rechtsbijstand 
aan het Ministerie van Justitie en Veiligheid verantwoord. Bij subsidievaststelling 2020 is 
gevraagd om deze terug te storten naar het Ministerie van Justitie en Veiligheid. Projecten 
voor de vernieuwing van de websites van Bureau Wbtv waren in 2020 vertraagd, maar 
inmiddels zijn deze projecten wel uitgevoerd. 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  25/48 

 
wetgeving en wijzigingen van de wet- en regelgeving op het gebied van de gesubsidieerde 
rechtsbijstand zelf. 
Voor de raming van het aantal toevoegingen per rechtsgebied wordt het Prognosemodel 
Justitiële Ketens gebruikt, waarin veel van die factoren zijn meegenomen. De raming is 
voor een deel gebaseerd op ontwikkelingen in voorgaande jaren, maar het komt voor dat 
in een jaar nieuwe ontwikkelingen plaatsvinden, of dat bepaalde factoren een grotere rol 
spelen dan voorheen. 
De exacte oorzaken achter het verschil tussen de raming van het aantal toevoegingen en 
de realisatie kan niet eenduidig worden achterhaald. 
 
Vraag (96): 
Kunt u toelichten of u door recente ontwikkelingen, zoals bijvoorbeeld de slachtoffers van 
de gaswinning in Groningen, de toeslagenaffaire en de verhoogde instroom van 
asielzoekers, een toename verwacht in het aantal toevoegingen in bestuurszaken in 2022? 
 
Antwoord: 
Op grond van ramingen van het Prognosemodel Justitiële Ketens wordt het aantal te 
verwachten toevoegingen jaarlijks begroot en met de daadwerkelijke realisatie wordt 
vervolgens achteraf verrekend of bij gefinancierd. Het zal in de rede liggen dat het aantal 
toevoegingen bestuursrecht toeneemt in 2022. Hierbij geldt overigens dat de 
rechtsbijstand in de  kinderopvangtoeslagaffaire en bij Groningen via nacalculatie 
gefinancierd worden door de verantwoordelijke departementen en dat in ieder geval bij de 
kinderopvangtoeslagaffaire met aparte subsidies wordt gewerkt en niet met toevoegingen. 
Deze zullen dus niet tot een toename leiden. Voor de regeling Groningen moet nog 
onderzocht worden wat voor de gedupeerde burger en de uitvoering het meest effectief 
werkt. Nog niet valt te zeggen dat hierdoor de toevoegingen zullen toenemen. 
 
Vraag (97): 
Kunt u verklaren waarom er minder lichte adviestoevoegingen waren dan geraamd? 
 
Antwoord: 
Zie het antwoord op vraag 95. 
 
Vraag (98): 
Kunt u toelichten hoe de intensivering van de rechtsbijstand in de ZSM-werkwijze, die was 
voorgenomen voor 2021 maar niet is behaald, in 2022 wel zal worden bewerkstelligd? 
 
Antwoord: 
De ZSM-rechtsbijstand bij OM-afdoening (afdoeningsbijstand) is inmiddels geïntensiveerd. 
De afdoeningsbijstand voor aangehouden verdachten is nu in alle 10 regio’s ingevoerd. 
Aangehouden verdachten wier zaak het OM met een strafbeschikking afdoet kunnen 
daarbij in aanmerking komen voor kosteloze rechtsbijstand. 
Voor verdachten van misdrijven die zich op vrije voeten bevinden geldt dat zij bij een 
(voornemen tot) OM-strafbeschikking de mogelijkheid hebben gebruik te maken van een 
kosteloos standaard consult met een advocaat. 
Momenteel wordt samen met de ketenpartners en de advocatuur gewerkt aan het laatste 
onderdeel van het intensiveringsprogramma rechtsbijstand in het ZSM-proces. Dit betreft 
de intensivering van consultatiebijstand in de zin dat elke aangehouden verdachte die het 
ZSM-proces binnenkomt een gesprek krijgt met een advocaat. Indien de verdachte afstand 
wil doen van verhoorbijstand dan zal hij dat ten overstaan van deze advocaat moeten 
bevestigen. Zo wordt geborgd dat verdachten die afstand doen van verhoorbijstand over 
de gevolgen daarvan door de advocaat worden geïnformeerd. Hiermee is reeds in de 
politieregio’s Amsterdam en Zeeland-West-Brabant een start gemaakt. De verwachting is 
dat in de loop van dit jaar steeds meer regio’s zullen beginnen met de intensivering van 
consultatiebijstand. 
 
Vraag (99): 
Hoe wordt de onderuitputting van 30 miljoen Euro op toevoegingen op de gesubsidieerde 
rechtsbijstand verklaard? 
 
Antwoord: 
Zie vraag 93. 
 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  27/48 

 
geïnvesteerd in de aanpak van mensenhandel. O.a. door uitbreiding van capaciteit (hoewel 
de uitstroom van capaciteit politie breed een aandachtspunt blijft), door een betere 
informatiepositie en door te investeren op digitale ontwikkelingen. Dit heeft mogelijk mede 
bijgedragen aan het aantal verdachten dat is aangeleverd aan het OM, hoewel de politie 
ook deels afhankelijk is van signalen die vanuit derden worden aangeleverd. 
 
Vraag (105): 
Kunt u aangeven wanneer het plan van aanpak met concrete voorstellen om de sociale en 
juridische positie van sekswerkers te verbeteren gereed is (motie van Van Nispen en 
Simons)? 
 
Antwoord: 
De Tweede Kamer wordt voor het zomerreces geïnformeerd over het plan van aanpak ter 
versterking van de juridische en sociale positie van sekswerkers. 
 
Vraag (106): 
Waarom hebben de RIEC’s geen rechtspersoonlijkheid waardoor zij geen rechtstreekse 
bijdrage kunnen ontvangen? 
 
Antwoord: 
De tien Regionale Informatie- en Expertise Centra (RIEC’s) ondersteunen partners bij de 
aanpak van georganiseerde criminaliteit. Met als doel samenwerking te stimuleren en de 
overheid en maatschappij weerbaarder te maken om zo ondermijning tegen te gaan. De 
partners werken in RIEC-verband samen onder een convenant. Er is niet gekozen voor een 
apart rechtspersoon omdat dit zich niet verdraagt met de gezamenlijke 
verwerkingsverantwoordelijkheid van de deelnemers. 
 
Vraag (107): 
Hoeveel fte politiemensen was er in 2021 nodig voor het stelsel Bewaken en Beveiligen? 
Wat is het verschil met 2020? 
 
Antwoord: 
De behoefte in fte voor taakuitvoering in het kader van het stelsel is niet exact te duiden, 
en daarmee ook niet het verschil met 2020. De vraag naar beveiligingsmaatregelen, zowel 
t.a.v. personen als objecten, neemt in het algemeen duidelijk  toe (zoals ook de commissie 
Bos nadrukkelijk aangeeft) maar welke inzet dat vergt hangt af van de 
dreigingsinschatting en de benodigde maatregelen. Daarnaast wordt, afhankelijk van de 
vraag naar beveiliging, voor een deel van de inzet voorzien door middel van bijstand en 
assistentie, vooral door de Koninklijke Marechaussee.  Die overigens zelf ook taken in het 
stelsel uitvoert. 
 
Zoals eerder aan uw Kamer is gemeld heeft de Dienst Koninklijke en Diplomatieke 
Beveiliging een formatieve sterkte van 394 fte. Daarnaast kent de eenheid Den Haag een 
Afdeling Bewaken en Beveiligen die in totaal bestaat uit ca. 350 fte. Deze afdeling verzorgt 
onder andere het cameratoezicht. Verder beschikt de politie over de Bewakingseenheid. 
Deze bestaat uit 450 medewerkers uit basisteams die als neventaak worden ingezet voor 
bewaken en beveiligen. Vanwege de hoge werklast in het stelsel worden vrijwel al deze 
medewerkers momenteel ingezet. 
 
Naast deze operationele capaciteit wordt er ook in de Intelligence-organisatie capaciteit 
ingezet op B&B, maar deze is sterk afhankelijk van concrete casussen en daarom moeilijk 
te kwantificeren. 
 
Na de moord op de advocaat van de kroongetuige in september 2019 nam de druk op het 
stelsel bewaken en beveiligen in korte tijd aanzienlijk toe. Een groot aantal personen moet 
intensiever en langduriger bewaakt en beveiligd worden. 
 
In het kader van het Breed Offensief tegen Ondermijnende Criminaliteit (BOTOC) is ruim € 
50 mln geïnvesteerd in het stelsel, een aanzienlijk deel van deze middelen is ook bedoeld 
voor de uitbreiding in capaciteit (fte). De capaciteit in de 10 regionale eenheden wordt 
versterkt met 120 fte in de teams bewaken&beveiligen; daarvan zijn er inmiddels 4 
ingericht (48 fte); 6 teams (72 fte) worden in de loop van dit jaar gerealiseerd. Verder is 
de informatieorganisatie van bewaken en beveiligen bij de politie met circa 30 fte 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  29/48 

 
budgetoverheveling uitgezet naar organisaties die actief zijn op het terrein van afpakken?  
 
Antwoord: 
In 2017 is afgesproken dat de inkomsten van afgepakte middelen en transacties niet meer 
op de JenV begroting staan, maar terugvloeien naar de schatkist. Dit om perverse prikkels 
te voorkomen. Dat betekent dat er geen directe relatie is tussen verkregen afgepakt 
vermogen en uitgaven van organisaties die hier actief in zijn. 
  
Vraag (113): 
Hoe is het afgepakte geld verdeeld over de verschillende organisaties die actief zijn op het 
terrein van afpakken en om welke organisaties gaat het?  
 
Antwoord: 
De afpakketen is, zoals de Algemene Rekenkamer het omschrijft, een complex geheel van 
processen en organisaties dat tot doel heeft om financiële opbrengsten en goederen uit 
criminele activiteiten strafrechtelijk te ontnemen. In de kern bestaat die afpakketen uit de 
politie, de FIOD, het OM, de Rechtspraak en het CJIB. 
 
In 2017 is afgesproken dat de inkomsten van afgepakte middelen en transacties niet meer 
op de JenV begroting staan, maar terugvloeien naar de schatkist. Dit om perverse prikkels 
te voorkomen. Dat betekent dat er geen directe relatie is tussen verkregen afgepakt 
vermogen en uitgaven van organisaties die hier actief in zijn. 
 
Vraag (114): 
De aanpak van High Impact Crime (HIC) lijkt in 2021 een incidentele uitgave te zijn ten 
opzichte van de jaren daarvoor. Kunt u opheldering geven over het gerealiseerde bedrag 
van HIC en waarom er voorgaande jaren geen gelden naartoe zijn gegaan? 
 
Antwoord: 
Er is sinds 2014 jaarlijks ongeveer 9 mln. beschikbaar voor de aanpak van High Impact 
Crimes, dit werd jaarlijks verantwoord onder “overige bijdrage, subsidies en opdrachten” 
van artikel 34.2. Vanwege een aanpassing in de begroting structuur, door het aanmaken 
van het kopje “subsidies en opdrachten aanpak high impact crimes”, lijkt het alsof er in 
voorgaande jaren geen uitgaven zijn gedaan voor dit thema. Dat is niet het geval. 
  
Vraag (115): 
Klopt het dat mensen die een prijs winnen in een illegaal kansspel verplicht zijn 
kansspelbelasting af te dragen? 
 
Antwoord: 
De Nederlandse belastingheffing is neutraal en daarom moet zowel over prijzen van legale 
als ook over illegale kansspelaanbieders in beginsel belasting worden betaald. Op Ik heb 
een prijs gewonnen - moet ik nu kansspelbelasting betalen? (belastingdienst.nl) staat 
wanneer een speler die in het buitenland een prijs heeft gewonnen belastingaangifte moet 
doen. 
  
Vraag (116): 
Hoeveel heeft het Rijk per jaar bijgedragen aan de kosten van verslavingszorg in de 
afgelopen drie jaar? 
 
Antwoord: 
Op grond van de Zorgverzekeringswet loopt de bekostiging van de verslavingszorg via de 
zorgverzekeraar. Het Rijk speelt geen directe rol bij de bekostiging van de verslavingszorg. 
 
Vraag (117): 
Welk percentage van de mensen die een beroep doen op de verslavingszorg doet dit 
vanwege een gokverslaving? 
 
Antwoord: 
Over het aantal mensen dat een beroep doet op verslavingszorg zijn geen recente 
gegevens beschikbaar. Het Landelijk Alcohol en Drugs Informatie Systeem (LADIS) is een 
belangrijke bron om de aard en omvang van de hulpvraag in de verslavingszorg in 
Nederland te monitoren. LADIS is momenteel niet operationeel, omdat deze niet voldoet 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  31/48 

 
 
Antwoord: 
Er verblijven geen gedetineerden in het gevangeniswezen zonder strafrechtelijke titel als 
gevolg van plaatsgebrek in een tbs-kliniek. Gedetineerden die een gevangenisstraf hebben 
uitgezeten en bij wie de termijn van terbeschikkingstelling aansluitend aanvangt - alsook 
personen die enkelvoudig (zonder gevangenisstraf) zijn veroordeeld voor de maatregel 
TBS - worden geplaatst in een huis van bewaring in afwachting van selectie van en 
plaatsing in een geschikte tbs-instelling. Deze personen worden aangeduid als tbs-
passanten. Tbs-passanten hebben een strafrechtelijke titel, namelijk de tbs-titel. In 2021 
verbleven er gemiddeld 64 passanten in het gevangeniswezen. 
Een heel enkele keer wordt voor een gedetineerde die op datum VI naar een GGz-instelling 
moet/gaat maar waarvoor nog geen plaats is, via een rechterlijke machtiging (RM) 
geregeld dat deze een paar dagen langer in de PI kan verblijven totdat hij in de GGz-
instelling kan worden opgenomen. DJI beschikt niet over cijfers hoe vaak dit het geval is. 
 
Vraag (122): 
Kunt u aangeven hoe lang het in 2021 gemiddeld duurde voor uitbehandelde tbs-patiënten 
een vaste woonplaats vonden en hoe vaak is het voorgekomen dat uitbehandelde tbs-
patiënten langer in een tbs-kliniek verbleven omdat zij niet welkom waren in een bepaalde 
gemeente? 
 
Antwoord: 
Het signaal dat het voor uitbehandelde tbs-patiënten moeilijk kan zijn om een vaste 
woonplaats te vinden is herkenbaar. Om hoeveel plekken dit precies gaat is niet bekend 
omdat deze data niet beschikbaar zijn. Het interbestuurlijke programma ‘Een thuis voor 
iedereen’, dat wordt gecoördineerd door de minister voor Volkshuisvesting en Ruimtelijke 
Ordening, zet in op de verbetering van het huisvestingsbeleid van aandachtsgroepen. 
Daaronder vallen ook de mensen die uitstromen uit de forensische zorg. Dit programma 
maakt onderdeel uit van de Nationale Woon- en Bouwagenda. Het doel is om te komen tot 
voldoende betaalbare woningen voor alle aandachtsgroepen, evenwichtig verdeeld over 
gemeenten, waar nodig met de juiste zorg, opvang, ondersteuning en begeleiding. 
 
Vraag (123): 
Welke bijdrage heeft de NCTV geleverd aan het wetsvoorstel Wet veiligheidstoets 
investeringen, fusies en overnames? 
 
Antwoord: 
De minister van JenV is, naast de minister van EZK, medeondertekenaar van het 
wetsvoorstel vanwege de verantwoordelijkheid voor nationale veiligheid. Beleidsmatig is 
dat onderwerp belegd bij de NCTV. De NCTV is daarom in alle fasen nauw betrokken 
geweest bij de totstandkoming van het wetsvoorstel en heeft met name bijgedragen met 
kennis over risico’s en dreigingen. 
 
Vraag (124): 
Op welke manier is ingezet op bewustwording teneinde nationale veiligheidsrisico's bij 
inkoop vanuit de overheid en vitale infrastructuur te signaleren en beheersbaar te maken? 
 
Antwoord: 
Veilige inkoop en aanbesteding heeft de aandacht van het kabinet. Door het ministerie van 
Binnenlandse Zaken en de NCTV zijn instrumenten ontwikkeld om risico’s voor de 
nationale veiligheid bij inkoop te signaleren en mitigeren. Daarnaast wordt doorlopend 
ingezet op bewustwording bij inkopers van de Rijksoverheid en vitale infrastructuur en 
wordt desgevraagd ondersteuning geboden. 
 
Vraag (125): 
Hoe heeft de NCTV in interdepartementaal verband meegewerkt aan het uitwerken van 
maatregelen op het gebied van bewustwording, veiligheidsbeleid en aan een 
toetsingskader voor studenten en onderzoekers? 
 
Antwoord: 
De NCTV is als coördinator op nationale veiligheid betrokken geweest bij de uitvoering van 
de maatregelen die genoemd staan in de Kamerbrief Kennisveiligheid hoger onderwijs en 
wetenschap van november 2020 [1] en de daaropvolgende Kamerbrief Voortgang en 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  33/48 

 
 
De deelname van Nederland aan de verschillende Frontex operaties wordt in de bijlage 
schematisch weergegeven. 
 
In totaal bedroeg de inzet in 2021, conform de EGKW-verordening: 13 VTE lange termijn 
detacheringen (categorie twee; 1 VTE kan in meerdere inzetten opgedeeld worden), 120 
keer korte termijn detacheringen (categorie drie) en was er 50 VTE beschikbaar voor de 
Rapid Border Intervention (categorie vier). 
 
Vraag (130): 
Hoeveel fte aan Nederlands personeel is werkzaam in elk van deze Frontex-operaties? 
 
Antwoord: 
Voor het antwoord op deze vraag verwijs ik naar het antwoord onder vraag 129. 
 
Vraag (131): 
Is naar aanleiding van een van deze Frontex-operaties melding gedaan over mogelijke 
pushbacks? 
 
Antwoord: 
Indien er in een Frontex operatie onregelmatigheden plaatsvinden, kan er een melding 
gemaakt worden via het zogeheten Serious Incident Report mechanisme en bestaat de 
mogelijkheid voor migranten of hun vertegenwoordigers om een (gezamenlijke) klacht in 
te dienen via het Individual Complaint mechanisme. Er zijn in enkele operaties waar aan 
Nederland heeft deelgenomen, of momenteel deelneemt, meldingen gemaakt binnen het 
Serious Incident Report mechanisme. Indien het een melding is over een vermeende 
pushback wordt dit verder opgepakt door de Fundamental Rights Officer (FRO). De 
samenvatting en opvolging door de FRO en de betreffende lidstaat worden vervolgens aan 
de Frontex Management Board medegedeeld. Zoals eerder aangegeven, is er geen 
informatie over Nederlandse betrokkenheid bij vermeende pushbacks. 
 
Vraag (132): 
Welke acties zijn door uw ministerie in 2021 genomen tot het voorkomen en onderzoeken 
van pushbacks? 
 
Antwoord: 
Vanzelfsprekend dient grensbeheer plaats te vinden binnen de daarvoor gestelde Europese 
en internationaalrechtelijke kaders. Dat geldt zowel voor nationale operaties van lidstaten 
als voor personeel afkomstig van verschillende lidstaten in gezamenlijke operaties via 
Frontex. Robuust grensbeheer en waarborging van fundamentele grondrechten moet hand 
in hand gebeuren. Dit is tevens de inzet geweest afgelopen jaar bij de herziening van de 
Schengengrenscode, het Schengenevaluatie- en monitoringsmechanisme en bij de 
opvolging van de rapporten over Frontex. Het kabinet hecht hier sterk aan en blijft 
oproepen tot het waarborgen van fundamentele rechten aan de grens en zal dit blijven 
herhalen op alle mogelijke gespreksniveaus, in bilaterale contacten en EU-Gremia zoals de 
Frontex Management Board. 
 
Vraag (133): 
Hoe zagen de intensiveringen van de integrale aanpak van overlastgevende asielzoekers 
eruit? Hoeveel heeft dit gekost en wat heeft het opgeleverd? 
 
Antwoord: 
De intensivering van de integrale aanpak van overlastgevende asielzoekers zag in 2021 
met name op de samenwerking met de verschillende partners, waaronder de ministeries 
van OCW, VWS en IenW, gemeenten en vervoerders. Het is om die reden niet mogelijk om 
aan te geven hoeveel dit heeft gekost. Door deze intensievere samenwerkingen is de 
aanpak meer integraal, zijn er kortere lijnen en daardoor is er meer grip op de situatie. 
Daarnaast zijn bestaande maatregelen tegen overlast voortgezet, zoals de toolbox waarin 
een breed palet aan maatregelen is gebundeld, de inzet van de ketenmariniers, het 
beschikbaar stellen van de specifieke uitkering (SPUK) voor gemeenten om lokale 
maatregelen tegen overlast door asielzoekers buiten de (COA-) opvang te financieren en 
de inzet van de pendelbus tussen het station Emmen en het aanmeldcentrum in Ter Apel. 
In 2022 bouwen wij voort op de samenwerking en de bestaande maatregelen bij de 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  35/48 

 
Waarom is de bijdrage aan het COA 30.818.000 Euro lager uitgevallen dan begroot? 
Waarom is het ODA-aandeel aan het COA 4.270.000 Euro lager uitgevallen dan begroot? 
 
Antwoord: 
Zie het antwoord op vraag 127. 
 
Vraag (139): 
Waarom is de bijdrage aan de Nidos-opvang 9.486.000 Euro lager uitgevallen dan 
begroot? Waarom is het ODA-aandeel aan de Nidos-opvang 2.217.000 Euro lager 
uitgevallen dan begroot? 
 
Antwoord: 
Zie het antwoord op vraag 127. 
 
Vraag (140): 
In hoeverre veroorzaakt de P&Q-systematiek op basis waarvan de bekostiging van de 
Immigratie- en Naturalisatiedienst (IND) en het COA grotendeels gebaseerd is veel 
volatiliteit in de financiering van de IND en het COA? Is deze financieringswijze een 
belemmering in de kwaliteit van de werkzaamheden bij schommelende asielaanvragen? 
 
Antwoord: 
De financiering van de migratieketen hangt grotendeels samen met de verwachtte 
werkvoorraad in de migratieketen. Deze werkvoorraad is samengesteld uit mensen die hier 
al zijn en nieuw te verwachten instroom. Deze instroom is volatiel en naarmate de jaren 
verder liggen moeilijker te prognosticeren. 
 
De PxQ-bekostiging van beide organisaties, waarbij de IND ook deels lumpsum wordt 
gefinancierd, wordt gebaseerd op deze te verwachten werkvoorraad. Door de onzekerheid 
over de meerjarige instroomramingen is veelal gekozen om deze niet langjarig te 
verwerken, deze werd begrensd op twee tot drie jaar. Door te werken met regelmatige 
bijstellingen wordt gezorgd dat de organisaties altijd voldoende middelen tot hun 
beschikking hebben. Conform het coalitieakkoord dient de financiering van de partners in 
de asielketen (met name IND en COA) stabieler en daarmee toekomstbestendiger te 
worden. Dit is van groot belang, zeker in jaren dat de instroom daalt. 
 
Vraag (141): 
Hoe kan het dat de begroting en realisatie van instroom Machtiging tot Voorlopig Verblijf 
(MVV) nareis zo van elkaar afwijken terwijl te verwachten was dat versoepeling van 
reisrestricties wegens corona zou plaatsvinden? 
 
Antwoord: 
Bij het opstellen van de begroting voor 2021 was nog veel onduidelijkheid over de 
ontwikkeling van Covid-19 en de impact die dit zou hebben op de reisrestricties en de 
instroom mvv-nareiszaken. Daarnaast zijn er in 2021 meer asielaanvragen ingewilligd dan 
verwacht waardoor ook meer mvv-nareisaanvragen zijn ingediend. 
 
Vraag (142): 
Maken de vaste regels die bepalen dat vreemdelingen na een bepaald aantal jaar in 
aanmerking komen voor naturalisering het niet gemakkelijk het aantal 
naturalisatieverzoeken te voorspellen? Zo nee, waarom niet? 
 
Antwoord: 
Het aantal naturalisatieverzoeken is redelijk goed te voorspellen, kijkend naar de 
doelgroepen aan wie een vergunning in de voorgaande jaren is verleend. Daarbij moet de 
kanttekening geplaatst worden dat een onzekerheidsfactor het gedrag van de 
vergunninghouder is: het is onzeker of een vergunninghouder daadwerkelijk een 
naturalisatieverzoek indient of ervoor kiest het verblijfsrecht te verlengen. Expertise is in 
de afgelopen tijd opgebouwd om de instroom en uitstroom van naturalisatie zo 
betrouwbaar mogelijk te voorspellen en vervolgens in de productieplanningen toe te 
passen. Zo zijn, anticiperend op de huidige hoge instroom van naturalisatieverzoeken, 
diverse maatregelen getroffen om tijdig en zorgvuldig te kunnen blijven beslissen. Dit 
zorgt ervoor dat de instroom goed kan worden bijgehouden en heeft ertoe geleid dat de 
IND-doorlooptijden van naturalisatieverzoeken structureel gehalveerd zijn ten opzichte van 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  37/48 

 
COVID-19, in 2021 was dit niet het geval. In de tweede helft van 2021 is de taakstelling 
volledig gerealiseerd en is een deel van de achterstand van het eerste half jaar ingelopen. 
Het jaarverslag geeft aan dat het vertrek van vreemdelingen werd bemoeilijkt door 
COVID-19. Daarmee wordt niet het vertrek van vergunninghouders uit COA-opvang naar 
huisvesting bedoeld, maar het vertrek van vreemdelingen die Nederland dienen te verlaten 
naar het land van herkomst dan wel een ander land. Wegens inreisvoorwaarden die door 
landen zijn gesteld in het kader van COVID-19 (het overleggen van test- dan wel 
vaccinatiebewijs) werd deze terugkeer bemoeilijkt, daar waar vreemdelingen weigerden 
zich te laten testen dan wel vaccinatiegegevens  te delen. Voor veel landen duren deze 
inreisbeperkingen ook in 2022 nog voort. 
Uw Kamer heeft op 30 november 2021 een motie van het lid Valstar (VVD) aangenomen. 
Daarin wordt de regering verzocht snel te verkennen of, en zo ja, op welke wijze 
uitgeprocedeerden die door middel van het weigeren van een PCR-test hun proces 
frustreren, alsnog effectief uitgezet kunnen worden en hierbij ook de mogelijkheden voor 
een wettelijke grondslag voor een onvrijwillige coronatest te betrekken.[1] 
 
[1] Kamerstukken II, 2021-2022, 35925-VI, nr. 58. 
 
Vraag (148): 
Hoe komt het dat er in 2021 een hoog aantal inwilligen MVV nareis uit oude voorraad was? 
 
Antwoord: 
De hogere aantallen inwilligingen van asielaanvragen in 2021 kwamen onder meer voort 
uit het werk van de Taskforce. De Taskforce heeft in 2021 nog veel oude asielaanvragen 
(ingediend voor 1 april 2020) afgehandeld. Omdat van deze asielaanvragen ook relatief 
veel aanvragen ingewilligd zijn, heeft de afhandeling hiervan ook geleid tot meer mvv-
nareisaanvragen. 
 
Vraag (149): 
Waarom is niet gekozen voor een gemiddelde P & Q systematiek van bijvoorbeeld drie tot 
vijf jaar waardoor pieken en dalen minder direct doorwerken op de financiering van de IND 
en het COA? 
 
Antwoord: 
Financieren van IND en COA met een systematiek van een gemiddelde  PxQ over een 
aantal jaar is bij de migratieketen vanwege de grote schommelingen in instroom en 
bezetting niet mogelijk. Dit omdat dat er in jaren met een hogere q niet genoeg capaciteit 
beschikbaar is om het werk te doen. Met de Meerjaren Productie Prognose (MPP) wordt 
geraamd wat de verwachte aantallen zijn op productie en een gemiddelde bezetting. 
 
Zowel de IND, voor het grootste deel naast een deel lumpsum, als het COA worden 
daarom, conform de vigerende bekostigingssystematiek, bekostigd op daadwerkelijke 
verwachte aantallen. Voor IND is dit de geleverde productie van zaken (asiel, regulier en 
naturalisatie), voor het COA is dit op basis van de gemiddelde bezetting. Hiermee kan 
ervoor gezorgd worden dat voor beide organisatie voldoende middelen beschikbaar zijn 
voor de uit te voeren taak. Conform het coalitieakkoord dient de financiering van de 
partners in de asielketen (met name IND en COA) stabieler en daarmee 
toekomstbestendiger te worden. Dit is van groot belang, zeker in jaren dat de instroom 
daalt. 
 
Vraag (150): 
Hoeveel besliscapaciteit van naturalisatieverzoeken is ingezet op andere werksoorten? Is 
dit door het jaar heen nog aangepast, toen bleek dat het aantal naturalisatieverzoeken 
veel hoger lag dan begroot? 
 
Antwoord: 
In 2021 is er geen inzet geweest van Naturalisatie op andere werksoorten. Alle focus is 
gericht geweest op de afdoening van de hoge (meerjarige) piekinstroom 
naturalisatieverzoeken als gevolg van de hogere instroom bij asiel en regulier in de 
voorgaande jaren. Anticiperend op deze hoge instroom naturalisatieverzoeken is in de 
afgelopen periode veel geïnvesteerd om tijdig en zorgvuldig te kunnen blijven beslissen. 
Zo is het aanvraagproces geoptimaliseerd en gedigitaliseerd en is er veel aandacht 
geweest voor uitbreiding, begeleiding en optimalisatie aansturing van het personeel. 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  39/48 

 
stromen naar een andere locatie. In 2021 hebben minder dan 5 amv langer dan drie 
maanden in Ter Apel verbleven. In Q1-2022 waren er geen AMV’s langer dan drie 
maanden in Ter Apel. 
 
Vraag (156): 
Wat voor soort opdrachten zijn gefinancierd met als doel verbeteringen in de 
vreemdelingenketen te bewerkstelligen? Ging dit om projecten binnen uw ministerie of ook 
om projecten uitgevoerd door maatschappelijke organisaties? 
 
Antwoord: 
De post Versterking vreemdelingenketen heeft als doel kleine projecten te financieren om 
verbeteringen in de migratieketen te bewerkstelligen. Dit ging om projecten binnen de 
migratieketen en niet om projecten uitgevoerd door maatschappelijke organisaties.   
Voor het programma Grenzen & Veiligheid en de Corona kosten zijn middelen beschikbaar 
gesteld die bestemd zijn voor meerdere organisaties. Deze middelen zijn ook verdeeld 
vanaf de post Versterking Vreemdelingenketen. 
 
In 2021 zijn – geclusterd – de volgende onderwerpen gefinancierd uit deze post:  
 Bestrijding overlast door asielzoekers 
 Financiering van 2 KMAR Liaisons op de NL ambassade in Peru en Kenia. 
 Inburgering en naturalisatie: Onderdeel taaltoets van de naturalisatietoets 
 Bijdrage uitvoeringskosten EU Fondsen 
 Organisatie Ketenconferentie 
 Financiering NL voorzitterschap Intergovernmental Consultation on Migration, 
Asylum and Refugees (IGC) 2021-2022 
 Bijdrage voor de opvang van slachtoffers van mensenhandel en –smokkel die geen 
verblijfstitel hebben. Indien deze slachtoffers het land verlaten, is zowel opsporing 
als vervolg van de mensenhandelaar niet meer mogelijk. Derhalve krijgen de 
slachtoffers maximaal drie maanden opvang en bedenktijd of ze aangifte willen 
doen. 
 Diverse onderzoeken op het gebied van migratievraagstukken. 
Vraag (157): 
Welke successen hebben de projecten rondom zelfstandig vertrek gehad? 
 
Antwoord: 
Feitelijk vertrek vormt het meest duidelijke resultaat van terugkeerprojecten gefinancierd 
via de Subsidieregeling Ondersteuning Zelfstandig Vertrek (OZV). In 2021 zijn 130 
vreemdelingen vertrokken via dergelijke projecten. Inreisvoorwaarden die verband hielden 
met COVID-19 hebben, vooral in de eerste helft van 2021, een remmend effect gehad op 
de mogelijkheden zelfstandig vertrek te faciliteren. Op 20 november 2020 is uw Kamer 
geïnformeerd over de uitkomsten van de onafhankelijke evaluatie naar de Subsidieregeling 
OZV[1]. Daarin wordt breder stilgestaan bij de werking van terugkeerprojecten. 
 
[1] Tweede Kamer, vergaderjaar 2020–2021, 29 344, nr. 145. 
 
Vraag (158): 
Hoeveel vreemdelingen zijn succesvol teruggekeerd met hulp van de Internationale 
Organisatie voor Migratie (IOM) of de Dienst Terugkeer en Vertrek (DT&V)? Op welke 
manier zijn zij geholpen? Is ook bekend hoe het deze mensen na terugkeer is vergaan en 
worden daar lessen uit getrokken? 
 
Antwoord: 
In 2021 zijn er in totaal 1.700 migranten zelfstandig naar hun land van herkomst 
vertrokken met ondersteuning van de IOM dan wel de DT&V. Inreisvoorwaarden die 
verband hielden met COVID-19 hebben, vooral in de eerste helft van 2021, een remmend 
effect gehad op de mogelijkheden zelfstandig vertrek te faciliteren. Migranten kunnen 
onder voorwaarden in aanmerking komen voor basisvertrekondersteuning en 
herintegratieondersteuning. Basisvertrekondersteuning bestaat onder andere uit 
informatie, hulp bij het verkrijgen van reisdocumenten, een vliegticket, assistentie op het 
vliegveld bij vertrek en een kleine financiële bijdrage voor de eerste kosten tijdens de reis 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  41/48 

 
Tot op heden is de tolkdienstverlening van het OM en de IND nog niet aanbesteed, maar 
worden de zelfstandig werkende tolken opgeroepen, al dan niet door hun eigen 
tolkenbureaus. De totale omvang van deze opdrachten overstijgt de drempelwaarde van 
de Aanbestedingswet en de huidige wijze van inkoop en is dan ook als onrechtmatig 
beoordeeld door de Auditdienst Rijk en de Algemene Rekenkamer. De aanbesteding van de 
IND is, o.a. vertraagd door een kort geding, en is onlangs opnieuw gepubliceerd. De 
overige tolkaanbestedingen zijn vertraagd door nieuwe discussies over de 
tariefsystematiek. De verwachting is dat de tolkaanbesteding van het OM later dit jaar 
gepubliceerd gaat worden. De vertaalaanbesteding van het OM is in 2021 gegund, de 
vertaalaanbesteding van de IND moet nog ingepland worden. 
  
Vraag (162): 
Kunnen duidelijkere prestatieafspraken met het OM worden gemaakt teneinde meer 
crimineel geld af te pakken? 
 
Antwoord: 
MJenV is doorlopend met het OM in gesprek over de aanpak en doelstellingen het 
betrekking tot het afpakken van crimineel geld. Deze overleggen zijn gericht op de vraag 
of het OM over de juiste mensen en middelen beschikt om haar taken goed uit te voeren in 
het kader van de breder aanpak van criminele geldstromen. Dit past bij de 
verantwoordelijkheid van MJenV om op het beheer van de afpakketen te sturen, van 
inhoudelijke sturing is geen sprake. De ketenorganisaties, in dit geval met name het OM, 
zijn eigenstandig verantwoordelijk voor het stellen van organisatiedoelen en de uitvoering 
daarvan. In de bijlage bij de brief van MJenV aan uw Kamer van 26 april jl. over de 
hoofdlijnen van de aanpak van georganiseerde criminaliteit is het plan van aanpak 
criminele geldstromen met bijbehorende drie actielijnen en concrete maatregelen 
uiteengezet. Dit plan is in samenspraak met onder meer het OM tot stand gekomen. 
 
Ook is van belang om op te merken dat het OM sinds 2021 minder stuurt op incassocijfers 
en meer op beslag. Beslagcijfers zijn een directer sturingsmiddel voor de opsporings- en 
vervolgingspraktijk. Met beslag zitten het OM en ook de opsporingsdiensten dichter op de 
resultaten van de aanpak en kan beleid waar nodig sneller worden bijgesteld. Het 
beslagcijfer voor 2021 was 368 mln. euro en is daarmee gestegen. Ter vergelijking: in 
2019 betrof het beslagcijfer 258 mln. euro en in 2020 303 mln. euro. Het beslag is hoger 
dan de beslagdoelstelling van 271,6 mln. euro die voor de politie en bijzondere 
opsporingsdiensten is vastgesteld. De beslagdoelstelling is sinds 2021 voor de politie 
gebaseerd op de Veiligheidsagenda 2019-2022 en dan met name op de aantallen criminele 
samenwerkingsverbanden in een specifieke regio in Nederland. 
 
Vraag (163): 
Kunt u toelichten waarom het afpakken van crimineel vermogen 83,8 miljoen Euro lager is 
uitgevallen dan begroot? Wat is hiervan de oorzaak? Hoe verhoudt dit zich tot de gestelde 
ambities in 2021? Is in 2021 een nieuw registratiesysteem gebruikt? 
 
Antwoord: 
De meerjarige ramingen in de begroting weerspiegelen de door de ministeries van JenV en 
van Financiën overeengekomen verwachte opbrengsten, wetende dat deze per jaar sterk 
kunnen verschillen. Dit blijkt ook uit het meerjarig overzicht over de jaren 2008-2021, dat 
in het antwoord op vraag 164 is weergegeven. De begroting is geen doelstelling voor het 
OM in de zin van prestatieafspraken en kan dat ook niet zijn. 
 
Het incassoresultaat in 2021 bedroeg iets meer dan 300 mln. euro. Daarbij is geen nieuw 
registratiesysteem gebruikt. Afpakken van crimineel vermogen wordt als onderdeel van de 
aanpak van criminele geldstromen beschouwd. De ambities op de aanpak van criminele 
geldstromen zijn uiteengezet in de bijlage van de brief van MJenV van 26 april 2022. 
 
Vraag (164): 
Kunt u een meerjarig overzicht geven van het totaal afgepakte crimineel vermogen per 
jaar? Kunt u daarbij uitsplitsen hoeveel vermogen daarvan uit schikkingen kwam? 
 
Antwoord: 
In de tabel in de bijlage treft uw Kamer het meerjarig overzicht van het totaal op 
strafrechtelijke wijze afgepakte crimineel vermogen over de jaren 2008-2021 aan, zoals 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  43/48 

 
prestaties zijn geleverd in het financiële systeem worden vastgelegd bij betalingen boven 
de 2.000 euro. Er is een aparte projectmanager aangesteld om het proces goed te 
begeleiden 
 
Vraag (168): 
In hoeveel procent van de tolk- en vertaaldiensten waarin afname door een C1-tolk of -
vertaler verplicht is, is daadwerkelijk een C1-tolk of -vertaler ingezet? Kan dit worden 
uitgesplitst naar taal? 
 
Antwoord: 
Hoewel de gegevens rondom de levernauwkeurigheid dagelijks aan verandering 
onderhevig zijn en binnen ieder contract kunnen verschillen, wordt op dit moment in 88% 
van de dienstverlening een tolk ingezet van het gevraagde niveau. Dit is wel een 
percentage van zowel afnameplichtige als niet afnameplichtige organisaties waardoor dit 
niet alleen C1-tolken betreft. Binnen de reeds gegunde contracten van afnameplichtige 
organisaties wordt op dit moment in 82% van de gevallen een C1-registertolk ingezet. Het 
is niet mogelijk om dit uit te splitsen per taal, omdat er tolken in 288 verschillende talen 
worden ingezet. In de beantwoording van het schriftelijk verslag van het schriftelijk 
overleg d.d. 16 mei 2022 zal hier nader op ingegaan worden. 
 
Vraag (169): 
Wanneer wordt de monitoring van de tolk- en vertaaldiensten ingevoerd? 
 
Antwoord: 
De reeds gegunde contracten, die volgend de vernieuwde systematiek zijn ingevoerd, 
worden al gemonitord. De monitoring is een continu proces, wat steeds verder aangevuld 
wordt met maandelijkse data uit de verschillende contracten. Hoe meer informatie er 
beschikbaar is hoe beter de resultaten van de stelselherziening inzichtelijk worden. 
Doordat nog niet alle dienstverlening is aanbesteed wordt nog niet van alle tolk- en 
vertaaldienstverlening informatie verzameld. Door de implementatie van de contracten die 
volgen uit de aanbestedingen wordt dit steeds verder aangevuld. 
 
Vraag (170): 
Wordt bij de monitoring van de tolk- en vertaaldiensten ook gekeken naar de kwaliteit van 
de tolken en vertalers zelf of wordt alleen gekeken naar de dienstverlening van de 
intermediairs? 
 
Antwoord: 
Binnen de nieuwe contracten is de verplichting opgenomen dat intermediairs de klachten 
over tolken en vertalers maandelijks aan de Rijksoverheid doorgeven. Ook wordt van de 
intermediairs verwacht dat zij in gesprek treden met tolken en vertalers wanneer er 
klachten zijn over de dienstverlening. Desondanks is het belangrijk dat de klachten over 
tolken en vertalers niet alleen bij de betreffende intermediair bekend zijn. Dit omdat een 
klacht over een tolk of vertaler ook van belang kan zijn voor een andere 
(overheids)opdrachtgever. Daarom is er een onafhankelijke Klachtencommissie Wbtv die 
op grond van haar bevindingen aan het Bureau Wbtv adviseert en behoeve van de 
algehele kwaliteitsverbetering – op zowel het gebied van de professionaliteit als de 
integriteit – van de bij het Bureau Wbtv (in het Rbtv of op de Uitwijklijst) ingeschreven 
tolken en vertalers. De klachtencommissie kan bij het advies tot het gegrond verklaren 
van een klacht de aanbeveling aan de Minister doen dat een beëdigde tolk of vertaler 
gezien zijn gedraging in aanmerking komt voor een tijdelijke doorhaling dan wel 
doorhaling in het register (artikel 24 lid 2 Wbtv). Een klacht over de kwaliteit of integriteit 
van een tolk/vertaler kunnen door zowel de intermediair als door een opdrachtgever 
worden ingediend bij de klachtencommissie. 
 
Vraag (171): 
Hoe monitort u dat de intermediairs die tolk- en vertaaldiensten aanbieden zich voldoende 
inspannen na te gaan, of voor een tolk- of vertaaldienst er een C1-tolk of -vertaler 
beschikbaar is teneinde zo misbruik te voorkomen? 
 
Antwoord: 
De monitoring is een instrument op geaggregeerd niveau. De intermediairs worden, bij 
afnameplichtige organisaties, op geaggregeerd niveau beoordeeld op de inzet van C1-
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  45/48 

 
In de meeste gevallen levert Justis volgens de afgesproken doorlooptijden, zoals 
bijvoorbeeld bij de VOG, waar ruim 99% binnen de doorlooptijd wordt afgehandeld. In een 
aantal gevallen haalt Justis de doorlooptijden niet, veelal door een combinatie van groei 
van de productie en andere factoren. 
 
Bij Justis zien we elk jaar een toename in het aantal aanvragen van verschillende 
screeningsproducten. Deze toename in combinatie met langdurig openstaande vacatures, 
het inwerken van nieuwe medewerkers, een hoog ziekteverzuim en een digitaliseringsslag 
heeft erin geresulteerd dat Justis haar doorlooptijden niet altijd heeft gehaald. Daarnaast 
is eind 2021 sprake geweest van meerdere storingen in systemen, wat helaas ook voor 
extra vertragingen heeft gezorgd.   
 
Het nieuwe managementinformatiesysteem (MIS) – waar tot het einde van het jaar 2021 
nog de nodige kinderziektes speelden – is inmiddels operationeel. Het MIS geeft Justis 
meer inzicht in de doorlooptijden en in wanneer en waarom de termijnen niet worden 
gehaald, waardoor Justis beter hierop kan sturen en haar capaciteit efficiënter kan 
inzetten. De verwachting is dan ook dat het MIS zal bijdragen aan een tijdige afhandeling 
van aanvragen van de screeningsproducten van Justis. 
 
Vraag (176): 
Kunt u aangeven hoe de voorgenomen eigen, alternatieve financiering van Bibob eruit 
komt te zien? 
 
Antwoord: 
Nee. Zodra hierover meer duidelijkheid is, wordt u daarover geïnformeerd. 
 
Vraag (177): 
Wat is de totale, huidige capaciteit van de zedenpolitie? Is deze in capaciteit in 2021 
uitgebreid en zo ja, met hoeveel? REDMER NOG NIET AKKOORD 
 
Antwoord: 
De formatie van de zedenrecherche was op 1 mei 2022 is 676,2 fte. De politie werkt 
constant aan een volledig bezette formatie. De bezetting op 30 april 2022 was 655,9 fte. 
De ontwikkeling van de formatie en de bezetting in 2021 is in navolgende tabel 
weergegeven: 
Datum             Formatie          Bezetting 
31-12-2020     630,3               638,8 
31-12-2021     653,6               656,2 
 
Vraag (178): 
Wat is de gemiddelde doorlooptijd na de aangifte van een zedenmisdrijf in 2021?  
 
Antwoord: 
Het Bestuurlijk Ketenberaad heeft, onder meer voor zedenzaken, zogeheten ‘professionele 
ketennormen’ vastgesteld, die zien op de tijd waarbinnen verschillende fasen in een 
zedenzaak moeten zijn afgerond. Zedenzaken zijn naar hun aard complex, waardoor het in 
individuele gevallen, juist om recht te doen, nodig kan zijn om meer tijd voor een zaak te 
nemen. 
 
Ten aanzien van de politie geldt dat de norm luidt dat 80 procent van de zedenzaken 
binnen 180 dagen na aangifte naar het OM moet zijn gestuurd. Gemiddeld duurde dat in 
2021 271 dagen. Omdat gemiddelden sterk kunnen worden beïnvloed door uitschieters, is 
het ook nuttig het mediaangetal in ogenschouw te nemen. Dat lag in deze zaken op 202 
dagen. 
 
Bij het openbaar ministerie luidt de norm dat 80 procent van de zaken binnen 180 dagen 
na ontvangst door de politie op zitting moet zijn geweest. De gemiddelde doorlooptijd in 
2021 was 317 dagen, de mediaan 258 dagen. 
 
Voor de Rechtspraak luidt de norm dat 80 procent van de zedenzaken binnen 90 dagen na 
zitting in eerste aanleg een eindvonnis krijgt. Het gemiddelde lag in 2021 op 86 dagen; de 
mediaan lag in 2021 op 14 dagen.  
 
Totaallijst feitelijke vragen Jaarverslag Ministerie van Justitie en Veiligheid 2021 (36100 -VI-1)  47/48 

