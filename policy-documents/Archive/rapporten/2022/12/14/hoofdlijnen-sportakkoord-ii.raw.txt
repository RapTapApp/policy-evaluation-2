Hoofdlijnen 
Sportakkoord II
Sport versterkt

NOC*NSF met haar 77 sportbonden en POS met zijn 19 partners betrekken minimaal de helft 
van hun uit 35.000 leden tellende achterban aan sportaanbieders bij de uitvoering van ‘Sport 
versterkt’, zodat sportclubs, verenigingen en ondernemers goed zijn aangehaakt bij de lokale 
sportakkoorden en de lokale preventieaanpak en de meerwaarde hiervan ervaren. 
NOC*NSF en POS gaan trainers-coaches, instructeurs en arbitrerend kader hierin ondersteunen. 
De achterban van de POS en NOC*NSF telt ongeveer honderdduizend professionals en ruim 
een miljoen vrijwilligers die wij uitnodigen mee te doen aan ‘Sport versterkt’. Deze vrijwilligers en 
professionals slagen er wekelijks in miljoenen mensen in beweging te krijgen en zijn een welkome 
samenwerkingspartner in lokale sportakkoorden.
Vanuit het Hoofdlijnen Sportakkoord II willen wij de sportsector en gemeenten versterken en 
stimuleren om een groter bereik (meer deelnemers, toeschouwers en vrijwilligers) en de zicht-
baarheid van de maatschappelijke waarde van sport en topsport vergroten. Wij willen de sport 
toegankelijker, veiliger en kwalitatief hoogwaardiger maken. In 2026 werkt het merendeel van alle 
sportaanbieders met de basiseisen sociale veiligheid (Gebruik regeling Gratis VOG, Gedragscode 
Sport, Vertrouwenscontactpersoon en Cursus of e-learning voor trainer-coaches) met name voor 
de jeugd en kwetsbare groepen. 
De meerderheid van de ruim 6.000 buurtsportcoaches die Nederland telt, geeft invulling aan de 
uitvoering van lokale sportakkoorden en betrekken hier zoveel mogelijk lokale sportaanbieders 
bij. Daarnaast zetten we Adviseurs lokale sport in die namens alle sportbonden en leden van POS 
werken aan een sterke, duurzame en vitale lokale sportinfrastructuur die werkt aan dagelijks 
sportplezier voor iedereen. We zetten in op kwalitatief goede en duurzame sportaccommodaties 
en een sport- en beweegvriendelijke openbare ruimte.
Met ‘Sport versterkt’ werken wij ook aan een stevigere positie van de sport in het landelijke,
 regionale en lokale beleid. Onze lokale verbinders, adviseurs lokale sport, de buurtsportcoaches, 
en ook onze ondernemers in de sport en de sportclubs, delen hun maatschappelijke
 betrokkenheid graag met anderen, zoals via het GALA (Gezonde en Actieve Leefstijl Akkoord), 
het IZA (Integraal Zorg Akkoord), het programma School & omgeving en de Maatschappelijke 
Diensttijd. Zodat het Sportakkoord II ook in die sectoren landt. De sportsector zet zijn deuren open 
om een bijdrage te leveren aan deze akkoorden en programma’s. Het Hoofdlijnen Sportakkoord 
II zorgt ervoor dat de sportsector daar kwalitatief en kwantitatief toe in staat is. Want, een sterke 
sport versterkt de maatschappij.
Zoals gezegd, dit hoofdlijnen akkoord is er één tussen vier partijen in de sport die elkaar 
aanvullen en een grote verantwoordelijkheid voelen om hierin samen op te trekken. We zijn 
erg enthousiast over de kansen die Sportakkoord II biedt om de impact van sport en sportief 
bewegen te vergroten. Van de beginnende sporter tot de topatleet, en van de recreatieve 
wandelaar tot desportschoolbezoeker. Dit akkoord biedt een raamwerk aan afspraken tussen 
de vier strategische partners. Op basis van dit raamwerk worden nadere afspraken over de 
uitwerking, concretisering en resultaatafspraken gemaakt in 2023. Dit kunnen wij niet alleen. 
Uiteraard, zal onze achterban klaar staan om de uitvoering ter hand te nemen. Toch is er meer 
nodig. Onze partners van het eerdere Sportakkoord nodigen wij van harte uit om mee te doen 
en mee te denken. 
3

Inleiding: Sport versterkt
Sport is van grote maatschappelijke waarde. Het is voor velen een belangrijk onderdeel van het 
dagelijks leven. Het draagt bij aan onze fysieke en mentale gezondheid, creëert saamhorigheid 
en biedt kansen voor persoonlijke ontwikkeling. Iedereen in Nederland heeft de kans om zonder 
belemmering te sporten, te excelleren ín sport en te genieten ván sport. We inspireren zoveel 
mogelijk mensen met de kracht van sport. Want Sport versterkt!
‘Sport versterkt’  is een vervolg op het vorige Sportakkoord: ‘Sport verenigt Nederland’. Het geeft 
aan waar het de strategische partners de komende periode om gaat: door samenwerking 
Nederland sterker maken. We gaan door op de goede basis die is gelegd met het vorige 
Sportakkoord. Voor Sportakkoord II slaan VWS, VSG/VNG, NOC*NSF en POS de handen ineen 
op alle niveaus. Met bonden, overheden, sportkoepels en vele andere maatschappelijke partijen. 
Dat is de kracht van het akkoord. We doen het samen!
De lokale, regionale én landelijke inzet in de afgelopen vier jaar is een goed vertrekpunt om tot 
nieuwe afspraken te komen. In het Hoofdlijnen Sportakkoord II komt de nadruk te liggen op het 
versterken van de lokale en regionale uitvoering. We weten uit verschillende onderzoeken dat 
er behoefte is aan meer richting in het akkoord, minder vrijblijvende afspraken, maar daarbij wel 
recht te doen aan de positieve beweging die is ingezet. Daar zetten we dan ook op in.
Om richting te geven en keuzes te maken hebben we drie ambities gesteld. Ze geven aan waar 
we met elkaar als strategische partners voor willen gaan.
Ambities Sportakkoord II in het kort
We werken samen aan een stevig fundament. De voorwaarden om te kunnen sporten en 
daar plezier aan te beleven, moeten verbeterd. Dat gaat over de mensen, organisaties, 
cultuur en materiële voorzieningen in de sport. Een belangrijk punt de komende jaren is het 
investeren in kwalitatief sterke sportaanbieders die toegankelijk en veilig voor iedereen zijn. 
We werken ook aan een groter bereik. Daarmee bedoelen we dat meer mensen zich 
aangesproken en uitgenodigd voelen te gaan sporten en sport te beleven, bijvoorbeeld 
door drempels te verlagen, mensen te prikkelen en meer succesverhalen te delen. En we 
werken aan meer betekenis van sport. Betekenis gaat over de waarde van sport voor de 
maatschappij: energie, plezier en zingeving in het dagelijks leven door en van de sport zelf, 
maar ook een bijdrage aan het tegengaan van eenzaamheid en kansenongelijkheid, of 
juist het bevorderen van gezondheid.
5

 5. Een sociaal veilige sport moet vanzelfsprekend zijn. Daarom werken we toe naar een 
  aantoonbaar sociaal veilige sport, zodat iedereen een inclusieve, positieve en veilige 
  sportcultuur ervaart. In het bijzonder minderjarigen en kwetsbare groepen. Dat doen 
  we door sportaanbieders te stimuleren met de basiseisen (o.a. regeling gratis VOG, 
  Gedragscode Sport, Vertrouwenscontactpersoon en cursus of e-learning voor 
  trainer-coaches) sociale veiligheid te werken en door het aanstellen van 
  integriteitsmanagers bij en versterken van sportbonden voor een integere en veilige
  (top)sport. 
 6. De kwaliteit in de sportsector moet omhoog. Dit doen we door een norm voor 
  pedagogische en didactische kwaliteit te ontwikkelen en zoveel mogelijk 
  sportaanbieders te stimuleren aan die norm te voldoen.
 7. We spreken af om de samenhang tussen breedtesport en topsport te vergroten. 
  Het gaat hierbij om het totaalbeeld van de sporters voor ogen te houden: 
  van beginnend in de jeugd, tot uiteindelijk de topsporter en alles wat daartussen zit. 
  Zo komt bij het versterken van de teamtopsportcompetities, talentontwikkeling en 
  doorontwikkeling van de Paralympische Sport breedte- en topsport bij elkaar. 
 8. We etaleren ‘hotspots’: 30 gemeenten en 100 plekken waar de ambities van 
  Sportakkoord II worden waargemaakt. We zetten deze lokaal sterke sportclubs, 
  ondernemers, Cruyff courts, bootcampgroepjes in de openbare ruimte op het podium 
  om anderen te inspireren. 
 9. Lokaal en landelijk benutten we data voor beleid en uitvoering. We volgen de 
  voortgang op de afspraken van het Sportakkoord II op de voet. Ook volgen we in welke 
  mate de beoogde veranderingen van het Sportakkoord in de buurt of wijk 
  plaatsvinden. De lokale, regionale en landelijke partners doen actief aan kennisdeling 
  en benutten daar de beschikbare kennisinfrastructuur voor. In de governance wordt 
  meer sturing aan de hand van monitoring op de uitvoering vastgelegd. 
 10. We werken met elkaar naar een toekomstbestendige sportinfrastructuur. 
  De partners van het Sportakkoord spreken af de geoormerkte middelen zoveel mogelijk  
  in te zetten ten behoeve van de ambities en afspraken uit het Sportakkoord. 
  
In het hoofdlijnenakkoord worden deze afspraken nader toegelicht en uitgewerkt. Ze bieden de 
basis om in 2023 concrete afspraken te maken met de gehele sportsector. 
7

1.2 Hoofdlijnen Sportakkoord II in perspectief
Het Sportakkoord staat niet op zichzelf. Er zijn relaties met andere processen die binnen en buiten 
de sport lopen. Het Sportakkoord neemt aan waarde toe als de relaties goed worden benut.
Bijvoorbeeld in beleid. Er spelen aanpalende trajecten met een eigen aanpak, organisatie en 
financiële structuur, die mede kunnen bijdragen aan de ambities die in dit Sportakkoord centraal 
zijn gesteld. En andersom kunnen de activiteiten en afspraken van het Sportakkoord een bijdrage 
leveren aan die andere beleidsambities. De trajecten met de meest directe verbinding met het 
Sportakkoord en waar integraliteit en samenwerking de basis vormen, komen op de relevante 
plekken in dit akkoord terug. Dit zijn:
 • Beweegalliantie (dagelijks bewegen)
 • Human Capital Agenda
 • Rijksprogramma School & Omgeving
 • Akkoorden: Gezond en Actief Leven Akkoord, Nationaal Preventie-akkoord en Integraal 
  Zorgakkoord
Maar ook in financiën. De sportsector wordt gekenmerkt door publiek-private bekostiging. 
Overheden investeren hierin samen een kleine 2 miljard euro per jaar – de Rijksoverheid ca. 0,5 
miljard euro en gemeenten (netto) 1,2 miljard euro – en gemeenten investeren ook aanzienlijk 
in de openbare ruimte. Ondernemende sportaanbieders genereren een omzet van ongeveer 2 
miljard euro per jaar, verenigingen hebben een gezamenlijke begroting van ca. 1 miljard euro, 
en sportbonden en branches genereren gezamenlijk ook zo’n 300 miljoen euro per jaar aan 
inkomsten. 
Een groot deel van de inkomsten van sportaanbieders komt van inwoners in Nederland. Zij zijn de 
grootste bekostigingsbron van de sector. Ook het Nederlandse bedrijfsleven levert een belangrijke 
bijdrage en is al decennialang een gewaardeerd partner in de sector. Naast haar investeringen in 
de vitaliteit van medewerkers, draagt het bedrijfsleven via sponsoring financieel bij aan de sport.
Het Sportakkoord heeft in dit opzicht een beperkte financiële reikwijdte en is geen panacee voor 
alle kwalen. De partners richten hun beschikbare middelen daarom direct op de gezamenlijke 
ambities in dit Sportakkoord, maar hebben ook indirect invloed op de grotere geldstromen die 
rondgaan in de sport. Het Sportakkoord vormt een multiplier. Het stimuleert de lokale, regionale 
en landelijke partijen om hun beleid, inzet en financiële middelen in lijn te brengen met de 
landelijke ambities. De partners spreken af om, voor zover ze die kunnen beïnvloeden, 
indirecte geldstromen (ook) zo veel mogelijk in te zetten voor de ambities die leidend zijn in 
dit Sportakkoord.
9

2. Ambities
In het Hoofdlijnen Sportakkoord II ligt de nadruk op drie ambities, die weergeven wat de partners 
samen willen bereiken om de sport in Nederland te versterken. Die ambities zijn leidend in dit 
Sportakkoord en geven een kader mee voor de lokale Sportakkoorden en de nadere uitwerking 
met de sportsector. Het gaat om de volgende ambities:
 1. Het fundament op orde
 2. Een groter bereik 
 3. Meer (zichtbare) betekenis 
2.1 Het fundament op orde
Het fundament op orde brengen betekent dat we de voorwaarden verbeteren om te kunnen 
sporten en daar plezier aan te beleven. Als de voorwaarden niet op orde zijn, haken mensen af 
en is de basis weg voor het bereiken van de andere ambities. Met fundament doelen we op de 
mensen, organisaties, cultuur (waarden en normen) en materiële voorzieningen in de sport. 
Door de jaren heen heeft Nederland een sportinfrastructuur van formaat opgebouwd. 
Internationaal lopen we hiermee voorop. Maar de maatschappij verandert, mensen ontwikkelen 
andere behoeftes, en de sportsector moet daarin mee ontwikkelen. Zaken als het afnemende 
enthousiasme voor vrijwillige inzet bij sportclubs, integriteitsissues, een krappe arbeidsmarkt en de 
gestegen (energie)prijzen voor sportaanbieders, zorgen bovendien voor nieuwe uitdagingen voor 
de sector. Voor de lange termijn bouwen we aan een robuust sportstelsel en inclusieve, veilige en 
positieve sportcultuur, die beter meegaan in maatschappelijke ontwikkelingen en sterk genoeg 
zijn om deze en nieuwe uitdagingen het hoofd te bieden.
2.2 Een groter bereik
Deze ambitie gaat over de mensen die we met onze inzet bereiken: (potentiële) sporters, 
toeschouwers en vrijwilligers. We willen hen beter bereiken en meer laten genieten van sport. 
Voor een groter bereik streven de partners van het Sportakkoord naar kansengelijkheid. 
Dat betekent een inclusieve sector waarin niemand nog drempels voelt om te (blijven) genieten 
van sport en sportevenementen. Bereik gaat ook over het organiseren van een passend aanbod 
en prikkelen van de vraag ernaar, waar we met dit Sportakkoord meer aan gaan werken. 
Niet iedereen heeft behoefte om te sporten, maar er is nu nog een te grote groep mensen die 
we onvoldoende weten te bereiken. Omdat het lokale aanbod niet aansluit bij de behoefte, 
omdat er belemmeringen zijn om mee te doen, omdat het bestaande sportaanbod 
onvoldoende ontsloten wordt, of omdat we te bescheiden zijn in het delen van 
succesverhalen. En bereik gaat over het inspireren van meer mensen met waardevolle topsport 
en topsportprestaties en de kracht van topsport Ongeacht welke bril je opzet, belangrijk is dat 
we ons vizier verbreden. Dat betekent actiever en met meer partijen – ministeries, sportbonden, 
de ondernemende sport, maatschappelijke organisaties, zorgverzekeraars en vele anderen – 
samenwerken en afspraken maken om ons bereik te vergroten. 
11

3. Strategie
Dit hoofdstuk geeft een thematisch overzicht van de strategieën voor de komende vier jaar om 
een wezenlijke bijdrage te leveren aan de ambities in het Hoofdlijnen Sportakkoord II. In bijlage 1 
staat een uitgebreid overzicht van de belangrijkste opgaven per thema.
3.1 Inclusie en diversiteit
Wat spreken we als landelijke partners af?
Het thema Inclusie en diversiteit gaat over een toegankelijke en laagdrempelige sector, waarin 
iedereen die mee wil doen daadwerkelijk mee kan doen en waarin sprake is van kansengelijkheid 
in en door sport- en beweegdeelname. Groepen mensen die niet of weinig sporten en bewegen, 
zoals mensen met een laag inkomen, lage opleiding, of een handicap, gaan dit ook niet snel 
vanzelf doen. De komende tijd richten we ons in het Sportakkoord ten eerste op het wegnemen 
van financiële, sociale en praktische belemmeringen. Die opgaven zijn niet anders dan in het 
vorige Sportakkoord, de manier waarop we er aan gaan werken wel. Waar we als partners 
voorheen vooral afspraken hadden over gedeelde principes rondom dit thema en veel 
verschillende activiteiten ondernamen, brengen we nu meer focus aan en gaan we werken 
vanuit een gezamenlijke strategie op deze opgaven Nieuw is dat we actieve toeleiding naar 
passend sportaanbod als een essentiële opgave zien om kansengelijkheid te bevorderen. 
We maken afspraken met sportkoepels, bonden, brancheverenigingen en maatschappelijke 
organisaties over ieders verantwoordelijkheden hierbij en we zetten vaker functionarissen uit de 
Brede Regeling Combinatiefuncties (BRC) in om de toeleiding te organiseren of te realiseren. 
Met het thema Inclusie en diversiteit werken we vooral aan het vergroten van het directe bereik, 
door aanbod passend en toegankelijk te maken en meer mensen hiermee te verleiden, en zo 
de kansengelijkheid om te kunnen sporten te vergroten. In de verbinding met sociale veiligheid 
(sociale drempels) en toegankelijkheid van sportaccommodaties (praktische drempels) werken 
we met dit thema ook aan het versterken van het fundament. Inzetten op het vergroten van de 
sociale toegankelijkheid heeft een effect op de zichtbaarheid van de betekenis van sport: 
meer mensen voelen zich welkom, veilig en ervaren wat sport betekent. 
Armoedebeleid en kansengelijkheid  
Het vergroten van kansengelijkheid is één van de punten uit het Coalitieakkoord. 
Dit kabinet investeert met een brede en integrale aanpak op meerdere fronten in gelijke 
kansen. Er wordt ingezet op het terugdringen van armoede met de Aanpak geldzorgen, 
armoede en schulden, er wordt geïnvesteerd in het voorkomen dat jongeren afglijden in 
de criminaliteit (Preventie met Gezag), gemeenten krijgen meer mogelijkheden om 
laaggeletterdheid aan te pakken en met het Nationaal Programma Leefbaarheid en 
Veiligheid wordt de leefbaarheid en veiligheid van stedelijke focusgebieden verbeterd. 
Met het Sportakkoord wordt gewerkt aan de toegankelijkheid van sport, mede op 
financieel gebied, en daarmee wordt bijgedragen aan de kansengelijkheid. De komende 
jaren zoeken de partners naar (verdere) samenhang tussen het Sportakkoord en de 
kabinetsbrede ambities en - trajecten rondom armoedebeleid en kansengelijkheid.
13

3.3 Vitale sportaanbieders
Wat spreken we als landelijke partners af?
Het thema Vitale sportaanbieders is gericht op een kwalitatief sterk, veilig en toegankelijk 
sportaanbod voor iedereen. De komende jaren brengen we meer focus aan op de onderdelen 
die echt belangrijk zijn voor kwaliteit, veiligheid en toegankelijkheid en stoppen we met de 
activiteiten zonder duidelijk doel. Er zijn voldoende tools, programma’s en initiatieven ontwikkeld 
en uitgedacht om sportaanbieders te vitaliseren, onze inzet in dit Sportakkoord is om ze 
daadwerkelijk geïmplementeerd te krijgen en aanbieders daarmee te versterken. 
Daarom ligt onze aandacht bij het verstevigen van de basis: kwalitatief goede mensen, 
voldoende uitvoeringscapaciteit en een effectieve ondersteuningsstructuur voor sportaanbieders. 
Nieuw is dat we door het ontwikkelen van een norm voor pedagogische en didactische 
kwaliteit heel expliciet gaan maken wat we onder goede kwaliteit verstaan en wat we een 
veilige sportomgeving vinden. Dat helpt om met zijn allen aan deze randvoorwaarden voor een 
sterk fundament te werken. Ook worden aanbieders meer gestimuleerd om vraag en aanbod op 
wijk- of buurtniveau goed op elkaar te laten aansluiten en zoveel mogelijk hierin samen te werken. 
De ondersteuningsstructuur die afgelopen periode is opgezet, legt hiervoor een goede basis. 
Door het versterken van het fundament, zal de sector steeds beter in staat zijn om voor een 
grotere groep mensen relevant te zijn en zal de samenwerking met andere domeinen makkelijker 
worden. Zo draagt dit thema op termijn ook bij aan de ambities bereik en betekenis.
Human Capital Agenda  
Bij alle ambities van het Sportakkoord is het cruciaal om aandacht te hebben voor mensen 
die betaald of onbetaald aan die ambities werken. Specifiek komt dit terug bij het thema 
Vitale sportaanbieders De partners van het Sportakkoord blijven daarom, samen met andere 
partijen, de Human Capital Agenda Sport doorzetten. Hierin werken (vertegenwoordigers 
van) werkgevers, werknemers, opleiders, verenigingen, sportbonden en ondernemers samen 
aan het versterken van de arbeidsmarkt in de sportsector. Het doel voor de komende jaren 
is om ingezette acties uit de Human Capital Agenda door te vertalen naar lokaal voldoende 
en bekwame mensen.
Waartoe nodigen we lokale partijen uit?
We vragen lokale partijen een lokale Human Capital Agenda te creëren. Dit betekent goed na 
te denken wie aan de lokale ambities gaan werken en hoe deze mensen langdurig actief zijn en 
kwalitatief sterker kunnen worden.. Daarnaast stimuleren we de gemeenten om tot één duidelijk 
aanspreekpunt voor sportaanbieders te komen. We dagen lokale partijen uit om samen na te 
denken wat sportaanbieders nodig hebben om echt het verschil te maken op de opgaven die 
we belangrijk vinden, ook op de moeilijke onderwerpen zoals sociale veiligheid.
15

3.5 Ruimte voot sport en bewegen
Wat spreken we als landelijke partners af?
Het thema Ruimte voor sport en bewegen is gericht op het creëren van een toekomstbestendige 
sportinfrastructuur die uitnodigend, faciliterend en toegankelijk is voor iedereen. De komende jaren 
zetten we de koers van de Routekaart Verduurzaming Sport voort. Het resultaat, een duurzamere 
sportinfrastructuur, versterkt het fundament waarop de sport verder kan bouwen. We leggen meer 
verbindingen tussen ruimte voor sport en bewegen en andere relevante domeinen, zoals natuur, 
energie en wijkontwikkeling. Door meer onderzoek naar en kennisdeling over maatschappelijk 
verantwoorde exploitatiemodellen en efficiënt ruimtegebruik van sportvoorzieningen, kunnen we 
de maatschappelijke waarde van die voorzieningen vergroten en bijdragen aan de betekenis die 
sport heeft voor andere domeinen. Verder werken we aan tools om lokale en regionale spelers 
beter in staat te stellen te werken aan een toekomstbestendige infrastructuur. Dit doen we door 
waar nodig kennis op te doen, maar zoveel mogelijk door te werken aan concrete interventies 
die in de komende jaren ingezet kunnen worden. 
Door meer aandacht te schenken aan de spreiding, toegankelijkheid en bereikbaarheid van 
voorzieningen dragen we binnen het thema Ruimte voor sport en bewegen ook bij aan een breder 
bereik van sport. 
Waartoe nodigen we lokale partijen uit?
De publieke verantwoordelijkheid en de budgetten voor het accommodatiebeleid liggen primair 
bij de gemeenten. De Rijksoverheid ondersteunt daarin waar dat kan, met het doel om samen 
met gemeenten en sportaanbieders te bouwen aan een toekomstbestendige sportsector. 
Onze uitnodiging aan lokale partijen is meervoudig. We vragen gemeenten om lokale en regionale 
afstemming te zoeken over de spreiding van sportvoorzieningen. Ook vragen we gemeenten in de 
inrichting van de leefomgeving de verbinding te leggen met de Omgevingswet, door aandacht 
te hebben voor de ruimte voor sport en bewegen en de ruimte hiervoor open en toegankelijk te 
houden. We vragen gemeenten om sportaanbieders te informeren over landelijke en lokale 
subsidie- en ontzorgingsmogelijkheden rond verduurzaming en toegankelijkheid, zodat de 
sportsector hier optimaal gebruik van kan maken. Bovendien vragen wij zowel aanbieders als 
gemeenten om sportparken meer open te stellen voor het bredere publiek en voor nieuwe 
exploitatiemodellen. Via deze weg kunnen we nieuwe mogelijkheden testen door meer 
samenwerking te zoeken tussen bijvoorbeeld sport, ondernemers en onderwijs, om 
sportvoorzieningen zo veel mogelijk van waarde te laten zijn voor de omgeving en de 
samenleving. 
3.6 Maatschappelijke waardevan topsport
Het thema Maatschappelijke waarde van topsport heeft als streven om de maatschappelijke 
waarde van topsport zo groot mogelijk te maken. De afgelopen jaren hebben de afspraken uit 
het Sportakkoord opvolging gekregen. Centraal daarin stonden zes “sleutelprojecten”, namelijk 
de maatregelen waarbij de gezamenlijkheid van VWS, NOC*NSF en VSG/VNG het grootst was 
en afhankelijkheid bestond met andere projecten. Daar zijn goede stappen op gezet. 
Voor de langere termijn is er behoefte aan een geactualiseerde en vooral gezamenlijke visie 
op topsport, met een uitwerking hoe partners daar vanuit hun eigen rol en verantwoordelijkheid
17

4. Werkwijze
Met het nieuwe Hoofdlijnen Sportakkoord worden niet alleen gezamenlijke ambities en 
opgaven herijkt, maar ook de manier van werken. Het werken in zowel een landelijk als lokale 
Sportakkoorden heeft de afgelopen jaren bijgedragen aan de samenwerking, netwerkvorming 
5
en verrijking van lokaal sport- en beweegbeleid in 344 gemeenten .  Deze wijze van samenwerken 
6
wordt dan ook voortgezet, maar niet zonder geleerde lessen van de afgelopen jaren mee te 
nemen. In het onderstaande wordt toegelicht tot welke aanpassingen in de werkwijze dit leidt. 
Dat gebeurt aan de hand van de volgende hoofdkenmerken van de werkwijze:
 • Inhoudelijke samenhang
 • Effectieve lokale uitvoering
 • Successen zichtbaar maken
 • Een kennisgedreven aanpak
 • Bekostiging
4.1 Inhoudelijke samenhang
Tijdens het eerste Sportakkoord is gebleken dat de thema’s in de verschillende deelakkoorden 
inhoudelijk veel raakvlakken hebben en het de effectiviteit en efficiëntie ten goede zou komen 
als er meer wordt samengewerkt. Dat is op veel plekken ook gebeurd. Om dit nog meer te 
stimuleren gaan we steeds minder vanuit de verschillende thema’s een bepaald probleem 
oplossen en staan steeds meer de drie gezamenlijke ambities van dit Hoofdlijnen Sportakkoord 
voorop. Zo ontstaat meer samenhang tussen de verschillende thema’s, tussen landelijk, regionaal 
en lokaal, en tussen breedtesport en topsport.
Een aantal onderwerpen is zowel voor de topsport als breedtesport relevant, zoals een veilige 
sport, professionalisering van het kader, teamtopsportcompetities en het doorontwikkelen van 
de aangepaste en Paralympische sport. In de uitvoering gaan we daarom nadrukkelijker 
zoeken waar topsport en breedtesport elkaar raken en elkaar kunnen versterken. 
Enerzijds vanuit de betekenis die sport op lokaal niveau kan hebben, anderzijds omdat sport op 
lokaal en regionaal niveau ook kan bijdragen aan de maatschappelijke waarde van topsport.
De komende jaren gaan we deze samenhang steeds verder doorvoeren. Dat is nodig om 
stappen te zetten op de ambities fundament, bereik en betekenis. Andere ontwikkelingen, 
zoals het GALA en de Brede SPUK, zorgen voor ontschotting in de financiering. En maken het 
noodzakelijk dat de sportsector het fundament op orde brengt. Alleen dan zit de sportsector 
als stevige partner aan tafel en draagt sport en bewegen bij aan andere maatschappelijke 
doelstellingen. 
5  
In Caribisch Nederland is met de Caribische Sport & Preventieakkoorden de afgelopen vier jaar ook veel voortgang 
geboekt in het domein sport en bewegen. VWS en de openbare lichamen zetten de ontwikkeling die met de Caribisch 
Sport & Preventieakkoorden is ingezet zoveel mogelijk door en zoeken, waar het past bij de context en dynamiek van 
de eilanden, aansluiting bij de ambities in het Sportakkoord.
6  
Monitor Sportakkoord
19

  met daarin de kracht van sportaanbieders. De adviseur lokale sport is een gespreks- 
  en sparringpartner van gemeenten – bijvoorbeeld de lokale wethouder of 
  beleidsmedewerker sport – in een VSG-regio, jaagt de totstandkoming van één lokale   
  infrastructuur voor clubondersteuning aan, en stimuleert de samenwerking tussen   
  sportaanbieders via lokale sportplatforms.
De coördinator sport en preventie en adviseur lokale sport werken actief samen, ieder vanuit de 
eigen rol en verantwoordelijkheid. De adviseur lokale sport werkt op regionaal niveau, binnen het 
VSG-gebied, en de coördinator sport en preventie lokaal, binnen de gemeente. Samen met de 
lokale beleidsmedewerker sport zijn zij de drie-eenheid die de uitvoering van het lokaal Sportak-
koord op een effectieve manier vorm moeten geven.
 • Versterking uitvoeringskracht: een van de opgaven in dit Sportakkoord is het versterken  
  van de uitvoeringskracht bij landelijke partijen, zoals sportbonden en 
  brancheorganisaties, maar ook bij sportaanbieders. Sportbonden zetten extra mensen  
  in om programma’s die zij hebben ontwikkeld uit te voeren bij lokale sportaanbieders. 
  Ook de POS versterkt de organisatie, waardoor zij brancheorganisaties en lokale 
  ondernemers kan helpen om met de ambities van het Sportakkoord aan de slag te 
  gaan. De Brede regeling Combinatiefuncties speelt een belangrijke rol bij de lokale 
  uitvoeringskracht. Aan de hand van zes profielen gaan professionals gericht uitvoering 
  geven aan de ambities van het Sportakkoord, bijvoorbeeld door de capaciteit bij 
  sportaanbieders te vergroten (clubkadercoach, verenigingsmanager, 
  sportparkmanager), als spin in het web in de wijk (buurtsportcoach), door mensen die 
  weinig sporten te begeleiden (beweegcoach) en door uitvoering te geven aan de 
  verbinding tussen sport en het onderwijs (combinatiefunctionaris onderwijs).
De uitvoeringskracht van lokale Sportakkoorden is in grote mate afhankelijk van het draagvlak 
van de akkoorden onder sportaanbieders. Hierbij gaat het om alle sportaanbieders, verenigingen 
én commerciële sportaanbieders, van fitnesscentrum tot zwemscholen. Bij lokale samenwerking 
tussen gemeenten en sportaanbieders, bijvoorbeeld waar het gaat om de huurprijs voor een 
sportruimte, moet niet de juridische organisatiestructuur leidend zijn, maar het maatschappelijk 
rendement. Voor het behalen van de doelen van lokale Sportakkoorden geldt dan ook: zijn de 
partijen betrokken die een bereik hebben onder de doelgroepen van het akkoord? Zijn deze 
organisaties kwalitatief in staat om die doelen te halen? Gemeenten kunnen hierbij de 
samenwerking aangaan met het maatschappelijk middenveld van clubs, zorg- en 
welzijnsinstellingen, en, gezien hun grote bereik zeker ook ondernemers in de sport. Ondernemers 
zijn bovendien overwegend goed bereikbaar, flexibel en klantgericht. Zaken die van belang zijn 
om mensen in beweging te krijgen en houden. Wij pleiten er dan ook voor dat ondernemers in 
de sport én clubs een gelijkwaardige positie verdienen in elk lokaal Sportakkoord.
21

4.4 Een kennisgedreven aanpak
De complexiteit en multidisciplinariteit van de opgaven in het Sportakkoord, en het samenwerken 
in netwerken met verschillende overheidslagen, koepels, brancheorganisaties, sportaanbieders, 
organisaties uit andere sectoren en kennisinstellingen, maken optimale kennisontwikkeling en -
deling tussen diverse partijen en meerdere bestuursniveaus noodzakelijk. Met de lokale Sportak-
koorden en de link met bijvoorbeeld GALA, NPA, de Beweegalliantie en School & Omgeving, 
neemt de kennis- en innovatiebehoefte op lokaal en regionaal niveau toe. 
Het Sportakkoord brengt partijen met uiteenlopende kennis en expertise samen, waardoor er 
meer mogelijkheden zijn om verder in te zetten op kennisontwikkeling en -deling, en innovatie. 
Bij het denken over de inzet van partijen en programma’s op landelijk niveau wordt nadrukkelijk 
ingespeeld op de kennis- en innovatiebehoefte van de lokale partijen, bijvoorbeeld door hen een 
rol te geven in kennisproductieprocessen, waaronder de vraagarticulatie voorafgaand aan 
kennisontwikkeling en -deling. Lokale partijen worden gestimuleerd meer en beter gebruik te 
maken van beschikbare (lokale) data en kennis over werkzame aanpakken.  
De inhoudelijke uitdagingen in het Sportakkoord sluiten goed aan bij de ‘wicked problems’ in 
de inzet vanuit het programma MOOI in Beweging (Missiegedreven Ontwikkeling van Onderzoek 
en Innovatie in sport en bewegen, ZonMw) en de focus van de inzet vanuit het programma 
Sportinnovator vanaf 2023. Samen met de inspanningen van het Mulier Instituut, 
het Kenniscentrum Sport & Bewegen en het RIVM wordt verder gebouwd aan een (landelijke) 
kennisinfrastructuur die kan worden benut voor de ondersteuning van de uitvoering van het 
Sportakkoord. 
De partners spreken af om de monitoring ook tijdens de looptijd van het Sportakkoord een functie 
te geven. Daarmee krijgt monitoring een functie in lerend beleid; de meerwaarde wordt groter 
als het niet alleen achteraf tot inzichten leidt. Door de voortgang op de inhoudelijke opgaven 
nauwgezet te volgen, kunnen de partners hier tussentijds op bijsturen. Monitoringsactiviteiten 
worden daarom gekoppeld aan de verschillende (thema)werkgroepen (zie paragraaf 5.2), 
waarmee er actuele inzichten ontstaan over de voortgang van het Sportakkoord.
4.5 Bekostiging
Activiteiten die nodig zijn om de ambities en opgaven in dit Sportakkoord te realiseren worden 
vanuit verschillende regelingen en programma’s bekostigd. De afspraken over deze geldstromen 
worden gemaakt op basis van de uitgangspunten van het Sportakkoord. De geldstromen die, 
deels of volledig, aan het Sportakkoord raken of gaan raken in de toekomst zijn als volgt:
Uitvoeringsbudget Lokaal Sportakkoord
Het uitvoeringsbudget wordt ingezet om uitvoering te geven aan de lokale akkoorden. 
Voorwaarden voor gemeenten om lokaal uitvoeringsbudget aan te vragen staan in bijlage 2. 
Brede Regeling Combinatiefuncties (BRC)
De bestuurlijke afspraken van de BRC zijn herzien en kennen dezelfde looptijd als de afspraken 
in het Sportakkoord. Belangrijkste wijzigingen in de herziene BRC-afspraken zijn het toevoegen 
en versterken van profielen die op het versterken van sportclubs van toepassing zijn:
23

Bestedingsplan NOC*NSF (middelen Nederlandse Loterij)
NOC*NSF verdeelt via het jaarlijkse bestedingsplan middelen onder haar leden, enkele andere 
begunstigden en haarzelf. Deze bijdragen zijn direct en indirect gericht op de ambities van het 
Sportakkoord. Het gaat hierbij onder andere om de onderwerpen topsport, sociaal veilige sport, 
onderzoek en innovatie. In het bestedingsplan 2023 heeft NOC*NSF extra middelen vrijgemaakt 
voor activiteiten op het gebied van integriteit.
25

5.2 Opzet governance
De governance bestaat uit één gezamenlijk bestuurlijk niveau en drie andere niveaus, waarbij er 
steeds onderscheid wordt gemaakt tussen breedtesport en topsport, maar wel afstemming wordt 
gezocht op logische thema’s:
 1. Bestuurlijk overleg Sportakkoord: in dit overleg zijn de bestuurders van VWS, NOC*NSF, 
  VSG/VNG en POS vertegenwoordigd, evenals de minister voor Langdurige Zorg en 
  Sport. In dit orgaan wordt overkoepelend toezicht gehouden, gevoed door 
  voortgangsrapportages.
 2. Stuurgroepen: hierin is hoger management van VWS, NOC*NSF, VSG/VNG en POS 
7
  vertegenwoordigd .  De twee stuurgroepen toetsen de voortgang van het Sportakkoord 
  in zijn totaliteit en kunnen waar nodig fungeren als escalatiepunt door de 
  coördinatieteams. Ook hebben beide stuurgroepen extra aandacht voor de 
  samenhang tussen Sportakkoord en andere trajecten, zoals het GALA. De stuurgroepen 
  ontvangen updates over de voortgang van het Sportakkoord en eventuele adviezen 
  voor bijsturing van de coördinatieteams.
 3. Coördinatieteams: deze bestaan uit medewerkers van VWS, NOC*NSF, VSG/VNG en 
  POS, die ook nauw betrokken waren bij de totstandkoming van het Sportakkoord en de 
  bedoeling van het werkingsmechanisme achter het akkoord kennen. De twee 
  coördinatieteams sturen gezamenlijk de uitvoering van het hele Sportakkoord aan. 
  Ze houden overzicht, ook op trajecten die de inhoudelijke thema’s doorsnijden. 
  Beide coördinatieteams komen meerdere keren per jaar bijeen voor overleg en 
  rapporteren aan de stuurgroepen. De coördinatieteams stellen werkgroepen in, 
  rondom de geformuleerde ambities, thema’s en/of ondersteunende processen. 
  De indeling van werkgroepen kan gedurende de looptijd van het Sportakkoord worden 
  herzien als dat nodig blijkt om bijvoorbeeld de samenhang te bevorderen.
 4. Werkgroepen: in de werkgroepen komen inhoudelijke deskundigen namens de partners 
  bij elkaar, aangevuld met bijvoorbeeld vertegenwoordigers van de kennispartners en  
  andere partijen. De werkgroepen zijn verantwoordelijk voor de inhoudelijke 
  doorontwikkeling van het Sportakkoord, gebaseerd op principes van data- en 
  kennisgericht werken. De werkgroepen komen geregeld bijeen. Zij voorzien vooral de 
  coördinatieteams van informatie en doen waar nodig voorstellen om bij te sturen.
7  
POS maakt nog geen onderdeel uit van het topsportgedeelte van de governance. In de komende jaren wordt bekeken 
op welke wijze vertegenwoordiging van de POS van toegevoegde waarde kan zijn, met name voor de door POS te 
organiseren vertegenwoordiging van de topsportevents.
27

Cruyffcourt, of elders in de openbare ruimte. Het Sportakkoord wordt dan wel gesloten tussen de 
vier partners, we hebben alle landelijke (koepel)organisaties nodig en roepen hen op om met ons 
samen te werken bij de uitvoering van dit akkoord. Daarbij doelen wij op landelijke organisaties 
die zich geïnspireerd voelen door dit Hoofdlijnen Sportakkoord en willen bijdragen aan een 
gezond en sportief Nederland. 
Rollen, taken en verantwoordelijkheden partners Hoofdlijnen Sportakkoord II:
Strategische partners Sportakkoord
 • VWS: regisseert het landelijk Sportakkoord, (co-)financiert, verbindt met andere 
  landelijke programma’s en ministeries/beleidsterreinen, stimuleert kennis en innovatie 
  en verkent wetgeving, maakt afspraken over financiering met partijen gericht op 
  ambities
 • NOC*NSF / POS: ondersteunen landelijke sportorganisaties bij realiseren van ambities 
  en doelstellingen, sportsector landelijk verbinden, samenwerking met andere 
  maatschappelijke organisaties, bewaken kwaliteit, toegankelijkheid en veiligheid
 • VSG/VNG: ondersteund gemeenten en lokale functionarissen sport bij realiseren van 
  ambities en doelstellingen, toetsing herijking Sportakkoorden, toetsing integraal plan 
  van aanpak Brede SPUK, organiseren (met o.a. VNG) regionale intervisiebijeenkomsten 
  voor gemeenten en lokale functionarissen sport, bevorderen en ondersteunen 
  gemeenten bij integraal werken (onder andere. Brede SPUK)
 • VWS / NOC*NSF / POS / VSG/VNG gezamenlijk: inspireren en richting geven aan lokale 
  (generieke) uitvoering binnen kaders Sportakkoord, samenwerken met landelijke 
  maatschappelijke organisaties in andere sectoren en verbinding versterken met onder 
  meer GALA, IZA, School & omgeving en Beweegalliantie, Samenwerken met de 
  sportsector om tot concrete uitwerking van dit Hoofdlijnen Sportakkoord II te komen. 
Landelijke, regionale en lokale samenwerkingspartijen
 • Sportaanbieders (alle rechtsvormen waarin samen wordt gesport): organiseren passend 
  en kwalitatief sterk sportaanbod in een inclusieve en sociaal veilige sport, lokaal 
  onderling samenwerken en met andere sectoren
 • Gemeenten: bewaken herijking en voortgang lokale Sportakkoorden, aanstellen 
  coördinator sport en preventie, deelnemen aan kennisuitwisseling en onderzoek, 
  stimuleren lokale samenwerking en netwerkvorming, stimuleren effectieve 
  clubondersteuning (één-loket gedachte), bijdragen aan generieke clubondersteuning, 
  realiseren duurzame ruimte voor sport en bewegen, bevorderen regionale 
  samenwerking, participeren in programma topteamcompetities
 • Landelijke organisaties (sportbonden, brancheverenigingen, maatschappelijke 
  organisaties): promoten eigen tak van sport, inspireren van eigen achterban lokaal, 
  vertaalslag naar specifieke ondersteuning eigen achterban (bevorderen specifieke 
  deskundigheid, door ontwikkelen sportaanbod, wedstrijden/competities, topsport, 
  bewaken kwaliteit en veiligheid), landelijk samenwerken
 • Maatschappelijke organisaties / lokale functionarissen: toeleiding van doelgroepen 
  naar lokaal beschikbaar sportaanbod
29

Kennisopbouw op deze twee niveaus is waardevol voor beleidsvorming, maar is niet direct 
gekoppeld aan de monitoring van het Sportakkoord. Voor beide geldt dat eventuele effecten 
niet makkelijk aan een “losse” inspanning in het Sportakkoord te relateren zullen zijn. Verder 
spreken de partners af om in 2025 een evaluatie van het hele Sportakkoord uit te laten voeren, 
als opmaat naar een volgend Sportakkoord.
6.2 Strategie en samenwerking
Naast het volgen van de inhoudelijke opgaven van het Sportakkoord, besteden de partners 
aandacht aan periodieke evaluatie van de strategie en het proces. In jaarlijkse bijeenkomsten 
wordt met de coördinatieteams stilgestaan bij tussentijds geleerde lessen over het werkend 
mechanisme van het Sportakkoord: wat werkt er goed, wat weten we nog niet, en waar moeten 
we in de uitvoering op bijsturen? Procesevaluatie gaat meer over de onderlinge samenwerking. 
Op (in ieder geval) jaarbasis bespreken de partners binnen de coördinatieteams en stuurgroepen 
hoe de onderlinge samenwerking verloopt, of dit voldoet aan de verwachtingen en in hoeverre 
afspraken worden nagekomen.
Bij het vorige Sportakkoord is een ‘Reflectietool Sportakkoord’ ontwikkeld, die gemeenten 
en lokale kernteams inzicht geeft in de voortgang van het lokale Sportakkoord. Met name 
de lokale samenwerking en de effectiviteit ervan staan hierbij centraal. Kernteams kunnen 
met elkaar evalueren hoe de uitvoering verloopt en wat er nog beter kan. Met het invullen 
van de korte vragenlijsten wordt tegelijkertijd een landelijke database gevuld waarmee wij 
inzicht krijgen in de voortgang van het Sportakkoord op landelijk niveau. De partners vinden 
het belangrijk om de reflectietool opnieuw onder de aandacht van gemeenten en kernteams 
te brengen.
31

sporten en bewegen. Zogenaamde ‘’warme toe- en begeleiding” naar de sport is belangrijk, 
maar wordt nog onvoldoende ingezet. Lokaal stimuleren we dat hier meer op wordt ingezet. 
Om succesvol te zijn in toeleiding, moet iemand dichtbij de doelgroep staan, zoals een 
buurtsportcoach of beweegambassadeur. Maatwerk is gevraagd. Waar NOC*NSF en POS 
vooral de verantwoordelijkheid hebben dat het sportaanbod toegankelijk en kwalitatief sterk is 
voor ieder, wordt aan maatschappelijke organisaties vooral gevraagd om maatwerk te leveren 
en mensen aan de hand te nemen om naar het aanbod toe te leiden. Sportbonden en koepels 
in de sport worden opgeroepen om met deze partijen samen te werken. En de functionarissen 
uit de BRC worden vaker ingezet om de toeleiding van inactieve mensen naar het bestaande 
aanbod te organiseren of te realiseren. 
Sociaal veilige sport
Meer waarborgen voor sociaal veilige sport (basiseisen). Bij sportaanbieders is er nu nog te 
weinig aandacht voor een veilige sportcultuur. De afgelopen jaren is te weinig voortgang 
geboekt. In het huidige systeem is een basisniveau veiligheid niet gegarandeerd. 
De vrijblijvendheid moet van het thema af en daarbij past het introduceren van meer 
waarborgen. We gaan werken met basiseisen – zoals een VOG, een vertrouwenscontactpersoon, 
gedragsregels en het doorlopen van een e-learning – voor mensen in de sport en prikkelen 
sportaanbieders daarmee om in ieder geval de minimaal noodzakelijke stappen richting een 
sociaal veilige sport te gaan zetten. Deze aanpak is geïnspireerd op de praktijk in de gemeente 
Amsterdam.
Meer aandacht voor en het bespreekbaar maken van veilige sport (normering). Hoewel iedereen 
het belang erkent, gaat werken aan een sociaal veilige sport niet vanzelf. De voornaamste reden 
lijkt dat mensen denken dat het niet nodig is. Het tegendeel is waar. Het gezamenlijk afspreken, 
bespreken en aanspreken van/op normaal en wenselijk gedrag is van belang om een 
cultuuromslag te bereiken. De aandacht voor dit thema versterken we verder door in te zetten 
op de implementatie van de Code Goed Sportbestuur en door voorlichting en scholing te 
organiseren. Daarnaast stimuleren we de dialoog over sociale veiligheid en grensoverschrijdend 
gedrag. Waar het zwart-wit is, weet iedereen waar de grens ligt. In het grijze gebied is dat lastig. 
In de (top)sport gaat het om de vraag: hoe kunnen we grenzen verleggen, zonder grenzen te 
overschrijden? Daar hebben we elkaar nodig om met elkaar het gesprek aan te gaan en 
duidelijkheid te scheppen, met respect als uitgangspunt. Het is belangrijk dat er gesproken wordt 
over grensoverschrijdend gedrag bij zowel de sportaanbieder om de hoek als in de topsport.
Versterking van de keten voor sociale veiligheid (signalen). Ondanks alle inspanningen zullen 
er altijd nog signalen en incidenten zijn die gezien of gemeld moeten worden en die een zeer 
zorgvuldige behandeling verdienen. We gaan met elkaar verkennen wat de wenselijke 
verbeteringen in de governance zijn om een veilige en integere sport te bereiken, en voeren 
ze uit. 
Extra ondersteunende infrastructuur rondom sociale veiligheid (versterking). Sociale veiligheid
is een landelijke uitdaging, een complexe uitdaging bovendien. En van alle niveaus: van een 
positieve sportcultuur tot een verantwoord topsportklimaat. Sportaanbieders staan aan de lat 
om voor een veilig 
33

Vaardig in bewegen
Meer aandacht voor beweging bij de jongste jeugd. Tot dusver is er wat minder aandacht 
geweest voor het belang van sport en bewegen voor kinderen van 0 tot 4 jaar. Inmiddels is er een 
beweegadvies van de Gezondheidsraad, dat onderstreept dat voldoende bewegen belangrijk 
is voor de gezondheid en goede ontwikkeling van de jongste jeugd. We gaan het belang van 
bewegen voor deze doelgroep verder onder de aandacht brengen en bewustzijn bij ouders 
en (zorg)professionals, waaronder de kinderopvang, vergroten. Tegelijkertijd richten we ons op 
bonden, brancheverenigingen en sportaanbieders om het bereik van de beweegprogramma’s 
voor deze kinderen uit te breiden. 
Betere kansen voor kinderen om sporten en bewegen te ontdekken. Om kinderen (4 tot 12 jaar) 
enthousiast te krijgen en houden voor sport, is het van belang dat ze zich op vroege leeftijd breed 
kunnen oriënteren. We ondersteunen de sportbonden met de uitvoering van het Jeugdsportplan, 
waarin verschillende randvoorwaarden zijn opgenomen om jeugdsport in Nederland te 
stimuleren. Verder zetten we in op het belang van (buiten)spelen en bewegen tijdens de 
schooldag. We onderzoeken samen met partners in het onderwijs hoe de brede oriëntatie 
van kinderen op sporten versterkt kan worden. Verder ondersteunen we aansluiting van de 
gehele sportsector met het programma School & Omgeving. 
Meer inzet op motorische ontwikkeling en veelzijdig bewegen bij kinderen. De afgelopen jaren 
is er veel ingezet op het ontwikkelen van verschillende producten rondom breed motorische 
ontwikkeling. Ook het bewustzijn voor “veelzijdig bewegen” is gegroeid. We maken de stap 
naar bredere implementatie van bestaande instrumenten in jeugdtrainingen/-activiteiten. 
We blijven net als hiervoor inzetten op de samenwerking met onderwijspartijen en gemeenten 
over de inzet op het testen van motorische vaardigheden. De uitslag van deze testen leidt 
steeds vaker tot een beweegadvies en interventie op maat. Ook gaan we aan de slag met 
verdere verspreiding en implementatie van de handreiking Vaardig in bewegen, 
waarin onder andere motorisch testen en het daaraan benodigde vervolgplan benoemd 
worden. Daarnaast biedt deze handreiking ook met het 2+1+2 model inspiratie. Deze koppelt 
sport- en beweegactiviteiten voor, tijdens (onder andere de gymles) en na school, waarbij een 
goede samenwerking op lokaal niveau het verschil maakt.    
Verhogen sportdeelname en verlagen sportuitval bij jongeren. De hoge sportuitval van jongeren 
vanaf 12 jaar is een grote uitdaging. Helaas ervaren niet alle jongeren het plezier, de motivatie 
en zelfvertrouwen om te blijven sporten en bewegen bij een sportaanbieder. Het voorkomen van 
uitval in deze levensfase is van belang om sport een vanzelfsprekend onderdeel van de gehele 
levensloop te laten zijn. We doen aanvullend onderzoek naar de behoeften van deze groep 
jongeren voor sport- en spelvormen. Ook trekken we lering uit werkzame elementen bij 
aanbieders die het wel goed lukt om jongeren te behouden of later in te laten stromen. 
We gaan ontdekken wat zij goed doen en delen dat met andere sportaanbieders. 
Verder continueren we de inzet op de grootste schoolsportcompetitie voor voortgezet onderwijs, 
Olympic Moves. 
35

Efficiënter ruimtegebruik van sportinfrastructuur. De ruimte in Nederland is schaars en wordt 
steeds schaarser. Nieuwbouw of uitbreiding van sportvoorzieningen is niet overal vanzelfsprekend. 
De sportsector biedt veel kansen om efficiënter om te gaan met de ruimte die het nu inneemt, 
om zo een nog grotere bijdrage te leveren aan de omgeving. Door meervoudig en 
multifunctioneel gebruik van voorzieningen, verbetert de benutting en kan de verbinding 
tussen sport en andere domeinen, zoals klimaat, welzijn en onderwijs, verbeteren. We delen 
voorbeelden met lokale partijen om ze te inspireren hiermee aan de slag te gaan, zoals 
maatschappelijke business cases over meervoudig gebruik van sportruimte als bijvoorbeeld 
sociale, beweeg- en energiehub. Ook ontwikkelen we instrumenten om meer sociale, 
maatschappelijke en/of economische activiteiten te faciliteren vanuit sportvoorzieningen.
Maatschappelijke waarde van topsport
Meer aandacht voor maatschappelijk verantwoorde prestaties. De norm hoe talentvolle sporters 
worden opgeleid of hoe men binnen de topsport omgaat met het verleggen van grenzen is 
anders dan tien jaar geleden. Het is belangrijk dat iedereen binnen de topsport zich daarvan 
bewust is, om genoeg maatschappelijk draagvlak te behouden voor de topsport. 
Daarom moeten we op collectief niveau aan een topsportsysteem werken dat enerzijds 
bijstuurt wanneer negatieve waarden van topsport te groot dreigen te worden en anderzijds 
positieve waarden helpt te vergroten. Dit heeft een directe link met het thema sociale veiligheid.
Behoud en verrijking waardevolle topsportprestaties. Prestaties zijn van maatschappelijk 
waarde. Het besef is gegroeid dat de focus op alleen medailles, op zichzelf uniek en inspirerend, 
de bredere rijkdom van de topsport onvoldoende laat zien. Er zijn ook andere aspecten en 
momenten, aanvullend op de mondiale successen, die maken dat we als samenleving topsport 
waarderen en hiervan genieten. Het is zaak om ons meer te richten op alle (aspecten van) 
waardevolle topsportprestaties. Dat zit vooral in de volgende lijnen: topsport- en 
opleidingsprogramma’s van de sportbonden, paralympische topsport, commerciële sporten 
(zoals formule 1, betaald voetbal, schaatsen, wielrennen) en topteamcompetities.
Betere benutting van het platform topsport voor bijdrage maatschappelijke doelen. 
Topsport en topsportevenementen bieden een prachtig platform om bij te kunnen dragen 
aan maatschappelijke vraagstukken, zoals duurzaamheidsvraagstukken, overgewicht of 
eenzaamheid. Dat gebeurt echter niet automatisch. Het is belangrijk dat binnen de topsport 
het bewustzijn groeit over het platform dat zij te bieden heeft. De platformfunctie zit, naast in 
de sporters zelf, in alle andere facetten van de topsport (zoals accommodaties en begeleiding) 
en in de evenementen. De TeamNL centra kunnen lokaal en regionaal meer van 
maatschappelijke waarde zijn, door de aanwezige kennis en faciliteiten ook beschikbaar 
te stellen voor andere maatschappelijke vraagstukken. 
Vergroten zichtbaarheid en bereik van topsport. Ons doel is om het bereik van topsport te 
vergroten, en om meer en vaker Nederlanders te inspireren met de kracht van topsport. Daarbij 
richten we ons op alle aspecten van topsport, niet alleen de topsportprestaties zelf, maar ook de 
weg er naartoe, de manier waarop en de waarde die topsport kan hebben voor andere 
maatschappelijke vraagstukken.
37

 • In de periode 2023-2026 gaat de gemeente (in samenspraak met het kernteam) werken 
  aan een plan van aanpak om sociale veiligheid en integriteit op lokaal niveau bij alle 
  sportaanbieders waarmee de gemeente een relatie heeft te stimuleren en 
  ondersteunen.
 • In de periode 2023-2026 gaan de gemeente, lokale clubondersteuners en adviseur 
  lokale sport (samen met het kernteam) in gesprek om de toegang, coördinatie en 
  kwaliteit van clubondersteuning op lokaal of regionaal niveau te verbeteren. 
  De mogelijkheid om één loket voor clubondersteuning in te richten wordt hierbij 
  onderzocht.
 • In de periode 2023-2026 onderzoekt de gemeente (in samenspraak met het kernteam 
  en de adviseur lokale sport) de mogelijkheid om een lokaal sportplatform in te richten. 
  Zo’n sportplatform brengt de lokale sportaanbieders samen met het oog op 
  samenwerking, één aanspreekpunt voor en met de gemeente, en belangenbehartiging.
 • Het herijkte Sportakkoord maakt duidelijk hoe lokale functionarissen die gefinancierd 
  worden vanuit de BRC worden ingezet binnen de zes thema’s van het Sportakkoord.
  
Raamwerk afspraken living labs
 • Voor de G5 gelden dezelfde voorwaarden bij het aanvragen van uitvoeringsbudget. 
  Het uitvoeringsbudget kan worden ingezet voor de uitvoering van het lokaal 
  Sportakkoord, een living lab of beide.
 • Bij de keuze voor inzet op een living lab gelden de volgende afspraken:
   o In de living labs vindt onderzoek en innovatie plaats in wijken en 
    gemeenschappen, waarbij de inwoner centraal staat. Daarbij werken de 
    overheid, de sport, het bedrijfsleven, de inwoner en de kennisinstelling 
    samen. Er zijn meerdere living labs in een stad mogelijk.
   o De gemeente werkt samen met de programma’s ‘MOOI’ en 
    ‘Sportinnovator’ bij de opzet en uitvoering van het living lab. 
   o De gemeente zet zich in om de leerervaringen en vernieuwende 
    concepten actief, in samenwerking met de kennisinstellingen, te delen met 
    de partners van het Sportakkoord. NOC*NSF, POS en VSG/VNG spreken 
    af de voortgang en resultaten te delen met de sportsector en gemeenten.
   o De monitoring van de living labs is gericht op de beoogde 
    gedragsverandering van de intermediairs in de betrokken partners bij de 
    living labs. Daarnaast is de monitoring gericht op het in kaart brengen van 
    kansen en aandachtspunten voor opschaling en vertaling van resultaten 
    naar beleid. VWS zet, in samenspraak met de G5, een gezamenlijk 
    programma voor monitoring van de living labs op. 
Technische aspecten
 • De lokale of regionale akkoorden worden beschikbaar gesteld aan VSG.
 • Op de website www.sportengemeenten.nl worden de profielen van de coördinator 
  sport en preventie, de (andere) functionarissen uit de BRC en de adviseur lokale 
  sport gedeeld. 
39

