 
1 
 
 
 
Directoraat-Generaal 
> Retouradres Postbus 20301 2500 EH  Den Haag 
Ondermijning 
  
 
Turfmarkt 147 
 
2511 DP  Den Haag 
  
Postbus 20301 
 
2500 EH  Den Haag 
 
www.rijksoverheid.nl/jenv 
  
  
Ons kenmerk 
4349682 
  
Bij beantwoording de datum 
en ons kenmerk vermelden. 
Wilt u slechts één zaak iun uw 
brief behandelen. 
 
 
 
Datum 19 december 2022  
Onderwerp Reactie op verzoek Saba tot verkenning harmonisering softdrugs 
beleid en regelgeving Caribisch Nederland 
 
 
Geachte leden van de Eilandsraad van Saba, 
 
Met deze brief reageer ik op uw verzoek d.d. 9 november 2021 m.b.t. een 
verkenning van de harmonisering van softdrugsbeleid en -regelgeving Caribisch 
Nederland (IC4/21). U geeft daarbij aan dat u zou willen dat de verkenning in 
ieder geval behelst:  
1. Diverse rondetafelgesprekken binnen de gemeenschap; 
2. Interviews met stakeholders zoals politie, openbaar ministerie, 
medewerkers van het kabinet van de gezaghebber op handhaving en 
toezicht en openbare orde en veiligheid en zorginstellingen zoals mental 
health caribbean, het ziekenhuis en de openbare gezondheidsdienst;  
3. Gesprekken met de eilandsraad van Bonaire en Sint Eustatius om te kijken 
hoe zij hierin staan.   
 
Naar aanleiding van uw verzoek heeft op 15 september 2022 op ambtelijk niveau 
een gesprek plaatsgevonden tussen medewerkers van het ministerie van Justitie 
en Veiligheid, het Korps Politie Caribisch Nederland (KPCN), het Openbaar 
Ministerie (OM BES) en een vertegenwoordiger van het openbaar lichaam Saba. 
Tijdens deze bijeenkomst is aangegeven dat ook binnen de kaders van de huidige 
Opiumwet 1960 BES het in principe mogelijk is een gedoogbeleid in te voeren op 
Saba, en daarmee uitvoering te geven aan een harmonisering van het 
softdrugsbeleid. De gedoogcriteria zoals die ook in Europees Nederland gelden, 
dienen dan opgenomen te worden in beleidsregels.  
 
Vervolgens is na het gesprek op 15 september 2022 dit onderwerp verder 
besproken in de driehoeksoverleggen van de drie eilanden. Draagvlak op Bonaire 
en Sint Eustatius is een belangrijke voorwaarde voor de verkenning. Elke 
driehoekspartner (openbaar lichaam Bonaire, openbaar lichaam Sint Eustatius, 
openbaar lichaam Saba, KPCN, Koninklijke Marechaussee en OM BES) heeft een 
negatief advies gegeven over een mogelijk gedoogbeleid. In de bijlage bij deze 
brief ziet u ook een verslag van deze besprekingen. 
  
  
 Pagina 1 van 2 
 
 

