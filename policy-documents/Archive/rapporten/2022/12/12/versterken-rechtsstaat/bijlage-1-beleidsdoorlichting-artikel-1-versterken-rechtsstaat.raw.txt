 
 
 
Versterken rechtsstaat 
 
 
Beleidsdoorlichting artikel 1 
Rijksbegrotingshoofdstuk IV, Koninkrijksrelaties 
 
 
Oberon Nauta, Nynke Piepers & Paul van Egmond 
 

 
 
Inhoud 
Dankwoord 5 
Lijst met afkortingen 6 
Samenvatting 7 
Inleiding 7 
Methodische verantwoording 8 
Resultaten 9 
Tot slot  13 
1 Inleiding 15 
2 Methodische verantwoording 17 
2.1 Vraagstelling beleidsdoorlichting 17 
2.2 Verloop onderzoek 17 
2.3 Begeleidingscommissie en externe deskundige 20 
2.4 Reikwijdte en beperkingen 20 
2.5 Validiteit en betrouwbaarheid 22 
2.6 Evaluatie Protocol flexibele pool KMar 22 
3 Beleidsdoorlichting artikel 1 23 
3.1 Hoofdstuk IV Rijksbegroting 23 
3.2 Effectevaluatie 24 
3.3 Beleidscontext 27 
4 Flexibele pool Koninklijke Marechaussee 32 
4.1 Aanleiding en ontwikkeling 32 
4.2 Opzet en werkwijze 33 
4.3 Uitvoeringspraktijk 36 
4.4 Knelpunten 38 
  
DSP-groep RAPPORT ─ Versterken rechtsstaat 3 

 
Dankwoord 
In dit rapport worden de resultaten beschreven van de beleidsdoorlichting van het eerste artikel van het 
hoofdstuk IV van de Rijksbegroting. Vanuit dit artikel wordt via verschillende instrumenten een bijdrage 
geleverd aan het versterken van de rechtsstaat in de Caribische delen van het Koninkrijk. De doelen en 
middelen van het artikel-1-beleid zijn complex en zonder de hulp van velen hadden we het vraagstuk niet 
kunnen doorgronden. In de eerste plaats komt hiervoor dank toe aan alle gesprekspartners die in het kader 
van deze beleidsdoorlichting gesproken zijn, zowel in de Caribische landen als in Nederland. Hun openhartige 
bijdrage maakte dat we de uitvoeringspraktijk en het beleidskader goed konden beoordelen. Daarnaast willen 
we het DGKR hartelijk danken voor de geboden ondersteuning. Niet alleen heeft het diverse stukken en 
bronnen beschikbaar gesteld, maar daar waar nodig heeft het ook intensief geholpen gesprekken met lokale 
partners tot stand te brengen. Ook de begeleidingscommissie mag niet onvermeld blijven. Zij heeft tijdens het 
onderzoek actief meegedacht over de invulling van het veldwerk en in de slotfase het eindrapport van 
inhoudelijk commentaar voorzien. Deze inzet is de kwaliteit van het onderzoek en het eindproduct duidelijk 
ten goede gekomen. Tot slot willen wij de onafhankelijke deskundige hartelijk danken voor het opbouwende 
commentaar en concrete suggesties die wij tijdens het veldwerk en bij de afronding van de beleidsdoorlichting 
hebben kunnen benutten.  
 
Oberon Nauta (projectleider) 
Nynke Piepers 
Paul van Egmond 
Aline Peters 
  
DSP-groep RAPPORT ─ Versterken rechtsstaat 5 

 
Samenvatting 
Inleiding 
Op grond van de Regeling Periodiek Evaluatieonderzoek (RPE) van het ministerie van Financiën dient 
samenhangend beleid dat onder één of meer beleidsartikelen van de Rijksbegroting valt periodiek 
geëvalueerd te worden. Dit gebeurt tenminste eens in de zeven jaar. Het doel van een beleidsdoorlichting is 
beter inzicht krijgen in de realisatie van de beleidsdoelstellingen en in de effecten van het gevoerde beleid. Bij 
een doorlichting is het beoogde doel van het beleid in beginsel de algemene doelstelling van het betreffende 
begrotingsartikel, al dan niet verduidelijkt en uitgewerkt in andere Kamerstukken. Onderhavige 
beleidsdoorlichting betreft artikel 1 van hoofdstuk IV Koninkrijksrelaties van de Rijksbegroting. Het artikel 
draagt de naam ‘versterken rechtsstaat’ en kent als generieke doel:  
“Het bevorderen van goed bestuur door een bijdrage te leveren aan het versterken van de rechtsstaat 
van de landen Aruba, Curaçao en Sint Maarten. Dit krijgt vorm door samenwerking op het gebied van 
veiligheid, rechtshandhaving, grensbewaking en mensenrechten en ondersteuning van de landen Aruba, 
Curaçao en Sint Maarten.” 
 
Om dit doel te bereiken wordt vanuit artikel 1 een viertal beleidsinstrumenten gefinancierd: 
• Een Flexibel inzetbare pool Koninklijke Marechaussee bestaand uit 43 fte die in de Caribische landen van het 
Koninkrijk onder lokaal gezag worden ingezet op grens-gerelateerde politietaken. 
• Een Recherche Samenwerkingsteam (RST) dat bijdraagt aan de aanpak van grensoverschrijdende, 
ondermijnende criminaliteit en misdrijven die de lokale rechtsorde aantasten. Het RST levert deze 
bijdrage enerzijds door de inzet vanuit een op Curaçao gestationeerd centraal team en anderzijds door 
het leveren van embedded capaciteit aan lokale politieteams van de Caribische Landen. 
• Een TBO-aanpak (Team Bestrijding Ondermijning) die zich specifiek richt op het opsporen en vervolgen 
van (grensoverschrijdende) ondermijnende criminaliteit die de integriteit van het Koninkrijk aantast. 
Vanuit de TBO-aanpak wordt extra personele capaciteit toegevoegd aan het RST, het OM en het Hof. 
Bovendien geldt de specifieke werkafspraak dat binnen TBO-zaken de operationele aansturing van het 
RST onder rechtstreeks gezag komt te staan van de procureur- generaal van Curaçao, Sint Maarten en de 
BES-eilanden.  
• Ondersteunen rechterlijke macht door het financieren van buitenlandtoelagen van rechtelijke ambtenaren 
die werkzaam zijn bij het Gemeenschappelijk Hof van Justitie (Hof) en de Openbare Ministeries van Aruba 
en van Curaçao, Sint Maarten en de BES-eilanden (OM). Met deze toelagen worden Nederlandse 
officieren van justitie en rechters in staat gesteld de kosten te dragen die een uitzending naar het 
Caribisch deel van het Koninkrijk met zich meebrengen.  
 
DSP-groep RAPPORT ─ Versterken rechtsstaat 7 

 
vanuit andere begrotingshoofdstukken gefinancierd. Vanwege de systematiek van een beleidsdoorlichting 
zijn deze overige activiteiten niet in de beschouwing betrokken. Dat levert gevoelsmatig een kunstmatige 
beperking op omdat bredere thematiek, die evident in de rechtshandhavingsketen aanwezig is, onbesproken 
blijft of slechts zijdeling genoemd wordt (bijvoorbeeld het gevangeniswezen, of het Protocol versterking 
grenstoezicht uit 2021 dat weliswaar ook vanuit artikel 1 wordt gefinancierd maar qua implementatiedatum 
buiten de scope van de beleidsdoorlichting valt).  
 
De beleidsdoorlichting kende enkele beperkingen. In de eerste plaats moet gewezen worden op het feit dat de 
doelen van het artikel-1-beleid niet SMART geformuleerd zijn en zonder nadere uitwerking niet te beoordelen 
waren op doelmatigheid en doeltreffendheid. Om deze beoordeling toch uit te kunnen voeren, is op basis van 
een planevaluatie een reconstructie gemaakt van de werkingstheorie van het beleid. Met deze explicatie kon 
vervolgens een beoordeling worden gegeven van het beleid. Maar omdat schriftelijke documentatie voor dit 
onderwerp slechts summier aanwezig was is de werkingstheorie zelf ten dele een interpretatie van de 
onderzoekers en de deelnemers van de werkgroepen.  
 
In het verlengde van het vorige punt ligt de beperking dat naast het ontbreken van meetbare doelstellingen 
ook geen prestatieafspraken met de kernpartners van het artikel-1-beleid gemaakt zijn. De partners registeren 
zodoende niet systematisch wat de opbrengsten van de inzet vanuit artikel 1 zijn geweest terwijl dergelijke 
informatie voor het beoordelen van de effectiviteit juist van belang is.  
 
Tot slot moet nog worden gewezen op het feit dat binnen de beleidsdoorlichting getracht is bij de selectie van 
respondenten een goede vertegenwoordiging van de lokale partners te betrekken. Deze poging is geslaagd, 
met uitzondering van de gesprekken met de bewindspersonen. Alleen op Sint Maarten is het gelukt de 
verantwoordelijke minister te spreken.  
 
Resultaten 
Bestedingen 
Hoofdstuk IV in de Rijksbegroting is een complex begrotingshoofdstuk, met veel overboekingen naar andere 
hoofdstukken en naar de landen Curaçao, Aruba en Sint Maarten. De exacte bestedingen per 
beleidsinstrument zijn daarom alleen bij benadering te reconstrueren. Uit onderstaand overzicht blijkt dat het 
grootste deel van de middelen van artikel 1 zijn toegekend aan het RST (in 2021 betrof het 70% van het totale 
budget). De bestedingen aan de flexibele pool KMar maken 16 % van het totaal uit in 2021. De 
buitenlandtoelagen rechterlijke macht betroffen in 2021 14 % van de totale begroting van artikel 1 hoofdstuk 
IV Rijksbegroting. Deze verhouding is over de jaren ongeveer gelijk. De kosten voor de TBO-aanpak zijn op 
basis van de beschikbare bronnen niet goed uit te splitsen naar jaar. Voor de periode 2016–2021 ging het in het 
totaal om € 70 miljoen aan extra middelen die voor een belangrijk deel uitgekeerd zijn aan RST en als zodanig 
in onderstaand overzicht onderdeel uitmaken van de begrotingspost van het RST. Echter, ook het Hof en het 
DSP-groep RAPPORT ─ Versterken rechtsstaat 9 

 
beleidsperiode 2017-2021 bracht dit team verschillende high profile zaken (in samenwerking met lokale 
partners) tot een goed einde. Gelet op de complexiteit van de zaken is het ook hier niet aannemelijk dat deze 
onderzoeken door de landen zelf gedaan hadden kunnen worden. Ook het tweede centrale RST-team (dat 
onderdeel is van de TBO-aanpak) wist meerdere onderzoek in samenwerking met de landen succesvol af te 
ronden. Deze waren gericht op ondermijnende criminaliteit op het vlak van financieel-economische delicten 
met betrokkenheid van zogenaamde Politically Exposed Persons (PEP), ambtenaren, overheids-NV’s, 
facilitators of organisaties in de collectieve sector. Het feit dat met de TBO-middelen ook capaciteit bij het 
parket en de rechtbank beschikbaar was, heeft vervolgens bijgedragen aan een effectieve vervolging en 
veroordeling van deze personen. Ook de flexpool heeft een duidelijke kwaliteitsimpuls gegeven aan het 
grenstoezicht en daarmee de rechtsstaat versterkt. Enerzijds door actief op de luchthavens te ondersteunen 
bij de grensbewaking, anderzijds door de politieorganisaties van de landen van capaciteit te voorzien bij de 
bestrijding van de grensoverschrijdende criminaliteit. Met het aanbieden van een opleidingsprogramma zijn 
bovendien de lokale partners in de grensbewaking nu beter in staat zelfstandig documenten op valsheid te 
herkennen. Ook hierdoor is de grensbewaking en daarmee de rechtsstaat versterkt. Tot slot moet worden 
geconcludeerd dat ook het vierde instrument - de bekostiging van de buitenlandtoelagen van rechters en 
officieren van justitie – de rechtsstaat versterkt heeft. In de onderzochte beleidsperiode zijn dankzij de 
uitzendtoelagen de uitzendingen onverkort doorgegaan waardoor de rechterlijke macht in de Caribische 
landen de zaakstroom van strafzaken tot op heden heeft kunnen afhandelen. Dat was volgens de direct 
betrokkenen niet gelukt als niet vanuit Nederland ondersteuning zou zijn geboden. Bovendien hebben de 
uitgezonden medewerkers bijgedragen aan de kennisontwikkeling van beide organisaties. Daarmee is ook de 
rechtsstaat versterkt. 
 
Op basis van het voorgaande moet worden geconcludeerd dat het artikel-1-beleid effectief is geweest: alle 
beleidsinspanningen zijn namelijk gericht op één of meer specifieke uitdagingen waar de landen op het 
veiligheidsterrein mee te maken hebben. Omdat de doelstelling van artikel 1 in zeer generieke bewoordingen 
geformuleerd is en nergens aangegeven wordt welke resultaten minimaal behaald moeten worden, moet 
tegelijkertijd ook worden geconcludeerd dat zelfs met marginale opbrengsten van het beleid al sprake is van 
doeltreffendheid. Met andere woorden: in zijn huidige formulering levert de doelstelling van artikel 1 eigenlijk 
geen zinvol uitgangspunt voor het doen van een beleidsdoorlichting. 
 
Doelmatigheid artikel-1-beleid 
Voor het beoordelen van de doelmatigheid van beleid dient eerst de doeltreffendheid te worden bepaald. 
Beleid dat niet doeltreffend is, is tenslotte te allen tijde ondoelmatig. Omdat de doeltreffendheid van het 
artikel-1-beleid binnen deze beleidsdoorlichting om bovengenoemde reden niet systematisch te beoordelen 
valt, kon ook de doelmatigheid niet zuiver worden getoetst. Wel is binnen het onderzoek enerzijds gekeken of 
binnen de huidige inzet van de beleidsinstrumenten nog verbeteringen mogelijk zijn. En anderzijds of – gelet 
op de generieke doelstelling van artikel 1 – een ander beleidsinstrumentarium wellicht beter in staat zou zijn 
om de rechtsstaat te versterken. Vanuit de eerste benaderingsmethode luidt de conclusie dat er binnen het 
DSP-groep RAPPORT ─ Versterken rechtsstaat 11 

 
Aanbevelingen 
In de beleidsevaluatie is een aantal verbeterpunten naar voren gekomen dat voor het ministerie van BZK 
relevant is: 
1. De huidige formulering van de beleidsdoelstelling werpt ernstige beperkingen op voor de beoordeling van 
de doelmatigheid en doeltreffendheid van het beleid. Maar het lijkt niet eenvoudig om de doelstelling 
zodanig te herformuleren dat het leidt tot een beter compromis tussen de inhoud van het artikel-1-beleid 
en de beleidsverantwoordelijkheid van BZK. In plaats van een aanscherping van de beleidsdoelstelling kan 
de oplossing gezocht worden in het laten vallen van artikel 1 als zelfstandig beleidsartikel. In dat geval 
vervalt de evaluatieplicht. Voor zover het wenselijk is om artikel 1 toch te handhaven valt te overwegen 
om ook de andere beleidsinspanningen uit hoofdstuk IV van de Rijksbegroting die gericht zijn op het 
bevorderen van goed bestuur onder dit artikel te scharen.  
2. De investeringen die Nederland doet in de rechtshandhavingsketen zijn van grote toegevoegde waarde. 
Maar de investeringen worden niet in alle schakels binnen de keten gedaan. Daardoor ontstaat het risico 
op onevenwichtigheid en opstoppingen in één of meer fases van het strafproces. Zonder bijvoorbeeld 
grote investeringen in de detentiecapaciteit ontstaat het risico dat gevangenisstraffen nog minder ten 
uitvoering worden gelegd dan nu al gebeurt. Het is van belang dat centraal het overzicht gehouden wordt 
en vanuit het totale beeld van de keten steeds gekeken wordt in hoeverre en op welke plekken de 
justitieketen ondersteuning nodig heeft zodat opstoppingen voorkomen worden. 
3. Het ontbreekt bij de Nederlandse regering aan een visie over waar het naartoe wil met het Koninkrijk. Als 
gevolg daarvan ontbreekt het ook aan een helder toetsingskader op grond waarvan kan worden bepaald 
of de inzet vanuit artikel 1 het gewenste niveau en richting heeft. Het ontbreken van deze visie maakt het 
bovendien lastig om bij artikel 1 concrete meetbare doelen te stellen.  
4. De beleidsdoorlichting heeft meerdere aandachtspunten blootgelegd die mogelijk voor andere 
departementen en/of uitvoeringsorganisaties van belang zijn. Omdat het ministerie van BZK voor het 
oppakken van deze punten zelf geen verantwoording draagt maar ze wel relevant kunnen zijn voor de 
uitvoeringspraktijk van het RST, flexpool en/of de rechterlijke macht is het ministerie van BZK 
geadviseerd deze punten bij de partners onder de aandacht te brengen.  
 
 
Tot slot 
Hoewel de doelmatigheid en doeltreffendheid van het beleidsinstrumentarium op dit moment niet goed te 
beoordelen zijn, staat de meerwaarde van het artikel-1-beleid vooralsnog buiten kuif. Dat geldt voor alle vier 
de instrumenten. De samenwerkingspartners van de flexpool oordelen ronduit positief over de uitgezonden 
medewerkers en stellen dat de eigen capaciteit zodanig onder druk staat dat zonder hulp van de flexpool de 
grensbewakingstaken niet op het gewenste niveau kunnen worden ingevuld. Ook over het RST en daarbinnen 
de TBO-aanpak wordt in vergelijkbare bewoordingen geoordeeld. Zonder de inzet van dit team en deze 
aanpak wordt gevreesd dat de rechtsstaat gaat wankelen. Hoewel het verstrekken van de buitenlandtoelagen 
DSP-groep RAPPORT ─ Versterken rechtsstaat 13 

 
1 Inleiding 
Op grond van het Statuut voor het Koninkrijk der Nederlanden is rechtshandhaving een autonome 
aangelegenheid van de Caribische landen van het Koninkrijk. Tocht biedt Nederland Aruba, Curaçao en Sint 
Maarten al geruime tijd ondersteuning op dit terrein. Een deel van deze ondersteuning wordt vanuit artikel 1 
hoofdstuk IV Koninkrijksrelaties van de Rijksbegroting gefinancierd. Over de periode 2017-2021 stimuleerde 
het ministerie van Binnenlandse Zaken en Koninkrijksrelaties (BZK) via dit artikel de rechtsstaat in deze drie 
landen door middelen ter beschikking te stellen aan vier organisaties: de Koninklijke Marechaussee (KMar), 
het Recherchesamenwerkingsteam (RST), de Openbare Ministeries van Aruba en van Curaçao, Sint Maarten 
en de BES-eilanden (OM) en het Gemeenschappelijk Hof van Justitie (Hof). Via deze organisaties worden de 
volgende beleidsinstrumenten gefinancierd:  
• Een Flexibel inzetbare pool KMar bestaand uit 43 fte die in de Caribische landen van het Koninkrijk onder 
lokaal gezag worden ingezet op grens-gerelateerde politietaken. 
• Een RST dat bijdraagt aan de aanpak van grensoverschrijdende, ondermijnende criminaliteit en misdrijven 
die de lokale rechtsorde aantasten. Het RST levert deze bijdrage enerzijds door de inzet vanuit een op 
Curaçao gestationeerd centraal team dat onder Nederlands gezag staat en door het leveren van capaciteit 
aan embedded teams die vallen onder de verantwoordelijkheid van de lokale politiekorpsen van de 
Caribische Landen  
• Een TBO-aanpak (Team Bestrijding Ondermijning) die zich specifiek richt op het opsporen en vervolgen 
van (grensoverschrijdende) ondermijnende criminaliteit die de integriteit van het Koninkrijk aantast. 
Vanuit de TBO-aanpak wordt extra personele capaciteit toegevoegd aan het RST, het OM en het Hof. 
Bovendien geldt de specifieke werkafspraak dat binnen TBO-zaken de operationele aansturing van het 
RST onder rechtstreeks gezag komt te staan van de procureur- generaal van Curaçao, Sint Maarten en de 
BES-eilanden.  
• Ondersteunen rechterlijke macht door het financieren van buitenlandtoelagen aan rechtelijke ambtenaren 
die werkzaam zijn bij het Hof en OM. Met deze toelagen worden Nederlandse officieren van justitie en 
rechters in staat gesteld de kosten te dragen die een uitzending naar het Caribisch deel van het Koninkrijk 
met zich meebrengt.  
 
Op grond van de Regeling Periodiek Evaluatieonderzoek (RPE) van het ministerie van Financiën dient 
samenhangend beleid dat onder één of meer beleidsartikelen van de Rijksbegroting valt periodiek 
1
geëvalueerd te worden. Dit moet tenminste eens in de zeven jaar gebeuren. Het doel van een 
beleidsdoorlichting is beter inzicht krijgen in de realisatie van de beleidsdoelstellingen en in de effecten van 
het gevoerde beleid. Bij een doorlichting is het beoogde doel van het beleid in principe de algemene 
 
1 
De laatste beleidsdoorlichting van het artikel-1-beleid van Hoofdstuk IV, toen nog genaamd de ‘waarborgfunctie’ , is 17 november 2017 
naar de Tweede Kamer gestuurd en had betrekking op de periode 2010-2016. In lijn met de aanbevelingen uit de beleidsdoorlichting van 
2017 is in 2018 de naam van het beleidsartikel 1 gewijzigd van ‘Waarborgfunctie’ in ‘Versterken rechtsstaat’ (Kamerstukken II, 2017-2018, 
33 189, nr. 10 en 11; Kamerstukken II, 2017-2018, 34 775, nr. 46. 2021-0000352425.) 
DSP-groep RAPPORT ─ Versterken rechtsstaat 15 

 
2 Methodische verantwoording 
In dit hoofdstuk wordt verantwoording afgelegd over het uitgevoerde onderzoek. Daarvoor worden eerst de 
onderzoeksvragen gepresenteerd. Vervolgens wordt ingegaan op het verloop van het onderzoek en de 
gehanteerde methoden. Daarna wordt een korte toelichting gegeven op de projectorganisatie van de 
beleidsdoorlichting en de rol daarbinnen van de begeleidingscommissie en de externe deskundige. Het 
hoofdstuk sluit af met een paragraaf over de reikwijdte en beperkingen van de beleidsdoorlichting. 
 
2.1 Vraagstelling beleidsdoorlichting 
De beleidsdoorlichting kende de volgende centrale onderzoeksvraag:  
In hoeverre zijn de beleidsinstrumenten voor het versterken van de rechtsstaat van de landen Aruba, 
Curaçao en Sint Maarten doelmatig en doeltreffend ingezet?  
 
Deze centrale vraag is uitgewerkt in de volgende onderzoeksvragen 
• Welke doelen worden met het betreffende beleidsinstrument beoogd? 
• Welke inzet en middelen zijn vanuit het betreffende beleidsinstrument geleverd om deze doelen te 
bereiken? 
• Welke resultaten zijn bekend? Wat kan op basis van deze resultaten worden gezegd over de 
doeltreffendheid van het betreffende beleidsinstrument? 
• Hoe doelmatig is het ingezette beleidsinstrument, mede gelet op de aanwezigheid of het ontbreken van 
alternatieven? Zijn er inspanningen die naar verhouding relatief weinig resultaat opleveren? 
• In hoeverre zijn de aanbevelingen van de beleidsdoorlichting over de periode 2010-2016 opgevolgd?  
• In hoeverre kunnen de beleidsdoelstellingen voor het ministerie van BZK voor het versterken van de 
rechtsstaat in het Caribisch deel van het Koninkrijk verder worden aangescherpt? 
• Welke verbetermogelijkheden doen zich in de praktijk voor?  
 
2.2 Verloop onderzoek 
Het onderzoek is gefaseerd uitgevoerd. In de eerste fase is door DGKR op verzoek van de onderzoekers een 
selectie van schriftelijk bronmateriaal beschikbaar gesteld met verantwoordingsinformatie over de inzet van 
de vier beleidsinstrumenten. Naast parlementaire stukken, eerdere onderzoeken, interne notities en 
jaarverslagen ging het ook om financiële overzichten uit de interne administratie van DGKR. Dit overzicht is 
gedurende de loop van de beleidsdoorlichting enkele keren aangevuld door DGKR. Daarnaast hebben de 
onderzoekers zelf bronmateriaal verzameld. 
 
DSP-groep RAPPORT ─ Versterken rechtsstaat 17 

 
Respondentgroep Aantal Locatie 
Kabinet van de gouverneur 5 Aruba, Curaçao & Sint Maarten 
KMar centraal 2 Curaçao & Sint Maarten  
KMar embedded 4 Curaçao & Sint Maarten  
Kustwacht 2 Aruba 
Landsrecherche 4 Aruba & Sint Maarten 
Lokaal Parket (OM) 3 Aruba, Curaçao & Sint Maarten 
Minister van Justitie 1 Sint Maarten 
Ministerie van Justitie landen 3 Curaçao  
Nederlandse Vertegenwoordiger 1 Curaçao  
Parket Generaal/Procureur-Generaal 2 Aruba & Curaçao  
Politie grenstoezicht 2 Curaçao & Sint Maarten 
Politiekorps 5 Aruba, Curaçao & Sint Maarten 
Raad voor de rechtshandhaving 4 Curaçao & Sint Maarten (beide via video) 
RST centraal 3 Curaçao  
RST embedded 2 Curaçao  
Wetenschap/externe deskundigen 5 Aruba, Curaçao & Nederland (deels via video) 
 
Ter voorbereiding op de gesprekken zijn op basis van de werkingstheorie en de overige beschikbare 
documentatie interviewleidraden opgesteld. De leidraden is voorafgaand aan het interview toegestuurd aan 
de respondent. De respondent is steeds gevraagd of hij/zij kon instemmen met gepseudonimiseerd gebruik 
van de teksten uit de interviewverslagen. Dat wil zeggen: bij de bronvermelding van het citaat wordt alleen 
verwezen naar de respondentgroep waar de geïnterviewde deel vanuit maakt. In sommige gevallen leidt deze 
manier van citeren er toe dat uit de aard van de functie het citaat op de persoon te herleiden valt. Niet alle 
respondenten verleenden aan deze vorm van citeren instemming. In het rapport wordt daarom in de regel 
anoniem geciteerd. Alleen voor zover de respondent een eindverantwoordelijke functie bekleedde en 
bovendien instemming had verleend aan citering wordt in het rapport naar de betreffende functionaris 
verwezen.  
 
Van ieder gesprek is een verslag gemaakt dat ter aanvulling en correctie is teruggelegd bij de respondent. Niet 
iedere respondent heeft uiteindelijk gereageerd op het gespreksverslag. Uit deze verslagen zijn daarom geen 
letterlijke citaten overgenomen in dit rapport. De gesprekken vonden grotendeels plaats in de landen zelf en 
op de werklocatie van de betreffende respondent. Enkele gesprekken vonden online plaats.  
 
Nadat de gesprekken waren afgerond is analyse uitgevoerd op de gespreksverslagen en de beschikbare 
documentatie. Op basis daarvan is een concept eindrapport opgesteld. Dit concept is besproken met de 
begeleidingscommissie en de externe deskundige. Op basis van het geplaatste commentaar is een tweede 
conceptversie van het rapport opgesteld die opnieuw besproken is. Het commentaar op de tweede versie is 
verwerkt in dit eindrapport. 
  
DSP-groep RAPPORT ─ Versterken rechtsstaat 19 

 
onderzoeksperiode ook andere beleidsinstrumenten ingezet die nauw verbonden waren met het thema goed 
bestuur en de rechtsstaat. Hierbij kan onder andere worden gedacht aan de ondersteuning aan de noodhulp 
en wederopbouw van Sint Maarten via artikel 8, de middelen uit de Voorjaarsnota 2019 naar aanleiding van 
bijstandsverzoeken van Aruba en Curaçao voor de toegenomen migratie als gevolg van de politieke situatie in 
6
Venezuela en de bijdrage aan de Integriteitskamer vanuit artikel 4. Daarnaast zijn ook binnen de 
landspakketten maatregelen opgenomen, en extra investeringen aangekondigd voor onder andere het 
7
versterken van het grenstoezicht en de duurzame ondermijningsaanpak. 
 
Omdat het onderhavige onderzoek een beleidsdoorlichting van artikel 1 betreft, is de focus uitsluitend gericht 
8
geweest op de effectiviteit van de beleidsinstrumenten die vanuit artikel 1 zijn bekostigd. Dat levert 
gevoelsmatig een kunstmatige beperking op omdat bredere thematiek in de rechtshandhavingsketen die 
evident aanwezig is, onbesproken blijft (bijvoorbeeld het gevangeniswezen, of het Protocol versterking 
grenstoezicht uit 2021 dat weliswaar ook vanuit artikel 1 wordt gefinancierd maar qua implementatiedatum 
9
buiten de scope van de beleidsdoorlichting valt). Vanuit het doel van een beleidsdoorlichting is deze 
afbakening van het onderzoek echter gewenst.  
 
De beleidsdoorlichting kende enkele beperkingen. In de eerste plaats moet gewezen worden op het feit dat de 
doelen van het artikel-1-beleid niet SMART geformuleerd zijn en zonder nadere uitwerking niet te beoordelen 
waren op doelmatigheid en doeltreffendheid. Om deze beoordeling toch uit te kunnen voeren, is op basis van 
een planevaluatie een reconstructie gemaakt van de werkingstheorie van het beleid. Met deze explicatie kon 
vervolgens een beoordeling worden gegeven van het beleid maar omdat schriftelijke documentatie ontbrak is 
de werkingstheorie zelf ten dele een interpretatie van de onderzoekers. In het verlengde van het vorige punt 
ligt de beperking dat naast het ontbreken van meetbare doelstellingen ook geen prestatieafspraken met de 
kernpartners van het artikel-1-beleid gemaakt zijn. De partners registeren zodoende niet systematisch wat de 
opbrengsten van de inzet vanuit artikel 1 zijn geweest terwijl dergelijke informatie voor het beoordelen van de 
effectiviteit juist van belang is. Tot slot moet nog worden gewezen op het feit dat binnen de 
beleidsdoorlichting getracht is bij de selectie van respondenten een goede vertegenwoordiging van de lokale 
partners te betrekken. Deze poging is geslaagd. Met uitzondering van de gesprekken met de 
bewindspersonen. Alleen op Sint Maarten is het gelukt de verantwoordelijke minister te spreken. Op Curaçao 
hebben namens de minister van Justitie drie beleidsmedewerkers van het gelijknamige ministerie een 
interview gegeven. 
 
 
6 
Eerste Kamer, vergaderjaar 2018-2019, 29 653, brief van 6 september 2019.  
7
 Zie hiervoor de Kamerbrieven over de Landspakketten voor Curaçao (2 november 2020), Aruba (13 november 2020) en Sint Maarten (22 
december 2020). De effecten van de maatregelen uit en de investeringen naar aanleiding van de Landspakketten zijn niet meegenomen in 
deze beleidsdoorlichting 
8 
Zie tevens de Kamerbrief over de onderzoeksopzet van de beleidsdoorlichting (Tweede Kamer, vergaderjaar 2021-2022, 33 189, nr. 14 & 
15.) 
9
 Ook de Kustwacht Caribisch gebied valt ‘buiten scope’ omdat dit instrument van rechtshandhaving sinds 2017 budgetmatig geen 
onderdeel meer uitmaakt van art. 1 KR. De begroting van de Kustwacht Caribisch gebied is destijds overgeheveld naar het ministerie van 
Defensie, op basis van afspraken in het regeerakkoord van VVD, CDA, D66 en ChristenUnie uit 2017 
DSP-groep RAPPORT ─ Versterken rechtsstaat 21 

 
3 Beleidsdoorlichting artikel 1 
De beleidsdoorlichting richt zich op het beleid dat bekostigd wordt vanuit artikel 1 van hoofdstuk IV van de 
Rijksbegroting. In dit hoofdstuk wordt eerst kort ingegaan op dit hoofdstuk IV en de bijbehorende 
begrotingsartikelen. Vervolgens wordt gekeken naar het artikel-1-beleid zelf. Wat zijn haar doelstellingen, 
met welke middelen worden deze doelstellingen nagestreefd en hoe kan worden beoordeeld dat het gevoerde 
beleid doelmatig en doeltreffend is? 
 
3.1 Hoofdstuk IV Rijksbegroting 
Artikel 1 ‘versterken rechtsstaat’ maakt onderdeel uit van Hoofdstuk IV (Koninkrijksrelaties) van de 
Rijksbegroting. Naast ‘het versterken rechtsstaat’ kent het hoofdstuk nog drie andere beleidsartikelen en twee 
12
zogenaamde niet-beleidsartikelen. De inhoudelijke artikelen zijn:   
• Artikel 1. Versterken rechtsstaat  
• Artikel 4. Bevorderen sociaaleconomische structuur  
• Artikel 5. Schuldsanering/lopende inschrijving/leningen  
• Artikel 8. Wederopbouw Bovenwindse Eilanden  
 
13
De zogenaamd ‘Niet-beleidsartikelen ’ betreffen:  
• Artikel 6. Apparaat  
• Artikel 7. Nog onverdeeld 
 
Tabel 3.1 (volgende pagina) laat zien dat het in hoofdstuk IV om substantiële bedragen gaat die bovendien 
14
over de jaren heen fluctueren. Werd in 2018 voor artikel 1 €87 miljoen begroot, in 2021 ging het om bijna €14. 
Bij de gepresenteerde cijfers moeten enkele stevige kanttekeningen worden geplaatst. Hoofdstuk IV in de 
Rijksbegroting is een lastig hoofdstuk, met veel overboekingen naar andere begrotingshoofdstukken en de 
medeoverheden van Curaçao, Aruba en Sint Maarten. Dat maakt dat grote totaaloverzichten nooit volledig 
zijn, omdat deze vaak alleen een afspiegeling bieden van de middelen die in de eindbegroting nog op de 
rekening van KR staan (of vanuit dit hoofdstuk zijn betaald, zoals uitzendtoelagen). Ze bieden hierdoor geen 
uitputtend overzicht van alle meerjarige overboekingen, bijdragen, subsidies, terwijl het ministerie van BZK 
daar technisch gezien wel een beleidsverantwoordelijkheid voor heeft. De begrotingscijfers uit tabel 3.1 
leveren zodoende voor artikel 1 een stevige onderschatting op van de werkelijke bestedingen. 
 
  
 
12 
De artikelen 2 ‘Bevorderen autonomie Koninkrijkspartners’ en 3 ‘Nominaal en onvoorzien’ zijn sinds 2015 respectievelijk 2019 niet meer 
als apart artikel in de begroting opgenomen.  
13 
Dit zijn vooral kosten in de sfeer van personeel, materiele kosten en kosten onvoorzien. 
14 
De cijfers in tabel 3.1 zijn gebaseerd op de jaarverslagen (dus aan het einde van een begrotingsjaar) en niet op basis van de 
oorspronkelijke begrotingen.  
DSP-groep RAPPORT ─ Versterken rechtsstaat 23 

 
waarin de beleidsdoelstelling dankzij de inzet van de onderzochte beleidsinstrumenten wordt gerealiseerd. 
Onder de doelmatigheid van het beleid wordt de mate verstaan waarin het optimale effect tegen zo min 
mogelijk kosten en ongewenste neveneffecten wordt bewerkstelligd. Uit het voorgaande volgt dat 
effectiviteit voorwaardelijk is voor de doelmatigheid: beleid dat niet effectief is, is per definitie ondoelmatig.  
 
3.2.1 Beperkingen 
Om uitspraken te kunnen doen over de effectiviteit van het artikel-1-beleid is het nodig om eerst duidelijk te 
krijgen welke doelen met het ingezette instrumentarium worden beoogd en vervolgens na te gaan in hoeverre 
deze doelen in de praktijk worden gerealiseerd. Hier doet zich echter een complicatie voor. De effecten van 
generiek beleid zijn - ten opzichte van een situatie waarin dat beleid ontbreekt- altijd lastig vast te stellen. 
Rijksbeleid, en zeker ook dat van artikel 1, wordt in de regel uitgevoerd in een context waarin ook andere 
factoren invloed uitoefenen op de zogenaamde ‘doelvariabele’. Welke veranderingen in de uitkomstindicator 
(bijvoorbeeld afname ondermijnende criminaliteit) zijn dan het gevolg van de ingezette beleidsinstrumenten 
(bijvoorbeeld inzet TBO of capaciteit Flexpool) en welke zijn het gevolg van andere externe factoren 
(bijvoorbeeld verandering in de internationale drugsmarkt of een wereldwijde pandemie) die tegelijkertijd 
optreden? Om het geïsoleerde effect van de artikel-1-beleidsinstrumenten te kunnen bepalen zou strikt 
genomen de onderzoeksopzet minimaal de vorm moeten krijgen van een quasi-experiment. Dit niveau wordt 
bij deze beleidsdoorlichting benaderd als niet alleen de situatie op de doelvariabele(en) van vóór 
implementatie van de beleidsinstrumenten vergeleken wordt met de situatie erna, maar wanneer daarnaast 
de doelbereikindicator(en) ook vergeleken wordt met een controlegroep waarbij de artikel-1-
beleidsinstrumenten niet geïmplementeerd zijn. Het behoeft weinig toelichting dat een dergelijke 
onderzoeksopzet niet mogelijk is. Enerzijds ontbreekt het aan een voormeting op deze indicatoren, anderzijds 
is het niet mogelijk om voor drie Caribische landen referentielanden te vinden die qua relevante kenmerken 
vergelijkbaar zijn. De toenmalige staatssecretaris van Koninkrijksrelaties gaf in reactie op Kamervragen naar 
de wijze waarop hij de effectiviteit van de Nederlandse inzet in de rechtshandhavingsketen in de Caribische 
landen van het Koninkrijk wilde meten dan ook het volgende antwoord:  
“Het vaststellen van indicatoren voor het meten van de effectiviteit van de Nederlandse inzet op de 
17
gehele rechtshandhavingsketen van de afzonderlijke landen [wordt] praktisch ondoenlijk geacht.” 
Moet op basis van deze constatering dan de conclusie worden getrokken dat er überhaupt geen uitspraak 
gedaan kan worden over de doeltreffendheid van het artikel-1-beleid? Dat is gelukkig niet het geval. Door het 
expliciteren en vervolgens toetsen van de werkingstheorie van het beleid kan wel degelijk het nodige over de 
effectiviteit (en doelmatigheid) gezegd worden.  
 
De explicatie bestaat uit drie stappen. Eerst moet natuurlijk de doelstelling worden vastgesteld. Wat wordt 
beoogd met het artikel-1-beleid? Vervolgens moet duidelijk worden gemaakt op welke wijze en met welke 
 
17 
Totaallijst feitelijke vragen: opzet en vraagstelling beleidsdoorlichting artikel 1 (Versterken rechtsstaat) Tweede Kamer, vergaderjaar 
2020–2021, 33 189, nr. 15, p. 1-2.Zie tevens brief Tweede Kamer, vergaderjaar 2018-2019, 35 200 IV, nr. 8 (17 juni 2019).  
DSP-groep RAPPORT ─ Versterken rechtsstaat 25 

 
21
de luchthavens.” Het TBO is blijkens het jaarverslag 2017 opgericht om “via een gerichte en integrale aanpak 
22
de grensoverschrijdende, ondermijnende criminaliteit in het Caribisch deel van het Koninkrijk te bestrijden.” 
Omdat het RST, het TBO en de flexibel inzetbare pool KMar nagenoeg volledig gefinancierd worden vanuit 
artikel 1 mag worden aangenomen dat de doelen van deze drie beleidsinstrumenten dus een nadere 
uitwerking zijn van wat in artikel 1 wordt samengevat onder de noemer ‘versterken van de rechtsstaat’.  
 
Uit de toelichtingen op de successievelijke begrotingen van Hoofdstuk IV wordt verder duidelijk dat de 
ondersteuning aan het OM en het Hof tot doel heeft “een goed niveau van rechtshandhaving en rechtspleging 
23
in de drie landen (en Caribisch Nederland) te garanderen”. De motivering voor deze ondersteuning is de 
constatering dat lokaal onvoldoende kandidaten voor bemensing van de rechterlijke macht beschikbaar zijn. 
“Nederland draagt daarom op verzoek van de landen bij door capaciteit ter beschikking stellen”. Deze treden 
in lokale dienst, maar de buitenlandtoelage wordt vergoed ten laste van artikel 1 van Hoofdstuk IV van de 
rijksbegroting. Anders dan bij het RST, de flexibel inzetbare pool KMar en het TBO gaat het niet om 
ondersteuning van specifieke vormen van (straf)rechtelijke handhaving. Alle type gerechtelijke ambtenaren 
mogen namelijk gebruik maken van de toelage ook wanneer zij bijvoorbeeld ingezet worden op andere zaken 
dan die door het RST zijn aangebracht. Dit beleidsinstrument is zodoende meer generiek van aard en heeft 
geen ander doel dan een goed niveau van de rechtshandhaving en rechtspleging in algemene zin te 
bevorderen.  
 
3.3 Beleidscontext 
Om in theorie de effectiviteit van het artikel-1-beleid te kunnen bepalen is de vraag relevant: waarom zou door 
het bekostigen van de flexibel inzetbare pool KMar, het RST , het TBO en de buitenlandtoelagen voor 
gerechtelijke ambtenaren de rechtsstaat versterkt worden? En waarom zou daardoor goed bestuur worden 
bevorderd? Om deze vragen te beantwoorden is het nodig de beleidscontext in de beschouwing te betrekken. 
Bezien moet worden of de specifieke uitdagingen in de Caribische landen op het terrein van de 
(strafrechtelijke) handhaving een logische aanleiding vormen voor de opzet en inhoud van het huidige 
instrumentarium. Hoewel de beschikbare documentatie over artikel 1 en de daarvoor ingezette 
beleidsinstrumenten vrij summier ingaan op de motivering van het beleid worden steeds (impliciet) twee 
redenen genoemd waarom Nederland (ook) zou moeten inzetten op het versterken van de rechtsstaat. 
Enerzijds wordt verwezen naar veiligheidsrisico’s van de landen die verband houden met de geografische 
positionering, anderzijds wordt ingegaan een aantal specifieke kenmerken van de landen die de 
kwetsbaarheid voor integriteitsschendingen en criminaliteit vergroten. We lichten beide redenen kort toe.  
 
 
21 
Tweede Kamer, vergaderjaar 2016–2017, 34 550 IV, nr. 2, p. 14. In de Protocollen van zowel het RST als de flexibele pool KMar is de 
taakstelling in vergelijkbaar verwoord. 
22 
Financieel jaarverslag RST 2017, p. 15. 
23 
Zie voor de toelichtingen op de successievelijke begrotingen van Hoofdstuk IV Rijksbegroting (Tweede Kamer, vergaderjaar 2018–2019, 
35 000 IV, nr. 2).  
DSP-groep RAPPORT ─ Versterken rechtsstaat 27 

 
ontwikkelingen in de regio de landen kwetsbaar zijn voor georganiseerde criminaliteit en voor grote 
31
uitdagingen staan op het terrein van veiligheid. 
 
3.3.2 Kwetsbaarheid van de Caribische landen  
De kwetsbaarheid van de Caribische landen van het Koninkrijk wordt vergroot door de kleinschaligheid van de 
eilandelijke samenlevingen en de beperkte financiële middelen die de landen tot hun beschikking hebben. De 
kleinschaligheid heeft impact op verschillende terreinen. In de eerste plaats zorgt het er voor dat de 
rekruteringsgrond voor personeel in de rechtshandhavingsketen op de eilanden relatief beperkt is. Geschikte 
kandidaten zijn daardoor moeilijk te vinden, wat gevolgen heeft voor zowel de capaciteit als de kwaliteit van 
de dienstverlening. Met name bij het invullen van gespecialiseerde functies speelt dit probleem op grote 
schaal (Mortel et. al. 2015). Met dit probleem hangt een tweede samen: bevoegdheid -en taakconcentratie. 
Dat wil zeggen: overheidsinstanties (waaronder die in de rechtshandhaving) hebben evenveel functies uit te 
oefenen als in Nederland maar het aantal personen dat invulling geeft aan die functie is vaak beperkter. Dat 
leidt er toe dat overheidsfunctionarissen feitelijk aan hogere kwalificatie-eisen moeten voldoen om hun 
functie naar behoren uit te kunnen oefenen. Maar juist vanwege de voornoemde beperkte rekruteringsgrond 
32
is dat een schier onmogelijke opgave (Nauta, 2011). De slagkracht van de rechtshandhavingsketen is 
daardoor gering, terwijl de uitdagingen op het terrein van de misdaad aanzienlijk zijn. Deze uitdagingen 
spelen op diverse terreinen en bij verschillende ketenpartners, zoals de grensbewaking- en toezicht, 
33
(financiële) recherche en gespecialiseerde inlichtingenorganisaties (Council of Law Enforcement, 2022). 
Daarnaast speelt mee dat door het lagere welvaartniveau en dito belastinginkomsten de overheden van de 
Caribische landen van het Koninkrijk relatief minder middelen aan de rechtshandhaving kunnen spenderen. 
Een kernpartner van het artikel-1-beleid vat dit probleem tijdens de beleidsdoorlichting als volgt samen:  
“Op verschillende terreinen binnen de rechtshandhavingsketen zijn tekorten. We zien dat het 
Gemeenschappelijk Hof klaagt over het feit dat zij haar eigen rechters niet kan betalen. Het lokale OM 
moet officieren inleveren en gaat alleen nog maar achter fysieke veiligheid aan. Het KPC en de 
Landsrecherche hebben een groot verschil tussen formatie en bezetting…” 
 
In hun recente rapporten (2022) over de staat van de rechtshandhaving in Curaçao respectievelijk Sint 
Maarten concluderen de Raden voor de Rechtshandhaving unaniem dat de rechtshandhavingsketen zich in 
een kwetsbare positie bevindt. Zo stelt de Raad voor de Rechtshandhaving van Curaçao:  
 
31 
Zie voor een gedetailleerd overzicht van de uitdagingen onder meer de rapporten van de Raad voor de rechtshandhaving van Curaçao 
en Sint Maarten: https://www.raadrechtshandhaving.com/nl_NL/ en verder ook de brief van de staatssecretaris van Koninkrijksrelaties 
van 7 oktober 2019 ‘Bestrijding georganiseerde criminaliteit’ (Tweede Kamer, vergaderjaar 2019–2020, 35 300 IV, nr. 14) 
32 
Aan het aantrekken van personeel van buiten de (eilands)grenzen kleven nadelen. Vaak ontbreekt het aan (talen)kennis en gevoel voor 
de lokale situatie. Bovendien hanteert de Nederlandse overheid doorgaans uitzendperiodes van 3 tot 5 jaren. Met het vertrek na een 
tijdelijke uitzending, verdwijnt de opgebouwde kennis van het eiland. 
33
 2021: State of law enforcement Sint Maarten (2022). Philipsburg: Council of Law Enforcement (Raad voor de rechtshandhaving Sint 
Maarten), p. 13. 
DSP-groep RAPPORT ─ Versterken rechtsstaat 29 

 
witgewassen in de horeca, het bankwezen, de bouw en de online goksector. Deze laatste sector wordt in 
38
verband gebracht met de Italiaanse maffia en wordt op Curaçao aangemerkt als een ‘major concern’.  
 
In de volgende hoofdstukken gaan we in op de uitvoeringspraktijk van de vier beleidsinstrumenten die vanuit 
artikel 1 worden gefinancierd. Daarbij zal, voor zo ver relevant, ook gerefereerd worden aan de beleidsdoelen 
en de beleidscontext die in dit hoofdstuk is geschetst. 
 
  
 
38
 Op Curaçao is een vergunning nodig om online kansspelen aan te kunnen bieden. Het is echter vrij eenvoudig om aan een vergunning te 
komen. Zo’n twintig jaar geleden zijn namelijk eenmalig enkele zogeheten masterlicenties uitgegeven aan een handjevol bedrijven. De 
masterlicentiehouders hebben naar schatting ruim duizend sublicenties uitgegeven. Die zijn te zien als gebruiksrechten. Op de houders 
van sublicenties wordt nauwelijks toezicht uitgeoefend. (https://www.platform-investico.nl/artikel/russische-oekraiense-en-belarussische-
eigenaren-achter-curacaose-online-casinos/) 
DSP-groep RAPPORT ─ Versterken rechtsstaat 31 

 
ondersteuningsbehoefte concreet gemaakt. Op 11 juni 2014 is het Protocol in overleg met de landen (nu 
inclusief Aruba) nogmaals verlengd voor de periode 1 juli 2015 tot en met 31 december 2019.  
 
In de daaropvolgende jaren constateerden de betrokken partners en de verantwoordelijke ministers dat een 
structurele inzet van de Koninklijke Marechaussee wenselijk was. Op 24 januari 2019 werd daarom een nieuw 
Protocol getekend dat per 1 januari 2020 inging. Anders dan voorgaande Protocollen is het huidige Protocol 
voor onbepaalde tijd. Wel staat het elke partij afzonderlijk vrij, na hierover een met alle partijen gezamenlijk 
overleg te hebben gevoerd, het Protocol op te zeggen per 1 januari van het eerstvolgende kalenderjaar, met 
een opzegtermijn van 2 jaar. Wanneer Aruba, Curaçao en/of Sint Maarten gebruik maakt van deze 
opzeggingsbevoegdheid behoudt het Protocol voor de overige landen zijn werking. 
 
4.2 Opzet en werkwijze  
De inzet van de KMar onder het Protocol heeft tot doel het verlenen van ondersteuning door het ter 
beschikking stellen van medewerkers van de KMar. Deze inzet van de flexpool is geënt op de uitvoering van 
grens-gerelateerde politietaken in de landen. Het Protocol noemt in artikel 6 de volgende taken expliciet : 
• Grensbewaking. 
• Politietaak op de luchthaven en op de maritieme grenzen, hetgeen behelst de handhaving van de 
openbare orde, strafrechtelijke handhaving van de rechtsorde en het verlenen van hulp aan hen die dat 
behoeven. 
• Bestrijding drugs- en wapencriminaliteit aan de grenzen. 
• Bestrijding van migratiecriminaliteit (mensenhandel en mensensmokkel). 
 
De operationele inzet van de medewerkers vanuit de flexpool vindt plaats onder het bevoegd gezag van het 
land waar de werkzaamheden worden verricht. De inzet gebeurt onder leiding van het hoofd van de 
betreffende operationele dienst van het land. De wijze waarop de medewerkers vanuit de flexpool (in 
samenwerking met die diensten) omgaan met informatie, geschiedt conform de geldende wettelijke 
bepalingen aldaar. 
 
Naast de inzet van capaciteit wordt in het Protocol nadrukkelijk ook genoemd dat de KMar kan worden 
ingezet voor de overdracht van kennis en vaardigheden. Het gaat daarbij onder meer om vormen van twinning 
met de lokale diensten en de opbouw van expertise (bij de diensten) op het terrein van documentherkenning. 
 
Vanuit artikel 1 hoofdstuk IV van de Rijksbegroting worden jaarlijks middelen beschikbaar gesteld voor 43 
medewerkers KMar. Blijkens het Protocol dienen de ministers van Justitie van Aruba, Curaçao en Sint Maarten 
jaarlijks, voor 1 oktober, een verzoek in om personele inzet vanuit de flexpool voor het volgende kalenderjaar 
bij de betrokken bewindspersoon van het minister van Binnenlandse Zaken en Koninkrijksrelaties. De 
DSP-groep RAPPORT ─ Versterken rechtsstaat 33 

 
fte hoofdzakelijk ten bate van Curaçao en Sint Maarten wordt aangewend. Op Aruba gaat het om maximaal  
4 fte, terwijl op Caribisch Nederland vanuit de flexpool geen inzet heeft plaatsgevonden. 
 
Tabel 4.2 Verdeling fte 
42
Standplaats 2017 2018 2019 2020 
Aruba 4 4 2 4 
 
CN - - - 
Curaçao 18 19 24 20 
Sint Maarten 19 19 18 19 
Totaal 41 42 44 43 
Formatie 43 43 44 43 
 
De inzet vanuit de flexpool verschilt in de onderzochte periode per land. In de Onderlinge Regeling Versterking 
Grenstoezicht (ORVG) Sint Maarten is tussen Nederland en Sint Maarten overeengekomen dat de KMar en de 
Douane Nederland Sint Maarten ondersteunen om het grenstoezicht te versterken. Dit heeft in 2018 verder 
vorm gekregen in het Plan van Aanpak ORVG Sint Maarten. In dit plan is vastgesteld waar de capaciteit van de 
43
flexpool KMar en de Nederlandse Douane op Sint Maarten worden ingezet voor de duur van 2 jaar. Ook werd 
overeengekomen dat de gehele flexpool-capaciteit van de KMar geplaatst op Sint Maarten alleen ten behoeve 
van het Plan van aanpak zou worden ingezet. Op Sint Maarten bestond gedurende de beleidsperiode 2017-
44
2021 de inzet primair uit de participatie in het zogenaamde Alpha Team. 6 fte van de in totaal 13 fte van de 
KMar die voor dit team worden ingezet rouleren overigens met de immigratie die wordt ingezet op Saba en 
Sint Eustatius. 
 
Op Curaçao is in de onderzochte periode ondersteuning geboden aan diverse organisaties binnen de 
45
Justitieketen. Het ging daarbij om het Atrakoteam , Divisie Georganiseerde Criminaliteit, Recherche 
(KPC/RST), Hato luchthaventeam, Intel, Kustwacht en Opsporing algemeen. Ook werden incidentele 
bijdragen geleverd aan handhaving. Gedurende de beleidsperiode is een verschuiving geweest van de inzet in 
de richting van de lucht- en maritieme grenzen (inclusief de intell-processen) ten koste van de inzet binnen het 
Atrakoteam. Ook werden de Kustwacht en het Korps Politie Curaçao (KPC) ondersteund bij de versterking van 
hun informatiepositie bij het Kustwachtsteunpunt Curaçao. Bij de ondersteuning op de luchthaven is ingezet 
 
42 I
n 2018 zijn er 42 fte van de Koninklijke Marechaussee ingezet ten behoeve van de flexpool. In dat jaar waren in principe alle vacatures 
gevuld, echter zijn er een aantal functie tijdelijk waargenomen of gevuld door de inzet van tijdelijk tewerkstellingen uit Nederland. 
43 
De middelen voor het PvA ORVG komen ten laste van artikel 8 hoofdstuk IV rijksbegroting en niet ten laste van artikel 1. 
44
 Het Alpha Team is opgericht in November 2016. Het Alpha Team is een samenwerkingsverband bestaande uit de volgende autoriteiten; 
de Douane, Immigratie, Koninklijke Marechaussee, het Korps Politie Sint Maarten en de Kustwacht Dit team houdt zich voornamelijk 
bezig met het onderkennen van grensoverschrijdende criminaliteit op de luchthaven Princess Juliana International Airport (PJIA) en sinds 
de toevoeging van de Kustwacht in 2019, ook in de haven van Pointe Blanche. De werkwijze bestaat onder andere uit het toezicht houden 
op de passagierstromen op de luchthaven Princess Juliana International Airport. Medewerkers van het Alpha Team voeren hun 
werkzaamheden uit in zowel uniform als in burgerkleding. Het Alpha Team controleert reizigers, afhalers, wegbrengers en eventueel 
medewerkers op de airport die afwijkend gedrag vertonen. Daarnaast heeft het Alpha Team een informatiepositie op het eiland Sint 
Maarten. Het doel van het Alpha Team is om de gegenereerde informatie van incidenten samen te bundelen, verbanden te leggen en 
trends waar te nemen om vervolgens deze bij de desbetreffende divisie binnen het Korps Politie Sint Maarten te signaleren. Deze 
informatiepositie wordt geconsolideerd door een wekelijkse briefing waarbij een informatie-uitwisseling plaatsvindt tussen een groot 
aantal ketenpartners op Sint Maarten. 
45
 Een (gewapende) overval wordt in het Papiaments aan ‘atrako’ genoemd. Het Atrakoteam richt zich op de aanpak van deze vorm van 
criminaliteit. 
DSP-groep RAPPORT ─ Versterken rechtsstaat 35 

 
Beoordeling 
De samenwerkingspartners van de flexpool oordelen in de regel heel positief over de uitgezonden 
medewerkers. De korpschefs van zowel Sint Maarten als Curaçao vertellen dat de eigen capaciteit onder grote 
49
druk staat en feitelijk onvoldoende is om de grensbewakingstaken op het gewenste niveau in te vullen. 
Dankzij de inzet van de flexpool wordt een hoger niveau gerealiseerd. Ook in de directe samenwerking hebben 
de KMar-medewerkers met hun expertise toegevoegde waarde. Daarbij gaat het niet alleen om hun kennis 
van documentfraude maar ook om hun schrijfvaardigheden die van pas komen bij het (in het Nederlands) 
opstellen van processen-verbaal. Op Sint Maarten sluit het hoofd operaties bovenwinden van de KMar aan bij 
de managementvergaderingen van het KPSM en zijn volgens de korpschef de medewerkers goed 
geïntegreerd. Ook het voornoemde scholingstraject waarmee de lokale medewerkers van de grensbewaking 
getraind zijn in documentherkenning wordt als een belangrijke meerwaarde gezien.  
De medewerkers KMar zijn in de regel heel dienstbaar en in staat zich goed aan te passen aan de lokale mores, 
vertellen verschillende geïnterviewden. Daardoor kunnen ze goed meedraaien in de werkprocessen van de 
organisaties waar ze worden ingezet. Daarin stellen ze zich ook flexibel op. Het Alpha Team op Sint Maarten 
heeft bijvoorbeeld ook zaken gedraaid op het terrein van drugscriminaliteit omdat de algemene recherche en 
de afdeling zware criminaliteit daar geen tijd voor hadden. Dankzij deze inzet zijn de nodige drugs 
onderschept en zijn meerdere aanhoudingen verricht. 
 
Wel vragen culturele verschillen om aandacht. Een medewerker van de flexpool vertelt: 
“Het verschilt per individu of culturele verschillen invloed hebben op de samenwerking. Wij verdienen drie 
keer zo veel als lokale collega’s, de scholen van onze kinderen worden betaald en we hebben hier een goed 
leven. De lokale collega’s hebben recent nog salaris moeten inleveren en werken vaak het maximaal aantal 
overuren om extra geld te verdienen. Ze zien je als gelijke als je net zo hard werkt als hen, maar als je de 
kantjes eraf loopt en de indruk wekt dat je liever met KMar collega’s werkt, heeft dit negatief effect op de 
verhoudingen met lokale partijen. Het is hun land en je moet niet denken hun systeem te veranderen en 
met een Nederlandse mindset aan de slag te gaan. Als je de Nederlandse mentaliteit vasthoudt, heb je het 
moeilijker hier. Als je respect toont voor hun werkwijze en cultuur en dat ook meeneemt in je communicatie 
krijg je ook respect terug.” 
 
De inzet van de flexpool op Aruba was in de onderzochte periode beperkt. De kernpartners vertellen dan ook 
dat zij weinig ervaring hebben met de KMar. Wel is de verwachting dat in de nabije toekomst in het kader van 
het Protocol versterking grenstoezicht (zie tekstkader) intensief met de KMar zal worden samengewerkt. Het 
KPA hoopt dankzij die samenwerking voortgang te boeken op het terrein van documentherkenning en 
profiling. 
 
 
49 
Dit probleem wordt eveneens gesignaleerd door de Raden van Rechtshandhaving van beide landen, zie hun rapporten over de staat van 
de rechtshandhaving 2021. 
DSP-groep RAPPORT ─ Versterken rechtsstaat 37 

 
andere vorm tot meer resultaten leidt, blijft onbesproken. Om de toegevoegde waarde te vergroten kijkt de 
KMar zelf wel proactief waar kansen liggen. Maar het blijft ingewikkeld om te bepalen waar ze wel en waar ze 
niet op inzet gaan worden als er geen helder (ontwikkel)doel met elkaar is afgesproken. (Bovendien kan 
zonder concrete doelen het aankaarten van verbeterpunten bij de lokale organisaties gevoelig liggen.) 
Tekenend in dit kader is dat de landen geen invulling geven aan de afspraak in het Protocol dat zij voor het 
einde van het jaar een verzoek moeten indienen voor de gewenste inzet. De Brigadecommandant merkt over 
deze gang van zaken op:  
“Sinds 2016 heeft alleen Aruba en de kustwachtleiding slechts eenmalig een verzoek ingediend. Voor de 
rest houdt iedereen het bij de huidige invulling en worden er ook geen concrete vragen gesteld. Ik ken 
daarin niet de afwegingen van het strategisch dek of er wel of niet over nagedacht wordt. Mijn beeld is dat 
de capaciteit welkom is. Gelukkig is met het Protocol inzake de Versterking grenstoezicht in de Caribische 
landen van het Koninkrijk wel strategisch gekeken naar de inzet van de KMar. Daarin zitten ook nuttige 
voorzieningen als een geschillencommissie, strategische afweging, etc. Voor de KMar maakt dat het 
gesprek over inzet en het te bereiken effect meer concreter.” 
 
Geen strategische afweging over inzet  
Vanuit het Protocol en de daarmee samenhangende werkafspraken levert de flexpool ‘ondersteuning’ zonder 
dat deze inzet nader gespecificeerd wordt. Omdat de noden binnen de grensbewaking en 
rechtshandhavingsketen op alle fronten groot is, is iedere hulp automatisch van toegevoegde waarde. KMar 
medewerkers beschikken echter vaak over hele specifieke expertises waardoor het simpelweg continueren 
van de geboden inzet uit eerdere jaren kan leiden tot het onbenut laten van kennis en vaardigheden. Zonder 
een strategische afweging over waar welke inzet van de KMar de meeste toegevoegde waarde heeft, wordt 
het risico gecreëerd dat op bepaalde processen overgekwalificeerde medewerkers te werk worden gesteld, 
dan wel dat op de processen die het meest baat hebben bij ondersteuningen geen inzet komt van de KMar. 
Ondanks dat de flexpool wel vaak op de agenda staat van het JVO wordt daar weinig gebruikt gemaakt van de 
50
mogelijkheid om strategische afwegingen te maken over de inzet. 
 
Cultuurverschillen  
Cultuurverschillen zorgen op de werkvloer soms voor ongemak en leiden volgens verschillende respondenten 
tot een minder doelmatige inzet van de KMar. De Nederlandse manier van communiceren vindt in het 
Caribisch gebied weinig resonantie en vraagt van de flexpool medewerker dat ze veel behoedzamer 
communiceren dan ze in Nederland wellicht gewend zijn. Feedback geven is bijvoorbeeld niet altijd 
vanzelfsprekend en wordt soms door de lokale collega of leidinggevende opgevat als een persoonlijke aanval. 
Vanuit de brigadeleiding wordt daarom bij de werving van personeel gericht op cultuuraanpassingsvermogen 
 
50
 Een afwegings-gremium is er na 2021 impliciet wel gekomen voor Aruba en Sint Maarten aangezien de flexpool voor deze landen ook 
onderdeel van gesprek is in de plannen van aanpak versterking grenstoezicht. Waarbij een werkgroep en een voortgangscommissie de 
planvorming voor de komende drie jaar vaststellen en monitoren. 
DSP-groep RAPPORT ─ Versterken rechtsstaat 39 

 
Bovendien is het de vraag wat van het Alpha Team overblijft als de ondersteuning vanuit de KMar zou 
stoppen. Volgens een lokale medewerker is de inzet van de KMar in het Alpha Team inmiddels ‘onmisbaar’ 
omdat de lokale capaciteit in het team heel beperkt is geworden. Vergelijkbare signalen werden afgegeven bij 
de inzet vanuit de flexpool op de post Hato. Zonder deze ondersteuning van de KMar is het grenstoezicht 
nauwelijks operationeel te houden op de luchthaven (Hato) van Curaçao.  
 
Kwaliteitsimpuls niet altijd geborgd 
Met de inzet van de KMar wordt ook beoogd een kwaliteitsimpuls te gegeven aan de organisaties waaraan zij 
een bijdrage leveren. Kernpartners van de flexpool wijzen erop dat met de kennis en expertise van de KMar de 
kwaliteit van de grensbewakingsprocessen flink hoger is dan wanneer de landen het op eigen kracht moeten 
doen. Maar tegelijkertijd wordt aangetekend dat deze kwaliteitsimpuls niet duurzaam is. Vertrekken de KMar-
medewerkers, dan vallen de processen waar zij ondersteuning aan boden terug naar een lager 
kwaliteitsniveau. Dit heeft er onder andere mee te maken dat het tijd kost voordat een nieuwe KMar-
medewerker gewend is aan de lokale werkwijze en mentaliteit en met lokale partijen een vertrouwensband is 
opgebouwd. Pas als iemand voldoende geïntegreerd is, kan diegene gevoelsmatig op volle sterkte 
meedraaien. Anderen spreken de verwachting uit dat met de opleidingsprogramma’s en het Protocol 
versterking grenstoezicht de kwaliteitsimpuls verdiept wordt. Bovendien maakt het feit dat het nieuwe 
Protocol flexibele pool KMar voor onbepaalde tijd is vastgesteld ook duidelijk dat de inzet van de KMar zelf 
een meer structureel karakter heeft gekregen waardoor in ieder geval de randvoorwaarden gecreëerd worden 
om duurzaam samen te werken.  
 
  
DSP-groep RAPPORT ─ Versterken rechtsstaat 41 

 
de landen van het Koninkrijk. Bij brief van 17 september 2018 heeft de minister van Justitie van Aruba aan 
voornoemde ministers aangegeven eveneens te willen komen tot een herziening van het Protocol.  
 
Op 23 januari 2019 ondertekenden de ministers van Justitie (en Veiligheid) van Aruba, Curaçao, Sint Maarten 
en Nederland en de staatssecretaris van Binnenlandse Zaken en Koninkrijksrelaties van Nederland bij 
gelegenheid van het Justitieel Vierpartijenoverleg (JVO) een gewijzigd Protocol over een hernieuwde 
recherchesamenwerking in het Caribisch deel van het Koninkrijk. Deze kreeg de naam ‘herziene Protocol 
inzake gespecialiseerde recherchesamenwerking tussen de landen van het Koninkrijk’ (in het vervolg van dit 
hoofdstuk: het Protocol). Nieuw ten opzichte van het oorspronkelijke Protocol is dat er duidelijker een 
scheiding gemaakt wordt tussen beheer, beleid en gezag. Ook nieuw is dat de ministers van Justitie (en 
Veiligheid) van de vier betrokken landen ten minste eenmaal in de vier jaar een meerjarenbeleidsplan 
53
vaststellen. De beide procureurs-generaal van de drie Caribische landen zien gezamenlijk toe op de 
uitvoering van het beleidsplan. Jaarlijks overleggen de ministers van Justitie in het JVO over de uitvoering van 
het beleidsplan.  
 
Ook nieuw is de vorm waarin wordt samengewerkt. Daar waar in het verleden het RST voornamelijk vanuit 
eigen vestigingen op de drie landen onderzoeken deed, wordt in het herziene Protocol - op grond van artikel 8 
lid 1 - binnen de politiekorpsen van Aruba, Curaçao, Sint Maarten en Caribisch Nederland voorzien in 
decentrale teams waarin RST-medewerkers embedded én onder gezag van de betreffende korpschef worden 
54
ingezet. Als gevolg van de hernieuwde samenwerking zijn de RST vestigingen op Aruba, Bonaire en Sint 
Maarten geleidelijk afgebouwd en gesloten. 
 
Onder het herziene Protocol is ook voorzien in een adviesgroep die tot taak heeft het meerjarig beleidsplan op 
te stellen. In de adviesgroep nemen zitting de hoofdofficieren van justitie van de drie Caribische landen en de 
BES-eilanden, de teamchef RST, een vertegenwoordiger van de Nationale politie en een door het College van 
procureurs-generaal in Nederland aangewezen vertegenwoordiger. Het beleidsplan omvat in ieder geval de 
verdeling van sterkte over de onderdelen (een of meer centrale teams en per land een decentraal team) van 
het RST. De nadere toewijzing van de capaciteit van de centrale teams geschiedt door of namens de 
procureurs-generaal gezamenlijk.  
 
Alvorens zij echter tot een nadere verdeling komen, wordt – en dat is ook nieuw onder het herziene Protocol - 
over de verdeling overlegd in een centrale stuurgroep. De centrale stuurgroep bestaat uit de procureurs-
generaal, de korpschefs van de politiekorpsen en de teamchef RST met als wisselend voorzitter één van 
procureurs-generaal van de drie Caribische landen.  
 
53 
Dit beleidsplan vindt inhoudelijk ook aansluiting bij de vierjarige Beleidsprogramma’s grensoverschrijdende criminaliteit van de 
procureur-generaal van Curaçao, van Sint Maarten en van de BES (artikel 34 Rijkswet OM) en de soortgelijke programma’s van de 
procureur-generaal van Aruba. 
54 
Op Bonaire en Sint Maarten werd al voor augustus 2019 goeddeels op deze manier samengewerkt binnen de politiekorpsen. 
 
DSP-groep RAPPORT ─ Versterken rechtsstaat 43 

 
gehanteerde uitzendkosten-budgetten onvoldoende waren. Daar kwam bij dat door beperkt zicht op de 
daadwerkelijke uitzendkosten onvoldoende sturingsmechanismes toegepast konden worden op deze 
kostenpost.) 
 
Omdat in de onderzochte periode duidelijk werd dat de uitzendkosten aanvankelijk hoger uitvielen dan het ter 
beschikking gestelde budget, heeft de NP in 2019 eenmalig van BZK, via JenV, een extra bijdrage van  
€ 2,4 mln. ontvangen. Deze doeluitkering is bij wijze van voorschot verstrekt. Het bedrag heeft betrekking op 
de in de periode van 1 januari 2020 tot en met 31 december 2021 te maken frictiekosten ten behoeve van de 
uitzending van het personeel naar het RST.  
 
Mede als gevolg van corona was er geen volledige bezetting, waardoor middelen die bestemd waren voor 
salaris en buitenlandtoelagen niet aangewend hoefde te worden. Dit leidde tot een batig saldo in de 
jaarstukken van het RST. 
 
Tabel 5.1 Begrote en bestede middelen artikel 1 voor RST (bedragen x € 1.000) 
57
  2017 2018 2019 2020 2021 
Begrote middelen RST  € 20.187,00  € 19.980,00 € 20.402,00 € 26.727,00 €29.225,00 
58
Daadwerkelijke uitgaven  € 17.409,00  € 18.188,00  € 19.098,00  € 25.960,00  € 27.878,00 
Bron: financiële jaarverslagen RST 2017-2021 
 
 
5.2 Opzet en werkwijze 
Blijkens artikel 2 lid 2 van het Protocol levert het RST inzet “gericht op de aanpak van grensoverschrijdende 
criminaliteit en misdrijven, die gezien de ernst of frequentie dan wel het georganiseerd verband waarin ze 
worden gepleegd een ernstige inbreuk op de rechtsorde vormen alsmede rechtshulp met betrekking tot 
dergelijke strafbare feiten”. Tot 2019, het jaar waarin het Protocol vernieuwd werd, werd primair gewerkt 
vanuit drie zelfstandige vestigingen die onder gezag stonden van de teamchef RST. Onder het herziene 
Protocol wordt vanuit het RST vanaf 2019 inzet geleverd aan drie type rechercheteams: 
• In de eerste plaats gaat het om RST-medewerkers die op grond van artikel 8 eerste lid van het herziene 
Protocol worden ingezet in elk van de politiekorpsen van Aruba, Caribisch Nederland, Curaçao en Sint 
Maarten voor de afdelingen Zware Criminaliteit gezamenlijke tactische teams. Zij vormen samen met 
collega’s van het betreffende korps een herkenbaar combiteam. Beoogd wordt in de aanpak bij deze 
samenwerking prioriteit te gegeven aan de aanpak van nationale verstoringen en maatschappij-
ontwrichtende geweldszaken die een relatie hebben met transnationale criminaliteit. Dat uit zich met 
name in het bestrijden van geweldselementen in de samenlevingen en de aanpak van nationaal 
 
57 
In 2017 werd binnen het financieel jaarverslag van het RST nog een onderscheid gemaakt tussen de algemene middelen en middelen die 
specifiek geoormerkt waren voor het TBO. In de begroting van 2017 was voor deel RST generiek € 13.521,00 opgenomen waarvan besteed 
€ 12.290,00. Voor het TBO was in 2017 € 6.666,00 begroot en werd uiteindelijk € 5.119,00 besteed.  
58 
In 2017 in totaal sprake van een onderbezetting van 16 fte. Deze structurele onderbezetting verklaart voor een belangrijk deel het grote 
budgetoverschot van 2017 (Financieel Jaarverslag 2017, p. 18). 
DSP-groep RAPPORT ─ Versterken rechtsstaat 45 

 
59
In tabel 5.2 wordt de bezetting van het RST – voor zo ver informatie beschikbaar was - uitgesplitst naar 
60
standplaats en jaar. Apart wordt de formatie weergegeven. In het bezettingsoverzicht van de centrale 
locatie is ook de formatie van het TBO team (RST 2-team) opgenomen. Alleen voor 2017 en 2018 kon de TBO-
formatie apart worden weergegeven. De uitsplitsing naar inzet per Caribisch land was alleen mogelijk voor 
2019 en 2020.  
 
Het overzicht maakt duidelijk dat de formatie vrijwel nooit volledig gevuld werd. Met name de functies 
waarvoor financiële recherche-expertise vereist is, konden in de onderzochte periode niet altijd ingevuld 
worden. 
 
61
Tabel 5.2 Arbeidsplekken en formatie uitgesplitst naar jaar en standplaats 
Standplaats 2017 2018 2019 2020 2021 
   
Centraal 88 85 
   
Aruba 10 13 
   
Bonaire 5 4 
   
Curaçao  4 7 
   
Sint Maarten 8 10 
 
Totaal RST 99 123 115 119 
 -Waarvan TBO (RST 2-team) 40 43    
Formatie RST 119 123 123 123 123 
Bron: jaarverslagen RST 2017-2021 
 
 
5.3 Uitvoeringspraktijk 
5.3.1 Output 
Voor het RST zijn voor de onderzochte periode geen overzichten beschikbaar waaruit het aantal gedraaide 
opsporingsonderzoeken of rechtshulpverzoeken kan worden afgeleid. De resultaten van het RST kunnen 
daarom niet gekwantificeerd worden. Ook in de jaarverslagen van het RST is geen gespecificeerde informatie 
te vinden. Wel wordt op basis van de gesprekken met de kernpartners van het RST, externe deskundigen en 
met leden van het RST duidelijk dat het RST ingezet wordt op de thema’s die in het Protocol genoemd 
worden.  
 
Wordt gekeken naar de rechercheteams waar RST-medewerkers embedded onder lokaal gezag werken, dan 
gaat het doorgaans om inzet op specifieke vormen zware criminaliteit zoals moordzaken en om 
grensoverschrijdende criminaliteit, zoals mensenhandel of drugshandel. Het RST brengt in die teams in de 
 
59 
De successievelijke jaarverslagen hebben geen eenduidige wijze van rapporteren. Daardoor kon over de beleidsperiode 2017-2021 niet 
eenduidig gerapporteerd worden over standplaats of TBO. 
60 
De gemiddelde arbeidstijd in het Caribisch deel van het Koninkrijk bedraagt 40 uur per week. Derhalve kost een arbeidsplek naar 
Nederlands recht gemiddeld 1,1 fte.  
61 
De gemiddelde arbeidstijd in het Caribisch deel van het Koninkrijk bedroeg 40 uur per week. Derhalve kostte een arbeidsplek gemiddeld 
1,1 fte. 
DSP-groep RAPPORT ─ Versterken rechtsstaat 47 

 
63
worden ontmanteld, maar waarmee ook de Hato shooting uit 2014 is opgelost. Ook de moord op politicus 
Helmin Wiels in 2013 wordt in verband gebracht met deze gang. Met deze zaak zou het RST samen met haar 
lokale partners de georganiseerde misdaad op zowel Curaçao, Sint Maarten als in Nederland een gevoelige 
slag hebben toegebracht en de objectieve veiligheid in de Caribische landen hebben vergroot. Een 
politiefunctionaris stelt tijdens de beleidsdoorlichting:  
“De geweldsspiraal van de NLS-club is echt doorbroken. De hoogste laag is voortvluchtig, de laag eronder 
64
is gestraft of dood. Het heeft geholpen om hier op in te zetten omdat het geweldsniveau op het eiland 
momenteel een stuk lager ligt.” 
 
Andere aangehaalde strafzaken betreffen onderzoeken naar van corruptie verdachte politieke ambtsdragers 
en publieke organisaties. Ook deze zaken zijn doorgaans hoogst complex en vragen vaak de inzet van 
financiële expertise en soms ook grote aantallen politiefunctionarissen. Het IBIS-onderzoek dat leidde tot 
65
veroordeling van oud-minister Paul Croes en vijf medeverdachten werd in dit kader genoemd. Omdat deze 
zaken in de regel door het tweede RST team (TBO) worden gedaan en de vervolging van deze zaken door de 
TBO-divisie van het OM en het Hof worden gedaan, wordt daarop verder ingegaan in hoofdstuk 6. 
 
5.3.2 Beoordeling 
Door de lokale partners wordt positief geoordeeld over de mate waarin zij betrokken worden bij de selectie 
van RST-medewerkers voor de embedded teams. De korpsen mogen aangeven welke expertise (veelal 
financieel en digitaal) ze nodig hebben en welke competenties van belang zijn. Culturele sensitiviteit en 
aanpassingsvermogen worden daarbij vaak genoemd. Ook in de uiteindelijke selectie hebben zij een 
belangrijk stem.  
 
Met het herziene Protocol is getracht een duidelijkere scheiding te maken tussen beheer, beleid en gezag (zie 
5.1). Uit de recente interne evaluatie van het Protocol RST (2022) blijkt dat deze scheiding in de praktijk ook 
66
naar behoren werkt. Hiervoor zijn 3 gremia ingericht die ieder eigen rol hebben. De adviesgroep is bepalend 
om het meerjarige en jaarlijkse beleid voor de recherchesamenwerking op te stellen. Dat beleid is 
richtinggevend voor het keuzeproces in de centrale stuurgroep. Het tactische afstemmingsoverleg (TAO) 
geeft daar vervolgens invulling aan. Het RST bepaalt op basis van het meerjarige beleidsplan op welke wijze 
de organisatie ingericht moet zijn en welke beheersmatige handelingen moeten worden verricht om een 
bijdrage te kunnen leveren aan de recherchesamenwerking. Tweemaal per jaar komt het beheeroverleg bijeen 
en worden besluiten genomen over het beheer als geheel. Er worden geen vertragingen ervaren in bepaalde 
 
63
 Op 15 juli 2014 werden op de Curaçao International Airport (Hato) twee personen met automatische vuurwapens doodgeschoten. Zeven 
omstanders op de luchthaven raakten gewond. De zaak bracht veel onrust teweeg op Curaçao. 
64 
Redactie: Vanwege onderling bende-geweld. 
65 
https://antilliaansdagblad.com/aruba/24233-hoger-beroep-in-zaak-ibis-begonnen 
66 
Input centrale stuurgroep t.b.v. de evaluatie van het Protocol recherchesamenwerking (Versie d.d. 2 5 mei 2022), p. 1 
DSP-groep RAPPORT ─ Versterken rechtsstaat 49 

 
met de grootschalige en complexe onderzoeken naar en vervolgingen van politieke ambtsdragers, waarvan de 
maatschappelijke impact minder snel zichtbaar wordt. Dit type zaak wordt daarom lokaal vaak gezien als een 
signaal van Den Haag aan de landen goed bestuur niet te veronachtzamen. Ook roept de keuze voor dergelijke 
zaken soms wat gevoelens van ongemak op. Een korpschef stelt tijdens de beleidsdoorlichting:  
“[…] aan het zelfstandige RST kleeft nog een beetje het beeld van de Nederlandse inmenging. Het helpt 
 70
dan ook niet dat het [het korps] niet deelneemt aan het tactisch afstemmingsoverleg waar bepaald 
wordt waar de centrale RST-capaciteit op ingezet gaat worden. Impliciet wordt dan toch wel een beetje 
het signaal afgegeven dat Nederland zich in lokale aangelegenheden mengt en op eigen houtje bepaalt 
hoe dat gebeurt. Als het korps wel participeert in het overleg draagt dat bij aan wederzijds begrip voor 
de keuzes waardoor de gemaakte keuzes ook local ownership krijgen.” 
 
Ook uit de recente evaluatie van het herziene Protocol blijkt dat bij de lokale partners de wens leeft om 
71
aangehaakt te zijn bij het TAO. In de schriftelijke input van de centrale stuurgroep van 25 mei 2022 voor de 
evaluatie van het herziene Protocol wordt dit aandachtspunt als volgt verwoord: 
“Het College [red: van Korpschefs] geeft thans aan zich niet te kunnen vinden in de huidige werking en 
inrichting van het TAO. Dit betreft de positionering van de Korpsen in het besluitvormingsproces inzake 
de opsporingsonderzoeken van de centrale teams. Het College is van mening dat de huidige opzet van 
het TAO geen afdoende werking heeft en de Korpsen vertegenwoordigd dienen te zijn in het TAO. 
Daarnaast is het College van mening dat de voorbereiding van de centrale stuurgroep met name ten 
aanzien van de beslissingen omtrent de inzet van de centrale RST capaciteit geen recht doet aan de 
72
positie van de Korpsen en de Korpschefs.” 
 
Verder werd er door zowel lokale als Nederlandse partners op gewezen dat er voor gewaakt moet worden dat 
bepaalde zaken worden opgepakt die helemaal geen relatie meer hebben met de landen. De aanpak van 
bijvoorbeeld transnationale drugshandel op zee kan leiden tot aanhouding en vervolging van verdachten die 
zonder inzet van het RST nooit in de landen zelf zouden zijn aangehouden omdat zij daar noch wonen noch 
werken. Instroom van dergelijke zaken belast de toch al zwaar belaste justitieketen verder. Een kernpartner 
stelt:  
“Voor het niet-embedded deel van het RST geldt dat iemand in Dubai aanhouden na een groot 
onderzoek geen direct succes is voor Curaçao. We moeten ervoor oppassen dat het RST een instrument 
 
70 
Aan het tactisch afstemmingsoverleg (TAO) nemen de rechercheofficieren van het OM Carib en OM Aruba, het Hoofd Opsporing RST, 
de informatieofficier en van OM Carib en OM Aruba en het Hoofd informatie en expertise van het RST deel. Het TAO vergadert 
maandelijks. 
71 
De korpschef geeft overigens wel aan dat hij door de teamchef RST op de hoogte wordt gesteld wanneer het RST gevoelige zaken 
oppakt. Maar tegelijkertijd constateert hij dat deze gang van zaken afhankelijk is van de goede relatie die tussen hem en de teamchef 
bestaat en dat het niet wenselijk is dat het wel of niet informeren afhankelijk is van deze persoonlijke relatie. Wat hem betreft zou het 
gewoon in de structuur van de samenwerking moeten zitten. 
72
Input centrale stuurgroep t.b.v. de evaluatie van het Protocol recherchesamenwerking (Versie d.d. 2 5 mei 2022), p. 1. 
DSP-groep RAPPORT ─ Versterken rechtsstaat 51 

 
Het parket op Sint Maarten vult daarop aan dat de lokale situatie per eiland flink kan verschillen en dat bij 
RST-rechercheurs die vanuit Curaçao werken niet altijd het juiste gevoel aanwezig is voor de specifieke 
verhoudingen op dit Bovenwindse Land.  
 
Kwaliteitsimpuls RST in lokale teams is kwetsbaar en persoonsafhankelijk 
Vanuit de landen wordt tijdens de beleidsdoorlichting bij herhaling gewezen op het belang van 
kennisoverdracht. Op die manier kan een kwaliteitsimpuls aan de lokale politieorganisaties worden gegeven. 
Er bestaat breed gedeelde consensus dat de nieuwe manier van embedded werken bijdraagt aan de 
kennisoverdracht. Tegelijkertijd wordt erop gewezen dat de kennisoverdracht wel zwaar leunt op individuen 
en borging niet altijd gegarandeerd is. Van de zijde van één van de korpsen wordt in dat kader verteld:  
“We hebben wel bezorgdheid over de tijdelijkheid van de uitzendingen. We hebben nu bijvoorbeeld 
vanuit het RST een digitaal specialist die forensisch onderzoek doet naar telefoons etc. Die telefoons 
hoeven we nu niet meer naar het NFI te sturen, dat was altijd veel gedoe en tijdrovend. Deze persoon is 
echt een uitblinker, als zijn termijn er straks op zit hebben we een probleem.” 
 
Verschillen in voorzieningenniveau 
Samenwerken impliceert tot op zekere hoogte gelijkwaardigheid. Daar is in de praktijk onvoldoende sprake 
van. De Nederlands gefinancierde partijen zijn veel beter voorzien van kennis, capaciteit en informatie, zo 
wordt door de meeste kernpartners naar voren gebracht. Dat is begrijpelijk maar maakt dat er altijd een kloof 
blijft bestaan tussen de onderzoeken die zelfstandig door het RST worden gedraaid en die lokaal worden 
opgepakt. Van de zijde van het parket Curaçao wordt toegelicht:  
“Het RST beschikt over expertises en opsporingsmiddelen die lokaal niet of nauwelijks beschikbaar zijn. 
Financiële expertise zit bijvoorbeeld binnen KPC slechts bij 3 á 4 man. Cybercrime is echt complex. Maar 
lokaal heeft niemand daar ervaring mee. Zonder RST kun je dus bepaalde zaken niet of alleen met 
onvoldoende diepgang oppakken.” 
 
Anderen wijzen erop dat de verschillen in voorzieningenniveau ook tot ongemak leiden en een afstand creëren 
tussen het RST en de lokale partners. Een van de geïnterviewde drukt zich daarbij heel expliciet uit:  
“Het RST is een luxe enclave in de wereld van de rechtshandhaving. De kloof tussen RST en lokale 
politieagenten neemt toe. Lokale collega’s hebben veel moeite om überhaupt een lekke band vervangen 
te krijgen, terwijl RST collega’s in hun nieuwe dienstauto van dezelfde parkeerplaats afrijden. Dat RST’ers 
embedded werken is positief, voor deze mensen is het een mooie kans om een breed takenpakket op te 
pakken. Deze RST’ers hebben echter vaak een heel ander leven dan lokale collega’s, hiermee wordt de 
kloof maar heel beperkt gedicht. Als de kloof zo blijft bestaan worden de lokale korpsen uit elkaar 
getrokken.” 
DSP-groep RAPPORT ─ Versterken rechtsstaat 53 

 
6 TBO-aanpak 
In dit hoofdstuk staat de TBO-aanpak centraal. Eerst wordt ingegaan op de totstandkoming en opzet van dit 
beleidsinstrument. Vervolgens wordt gekeken naar de uitvoeringspraktijk door de output en de beoordeling in 
ogenschouw te nemen. Het hoofdstuk sluit af met een opsomming van enkele knelpunten die zich bij dit 
beleidsinstrument voordoen. Een beoordeling van de doelmatigheid en doeltreffendheid van de TBO-aanpak 
vindt niet plaats in dit hoofdstuk maar gebeurt in hoofdstuk 9. Dit hoofdstuk is gebaseerd op analyse van 
schriftelijke documentatie en gesprekken met inhoudelijk betrokken, materiedeskundigen en het bevoegd 
gezag. Deze drie groepen respondenten worden ten behoeve van de leesbaarheid in de lopende tekst steeds 
aangeduid als ‘kernpartners’. 
 
6.1 Aanleiding en ontwikkeling 
Net als reguliere strafzaken is de aanpak van ondermijning een aangelegenheid van de autonome landen zelf. 
Vanwege de complexiteit van de zaken ondersteunt Nederland de landen echter bij de bestrijding ervan. In het 
Justitieel Vierpartijen Overleg (JVO) van januari 2015 is geconcludeerd dat een meerjarige, fundamentele en 
ketenbrede aanpak voor verbetering van de rechtshandhavingsketen in het Caribisch gebied noodzakelijk 
was. Aanleiding voor dit standpunt was de gedeelde zorg van de Ministers van Justitie, onder meer naar 
74
aanleiding van drie rapporten die een zorgwekkend beeld schetsten over de ondermijningsproblematiek in 
Sint Maarten.  
 
Om invulling te geven aan de wens te komen tot een versterking van de keten op dit thema werd vanuit 
hoofdstuk IV Koninkrijksrelaties, artikel 1, aanvankelijk € 22 miljoen voor twee jaar vrijgemaakt. Met dit 
bedrag werd capaciteit toegevoegd aan het RST, het OM en het Hof zodat een aanpak op ondermijnende 
criminaliteit mogelijk werd. Deze operationele samenwerking op basis van projectfinanciering is bekend 
komen te staan als het TBO (team bestrijding ondermijning). Per 1 januari 2016 werd operationeel gestart met 
de TBO-aanpak. Vanwege het door het JVO onderkende belang om door te gaan op de ingeslagen koers is in 
2017 besloten tot continuering van de inzet tot en met ten minste 2021. Hiervoor werd vanaf 2018 jaarlijks € 12 
miljoen beschikbaar gesteld. Daarmee komt de totale investering in de ondermijningsaanpak over de jaren 
75
2016–2021 in totaal op € 70 miljoen.  
 
Per 2022 stelt het Nederlandse kabinet structureel middelen beschikbaar om de tijdelijke en projectmatige 
TBO-aanpak om te zetten naar een structurele versterking van de betrokken organisaties. Hiervoor is vanaf 
2022 jaarlijks € 12 miljoen in de begroting van Koninkrijksrelaties gereserveerd waarmee structureel capaciteit 
 
74
 Doing the right things right» van de commissie Integer Openbaar Bestuur (De Wit-Samson), 12 juli 2014. ; Integrity Inquiry into the 
functioning of the government of Sint Maarten» van Price Waterhouse Coopers international LLC, 2014; Transparency International 
National Integrity System Assessment Sint Maarten, april 2015. 
75
 Vergaderjaar 2019-2020, 35 300IV, 29 911, nr. 14, Brief over resultaten Team Bestrijding Ondermijning (TBO) in het Caribisch deel van 
het Koninkrijk sinds 2016 
DSP-groep RAPPORT ─ Versterken rechtsstaat 55 

 
vervolging door TBO-officieren opgepakt maar vindt ook de berechting plaats door specifiek met TBO-zaken 
78
belaste medewerkers van het Hof. Aanvankelijk bestond de extra TBO-capaciteit bij het Hof uit een rechter-
commissaris, een zittingsrechter eerste aanleg, twee zittingsrechters hoger beroep en drie 
gerechtssecretarissen (griffiers). Dit aantal bleek te krap voor een adequate zaakafhandeling waardoor vanaf 
2019 de basiscapaciteit TBO binnen het Hof is verhoogd naar drie zittingsrechter hoger beroep en vijf griffiers. 
Volgens opgave van het Hof gaat het jaarlijks om de berechting in ca. tien strafzaken. TBO-zaken zijn 
doorgaans zeer complex, vergen veel tijd en vragen van de betrokken medewerkers ruime financiële expertise. 
In rustige tijden worden de Hof-medewerkers uit de TBO-capaciteit ook ingezet op andere (straf)zaken.  
Gedurende de beleidsperiode 2016-2021 zijn er geen TBO-zaken in Aruba gedraaid. Vanaf 2021 is het formeel 
wel mogelijk een zaak op Aruba volgens het TBO-traject af te doen, omdat in afstemming tussen Nederland 
en Aruba in het landspakket het RST team-2, die de TBO-zaken draait, de noodzakelijke 
opsporingsbevoegdheden heeft gekregen (maatregel H15 uit het landspakket).  
 
6.3 Uitvoeringspraktijk 
6.3.1 Output 
Over de periode waarop de beleidsdoorlichting zich richt zijn geen kwantitatieve overzichten beschikbaar van 
79
de aard en het aantal TBO-zaken. Ook het RST rapporteert hier niet over. Wel wordt in de jaarverslagen van 
het PPG Carib en in twee verantwoordingsbrieven van de Nederlandse staatssecretaris van Binnenlandse 
Zaken en Koninkrijksrelaties (uit 2019 en 2021) een kwalitatief beeld geschetst van de resultaten van de TBO-
80
aanpak. In deze stukken wordt gesteld - in lijn met de opzet van het TBO – dat verdenkingen zijn onderzocht 
van criminele betrokkenheid van onder meer politici, ambtenaren, belangrijke overheids-nv’s, organisaties in 
de (semi-)collectieve sector en private ondernemingen. Het gaat dan om onder meer corruptie, 
belastingfraude, witwassen, valsheid in geschrifte, oplichting of verduistering. Deze inzet heeft er bovendien 
toe bijgedragen dat er beter zicht is op corruptie en witwassen in het Caribisch gebied, zo wordt in de 
verantwoordingsbrieven gesteld. Daardoor kan er effectiever worden samengewerkt in het bestrijden van 
deze vormen van criminaliteit. De onderzoeken hebben doorgaans een (zware) financieel-economische 
component én een grensoverschrijdend karakter.  
 
Verbindingen van ondermijnende criminaliteit zijn vastgesteld tussen de eilanden en tussen het Caribisch deel 
van het Koninkrijk en Europees Nederland. Dat maakt samenwerking tussen de landen van het Koninkrijk 
noodzakelijk. De aanwezigheid van de beschikbaar gestelde capaciteit en expertise in de regio wordt 
bijvoorbeeld ook door het Nederlandse OM benut om deze grensoverschrijdende netwerken op te sporen. 
 
78 
Het RST-team dat belast wordt met een TBO onderzoek bestaat in de regel uit tactische en financiële rechercheurs, dossiervormers, 
rechercheassistenten en projectleiders. Deze teams vallen onder operationele aansturing van het Hoofd Opsporing en 
eindverantwoordelijkheid van de teamchef RST. 
79
 TBO-onderzoeken zijn in de regel embargo-onderzoeken waarover geen mededelingen worden gedaan.  
80 
Brief van de van de Staatssecretaris van Binnenlandse Zaken en Koninkrijksrelaties van 7 oktober 2019 (Tweede Kamer, vergaderjaar 
2019–2020, 35 300 IV, nr. 14) en de Brief van Staatssecretaris van Binnenlandse Zaken en Koninkrijksrelaties van 16 december 2021 
(kenmerk: 2021-0000647883). 
DSP-groep RAPPORT ─ Versterken rechtsstaat 57 

 
voor het continu beschikbaar stellen van vijf officieren van justitie die beschikken over specifieke voor het 
85
TBO-relevante expertises, zoals financiële fraude. 
 
Meerdere kernpartners en externe deskundigen wijzen erop dat juist de Europees-Nederlandse bemensing 
van de TBO-aanpak ook bijdraagt aan het succes. TBO onderzoek richt zich vaak op zogenaamde PEP’s 
(Politically Exposed Persons), die doorgaans maatschappelijk zeer invloedrijk zijn en ruime sociale netwerken 
binnen de samenleving hebben. De kans dat een lokale rechercheur of lokaal lid van de rechterlijke macht een 
persoonlijke connectie heeft met de verdachte is vanwege de kleinschaligheid niet te onderschatten, zo wordt 
tijdens het onderzoek naar voren gebracht. Nederlandse professionals hebben dat risico veel minder, zeker 
gelet op het feit dat uitzendingen gelimiteerd zijn tot drie, maximaal vijf jaar. Een externe deskundige vertelt: 
“[Voor TBO-onderzoeken heeft het land] Nederland nodig, zowel bij de rechters als bij de politie. Niet 
alleen vanwege de vaak specialistische kennis maar ook omdat vanwege de kleinschaligheid de sociale 
nabijheid groot is. Lokale medewerkers komen in een sociaal conflict wanneer ze als rechter of 
politiefunctionaris over [anderen] moeten oordelen. Uit een recente survey op Curaçao bleek dat lokale 
mensen niet willen oordelen over buren.” 
 
Ook werd er tijdens de beleidsdoorlichting op gewezen dat het doen van strafrechtelijke onderzoeken naar 
politieke ambtsdragers voor de lokale politiechefs een ongemakkelijke situatie kan creëren, zeker wanneer de 
verdachte een prominent lid is van een coalitiepartij in de regering. Korpschef kunnen dan vanuit de politiek 
oneigenlijke druk op of inmenging in het onderzoek ervaren.  
 
86
In het verlengde van het vorige punt wordt gewezen op het belang dat de TBO-divisie bij het OM 
grotendeels met extern geld van Nederland (uit artikel 1 hoofdstuk IV Rijksbegroting) gefinancierd wordt en 
apart gehuisvest is. Daar waar de lokale parketten voortdurend te maken hebben met financieringsproblemen 
en druk op de formatie, wordt de afhandeling van TBO-zaken niet door deze ontwikkelingen geraakt omdat 
deze door de TBO-divisie worden afgehandeld. De divisie valt onder direct gezag van de PG van het OM Carib. 
Hetzelfde voordeel geldt voor het Hof dat voor de gewone capaciteit weliswaar ook lokaal gefinancierd wordt 
maar juist voor de TBO-capaciteit geen bezuinigingen (of te late betalingen) te duchten heeft. Een 
kernpartnervat de situatie als volgt samen:  
“De Landsrecherche was vanwege een gebrekige financiering door het Land zwaar onderbezet en het 
87
ontbrak hen ook aan de benodigde opsporingsmiddelen. Het korps was onvoldoende op afstand van de 
 
85 
Het PPG op haar beurt waarborgt dat de uitgezonden TBO-officieren ook op deze specifieke expertises worden ingezet waarvoor ze 
geselecteerd zijn en dat binnen de uitzending systematisch de persoonlijke ontwikkeling van de medewerker ondersteund wordt 
86 
De TBO-divisie bestaat thans uit vijf TBO-officieren, twee parketsecretarissen, , een office managers en een informatieofficier. Twee 
van de vijf TBO-officieren zijn lokaal gefinancierd.  
87 
In het Jaarverslag 2020 van het Parket Procureur Generaal wordt vermeld: “In 2020 was er opnieuw sprake van een situatie waarin het 
aanbod van zaken de beschikbare capaciteit ruimschots heeft overtroffen. Hierdoor heeft een aantal onderzoeken ernstige vertraging 
opgelopen en konden deze niet binnen de wenselijke termijn afgerond worden. Tot het takenpakket van de Landsrecherches behoort 
tevens het onderzoeken van schietincidenten waarbij politieambtenaren zijn betrokken. De beperkte capaciteit en middelen hebben tot 
 
DSP-groep RAPPORT ─ Versterken rechtsstaat 59 

 
“Wij spreken in het herziene Protocol nu over een centraal team dat ondermijning- en 
integriteitsonderzoeken doet, zonder het een specifieke term te geven. Die beladenheid komt door het 
wantrouwen richting korpsen en de focus op politici.” 
 
  
DSP-groep RAPPORT ─ Versterken rechtsstaat 61 

 
huurwoning) uitgesplitst naar eiland de toelagecomponenten zijn opgenomen. De bijlage bij de VBRA wordt 
periodiek en per individuele toelagecomponent geïndexeerd.  
In onderstaande tabel zijn voor de periode van de beleidsdoorlichting de daadwerkelijke kosten uitgesplitst 
naar Hof en PPG/OM. Het overzicht maakt duidelijk dat de kosten jaarlijks enigszins fluctueren en daarnaast 
een stijgende lijn vertonen. Fluctuaties in uitgaven zijn grotendeels te verantwoorden door fluctuaties in 
uitzendingen (paar maanden overlap waardoor dubbele kosten, of juist paar maanden onvervulde functie 
waardoor juist geen kosten). De kostenstijgingen worden naast een toename in het aantal uitzendingen ook 
88
verklaard door inflatiecorrecties, bij BZK omschreven als ‘Loon Prijs Ontwikkeling (LPO)’. In bijna alle jaren is 
sprake van onderbesteding. Dit komt voort uit overbegroting (waarbij facturatie in de maand december altijd 
naar volgende jaar wordt overgeheveld), onvolledige bezetting en afwisseling in gezinssamenstellingen. 
 
De bedragen in de tabel betreffen de uitzendtoelagen die vanuit de begroting van BZK zijn bekostigd. Dit 
gebeurt via een maandelijkse facturatie vanuit 3W, de rijksbrede shared service organisatie die diensten en 
advies levert aan alle uitgezonden en lokale medewerkers werkzaam voor de rijksoverheid in het buitenland. 
Vanuit de begrotingspost ‘Rechterlijke macht’, waar vanuit deze uitzendtoelagen zijn betaald, zijn ook de 
apparaatskosten voor de TBO-aanpak bepaald. In 2019, 2020 en 2021 betrof dit respectievelijk € 1.915 mln,  
€ 2,135 mln en € 2.133 mln.  
 
Tabel 7.1  Begrote en bestede middelen artikel 1 voor de ondersteuning rechterlijke macht 
 2017 2018 2019 2020 2021 
Begrote uitzendkosten ‘rechterlijke macht’ € 3.332.000 € 4.014.000 € 5.278.000 €5.299.000 €6.384.000 
Daadwerkelijke uitgaven Gem. Hof  € 1.803.882,08   € 2.416.755,81   € 2.840.160,03   € 2.572.237,06   € 3.124.502,32  
Daadwerkelijke uitgaven PG/OM  € 1.475.974,43   € 2.552.270,22   € 1.901.272,35   € 2.065.834,52   € 2.559.601,66  
Totaal  € 3.279.856,51   € 4.969.026,03   € 4.741.432,38   € 4.638.071,58   € 5.684.103,98  
 
 
7.3 Uitvoeringspraktijk 
Output 
Binnen de beleidsdoorlichting kon niet worden vastgesteld hoeveel rechtelijke ambtenaren gebruik hebben 
gemaakt van een uitzendtoelage. Uit de opgave van het PPG, het Hof en de lokale parketten gaat het echter 
89
om meer dan de helft van de medewerkers in het primaire proces.  
 
 
88 
Er is geen consistente toewijzing van deze middelen, waarbij de LPO soms verdeeld wordt over de apparaat-middelen van de 
organisaties zelf (waarbij BZK de middelen dus overmaakt naar de organisaties) en soms over de begrotingspost van de uitzendkosten die 
BZK zelf op de begroting heeft. Zolang de LPO van toepassing is op de middelen op de BZK-begroting worden deze ook jaarlijks mee-
geïndexeerd, vandaar ook de groei in bedragen. 
89 
Het gaat om de functies van rechters (-commissarissen), griffiers, officieren van justitie en parketsecretarissen. 
DSP-groep RAPPORT ─ Versterken rechtsstaat 63 

 
Van de zijde van het lokaal parket Curaçao wordt hierop aangevuld: 
“Om niet al te veel vertraging in de afhandeling van zaken op te lopen, draaien de OIO -en RAIO-
90
studenten die op het parket stage lopen flink mee in de uitvoering. Maar de afhandelingscapaciteit 
staat onder druk. Vanuit ons belang beredeneerd moet de recherchecapaciteit niet verder verhoogd 
worden, want dan dreigen vertraging en zelfs beleidssepots.” 
 
Ook het Hof geeft aan dat de huidige formatie zodanig krap is dat de wachttijd voor afhandeling van zaken 
aan het toenemen is. De grootste kostenpost op de begroting is personeel. Budget vrijmaken voor toelagen 
zou daarom betekenen dat minder middelen voor arbeidsplekken overblijven en de formatie zou moeten 
krimpen. Gelet op de caseload – en de verwachte toename in het aantal zaken – is dat geen wenselijke 
situatie, zo oordeelt het Hof. Voor zover voor de vulling van de formatie in Nederland gezocht wordt, moeten 
de kosten voor de toelagen dus extern gefinancierd worden, zo is de consensus.  
 
Om de kosten voor de toelagen te vermijden zou voor de bemensing van de rechterlijke macht in theorie ook 
volstaan kunnen worden met juristen die uitsluitend uit de landen zelf komen. In de praktijk is dit echter geen 
reëel en wenselijk alternatief. Hiervoor worden door de kernpartners twee redenen aangevoerd. In de eerste 
plaats is het beschikbare lokale aanbod van kwalificerende kandidaten beperkt. Weliswaar zijn op papier meer 
dan genoeg afgestuurde juristen, maar het animo onder deze kandidaten is niet altijd even hoog. Enerzijds 
omdat de verdiensten van een toga-beroep afgewogen moeten worden tegen de verdiensten in de private 
sector. Anderzijds omdat de juridische opleidingen op Aruba en Curaçao geen Verklaring Civiel Effect 
opleveren die geldig is in Nederland. Het ontbreken van een geldige verklaring belemmert rechtstreekse 
toegang tot toga-beroepen, omdat de verplichte stages binnen de Nederlandse rechtspraktijk niet toegestaan 
91
zijn. . In de tweede plaats wordt een uitsluitend lokale bemensing ook zeer onwenselijk geacht. Roulatie en 
kennisopbouw zou daarmee stokken. Een externe deskundige legt uit:  
“Je hebt altijd roulatie nodig binnen alle rechtsgebieden [...]. Kwaliteit en expertise moeten voorop staan, 
dus als je dat met import van Nederlandse rechters kunt bevorderen is dat goed. De behoefte aan 
expertise en nieuwe inzichten op het terrein van het straf(proces)recht zijn des te belangrijk, omdat de 
rechters hier veel meer verantwoordelijkheid dragen. Anders dan in Nederland wordt hier in eerste 
aanleg door enkelvoudige kamers gevonnist. Ook voor zaken met een strafbedreiging van meer dan  
4 jaar, en zelfs levenslang. […] Ook Nederlandse ervaring met bijzondere opsporingsbevoegdheden kan 
duidelijk van toegevoegde waarde zijn, omdat deze bevoegdheden nog niet in de wet zijn vastgelegd 
maar wel al worden toegepast. Kortom, je hebt hier dus stevige en ervaren mensen nodig voor de 
rechterlijke macht.” 
 
90 
Redactie: Om officier van justitie te worden moet de OIO-opleiding worden gevolgd (Officier van justitie In Opleiding). Om rechter te 
worden moet je eerst de opleiding RAIO worden gevolgd. Dit staat voor Rechterlijk Ambtenaar in Opleiding. 
91 
Binnenkort wordt dit probleem overigens opgelost met de aanpassing van het Convenant Civiel Effect. Daarmee krijgen ook juristen van 
de Universiteit Aruba en Universiteit Curaçao toegang tot stages in Nederland.  
DSP-groep RAPPORT ─ Versterken rechtsstaat 65 

 
8 Beoordeling artikel-1-beleid 
In dit hoofdstuk wordt ingegaan op de doeltreffendheid en doelmatigheid van het beleid dat vanuit artikel 1 
hoofdstuk IV Rijksbegroting gefinancierd wordt. Voor de beoordeling van de doeltreffendheid van het beleid 
komen twee aspecten in aanmerking: de doelstelling van het beleid en de uitvoeringspraktijk. De doelstelling 
is in hoofdstuk 3 beschreven. Daar is aan de hand van de doelstelling ook de werkingstheorie van het beleid 
geëxpliciteerd en is de beleidscontext geschetst, zodat duidelijk werd waarom juist deze instrumenten zijn 
ingezet. De uitvoeringspraktijk is in de hoofdstukken 4 tot en met 7 naar voren gebracht. In dit hoofdstuk 
worden doelstelling, beleidscontext en uitvoeringspraktijk met elkaar in verband gebracht en vastgesteld hoe 
doeltreffend en doelmatig het artikel-1-beleid is.  
 
8.1 Hoe doeltreffend is het artikel-1-beleid? 
 In de voorgaande hoofdstukken is beschreven hoe de vier beleidsinstrumenten in de praktijk functioneren en 
wat bekend is over de resultaten die ze opleverden. Zoals eerder uiteengezet is het hoofddoel van het artikel  
1-beleid “het bevorderen van goed bestuur door een bijdrage te leveren aan het versterken van de rechtsstaat 
van de landen Aruba, Curaçao en Sint Maarten.” Uit de analyse van de ingezette beleidsinstrumenten blijkt dat 
met het artikel-1-beleid vooral getracht wordt de rechtsstaat te versterken door de strafrechtelijke 
handhaving van de rechtsorde te bevorderen. Om te bepalen of het artikel-1-beleid effectief is, zal nu eerst de 
vraag beantwoord moeten worden of de ingezette beleidsmiddelen bijdragen aan het adequaat handhaven 
van de strafrechtelijke rechtsorde en of daarmee dan de rechtsstaat wordt versterkt. Vervolgens moet worden 
aangetoond dat deze versterking een bijdrage levert aan goed bestuur.  
 
92
Om met de eerste vraag te beginnen: het is aannemelijk dat - gelet op de beleidscontext - het artikel-1-
beleid effectief is in het versterken van de rechtsstaat. Zowel de flexpool, het RST als het TBO-aanpak zijn 
speciaal ingesteld om ernstige vormen van criminaliteit te bestrijden die juist in de Caribische landen relatief 
93
vaak voorkomen, maar waarvoor de lokale partners zeer beperkt geëquipeerd zijn. In de voorgaande 
hoofdstukken is bovendien aangetoond dat het RST via de eigen teams en de bijdrage aan de lokale 
samenwerkingsteams een kwaliteitsimpuls geeft aan de opsporing in de Caribische landen en samen met 
lokale partners meerdere successen heeft weten te boeken. Ook de bijdrage van de flexpool aan onder meer 
 
92 
In hoofdstuk 3 is de beleidscontext van het artikel-1-beleid geschetst. Deze schets maakt duidelijk dat twee elkaar versterkende 
kenmerken van de Caribische landen de strafrechtelijke handhaving van de rechtsorde tot een urgent vraagstuk maken. Enerzijds gaat het 
om de geografische positionering in de Zuid-Amerikaanse regio en de open eilandelijke economieën die samen zorgen voor een verhoogd 
risico op transnationale (drugs)criminaliteit. Anderzijds gaat het om een aantal autonome kenmerken van de landen zelf. Naast de 
nadelen van kleinschaligheid werd op de problematische sociaaleconomische situatie van de eilanden gewezen die voor extra druk op de 
rechtshandhavingsketen zorgen. Ook een aantal economische activiteiten (vooral gambling industry en bepaalde vormen van financiële 
dienstverlening) maken de eilanden aantrekkelijk voor criminaliteit, waaronder witwassen. 
93 
In haar ‘Hoofdlijnenbrief Koninkrijksrelaties’ (Tweede Kamer, vergaderjaar 2021-2022, 35 925 IV, nr. 69) schrijft de staatssecretaris 
hierover: “Het is helder dat de rechtsstaat in de gehele breedte versterking behoeft: de rechtshandhavingsketen is immers zo sterk als de 
zwakste schakel. Lokale partners hebben onvoldoende capaciteit of middelen om hun taken uit te voeren. Hierdoor is het moeilijker om 
goed in te spelen op de dreigingen uit Latijns-Amerika, de criminaliteit en de verschillende vormen van transnationaal georganiseerde 
ondermijnende criminaliteit.”  
DSP-groep RAPPORT ─ Versterken rechtsstaat 67 

 
Tegen de achtergrond van deze uitwerking van het begrip ‘goed bestuur’ moet geconcludeerd worden 
dat het artikel-1-beleid ook op dit punt effectief is. Zoals in de vorige hoofdstukken uiteengezet werd, 
heeft het beleid dat vanuit artikel 1 bekostigd werd tenslotte de aanpak van ondermijnende criminaliteit 
versterkt.  
 
8.2 Hoe doelmatig is het artikel-1-beleid? 
In de RPE wordt onder doelmatigheid de relatie verstaan tussen de effecten van het beleid (op het beleidsdoel 
en overige baten) en de kosten van het beleid (de beleidsuitgaven en overige kosten binnen en buiten het 
departement). We spreken over doelmatig beleid als het gewenste beleidseffect tegen zo min mogelijk kosten 
wordt bereikt. Of omgekeerd: dat bij gelijke inspanningen een maximaal resultaat wordt gerealiseerd. 
Doelmatig beleid veronderstelt dat het beleid effectief is. Beleid dat niet leidt tot de beoogde resultaten is ten 
principale ondoelmatig.  
 
Onder ideale onderzoeksomstandigheden wordt de doelmatigheid van het beleid bepaald aan de hand van 
een benchmark met referentie-situaties, zodat op die manier de prestaties van het beleid te kwantificeren en 
onderling te ranken zijn. Maar in het geval van de beleidsinstrumenten die vanuit artikel 1 worden gefinancierd 
is benchmarken geen reële optie. In de eerste plaats zijn het RST en de flexibel inzetbare pool KMar tenslotte 
uniek in hun soort, en ook voor de buitenlandtoelagen als instrument voor het waarborgen van de bezetting 
en kwaliteit van de rechterlijke macht kan niet eenvoudig een referentieobject worden gevonden. In de 
tweede plaats speelt het probleem dat geen kwantitatieve uitspraken gedaan kunnen worden over de 
effectiviteit van het gevoerde beleid, terwijl juist die informatie randvoorwaardelijk is om te kunnen 
benchmarken.  
 
Om toch binnen de beleidsdoorlichting uitspraken te kunnen doen over de doelmatigheid van het beleid, is 
met de kernpartners gesproken over de huidige inzet en vastgesteld of hiervoor beleidsalternatieven zijn. Dat 
is gebeurd op twee niveaus. In de eerste plaats is gekeken of de huidige instrumenten effectiever ingezet 
kunnen worden, zodat ze een grotere bijdrage leveren aan het versterken van de rechtsstaat en daarmee een 
betere bijdrage leveren aan goed bestuur. In de tweede plaats is vanuit de doelstelling van artikel 1 
geredeneerd en vastgesteld welke beleidsalternatieven mogelijk een grotere bijdrage leveren aan het 
bevorderen van goed bestuur dan de huidige beleidsinstrumenten. We lichten beide alternatieven toe. 
  
 
het land Sint Maarten ondermijnt door vermenging van onder- en bovenwereld, door ontwrichting van economische branches en het 
maatschappelijk - en financieel-economisch verkeer en door ( bewuste of onbewuste) corrumpering van cruciale onderdelen van de 
rechtsstaat.  
DSP-groep RAPPORT ─ Versterken rechtsstaat 69 

 
dat wanneer er wel een strategische afweging gemaakt wordt, de capaciteit en kwaliteit van de KMar 
96
effectiever ingezet kan worden waardoor de rechtsstaat met dezelfde middelen méér versterkt wordt. 
 
Uit het voorgaande volgt dat bij de gegeven doelstellingen het gegeven beleidsinstrumentarium 
vermoedelijk doelmatig ingezet wordt.  
 
Dat wil zeggen, voor zo ver het huidige beleidsinstrumentarium ongewijzigd blijft, komen er binnen de 
beleidsdoorlichting weinig verbetersuggesties naar voren waarmee de bijdrage van dit instrumentarium aan 
het versterken van de rechtsstaat vergroot kan worden. Daarmee is echter niet gezegd dat de 
beleidsdoelstelling met het huidige instrumentarium optimaal gediend is. Bij de gegeven doelstelling van het 
artikel-1-beleid worden voor het huidige beleidsinstrumentarium diverse beleidsalternatieven genoemd. Deze 
bespreken we in de volgende subparagraaf.  
 
8.2.2 Meer effect met andere beleidsmiddelen 
Zoals eerder vermeld is het doel van artikel 1 ‘het bevorderen van goed bestuur door een bijdrage te leveren 
aan het versterken van de rechtsstaat van de landen Aruba, Curaçao en Sint Maarten.’ In de 
beleidsdoorlichting is aan de partners gevraagd of het huidige beleidsinstrumentarium het meest voor de 
hand ligt bij dit gegeven beleidsdoel. Het antwoord op deze vraag was nagenoeg unaniem. Het ingezette 
instrumentarium moet gezien worden als sluitpost. Het waarborgt dat criminaliteit niet maatschappij-
ontwrichtend werkt en de ergste uitwassen effectief aangepakt kunnen worden. Maar als het hoofddoel het 
bevorderen van goed bestuur is, moet in de eerste plaats op andere fronten worden ingezet. Per partner 
werden verschillende fronten genoemd, maar over drie thema’s was ruime consensus. In willekeurige volgorde 
sommen we ze op. Deze thema’s hebben gemeen dat als ze niet worden opgepakt de druk op de 
rechtshandhaving onverminderd groot zal blijven. 
 
Wetgeving 
Op veel fronten zijn de noden van de rechtsstaat van de landen groot. Veel daarvan zijn niet op korte termijn 
te ledigen en/of vergen enorme financiële investeringen. Maar op één thema lijkt Nederland op kortere 
termijn al eenvoudiger ondersteuning te kunnen bieden: wetgeving. In alle drie de landen is sprake van een 
97
ernstig tekort aan wetgevingsjuristen. Wetgeving komt daardoor traag tot stand, er ontbreekt vaak 
consultatie van de betrokken partijen en wetgeving voldoet bovendien niet altijd aan de wettelijke vereisten 
(noch afgezien van het feit dat lang niet altijd goed nagedacht is over de handhaafbaarheid van de wet). Voor 
 
96
 Bij dit verbeterpunt moet worden aangetekend dat in het Protocol versterking grenstoezicht en de daaruit voortvloeiende plannen van 
aanpak versterking grenstoezicht al grotendeels tegemoetgekomen wordt aan dit bezwaar. Anders dan in het Protocol voor de flexibele 
pool wordt bij het Protocol versterking grenstoezicht wel voorzien in een strategische afweging. Ook zijn de doelen in de plannen van 
aanpak veel concreter verwoord dan bij het Protocol flexpool. De flexpool zal de komende jaren nagenoeg volledig worden ingezet voor 
de plannen van aanpak. Zodoende is voor de komende tijd het probleem dat aan de inzet van de flexpool geen strategische afweging 
voorafgaat grotendeels opgelost. 
97 
Zie ook: https://antilliaansdagblad.com/nieuws-menu/24435-wetgeving-moet-beter. En verder: Adviesraad internationale vraagstukken 
(2018). Fundamentele rechten in het koninkrijk: eenheid in bescherming theorie en praktijk van territoriale beperkingen bij de ratificatie 
van mensenrechtenverdragen. Den haag: Adviesraad internationale vraagstukken, p. 32 
DSP-groep RAPPORT ─ Versterken rechtsstaat 71 

 
Bevorderen lokale instroom toga-beroepen 
Zoals uiteengezet in hoofdstuk 6 wordt binnen de rechterlijke macht een mix nagestreefd van lokale en 
Europese Nederlandse officieren van justitie en rechters. In de regel wordt een verhouding van 50/50 als ideaal 
gezien. Tot op heden lukt het bij lange na niet om voldoende lokale medewerkers te werven. Het aantal 
juristen dat jaarlijks uitstroomt uit een van de Caribische universiteiten zou in theorie meer dan genoeg 
moeten zijn om de vacante plekken te vullen. Maar in de praktijk is het animo te beperkt. Om de instroom te 
vergroten, is door het PPG CARIB in 2018 een Officier-in-Opleiding (OIO) traject gestart dat door Curacao, 
Aruba, Sint Maarten en Nederland tezamen bekostigd wordt. Uitsluitend kandidaten met Caribische roots 
mogen participeren. Het OIO-traject heeft tot nog toe geresulteerd in de uitstroom van één officier op Bonaire 
en één op Sint Maarten. Drie zijn op dit moment nog in opleiding en een vierde gaat binnenkort van start. Met 
dit OIO-traject worden twee vliegen in één klap geslagen. Enerzijds wordt een bijdrage geleverd aan de 
Caribisering van het OM. Anderzijds worden flinke uitzendtoelagen bespaard, doordat de lokale officieren 
formatie gaan bezetten die anders door Europese Nederlanders zouden worden gevuld. Het OIO-traject kent 
een tijdelijke projectfinanciering, die bekostigd wordt door BZK en JenV tezamen. Kernpartners wijzen erop 
dat de rechtsstaat ook (of zelfs: nog beter) versterkt kan worden wanneer het OIO-traject, en wellicht ook een 
rechterlijke ambtenaar in opleiding (RAIO)-traject, meerjarig vanuit bijvoorbeeld artikel 1 gefinancierd zou 
worden.  
Een andere suggestie die in het kader van het bevorderen van de lokale instroom in de toga-beroepen werd 
gedaan, waren het toekennen van een buitenlandtoelage aan Caribische collega’s die tijdelijk in Nederland of 
in de andere Caribische landen van het Koninkrijk willen werken binnen de rechterlijke macht. Ook werd 
voorgesteld gericht campagne te voeren om (juridisch geschoolde) landskinderen te motiveren terug te keren 
103
en een ambt te aanvaarden binnen de rechterlijke macht. 
  
Bevorder de sociaal-maatschappelijke ontwikkeling in de landen 
Nagenoeg alle geïnterviewden benadrukken dat criminaliteit, ondermijning en schendingen van bestuurlijke 
integriteit niet los gezien kunnen worden van de sociaaleconomische situatie in de landen. Als gevolg van de 
grote inkomensverschillen, de wijdverbreide armoede en het zwakke pedagogische klimaat binnen veel (vaak 
eenouder) gezinnen lopen jongeren in de Caribische rijksdelen een grotere kans in de criminaliteit te belanden. 
104
Jeugdzorg is slechts beperkt beschikbaar en het percentage uitvallers in het onderwijs is hoog. Deze 
omstandigheden in combinatie met geringe kansen op de arbeidsmarkt vergroten het risico af te glijden in de 
(georganiseerde) criminaliteit. Zonder dat deze problematiek wordt aangepakt, blijft het volgens velen 
 
103 
Merk op dat dit probleem niet alleen speelt bij de rechterlijke macht. In vrijwel alle beroepen die een academisch werk- en denkniveau 
vragen is een tekort aan geschikte lokale kandidaten.  
104 
De hoge uitval hangt onder meer samen met het feit dat veel Landskinderen het Papiaments als moedertaal hebben terwijl de 
instructietaal nog deels Nederlands is. Naast uitval leidt deze situatie ook tot lagere leerprestaties bij de non-native-speakers die in het 
Nederlands les krijgen. Zie bijvoorbeeld: Kibbelaar, J. (2021). Onderwijs op de ABC-eilanden: Papiaments van levensbelang?. Levende 
Talen Magazine, 108(2), 53–54. Geraadpleegd van https://lt-tijdschriften.nl/ojs/index.php/ltm/article/view/2157 en Narain, G. 
(1995). Taaltalent in ontwikkeling: een studie naar het Papiamentu en het Nederlands in de kleuterperiode op Curaçao en in Nederland. 
Tilburg: Tilburg University Press. 
DSP-groep RAPPORT ─ Versterken rechtsstaat 73 

 
te geven aan jeugdwerk. De meesten geven echter aan dat de duurzame versterking van de rechtsstaat niet 
primair vanuit de rechtshandhaving hoort te komen, maar dat hiervoor in de eerste plaats ingezet moet 
worden op andere beleidsterreinen zoals onderwijs, armoedebestrijding, werkgelegenheid, etc. De Korpschef 
van KPSM stelt bijvoorbeeld: 
“NLS is begonnen als een groep jongeren op Curaçao. Ze zijn nu de grootste criminelen in het Themis 
onderzoek. Dit laat zien dat als je niets aan de voorkant doet en jeugdcriminaliteit niet voorkomt, je bijna 
vanzelfsprekend uitkomt bij ondermijning.” 
 
Het Directoraat Generaal Koninkrijksrelaties (DGKR) dat verantwoordelijk is voor de financiering van het 
artikel-1-beleid geeft tijdens de beleidsdoorlichting aan te onderkennen dat het huidige artikel niet de 
volledige inzet vanuit hoofdstuk IV op het thema ‘goed bestuur’ is. Zo is er met de investeringen naar 
aanleiding van de landspakketten een eerste stap gezet om binnen artikel 1 verder te kijken dan de 
strafrechtelijke focus, waaronder het ontwikkelen van het bestuurlijke instrumentarium voor de ontwikkeling 
van ondermijning. Tegelijkertijd wijst zij erop dat artikel 1 in samenhang bezien moet worden met de andere 
artikelen van hoofdstuk IV van de rijksbegroting en inzet vanuit de andere departementale begrotingen zoals 
bij het ministerie van JenV, Defensie en BZ. Deze hebben weliswaar niet als expliciete stelling goed bestuur te 
bevorderen, maar via artikel 4 (Bevorderen sociaaleconomische structuur), artikel 5 (Schuldsanering/lopende 
inschrijving/leningen) en artikel 8 (Wederopbouw Bovenwindse Eilanden) wordt juist ook ingezet op 
achterliggende problemen die goed bestuur in de Caribische landen ondermijnen. Bovendien blijft op korte 
termijn hoe dan ook ondersteuning van de justitieketen noodzakelijk. Ook al vormt dit niet de volledige 
oplossing, het zorgt er wel voor dat in ieder geval een minimumniveau van rechtshandhaving gewaarborgd 
blijft.  
 
Daarnaast wijst DGKR erop dat het bevorderen van een sociaalmaatschappelijke ontwikkeling in de eerste 
plaats een autonome verantwoordelijkheid is van de Caribische landen zelf. En voor zover de landen op dit 
thema überhaupt ondersteuning aan Nederland vragen, zal deze beleidsinhoudelijk in veel gevallen geleverd 
moeten worden door andere ministeries dan BZK. Zaken als onderwijs of arbeidsmarkt zijn tenslotte thema’s 
die thuishoren bij het ministerie van OCW respectievelijk SZW.  
  
DSP-groep RAPPORT ─ Versterken rechtsstaat 75 

 
Aandachtspunt 3 
Kies bij problematiek die om een lange adem vraagt voor een aanpak die daarbij past. Een projectmatige 
aanpak (en dito financiering) kan soms prima werken, maar in de regel niet bij problematiek die een lange 
termijn oplossing vergt. 
Ook hier was de wedervraag aan wie het advies gericht was. Voor zo ver het BZK betreft, wordt gesteld dat in 
de onderzochte periode de projectfinanciering van de TBO-aanpak structureel geworden is en het 
aanvankelijke tijdelijke ‘Protocol inzake de inzet van personeel vanuit de flexibel inzetbare pool Koninklijke 
Marechaussee’ nu voor onbepaalde tijd overeengekomen is.  
 
Aandachtspunt 4 
Houd rekening met de specifieke situatie per eiland en lever maatwerk. Zoek daarbij waar mogelijk de 
verbinding in de regio, met andere woorden: zoek het gemeenschappelijk kader en leg waar mogelijk de 
relatie tussen de zes eilanden van het Caribisch gebied en breder. 
Op dit punt konden kernpartners maar beperkt uitspraak doen. Ook in de beschikbare documentatie was geen 
informatie beschikbaar waaruit voortgang op dit punt geconcludeerd kon worden. Wel wordt er van de zijde 
van DGKR op gewezen dat onder het herziene Protocol RST de huidige decentrale 
recherchesamenwerkingsteams, waarin RST-medewerkers onder lokaal gezag werkzaam zijn, gezien kunnen 
worden als een vorm van maatwerk waarbij de verbinding met de regio gezocht is.  
De recente beleidsintensiveringen boden de ruimte om dit maatwerk ook daadwerkelijk te leveren. Binnen 
uitwerking van het Protocol versterking grenstoezicht en de bestuurlijke aanpak van ondermijning is duidelijk 
meer rekening gehouden met de specifieke situatie per eiland. Er zou volgens DGKR meer sprake zijn van 
bewustwording van het belang van dit punt.  
 
Aandachtspunt 5 
Focus meer op ‘local ownership’ en creëer in de aanpak urgentie hierop. Investeer in kennismanagement 
en maak het werken op de landen aantrekkelijker voor eilandkinderen die hun opleiding elders hebben 
afgerond. Streef daarbij naar een werkbare balans tussen wat de eilanden willen en de belangen van het 
Koninkrijk. En om dit te bereiken, investeer dan ook planmatiger in de (door)ontwikkeling van lokaal 
talent. Organiseer een fall back als de uitgezonden expert is teruggekeerd. 
Op dit punt wordt door de meeste geïnterviewden vooruitgang gezien. Met name het lokale RST-
samenwerkingsteam waarin RST-medewerkers embedded werken, wordt als voorbeeld aangehaald. Ook het 
Alpha Team op Sint Maarten wordt gezien als een voorbeeld waarin lokaal eigenaarschap wordt bevorderd. 
Verder wordt gesteld dat tijdens de totstandkoming van het Protocol versterking grenstoezicht intensief met 
de lokale kernpartners is samengewerkt, wat bijgedragen heeft aan ‘local ownership’. Hoewel niet zozeer 
vanuit artikel 1 gefinancierd, werd ook gewezen op de lokale OIO-trajecten waarin getracht wordt 
landskinderen op te leiden voor een toga-beroep. Tenslotte kan gekeken worden naar de Kustwacht Carib 
DSP-groep RAPPORT ─ Versterken rechtsstaat 77 

 
in de eerste plaats geschreven is voor het ministerie van BZK en de aanbevelingen zodoende aan dit ministerie 
en diens bewindspersoon gericht zijn. In sommige gevallen gaat een aandachtspunt ook andere partijen aan 
en richten de aanbevelingen zich dus breder. Is daarvan sprake, dan wordt dat in de tekst opgemerkt. 
 
9.2.1 Huidige formulering doelstelling belemmert meetbaarheid effectiviteit en 
doelmatigheid 
Het huidige artikel-1-beleid heeft een overkoepelende generieke doelstelling (zie vorige hoofdstuk). Het 
beleid krijgt invulling door vier afzonderlijke beleidsinstrumenten. Deze individuele instrumenten kennen zelf 
geen formele doelstellingen in de normale betekenis van het woord. Omdat ze een nadere invulling van het 
artikel-1-beleid zijn, kan binnen de beleidsdoorlichting gesteld worden dat het generieke doel van artikel 1 ook 
op deze instrumenten van toepassing is.  
 
Wordt gekeken naar het generieke artikel-1-beleid, dan moet geconcludeerd worden dat het vooral gaat om 
een aantal historische politieke keuzes met bijbehorende betalingsverplichtingen die geleid hebben tot de 
huidige instrumentarium. Deze instrumenten zijn naderhand onder één noemer samengebracht in artikel 1 
van hoofdstuk IV Rijksbegroting. Door de decennia heen is de overkoepelende naam en samenstelling van 
 108
beleidsinstrumenten meerdere keren gewijzigd. Dit is van betekenis voor de evaluatieplicht die rust op de 
begrotingsartikel. De overkoepelende doelstelling van artikel 1 doet in haar huidige abstracte formulering 
recht aan de inhoud van de ingezette instrumenten, die vooral toezien op het versterken van de 
(strafrechtelijke) handhaving van de rechtsorde. Bovendien maakt deze doelstelling een verbinding met het 
bredere beleidsthema ‘goed bestuur’ dat vanuit de taakstelling van het ministerie van Binnenlandse Zaken en 
Koninkrijksrelaties van belang is.  
 
Vanwege de verantwoordingssystematiek, die de RPE is uitgewerkt, brengt dit echter wel een probleem met 
zich mee: de effectiviteit en doelmatigheid kunnen niet goed zinvol beoordeeld worden. Het huidige 
abstractieniveau en de generieke formulering van het beleidsdoel maken dat het beleid op papier al effectief is 
wanneer uitsluitend summiere en betekenisloze resultaten geboekt worden. Als bijvoorbeeld het RST in de 
beleidsperiode één zaak zou hebben gedraaid, of de flexpool één vals document zou hebben onderschept, dan 
is met de huidige doelstellingformulering het beleid al effectief. Het behoeft weinig betoog dat vanuit het 
 
108 
Deze beleidsinstrumenten worden weliswaar al heel lang bekostigd door BZK maar waren niet altijd zo expliciet onder één noemer 
gebracht. In de begroting van 2000 heet het thema voor deze beleidsinstrumenten bijvoorbeeld nog ‘rechtshandhaving’. In de toelichting 
op die begroting valt te lezen: “Ondersteuning van de rechtszekerheid, bestrijding van de internationale en georganiseerde criminaliteit 
en eerbiediging van de mensenrechten zijn de belangrijkste aandachtspunten van het Nederlands rechtshandhavingsbeleid in 2001. Als 
concrete activiteiten kunnen worden genoemd de opbouw van de Kustwacht, het recherchesamenwerkingsteam (RST), verdere 
ondersteuning bij de strijd tegen het witwassen en de personele ondersteuning van het Gemeenschappelijk Hof van Justitie en de 
openbaar ministeries van de Nederlandse Antillen en Aruba.”(Tweede Kamer, vergaderjaar 2000–2001, 27 400 hoofdstuk IV, nr. 2. P. 10). 
Een jaar eerder werd in hoofdstuk IV in Rijksbegroting ‘goed bestuur’ zelfs nog als apart onderwerp gepresenteerd dat toen nog vooral via 
financiële en vakinhoudelijke ondersteuning uitwerking kreeg: “Nederland zal in de samenwerking het accent leggen op de verbetering 
van de kwaliteit van het bestuur. Wat Nederland betreft, zal hierbij onder meer de nadruk worden gelegd op de beheersing van de 
openbare financiën. De resultaten van de huidige samenwerking op dit terrein (versterking departement van Financiën, de samenwerking 
tussen de Belastingdiensten) zullen bij de beleidsvorming worden betrokken. Hetzelfde geldt voor de ervaringen die de afgelopen jaren 
op het terrein van bestuursondersteuning (Bestuursaccoord Sint Maarten, samenwerking tussen de Rekenkamers, de BBI-operatie, 
brandweerzorg en rampenbestrijding) zijn opgedaan.” (Tweede Kamer, vergaderjaar 1999–2000, 26 800 hoofdstuk IV, nr. 2 p. 4). 
DSP-groep RAPPORT ─ Versterken rechtsstaat 79 

 
• Maak van artikel 1 een artikel waarin alle beleidsinspanningen van hoofdstuk IV ondergebracht worden 
die betrekking hebben op goed bestuur. Op die manier wordt recht gedaan aan de noemer van het artikel 
en kan ook beter samenhangend beleid worden gemaakt op dit thema. Start deze exercitie echter eerst 
met het bepalen van wat het ministerie van BZK en de Caribische landen verstaan onder het begrip ‘goed 
bestuur’. Bepaal vervolgens welke doelen op dit thema bereikt moeten worden. Daarbij is het natuurlijk 
van groot belang een helder onderscheid te maken tussen de aspecten van goed bestuur waar BZK 
(mede) verantwoording voor kan dragen en aspecten van goed bestuur die vallen onder de autonomie van 
de landen zelf. 
 
Los van de keuze om artikel 1 wel of niet als zelfstandig artikel te handhaven, blijft BZK voorlopig 
verantwoordelijk voor de financiering van de instrumenten uit het huidige artikel. Op deze individuele 
instrumenten blijft dus ook een verantwoordingsplicht rusten. De artikel 1 instrumenten kennen op dit 
moment nog geen outcome-doelen, waardoor de effectiviteit en doelmatigheid niet op een wetenschappelijk 
aanvaardbare wijze beoordeeld kunnen worden. Wij adviseren BZK van het RST en de flexpool te verlangen 
(ook al vallen ze niet onder haar beheerverantwoordelijkheid) dat zij meetbare outcome doelen formuleren 
voor hun te leveren inzet. Die doelen moeten logisch voortvloeien uit een heldere probleemanalyse. 
Bovendien moeten de organisaties motiveren hoe met de voorgenomen inzet vanuit de betreffende 
organisatie in (theorie) een oplossing geboden wordt voor de problemen die zij wil aanpakken en waar de 
outcome-doelen op gericht zijn. Op basis van deze doelen en de explicatie van de werkingstheorie maakt BZK 
vervolgens prestatieafspraken met beide organisaties (zolang deze aansluiten bij de desbetreffende 
112
mandaten van de verschillende departementen en organisaties).  
 
9.2.2 Visie op de samenwerking binnen het Koninkrijk ontbreekt 
Samenhangend met het voorgaande aandachtspunt is het ontbreken van een visie op de samenwerking met 
de Caribische landen in het algemeen en de rechtsstaat in het bijzonder. Naar Nederlandse maatstaven gaat 
113
het niet goed in Aruba, Curaçao en Sint Maarten. Op talloze domeinen – waaronder de rechtsstaat - 
presteren de landen slechter dan hun Europese counterpartner. Maar is dat onwenselijk? Afgezet tegen 
114
andere landen in de regio doen ze het lang niet altijd slecht. Welke niveau van rechtshandhaving vinden we 
als Nederland aanvaardbaar? En welke verschillen mogen er bestaan binnen het Koninkrijk? Maar ook: hoe 
willen we ons tot elkaar verhouden? Deze en andere fundamentele vragen worden weinig gesteld en nog 
minder beantwoord. Maar als gevolg daarvan ontbreekt het aan een toetsingskader waarlangs we de inzet en 
 
112 
Merk op dat in de plannen van aanpak versterking grenstoezicht - waarvoor de flexpool-capaciteit de komende jaren grotendeels wordt 
aangewend – al veel meer vanuit concrete doelen gewerkt wordt. De flexpool kan, omdat haar inzet - in ieder geval voor Aruba en Sint 
Maarten - de komende periode nagenoeg samenvalt met de inzet vanuit de plannen van aanpak, overwegen haar outcome-doelen 
hieraan te ontlenen. 
113 
Zie bijvoorbeeld de recente rapporten van de Raden voor de rechtshandhaving over de Staat van de rechtshandhaving (2022). Ook de 
Hoofdlijnenbrief Koninkrijksrelaties (Tweede Kamer, vergaderjaar 2021-2022, 35 925 IV, nr. 69) gaat onder meer in op de kwetsbaarheid 
van de rechtshandhavingsketen.  
114 
Zie bijvoorbeeld: Buiren, K.H.S. van, en M. Gerritsen (2020) Kleine eilanden, grote uitdagingen: het Caribisch deel van het Koninkrijk in 
regionaal perspectief: prestaties, kansen en oplossingen. Rapport Economisch Bureau Amsterdam. 
DSP-groep RAPPORT ─ Versterken rechtsstaat 81 

 
Britten zich niet lang daarna - onder internationale druk - genoodzaakt voelden verschillende malafide banken op 
Montserat te sluiten, herijkte Londen zijn visie op de British Overseas Territories (BOT’s). Het nieuwe inzicht werd dat 
alleen door het aanhalen van de band met de overzeese gebieden nog een zinvolle invulling gegeven kon worden aan 
de postkoloniale relaties. Deze opvatting resulteerde in een visiedocument van de Britse regering met de naam White 
117
Paper 1999. De boodschap daarvan liet aan duidelijkheid niets te wensen over: het was de vrije keuze van de 
entiteiten onderdeel uit te blijven maken van het Verenigd Koninkrijk, maar aan die keuze was een strenge huisregel 
verbonden:  
‘Our objective is that those territories which choose to remain British should abide by the same basic standards of 
118
human rights, openness and good government that British people expect of their Government.’  
 
En om de BOT’s ook in staat te stellen die huisregel na te kunnen leven, werd gestart met een omvangrijk 
moderniseringsproces van het institutioneel kader van de postkoloniale relaties. Aanvankelijk gaven de Britten de 
entiteiten de gelegenheid zelf met voorstellen te komen voor hervormingen van hun institutionele stelsel. Toen echter 
bleek dat de politieke elite van de eilanden de vernieuwing van de postkoloniale relaties vooral aangrepen om meer 
bevoegdheden over te hevelen naar het eigen bestuur en het externe toezicht wensten af te bouwen, trok Londen het 
119
initiatief naar zich toe. Zij oordeelde dat ze op die manier niet in staat was de waarborgfunctie naar behoren uit te 
oefenen:  
‘The UK Government would be left with continuing responsibilities while being denied any ability to ensure good 
governance, fulfill our international obligations or protect the British government and taxpayer from significant 
contingent liabilities should things go wrong. You will understand why this is unacceptable. It is certainly not the 
120
partnership envisaged in the 1999 White Paper.’  
 
Voor de eilanden bleven er vervolgens twee opties over: zelfverkozen onafhankelijkheid of een blijvende band onder de 
conditie dat het Verenigd Koninkrijk zich een stuk actiever zou gaan bemoeien met goed bestuur. En alle felle retoriek 
ten spijt opteerden geen van de BOT’s voor onafhankelijkheid, maar aanvaardden substantieel meer inmenging vanuit 
121
Londen. 
 
 
117
 Foreign and Commonwealth Office, Partnership for Progress and Prosperity: Britain and the Overseas Territories (White Paper 1999), 
London 1999. 
118 
Ibid. 
119 
P. Clegg, (2013) ‘The United Kingdom and its Caribbean overseas territories: Present relations and future prospects’, Caribbean Journal 
of International Relations & Diplomacy, 2013/11, afl. 1(2). 
120 
Aldus de Britse Minister van Buitenlandse Zaken in 2003 www.constitution.gov.ky/ www.constitution.gov.ky/portal/pagec9f5. html. 
121 
Concreet betekende het vooral dat de Gouverneur meer in positie werd gebracht. In de meeste gevallen werden de formele 
bevoegdheden van de Gouverneur niet gewijzigd en werd alleen de rolopvatting herijkt. Uitzondering daarop vormt het institutioneel 
kader voor de postkoloniale relatie tussen het Verenigd Koninkrijk en de Turks and Caicoseilanden. Daar werden de bevoegdheden van de 
Gouverneur drastisch uitgebreid en werd een planning- en controlesysteem voor de overheidsfinanciën in het leven geroepen dat moet 
bijdragen aan duurzame overheidsfinanciën, (The Turks and Caicos Islands Constitution Order 2011). Zie verder: Nauta, O. (2014). 
Waarborging van goed bestuur in de West. Voorstel voor een werkbare invulling van de waarborgfunctie in de Caribische rijksdelen. 
Nederlands Juristenblad (36) 
DSP-groep RAPPORT ─ Versterken rechtsstaat 83 

 
Koninkrijksaangelegenheid moeten zijn. De politieke haalbaarheid daarvan wordt door de meesten in twijfel 
getrokken, maar voor centrale coördinatie op de rechtshandhavingsketen wordt wel gepleit. De Raad voor de 
rechtshandhaving van Curaçao doet in zijn recente rapport over de staat van de rechtshandhaving (2022) 
daarbij een (impliciet) appel op Nederland: 
“De Raad acht het een ernstige tekortkoming dat de vitale organisaties belast met de handhaving van de 
rechtsorde kampen met een tekort aan (deskundig)personeel en middelen. Dit heeft tot gevolg dat 
bepaalde zaken niet of niet meer kunnen worden onderzocht, waardoor het vertrouwen in het 
rechtssysteem wordt aangetast. De Raad is zich ervan bewust dat de kleinschaligheid van de landen met 
zich meebrengt dat wellicht onvoldoende mankracht, materieel en financiën beschikbaar zijn voor de 
taakuitoefening door de justitiële organisaties. […] De Raad is van mening dat de landen elkaar moeten 
ondersteunen. De Raad wijst in dit verband op artikel 36 van het Statuut. De landen moeten de 
wederzijdse verplichting voor hulp en bijstand waarmaken. Het betreft immers een gemeenschappelijk 
belang. Alle landen binnen het koninkrijk zijn gebaat bij adequate handhaving van de rechtsorde en de 
126
waarborging van het vertrouwen in het rechtssysteem.” 
 
Aanbeveling 
De coördinatierol voor het Nederlands beleid in de Caribische landen ligt formeel bij het ministerie van BZK. 
127
De concrete afstemming over samenwerking op het justitieterrein met de landen gebeurt binnen het JVO. 
128
De staatssecretaris KR is agendalid van het JVO. Om ervoor te zorgen dat de rechtshandhavingsketen 
integraal wordt versterkt, adviseren wij dat de staatssecretaris KR en de minister van J&V periodiek en in 
129
voorbereiding op het JVO intensiever afstemming plegen. Expliciet onderdeel van dit overleg is de inzet van 
de door BZK gefinancierde beleidsmiddelen en de samenhang van dat beleid met de totale opgave van de 
justitieketen in de Caribische landen.  
 
9.2.4 Aandachtspunten voor andere bewindspersonen 
Deze beleidsdoorlichting is opgesteld vanuit het perspectief van de verantwoordelijkheid van de 
staatsecretaris van KR. In de voorgaande hoofdstukken zijn bij de vier beleidsinstrumenten aandachtspunten 
genoemd die de staatssecretaris in beginsel niet aangaan. Het betreft namelijk aandachtspunten die 
betrekking hebben op de operationele uitvoering. Deze punten vallen daarom onder de 
uitvoeringsverantwoordelijkheid van de betreffende organisaties zelf en de bewindspersonen van JenV 
respectievelijk Defensie. Om de effectiviteit van het artikel 1- beleid te vergroten, is het zinvol om deze 
aandachtspunten wel te signaleren bij de uitvoeringsverantwoordelijken.  
 
126 
De staat van de rechtshandhaving Curaçao 2021 (2022). Willemstad: Raad voor de rechtshandhaving Curaçao, p. 19. 
127 
De inhoudelijke voorbereiding van het JVO wordt voor Nederland gecoördineerd door het cluster Caribisch Nederland en 
Koninkrijksrelaties, van Directie Europese en Internationale Aangelegenheden. 
128 
De staatssecretaris heeft een ‘standing invitation’ (en tijdens corona heeft staatssecretaris Knops aan bijna elk JVO deelgenomen). 
Daarnaast vindt er elk JVO in principe een voorbespreking plaats tussen de staatssecretaris KR en de minister J&V. Deze is niet formeel 
vastgelegd, maar wordt door beide departementen als waardevol beschouwd. 
129
 Ambtelijk vindt op deze onderwerpen wel al samenwerking plaats tussen BZK en JenV. 
DSP-groep RAPPORT ─ Versterken rechtsstaat 85 

 
10 Conclusies 
In dit laatste hoofdstuk worden aan de hand van de beantwoording van de onderzoeksvragen de conclusies 
van de beleidsdoorlichting getrokken.  
 
Welke doelen worden met het betreffende beleidsinstrument beoogd? 
Het generieke doel van het artikel-1-beleid is het bevorderen van goed bestuur door een bijdrage te leveren 
aan het versterken van de rechtsstaat van de landen Aruba, Curaçao en Sint Maarten. De afzonderlijke 
beleidsinstrumenten kennen geen doelstellingen in de normale betekenis van het woord. Met andere 
woorden: de doelstellingen zijn niet geformuleerd in termen van een te behalen maatschappelijk effect 
(outcome) maar in procesmatige termen. Zo heeft het RST - kort samengevat - tot doel de zware en 
grensoverschrijdende misdaad te bestrijden, heeft de flexpool tot doel ondersteuning te bieden bij grens-
gerelateerde politietaken en heeft de TBO-aanpak tot doel ondermijnende misdaad te bestrijden. Maar welke 
maatschappelijk effecten daarmee beoogd worden, blijft onbenoemd. Dat geldt ook voor de financiering van 
de buitenlandtoelagen voor Nederlandse medewerkers binnen de rechterlijke macht. Deze heeft tot doel een 
volledige bezetting te bewerkstelligen van de partketten en gerechten in de Caribische landen (en Caribisch 
Nederland) en bij te dragen aan kennisontwikkeling binnen de gerechtelijke organisaties. Maar voor welk 
maatschappelijk effect dat nodig is, wordt niet omschreven. 
 
Welke inzet en middelen zijn vanuit het betreffende beleidsinstrument geleverd om 
deze doelen te bereiken? 
In de beleidsperiode 2017-2021 is het jaarlijkse bedrag dat vanuit artikel 1 werd besteed, gegroeid van bijna 
€27 miljoen In 2017 tot ruim € 40 miljoen. in 2021. Het grootste deel van de middelen is toegekend aan het 
RST: in 2021 betrof het 70% van het totale budget. De bestedingen aan de flexibele pool KMar maken in 2021 
16 % van het totaal uit. De toelagen betroffen in 2021 14 % van de totale begroting van artikel 1 hoofdstuk IV 
Rijksbegroting. Vanaf 2019 zijn de betalingen voor de TBO-aanpak voor wat betreft het RST integraal 
onderdeel gaan uitmaken van de begroting van het RST en als zodanig ook niet meer goed uit te splitsen. 
 
Welke resultaten zijn bekend? Wat kan op basis van deze resultaten worden gezegd 
over de doeltreffendheid van het betreffende beleidsinstrument? 
Noch voor het RST, noch voor de TBO-aanpak noch voor de flexpool KMar zijn systematische overzichten 
beschikbaar van operationele resultaten. Wel kan uit de beschikbare documentatie en op basis van de 
gesprekken met de kernpartners worden opgemaakt dat de teams op hun terrein een belangrijke bijdrage 
hebben geleverd aan het versterken van de rechtsstaat. RST-medewerkers worden onder lokaal gezag ingezet 
in lokale samenwerkingsteams met de recherche van de drie landen. In deze teams brengen ze cruciale kennis 
en middelen in waarmee opsporingsonderzoeken die anders niet gedaan konden worden nu wel tot een goed 
DSP-groep RAPPORT ─ Versterken rechtsstaat 87 

 
de flexpool van het voorgaande jaar op gelijke voet voortgezet. Daardoor wordt door de landen niet de 
afweging gemaakt of die inzet nog wel de meeste passende is gelet op de tussentijdse ontwikkelingen en 
aangepaste behoeftes. Met deze gang van zaken is de kans aanwezig dat de doelmatigheid van de inzet van 
de flexpool ondertussen voor verbetering vatbaar is.  
 
Wordt de doelmatigheidsvraag niet vanuit de inzet van het huidige instrumentarium beantwoord, maar vanuit 
de vraag met welk instrumentarium de doelrealisatie het meest gebaat is, dan moet anders worden 
geoordeeld. In dat geval luidt de conclusie dat het artikel-1-beleid weliswaar goed bestuur bevordert, maar dat 
er veel meer nodig is dan wat thans gedaan wordt vanuit artikel 1. Gelukkig gebeurt dat (deels) ook al. Maar 
deze inspanningen zijn in andere begrotingsartikelen van hoofdstuk IV of andere hoofdstukken van de 
Rijksbegroting ondergebracht of worden door de Caribische landen zelf uitgevoerd. In hoeverre deze andere 
inspanningen doelmatig zijn in het bevorderen van goed bestuur is niet beoordeeld binnen deze 
beleidsdoorlichting.  
 
In hoeverre zijn de aanbevelingen van de beleidsdoorlichting artikel 1 over de 
periode 2010-2016 opgevolgd? 
Het was niet mogelijk om deze vraag systematisch voor alle aanbevelingen te beantwoorden. Oorzaak 
hiervoor was dat de aanbevelingen niet specifiek aan partijen geadresseerd waren of zo algemeen gesteld 
werden dat het vaak niet duidelijk was wie wat had moeten doen. De conclusies zijn als volgt:  
• Aanbeveling 1: Hernoem het artikel 1, bijvoorbeeld ‘versterking rechtshandhaving en veiligheid’. Dit 
zorgt voor verheldering van de invulling van het begrotingsartikel en sluit beter aan bij de autonome 
verantwoordelijkheid van de landen. (Aanvankelijk droeg artikel 1 de naam ‘waarborgfunctie’). Vanaf 
2018 draagt het artikel de naam ‘versterken rechtsstaat’. Daarmee is de aanbeveling opgevolgd. 
• Aanbeveling 2: Breng focus aan. Het betreft kleine samenlevingen met kleine uitvoeringsorganisaties 
en departementen. Bekijk goed wat behapbaar is, en maak af waar je aan begint. Voor zover deze 
aanbeveling bedoeld was voor het RST kan gesteld worden dat met de strategische stuurgroep onder het 
herziene Protocol een voorziening is gecreëerd waarmee beter dan in het verleden gezorgd kan worden 
voor een gerichte en behapbare inzet omdat ook de lokale korpsen nu meebeslissen. Bij de flexpool lijkt 
dit punt niet aan de orde, omdat zij sowieso niet zelf initiëren.  
• Aanbeveling 3: Kies bij problematiek die om een lange adem vraagt voor een aanpak die daarbij past. 
Een projectmatige aanpak (en dito financiering) kan soms prima werken, maar in de regel niet bij 
problematiek die een lange termijn oplossing vergt. Ook hier was de vraag aan wie het advies gericht 
was. Voor zover het BZK betreft, wordt gesteld dat in de onderzochte periode de projectfinanciering van 
de TBO-aanpak structureel geworden is en het aanvankelijke tijdelijke Protocol flexpool nu voor 
onbepaalde tijd overeengekomen is. Daarmee is dan een invulling gegeven aan het advies. 
• Aanbeveling 4: Houd rekening met de specifieke situatie per eiland en lever maatwerk. Zoek daarbij 
waar mogelijk de verbinding in de regio, met andere woorden: zoek het gemeenschappelijk kader en leg 
DSP-groep RAPPORT ─ Versterken rechtsstaat 89 

 
beleidsartikelen uit hoofdstuk IV en vanuit andere hoofdstukken van de Rijksbegroting ook inzet bekostigd 
wordt die zich richt op het bevorderen van goed bestuur.  
 
In plaats van een aanscherping van de doelstelling kan de oplossing ook gezocht worden in het laten vallen van 
artikel 1 als zelfstandig beleidsartikel, dan wel onder artikel 1 ook de andere inspanningen te plaatsen die in 
het kader van goed bestuur door BZK worden bekostigd. In dat laatste geval moet overwogen worden om de 
doelstelling te vereenvoudigen tot uitsluitend het bevorderen van goed bestuur. Het versterken van de 
rechtsstaat komt dan niet meer als apart doel terug.  
 
Welke verbetermogelijkheden doen zich in de praktijk voor? 
In de beleidsevaluatie is een aantal verbeterpunten naar voren gekomen dat voor het ministerie van BZK 
relevant is. Naast de voornoemde aanpassing van artikel 1 gaat het naast enkele kleinere punten om drie 
majeure punten: 
1. Het ontbreekt bij de Nederlandse regering aan een visie over waar het naartoe wil met het Koninkrijk. Als 
gevolg daarvan ontbreekt het ook aan een helder toetsingskader op grond waarmee kan worden bepaald 
of de inzet vanuit artikel 1 het gewenste niveau en de gewenste richting heeft. Het ontbreken van deze 
visie maakt het bovendien lastig om bij artikel 1 concrete meetbare doelen te stellen.  
2. De investeringen die Nederland doet in de rechtshandhavingsketen zijn van grote toegevoegde waarde. 
Maar de investeringen worden niet in alle schakels binnen de keten gedaan. Daardoor ontstaat het risico 
op onevenwichtigheid en opstoppingen in één of meer fases van het strafproces. Zonder bijvoorbeeld 
grote investeringen in de detentiecapaciteit ontstaat het risico dat gevangenisstraffen nog minder ten 
uitvoering worden gelegd dan nu al gebeurt. Het is van belang dat centraal het overzicht gehouden wordt 
en vanuit het totale beeld van de keten steeds gekeken wordt in hoeverre en op welke plekken de 
justitieketen ondersteuning nodig heeft zodat opstoppingen voorkomen worden.  
3. De beleidsdoorlichting heeft meerdere aandachtspunten blootgelegd die mogelijk voor andere 
departementen en/of uitvoeringsorganisaties van belang zijn. Omdat het ministerie van BZK voor het 
oppakken van deze punten zelf geen verantwoording draagt maar ze mogelijk wel relevant zijn voor de 
uitvoeringspraktijk van het RST, flexpool en/of de rechterlijke macht wordt het ministerie van BZK 
geadviseerd deze punten bij de partners onder de aandacht te brengen.  
  
DSP-groep RAPPORT ─ Versterken rechtsstaat 91 

 
• Hoofdlijnen brief (Tweede Kamer, vergaderjaar 2021-2022, 35 925 IV, nr. 69) 
• Input centrale stuurgroep t.b.v. de evaluatie van het Protocol recherchesamenwerking (Versie d.d. 2 5 mei 
2022) 
• InSight Crime. (2020). Latin America Organized Crime Study for the Kingdom of the Netherlands. 
Medellin, Colombia: InSight Crime.  
• Jaarverslag Flexibel inzetbare pool 2017: Koninklijke Marechaussee 
• Jaarverslag Flexibel inzetbare pool 2018: Koninklijke Marechaussee 
• Jaarverslag Flexibel inzetbare pool 2019: Koninklijke Marechaussee 
• Jaarverslag Flexibel inzetbare pool 2020: Koninklijke Marechaussee 
• Kamerstukken II, 1999–2000, 26 800, nr. 2  
• Kamerstukken II, 2000–2001, 27 400, nr. 2 
• Kamerstukken II, 2009-2010, 32 019, nr. 10 
• Kamerstukken I, 2010-2011, 32500, p. 4 
• Kamerstukken II, 2016–2017, 34 550 IV, nr. 2 
• Kamerstukken II, 2017-2018, 33 189, nr. 10 en 11 
• Kamerstukken II, 2017-2018, 34 775, nr. 46 
• Kamerstukken II, 2018–2019, 35 000 IV, nr. 2 
• Kamerstukken II, 2018–2019, 35 099, nr. 23 
• Kamerstukken II, 2019-2020, 29 911, nr. 14  
, 2019–2020, 35 300, nr. 14 
• Kamerstukken II
• Kamerstukken II, 2020-2021, 35570 IV, nr. 33 
• Kamerstukken II, 2020–2021, 33 189, nr. 13 
• Kamerstukken II, 2020–2021, 35 570, nr. 2 
• Kamerstukken II, 2021-2022, 33 189 nr. 14 en 15 
• Kibbelaar, J. (2021). Onderwijs op de ABC-eilanden: Papiaments van levensbelang? Levende Talen 
Magazine, 108(2), 53–54. Geraadpleegd van https://lt-tijdschriften.nl/ojs/index.php/ltm/article/view/2157. 
• Kuijpers, K. (25 mei 2022). Roulette met de rechtsstaat. De Groene Amsterdammer. Geraadpleegd via 
https://www.groene.nl/artikel/roulette-met-de-rechtsstaat. 
• Mortel, E., Heijnes, H., & Nauta, O. (2015). Onderzoek onderhoud BES Fonds Den Haag: IdeeVersa (in 
opdracht van: Ministerie van Binnenlandse Zaken en Koninkrijksrelaties). 
• National Money Laundering Risk Report of Aruba, 2021 
• Nauta, O. (2011). Goed bestuur in de West. Utrecht: Universiteit Utrecht  
• Nauta, O. (2014). Waarborging van goed bestuur in de West. Voorstel voor een werkbare invulling van de 
waarborgfunctie in de Caribische rijksdelen. Nederlands Juristenblad (36) 
• Oostindie, Gert & Sutton, P. (2006). Small scale and quality of governance. A survey of the scholarly 
literature 
DSP-groep RAPPORT ─ Versterken rechtsstaat 93 

 
Bijlage 2: Oordeel onafhankelijk 
deskundige 
De Regeling Periodiek Evaluatieonderzoek (RPE) bepaalt dat bij de uitvoering van de beleidsdoorlichting van 
artikel 1, Versterken rechtsstaat (Hoofdstuk IV van de Rijksbegroting), ten minste één onafhankelijk 
deskundige dient te worden betrokken. Die deskundige geeft een onafhankelijk oordeel over het uitgevoerde 
onderzoek, met name over de kwaliteit van de beleidsdoorlichting. Daarnaast geeft de deskundige een 
toelichting op diens betrokkenheid en inbreng bij de totstandkoming van de beleidsdoorlichting. Dat deze rol 
mij dit keer te beurt is gevallen, ervaar ik als een eer maar ook als een uitdaging. Achteraf commentaar leveren 
en zeggen hoe het had gemoeten is erg makkelijk. Daarom heb ik ervoor gekozen om vier bijeenkomsten van 
de begeleidingscommissie bij te wonen en commentaar te leveren op de conceptrapportages. Voor het 
bewaken van de nodige distantie heb ik slechts één keer uitgebreid schriftelijk feedback gegeven op een 
conceptversie. In afstemming met de commissieleden hebben de onderzoekers dit commentaar naar eigen 
inzicht verwerkt.  
 
Uitdagende opdracht 
Minimaal eens per zeven jaar moet het beleid worden doorgelicht van artikel 1 "Het bevorderen van goed 
bestuur door een bijdrage te leveren aan het versterken van de rechtsstaat van de landen Aruba, Curaçao en 
Sint Maarten". Dit is een welhaast onmogelijke opgave voor de onderzoekers: het is immers alleen mogelijk 
om de doelmatigheid en doeltreffendheid te beoordelen aan de hand van een heldere omschrijving van het 
doel van het gevoerde beleid.  
Die omschrijving ontbreekt echter: de doelstelling van artikel 1 is breed en weinig concreet geformuleerd. De 
vraag of de gelden doelmatig en doeltreffend zijn uitgegeven en bijdragen aan goed bestuur is volgens de 
onderzoekers op basis van de beschikbare informatie niet te beantwoorden; het ontbreekt aan een helder 
toetsingskader en de gelden vloeien samen met gelden uit andere potjes waardoor niet te achterhalen is waar 
het resultaat op kan worden geboekt. 
Dat de onderzoekers er in geslaagd zijn om ondanks deze beperkingen een rapport met zinvolle informatie op 
te leveren is prijzenswaardig. Door gericht te kijken naar de bijdrage die wordt geleverd door de gefinancierde 
beleidsinstrumenten, en niet zozeer naar het beleid, is inzicht verkregen in de bijdrage die daarmee aan de 
rechtshandhaving is geleverd. De financiering van de flexibele Koninklijke Marechassee (KMar)-pool en de 
ondersteuning van de rechterlijke macht zijn concreet: medewerkers van de marechaussee, officieren van 
justitie, rechters en andere gerechtsambtenaren bieden ondersteuning aan werkprocessen in bestaande 
organisaties. Voor de investering in het Recherche samenwerkingsteam ( RST) en de Team Bestrijding 
Ondermijning (TBO)-aanpak zijn aparte organisaties opgetuigd, die in een aantal gevallen ondersteuning 
bieden aan lokale organisaties. Dit wordt volgens de onderzoekers gelegitimeerd door de taak- en doelstelling 
DSP-groep RAPPORT ─ Versterken rechtsstaat 95 

 
bovendien voor extra belasting van toezichtsorganen zoals de Financial Intelligence Unit en de 
rechtshandhavingsinstanties in het Caribisch deel van het Koninkrijk.  
De vermeende Europees-Nederlandse focus van het onderzoek verklaart wellicht ook de beperkte toelichting 
van de onderzoekers op de vraag naar ondersteuning van opgeleide krachten vanuit Nederland. Dat het voor 
een aantal functies wenselijk is dat deskundigen vanuit Nederland worden ingezet staat buiten kijf. Toch blijft 
de aanname dat sprake is van een tekort aan lokale krachten onderbelicht. Zo wordt bijvoorbeeld niet 
verklaard waarom het Gemeenschappelijk Hof van Aruba, in tegenstelling tot het Hof van Curaçao en Sint 
Maarten, er wel in slaagt om met bijna uitsluitend lokale krachten te werken.  
Mijn ervaring is dat door de huidige ‘witte status’ van onder meer het RST veel Caribische Nederlanders zich er 
niet thuis voelen. Daarnaast is alom op de eilanden bekend dat geschikte lokale kandidaten voor de private 
sector kiezen of na hun studie überhaupt niet terugkeren uit Nederland, omdat zij bij de lokale 
rechtshandhavingsinstituties niet kunnen rekenen op een (financieel) aantrekkelijke (moderne) werkomgeving 
met opleidings- en doorgroeimogelijkheden.  
Dat dit tekort aan lokale krachten wordt opgevuld door expats vanuit Nederland is een beleidskeuze. Men zou 
ook intensief kunnen inzetten op Caribisering door proactieve recruitment, verhoging van het 
voorzieningenniveau voor lokale krachten, scholing, begeleiding en financiële tegemoetkomingen. Dit zou de 
eilanden op den duur minder afhankelijk van Nederland maken en het niveau van de rechtshandhaving 
verduurzamen. In dit verband kunnen de rechtshandhavingsinstanties te rade gaan bij particuliere organisaties 
op de eilanden die hier stukken succesvoller in zijn.  
 
Opvallend is dat in de rapportage de verankering en borging van kennis en verbeterprocessen in de lokale 
instituties weinig aandacht krijgen. Dit commentaar werd in 2017 ook naar voren gebracht door de 
onafhankelijk deskundige van de beleidsdoorlichting. Ongetwijfeld hebben de onderzoekers uitsluitend 
opgeschreven wat zij in de interviews hebben gehoord; de vraag is echter of voldoende is doorgevraagd op het 
doorgaans indirecte en bescheiden taalgebruik van de Caribische Nederlander. De praktijk binnen de lokale 
rechtshandhavingsinstanties is dat steen en been wordt geklaagd over de financiële tekorten en dat met 
scheve ogen wordt gekeken naar de financiële positie van de door Nederland gefinancierde instanties.  
Een vergelijking van het onderzoeksrapport van de beleidsdoorlichting van 2017 met die van 2022 leert dat de 
Nederlandse regering sinds 2017 meer tijd en geld heeft geïnvesteerd in de versterking van de rechtsstaat in 
het Caribisch deel van het Koninkrijk. Toch blijkt dat die investeringen niet of nauwelijks hebben bijgedragen 
aan de institutionele versterking van de lokale organisaties die op de eilanden zijn belast met 
rechtshandhaving. De politiekorpsen en landsrecherches zijn zwaar onderbezet en in velerlei opzichten 
verwaarloosd; het Openbaar Ministerie gaat als gevolg van een tekort aan financiële middelen van twaalf naar 
zeven officieren van justitie; het Gemeenschappelijk Hof van Justitie heeft soms moeite om de eigen rechters 
te betalen. Ik merk dat deze scheefgroei slechts beperkt aandacht heeft gekregen in het onderzoek.  
Afgezet tegen de enorme financiële investering die de Nederlandse regering heeft gedaan (van 29.619.000 
euro in 2017 naar 41.948.000 euro in 2021) mag de verankering en borging van kennis en verbeterprocessen in 
de lokale instituties geen naam hebben. Dat RST-medewerkers embedded onder lokaal gezag werken wordt 
DSP-groep RAPPORT ─ Versterken rechtsstaat 97 

 
werkvloer en in de individuele salariëring, huisvesting en onderwijsfaciliteiten voor de kinderen, leidt tot een 
gevoel van verongelijking. Ongeacht de verklaring voor de verschillen, de gevolgen zijn voelbaar. De keuze 
voor de inzet van Europese Nederlanders boven lokale krachten knaagt aan het zelfvertrouwen van de 
Caribische Nederlander en vermindert diens betrokkenheid en verantwoordelijkheidsgevoel. Bovendien zijn er 
onbedoelde neveneffecten: zo drijft de aanwezigheid van veel Nederlandse expats de (huizen)prijzen op, 
terwijl lokale ambtenaren zijn geconfronteerd met een salariskorting in een periode dat problematische 
schulden onder justitieambtenaren hoogtij vieren. De twee groepen Nederlanders lijken op deze wijze steeds 
meer tegenover elkaar te staan, terwijl onderling respect, vertrouwen en gelijkwaardiheid onmisbaar zijn voor 
de versterking van de rechtsstaat. De vraag of de Nederlandse regering effectief is in wat zij wil bereiken, is 
dan ook opportuun. 
 
Focus financiering 
In 2021 ging 70% van het totale budget van de artikel 1 financiering naar het RST en de TBO-aanpak. De 
onderzoekers hebben gepoogd meer diepgang aan te brengen in de besteding van de gelden, maar de 
organisaties bleken onvoldoende in staat systematische overzichten aan te leveren van uitgevoerde 
activiteiten en behaalde resultaten. Door dit gebrek aan transparantie worden de leerpunten evenmin 
duidelijk: Welk beleid heeft gewerkt? Wat maakt uitzendingen succesvol? Wat zijn de valkuilen? Met name 
omdat het hier organisaties betreft met bijna uitsluitend mensen die voor enkele jaren worden uitgezonden, is 
het van belang om duidelijkheid te krijgen over de missie, de visie, de doelstelling, het beleid en de 
procedures. Het is cruciaal om hierin continuïteit aan te brengen en zo te voorkomen dat om de zoveel jaar het 
roer wordt omgegooid en opgebouwde structuren worden afgebroken. Ook de onafhankelijk deskundige in de 
vorige doorlichting heeft erop gewezen dat van rechtshandhavingsinstanties verwacht mag worden dat zij 
concrete doelen opnemen in hun planning en de uitvoering daarvan verantwoorden. Immers, dit is de enige 
manier om in het ingewikkelde Koninkrijksverband van ervaringen te leren en het collectieve geheugen van de 
uitzendorganisatie te vergroten.  
 
Zoals de onderzoekers terecht opmerken, komt het er in de praktijk op neer dat het beleidsinstrumentarium 
van artikel 1 zich vooral richt op het sluitstuk van bevordering van goed bestuur: versterking van de 
strafrechtelijke handhaving van de rechtsorde in het Caribisch deel van het Koninkrijk. Bij het RST, de TBO-
aanpak en de flexibele inzetbare pool KMar zou het vooral gaan om de bestrijding van de georganiseerde 
misdaad, bestuurlijke corruptie en grensoverschrijdende criminaliteit, terwijl de ondersteuning van het OM en 
het Gemeenschappelijk Hof vooral focust op de verwezenlijking van een goed niveau van rechtshandhaving en 
rechtspleging. 
Zoals ook in de doorlichting van 2017 werd opgemerkt, vraagt de versterking van de rechtsstaat zowel om een 
repressieve als een preventieve aanpak. De eilanden zijn elk op hun eigen manier bezig met de ontwikkeling 
van een preventieve aanpak zoals nieuwe regelgeving en integriteitsbeleid. De overheden van Sint Maarten, 
Aruba en Bonaire hebben een aanvang gemaakt met een bureau integriteit en de implementatie van 
integriteitsbeleid. De financiering van deze bureaus is echter afhankelijk van lokale politieke grillen en is 
DSP-groep RAPPORT ─ Versterken rechtsstaat 99 

 
DSP-groep BV 
Van Diemenstraat 410 
1013 CR Amsterdam 
+31 (0)20 625 75 37  
 
dsp@dsp-groep.nl 
KvK 33176766 
www.dsp-groep.nl 
 
DSP-groep is een onafhankelijk bureau voor onderzoek, advies en 
management, gevestigd aan de IJ-oevers in Amsterdam. Sinds de 
oprichting van het bureau in 1984 werken wij veelvuldig in opdracht van de 
overheid (ministeries, provincies en gemeenten), maar ook voor 
maatschappelijke organisaties op landelijk, regionaal of lokaal niveau. Het 
bureau bestaat uit 40 medewerkers en een groot aantal freelancers. 
 
Dienstverlening 
Onze inzet is vooral gericht op het ondersteunen van opdrachtgevers bij 
het aanpakken van complexe beleidsvraagstukken binnen de samenleving. 
We richten ons daarbij met name op de sociale, ruimtelijke of bestuurlijke 
kanten van zo’n vraagstuk. In dit kader kunnen we bijvoorbeeld een 
onderzoek doen, een registratie- of monitorsysteem ontwikkelen, een 
advies uitbrengen, een beleidsvisie voorbereiden, een plan toetsen of 
(tijdelijk) het management van een project of organisatie voeren.  
 
Expertise  
Onze focus richt zich met name op de sociale, ruimtelijke of bestuurlijke 
kanten van een vraagstuk. Wij hebben o.a. expertise op het gebied van 
transitie in het sociaal domein, kwetsbare groepen in de samenleving, 
openbare orde & veiligheid, wonen, jeugd, sport & cultuur.  
 
Meer weten?  
Neem vrijblijvend contact met ons op voor meer informatie of om 
een afspraak te maken. Bezoek onze website www.dsp-groep.nl 
voor onze projecten, publicaties en opdrachtgevers. 
 
 
 
 
 
 
 
 
 
 

