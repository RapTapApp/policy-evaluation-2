 
 
 
Protocol flexibele pool 
 
Koninklijke Marechaussee 
 
Evaluatierapport 
 
 
Oberon Nauta en Nynke Piepers 
 

 
 
Inhoud 
Dankwoord 4 
Lijst met afkortingen 5 
Samenvatting 6 
Inleiding 6 
Methodische verantwoording 7 
Resultaten 7 
1 Inleiding 10 
2 Methodische verantwoording 13 
2.1 Verloop onderzoek 13 
2.2 Kerngroep 15 
2.3 Reikwijdte en beperkingen 15 
3 Achtergrond en opzet 17 
3.2 Opzet en werkwijze van de flexpool 20 
4 Uitvoeringspraktijk 23 
4.2 Besluitvorming over inzet 25 
4.3 Aansturing en samenwerking tijdens de werkzaamheden 26 
4.4 Beoordeling flexpool 27 
5 Conclusies 33 
 
 
Bijlagen 
Bijlage 1: Bronnen 37 
 
  
DSP-groep RAPPORT ─ Protocol flexibele pool Koninklijke Marechaussee 3 

 
Lijst met afkortingen 
Afkorting  Betekenis 
BZK Binnenlandse Zaken en Koninkrijksrelaties 
CBA Criminaliteitsbeeld-analyse 
DGC Divisie Georganiseerde Criminaliteit 
DGKR Directoraat Generaal Koninkrijksrelaties 
GGCT Gemeenschappelijke Grenscontrole Teams 
JVO Justitieel Vierlanden Overleg 
KMar Koninklijke Marechaussee 
KPA Korps Politie Aruba 
KPC Korps Politie Curaçao  
KPCN Korps Politie Caribisch Nederland 
KPSM Korps Politie Sint Maarten 
OM Openbaar Ministerie 
ORVG Onderlinge Regeling Versterking Grenstoezicht  
 
  
DSP-groep RAPPORT ─ Protocol flexibele pool Koninklijke Marechaussee 5 

 
Methodische verantwoording 
Om antwoord te geven op de onderzoeksvraag is in de periode mei-september 2022 veldwerk uitgevoerd in 
de drie Caribische landen en het Europese deel van het koninkrijk. Eerst heeft analyse plaatsgevonden van de 
relevante beleidsstukken en registratiegegevens. Vervolgens zijn gesprekken gevoerd met 
vertegenwoordigers van de KMar, het lokale gezag, en de partners waarmee de flexpool het meest intensief 
samenwerkt. In totaal werden voor de evaluatie 56 personen gesproken. Ongeveer twee derde van de 
respondenten vertegenwoordigde een lokale organisatie of het lokale gezag. Het onderzoek is begeleid door 
een kerngroep bestaand uit leden die afzonderlijk het lokaal gezag van de landen, de KMar, het ministerie van 
Defensie en het Directoraat Generaal Koninkrijksrelaties vertegenwoordigden.  
 
Beperking van het onderzoek 
Het onderzoek heeft betrekking op de periode 2015-2021. In deze periode heeft de KMar aan meer dan tien 
(uitvoerings)organisaties ondersteuning verleend en vanuit die rol samengewerkt met een nog groter aantal 
partners. Voor een uitputtend beeld zouden al deze organisaties meegenomen moeten worden in het 
onderzoek. Omdat de wens was om het onderzoek beknopt te houden en de meeste inzet vanuit de flexpool 
geconcentreerd was bij drie uitvoeringsorganisaties, is het onderzoek voor wat betreft het uitvoerende niveau 
gefocust op het Alphateam op Sint Maarten, de Divisie Georganiseerde Criminaliteit op Curaçao en de post 
Hato (luchthaven), eveneens op Curaçao. Binnen deze organisaties is zowel met KMar-medewerkers als met 
lokale counterpartners gesproken. Hoewel deze selectie van respondenten er voor zorgt dat een belangrijk 
deel van de inzet van de flexpool kan worden beoordeeld, wordt daarmee niet het hele proces op 
uitvoeringsniveau overzien. Op strategisch niveau speelt deze beperking niet, omdat daar geen selectie 
gemaakt hoefde te worden en alle eindverantwoordelijken gesproken zijn.  
 
Resultaten 
Het onderzoek laat zien dat de flexpool voornamelijk wordt ingezet op grenstoezicht en andere grens 
gerelateerde taken. Het gaat daarbij om uiteenlopende processen, zoals aanpak mensenhandel en 
mensensmokkel, toezicht luchthaven en ondersteuning van de kustwacht. Daarnaast worden medewerkers 
van de flexpool ingezet binnen de rechtshandhavingstaken op taken die meer generiek van karakter zijn, zoals 
de Intel-units bij de politiekorpsen of een mobiel forensisch team. De meeste inzet vond plaats op Sint 
Maarten en Curaçao, met een zwaartepunt bij de luchthavens. Op Aruba was de inzet in de onderzochte 
periode relatief beperkt en gericht op ondersteunende processen. Hoewel het protocol de mogelijkheid biedt, 
werd er in de onderzochte periode vanuit de flexpool geen inzet geleverd in Caribisch Nederland.  
 
Alle KMar-medewerkers werken onder lokaal gezag en worden aangestuurd door lokale leidinggevenden. De 
aard van de aansturing verschilt per team. Zo is het Alphateam - dat op dit moment voor het grootste deel 
bestaat uit medewerkers van de KMar - grotendeels zelfsturend, terwijl in andere teams meer sprake is van 
DSP-groep RAPPORT ─ Protocol flexibele pool Koninklijke Marechaussee 7 

 
In het Protocol wordt expliciet naar de mogelijkheid verwezen om kennis en vaardigheden vanuit de KMar 
over te dragen naar de lokale diensten. In de praktijk lukt het niet altijd om de overdracht structureel in te 
bedden. In de onderzochte periode zijn enkele opleidingstrajecten voor lokale medewerkers in de 
grensbewaking uitgevoerd op het terrein van documentherkenning. Deze trajecten werden positief 
gewaardeerd, maar hebben tot op heden geen structureel karakter gekregen. Daarnaast wordt er gewerkt 
met het twinning-concept, waarbij KMar-medewerkers aan een lokale collega worden gekoppeld, zodat in het 
dagelijkse werk over en weer kan worden geleerd. De praktijk laat zien dat het twinnen wisselend wordt 
ingevuld en soms lastig van de grond komt.  
 
In de vierde plaats wijst het onderzoek uit dat culturele verschillen tussen KMar-medewerkers en lokale 
medewerkers blijvend aandacht vragen. Hoewel de KMar nadrukkelijk medewerkers selecteert met gevoel 
voor culturele verschillen en die beschikken over aanpassingsvermogen, vertellen KMar-medewerkers dat ze 
het soms lastig vinden om bepaalde aandachtspunten in het werk bespreekbaar te maken, omdat ze het 
gevoel krijgen dat de lokale collega’s en de lokale leidinggevenden oppositionele opvattingen snel ervaren als 
kritiek of een aantasting van hun autoriteit. Daarbij wordt er ook op gewezen dat de flexpool geen eigen 
mandaat heeft en het signaleren van verbeterpunten dus in feite geen taak is zolang daar niet nadrukkelijk om 
wordt gevraagd. Ook verschillen in de arbeidsrechtelijke positie tussen KMar-medewerkers en lokale collega’s 
kunnen in de praktijk tot enige schuring leiden. Een voltijdsaanstelling kent bij de KMar namelijk minder 
arbeidsuren dan een lokale voltijdsaanstelling en op grond van de Arbeidstijdenwet zijn de mogelijkheden 
voor een KMar-medewerker om overuren te maken beperkter dan bij de collega in lokale dienst. Zeker op 
momenten van drukte of gecoördineerde acties waarvoor veel manschappen ingezet moeten worden, kunnen 
de arbeidsrechtelijke verschillen tot enig ongemak leiden.  
 
Tot slot 
De inzet van de flexpool KMar wordt door de landen breed gewaardeerd en bij de werkafspraken en de 
werking van het protocol worden door de landen zelf geen kanttekeningen geplaatst. Het heersende beeld is 
dat met de geleverde inzet een nuttige bijdrage geleverd wordt aan de rechtshandhaving. Of de meerwaarde 
van de flexpool op dit moment optimaal is, kan echter niet worden bepaald. Enerzijds ontbreekt het in het 
Protocol aan concrete doelen. Anderzijds vindt geen strategische afweging plaats over de te leveren inzet 
vanuit de flexpool, waardoor de jaarlijkse ondersteuning feitelijk steeds dezelfde vorm houdt als het 
voorgaande jaar.  
Vanaf 2022 worden de plannen van aanpak versterking grenstoezicht geïmplementeerd in de drie Caribische 
landen van het Koninkrijk. Anders dan in het Protocol voor de flexibele pool wordt bij het Protocol versterking 
grenstoezicht wel voorzien in een strategische afweging. Ook zijn de doelen in de plannen van aanpak veel 
concreter verwoord dan bij het Protocol flexpool. De flexpool zal de komende jaren voor wat betreft Aruba en 
Sint Maarten nagenoeg volledig worden ingezet voor de plannen van aanpak. Zodoende is voor de komende 
tijd het probleem dat aan de inzet van de flexpool geen strategische afweging voorafgaat grotendeels 
opgelost.  
DSP-groep RAPPORT ─ Protocol flexibele pool Koninklijke Marechaussee 9 

 
“[…] met de betreffende overdracht van kennis en vaardigheden onder andere wordt bedoeld: vormen 
van twinning met de lokale diensten; opbouw van expertise (bij de diensten) onder meer op het terrein 
van documentherkenning.”  
 
Hoewel de inzet vanuit de flexpool in hoofdzaak bedoeld is voor de Caribische landen kan ook incidenteel in 
Caribisch Nederland gebruik worden gemaakt van de capaciteit en kennis van de pool. Artikel 12 stelt:  
“Dat op verzoek van het bevoegd gezag medewerkers uit de flexpool incidenteel en na goedkeuring van 
de minister van Binnenlandse Zaken en Koninkrijksrelaties – in overleg met het bevoegd gezag van het 
betreffende land waar deze medewerkers werkzaamheden verrichten, de brigadecommandant 
Koninklijke Marechaussee, de minister van Justitie en Veiligheid en de minister van Defensie – kunnen 
worden ingezet ten behoeve van politietaken als bedoeld in artikel 5 van de Veiligheidswet BES in 
Caribisch Nederland.” 
 
Aanpalende inzet en activiteiten van Koninklijke Marechaussee 
 
Onderlinge regeling Versterking Grenstoezicht  
Nederland en Sint Maarten tekenden na de orkanen Irma en Maria in 2018 de Onderlinge Regeling Versterking Grenstoezicht (ORVG). 
Om dit mogelijk te maken, stelde Nederland 16 mln. ter beschikking voor personeel en materieel. Binnen de ORVG zijn additionele 
afspraken gemaakt over de inzet van de flexpool op het land Sint Maarten. Deze regeling is op 1 juli 2021 verlopen.  
 
Protocol versterking grenstoezicht  
Op 4 februari 2021 is het Protocol versterking grenstoezicht gesloten met het doel het tegengaan van grensoverschrijdende/ 
transnationaal georganiseerde (ondermijnende) criminaliteit. Dit Protocol voorziet in additionele inzet van de KMar (71 fte). Voor 
Aruba en Sint Maarten geldt dat de uitgezonden flexpool medewerkers van de KMar niet functioneel gescheiden zijn van deze 
versterking. Zij worden dus ingezet ter uitvoering van het Protocol versterking grenstoezicht.  
 
Dit geldt in 2022 niet voor Curaçao. Nederland en Curaçao hebben afgesproken dat er het komende jaar eerst ervaring opgedaan 
wordt met het Protocol versterking grenstoezicht. Eind 2022 zal dan besloten worden of het wenselijk is de flexpool te integreren in 
het Protocol versterking grenstoezicht. 
 
Hoewel bovengenoemde samenwerkingsinitiatieven sterke raakvlakken hebben met het ‘Protocol inzake de inzet van personeel 
vanuit de flexibel inzetbare Pool Koninklijke Marechaussee’ en medewerkers die in de flexpool werken ook worden ingezet in het 
kader van deze twee initiatieven, beperkt de gevraagde evaluatie zich tot uitsluitend het functioneren van laatstgenoemde Protocol.  
 
Evaluatie Protocol  
In artikel 3 van het Protocol is de verplichting neergelegd dat iedere twee jaar de “uitvoering van de in, of op 
grond van, het Protocol gemaakte afspraken […] door partijen gezamenlijk wordt geëvalueerd.” Gelet op het feit 
dat het Protocol in 2020 is ingegaan, dient in 2022 een evaluatie plaats te vinden. In opdracht van het 
directoraat-generaal Koninkrijksrelaties (DGKR) heeft DSP-groep de evaluatie van het Protocol uitgevoerd. 
Dit rapport legt verslag van de uitkomsten.  
DSP-groep RAPPORT ─ Protocol flexibele pool Koninklijke Marechaussee 11 

 
2 Methodische verantwoording 
In dit hoofdstuk worden de hoofdvraag en de daarvan afgeleide onderzoeksvragen gepresenteerd en wordt 
ingegaan op het verloop van het onderzoek. Het hoofdstuk sluit af met een paragraaf over de reikwijdte en 
beperkingen van de evaluatie.  
 
Hoofdvraag 
Hoe functioneerden de afspraken en werkafspraken met betrekking tot de inzet van de KMar, op grond 
van het Protocol in de periode 2015-2021?  
 
Onderzoeksvragen  
1. Op welke taken wordt de KMar vanuit de flexpool ingezet in Curaçao, Sint Maarten en Aruba? In hoeverre 
verschilt de inzet per (ei)land (capaciteit en inhoud van de taak)?  
2. In hoeverre passen de uitgevoerde werkzaamheden bij het in artikel 5 en artikel 6 van het Protocol 
omschreven doel van de flexpool?  
3. Hoe vaak en op welke taken is de KMar op basis van artikel 12 van het Protocol ingezet in Caribisch 
Nederland en hoe verliep de besluitvorming hierover in de praktijk?  
4. Wat is er bepaald over de inzet vanuit de KMar in de landen, hoe verliep dat in de praktijk en wordt het 
Protocol gevolgd in de besluitvorming daarover?  
5. In hoeverre is er voldoende afstemming tussen de verschillende betrokken partijen over de inzet van de 
KMar?  
6. Hoe verloopt de aansturing van de KMar tijdens de werkzaamheden? Wie stuurt de KMar in praktijk aan?  
7. In hoeverre zijn culturele aspecten van invloed op de samenwerking tussen de KMar en de diensten uit het 
betreffende land?  
8. Wat is het oordeel van de betrokken partijen uit het Protocol (de landen, de KMar, BZK, Defensie, JenV) 
over de samenwerking tussen de landen en de KMar?  
9. Passen de werkafspraken tussen de KMar en Curaçao, Sint Maarten en Aruba over de uitvoering van het 
Protocol in de praktijk?  
10. Wat is het oordeel van de betrokken partijen uit het Protocol (de landen, de KMar, BZK, Defensie en JenV) 
over de werking van het Protocol? 
 
2.1 Verloop onderzoek 
Voor de evaluatie van het Protocol zijn de volgende stappen doorlopen. Eerst is analyse uitgevoerd op 
relevante beleidsstukken en parlementaire stukken (zie bijlage 1 voor een overzicht van de geraadpleegde 
DSP-groep RAPPORT ─ Protocol flexibele pool Koninklijke Marechaussee 13 

 
letterlijke citaten overgenomen in dit rapport. De gesprekken vonden grotendeels plaats in de landen zelf en 
op de werklocatie van de betreffende respondent. Enkele gesprekken vonden naderhand online plaats. 
 
Samenloop met de beleidsdoorlichting van het artikel-1-beleid 
2
De evaluatie van het Protocol kan niet los worden gezien van de beleidsdoorlichting van artikel 1 hoofdstuk 
3
IV van de Rijksbegroting die gelijktijdig met deze evaluatie plaatsvond. Op voorhand was namelijk bekend 
dat de activiteiten die ten behoeve van de evaluatie van het Protocol zouden moeten worden uitgevoerd deels 
dezelfde zouden zijn als die voor de beleidsdoorlichting moesten worden verricht. De beleidsdoorlichting 
kende alleen extra activiteiten. Om overbodige dubbelingen tussen beide onderzoeken te voorkomen, zijn de 
evaluatie van het Protocol en de beleidsdoorlichting qua onderzoeksactiviteiten op de overlappende 
onderdelen samengevoegd. Dat betekent concreet dat de analyse op het schriftelijke bronmateriaal dat voor 
de beleidsdoorlichting werd uitgevoerd, gelijktijdig ook voor de evaluatie van het Protocol is gedaan. Ook de 
interviews met de kernpartners van het artikel-1-beleid werden grotendeels gebruikt om te reflecteren op de 
flexpool. Aanvullend op de interviews die in het kader van de beleidsdoorlichting plaatsvonden, zijn voor de 
evaluatie van het Protocol enkele gesprekken op uitvoerend niveau gehouden.  
 
2.2 Kerngroep 
De opzet van het onderzoek en de conceptrapportage zijn besproken met een kerngroep waarin de primaire 
partners van de flexpool vertegenwoordigd waren. De samenstelling was als volgt:  
 B. Beijnvoort, ministerie Defensie 
 R. Ellis, land Curaçao  
 L. Lemmer, ministerie J&V 
 G. Nassy, ministerie BZK 
 J. Romney, land Sint Maarten  
 R. Ruitinga, ministerie BZK 
 E. Teepe, land Aruba 
 H.J. Trip, KMar  
 
2.3 Reikwijdte en beperkingen 
De KMar doet veel meer in het Caribisch deel van het Koninkrijk dan de inzet vanuit de flexpool (zie ook 
tekstkader in het vorige hoofdstuk). Zo is de KMar verantwoordelijk voor de uitvoering van het Grenstoezicht 
op Caribisch Nederland (vergelijkbare taakstelling als in Europees Nederland), voert de KMar de militaire 
 
2
 Een beleidsdoorlichting is een syntheseonderzoek naar de doeltreffendheid en de doelmatigheid van een substantieel, samenhangend 
deel van het beleid, dat wordt gevoerd op grond van één of meer beleidsartikelen van de rijksbegroting. Zie verder: 
https://archief.rijksfinancien.nl/handreiking-beleidsdoorlichtingen  
3
 Nauta, O., et. al., (2022). Versterken rechtstaat; beleidsdoorlichting artikel 1. Amsterdam: DSP-groep (in opdracht van het ministerie van 
Binnenlandse Zaken en Koninkrijksrelaties).  
DSP-groep RAPPORT ─ Protocol flexibele pool Koninklijke Marechaussee 15 

 
3 Achtergrond en opzet 
In dit hoofdstuk wordt de aanleiding en totstandkoming van het Protocol beschreven en ingegaan op de opzet 
en werkwijze van de flexibele pool. 
 
3.1 Aanleiding 
De aanwezigheid van de KMar in de Caribische rijksdelen gaat terug tot 1839 toen een Brigade Maréchaussée 
te voet op de Benedenwindse eilanden gestationeerd werd. In 1848 werd deze Brigade uitgebreid naar de 
5
Bovenwindse eilanden. In eerste instantie functioneerde de marechaussee als een civiele politiedienst, totdat 
zij in het begin van de twintigste eeuw overging in het Korps Militaire Politietroepen. Vanuit dat korps ging de 
6 
KMar de militaire politietaken voor de aanwezige Nederlandse krijgsmacht uitvoeren. Door de jaren heen 
zond het ministerie van Defensie steeds meer militairen naar de Nederlandse Antillen. De formatie van de 
KMar nam in diezelfde periode navenant toe. De taakstelling bleef echter gedurende het grootste deel van de 
twintigste eeuw ongewijzigd.  
 
Halverwege de jaren negentig van de twintigste eeuw kwam daar geleidelijk aan verandering in. De KMar ging 
op verzoek van het land Nederlandse Antillen op incidentele basis ondersteuning bieden in het kader van de 
openbare orde en veiligheid. Na de eeuwwisseling veranderde deze inzet. Reden was dat de regering van het 
toenmalige land Nederlandse Antillen geconfronteerd werd met een exceptionele toename van 
(gewelds)criminaliteit op Curaçao en onvoldoende toegerust bleek deze te beteugelen. Op ad-hoc basis werd, 
op verzoek van de Antilliaanse regering, door Nederland bijstand verleend aan de rechtshandhavings-
autoriteiten vanuit de KMar.  
 
Ook Nederland zelf had belang bij deze bijstand. In de eerste plaats leidde de toegenomen criminaliteit ertoe 
dat ook op het eiland gelegerde Nederlandse militairen slachtoffer werden van inbraken en overvallen. In de 
tweede plaats werd op Schiphol steeds vaker drugs onderschept die via vluchten vanaf Curaçao Nederland 
bereikten.   
 
7
Met de start in 2003 van de 100% controles op de risicovluchten groeide het aantal aangehouden 
drugskoeriers (voornamelijk bolletjesslikkers en -duwers) zodanig explosief dat voor Nederland een 
onduldbare situatie ontstond. Als oplossing voor de situatie werd gedacht aan het verleggen van de controles 
van Schiphol naar de luchthavens waar de drugskoeriers aan boord gingen.  
 
5 
A.G. Broek (2011), De geschiedenis van de politie op de Nederlands-Caribische eilanden 1839-2010. 
6 
Tijdschrift Marechaussee Contact, april 2011. 
7
 Voor de 100%-controles worden geen andere bevoegdheden aangewend dan voor reguliere controles. Het enige bijzondere aan de 
100%-controles is dat elke reiziger, alle bagage, de vracht en het vliegtuig worden gecontroleerd. De controle houdt in dat reizigers reeds 
bij de gate waar het vliegtuig aankomt aan een reeks controlemaatregelen worden onderworpen. Vervolgens wordt men naar een 
speciaal afgescheiden gedeelte van de bagagehal van Schiphol geleid waar alle meegevoerde goederen door de douane onderzocht 
worden met behulp van een X-Ray systeem. Een groot deel van de reizigers wordt tevens op de handbagage gecontroleerd. 
DSP-groep RAPPORT ─ Protocol flexibele pool Koninklijke Marechaussee 17 

 
de Nederlandse Antillen. Waarbij in 2005 nog werd uitgegaan van 2007 als het jaar waarin de transitie van de 
Nederlandse Antillen zijn beslag zou krijgen. Toen voor 2007 al bleek dat daarvan geen sprake meer zou zijn 
13
en het GGCT en het Atrako-team belangrijke resultaten boekten, werd besloten tot verlenging tot 2008. 
Toen in 2008 duidelijk werd dat de transitiedatum opnieuw verschoven zou worden, besloot de Ministeriële 
Stuurgroep PVNA dat het Protocol opnieuw verlengd zou worden voor de duur van twee jaar en dat alle inzet 
vanuit de KMar voor het Land Nederlandse Antillen onder één noemer bijeengebracht moest worden en via 
één besluitvormingsprocedure zou gaan lopen: de minister van Justitie van het land Nederlandse Antillen kon 
vanaf dat moment rechtstreeks zijn verzoek tot de brigadecommandant KMar richten, die op zijn beurt 
eigenstandig binnen de kaders die het Protocol stelt een besluit kon nemen. De nieuwe afspraken voorzagen 
in 43 fte. Dit aantal was door KMar berekend op basis van een inventarisatie van de inzet die zij in de 
voorgaande jaren had geleverd, afgezet tegen de beschikbaarheid van manschappen in het Caribisch gebied. 
De looptijd van dit besluit was van 1 januari 2008 tot en met 31 december 2010. 
 
3.1.2 Protocol flexibele pool Koninklijke Marechaussee 
Nog voor de ontmanteling van de Nederlandse Antillen een feit was, bleek dat de nieuwe landen Curaçao en 
Sint Maarten nog steeds behoefte hadden aan bijstand van de KMar. Als voortvloeisel uit eerder gemaakte 
afspraken in de ministeriële stuurgroep PVNA werd door de Antilliaanse minister van Justitie een plan van 
aanpak opgesteld dat zich richtte op de in de slotverklaring genoemde instituties in de 
rechtshandhavingsketen. Aanvullend werd bij ‘Algemene Maatregel van Rijksbestuur Samenwerkingsregeling 
14
waarborging plannen van aanpak landstaken Curaçao en Sint Maarten’ bepaald dat de nieuwe landen ook 
zelf plannen van aanpak moesten hebben voor de taken die nog niet voldoende op peil waren voor het 
verkrijgen van de landsstatus. Zowel de plannen van aanpak van Curaçao als van Sint Maarten bevestigen dat 
ondersteuning van de rechtshandhaving gewenst bleef. 
 
Toen op 10-10-2010 de ontmanteling van de Nederlandse Antillen een feit was, werd de capaciteit van de 
flexibele pool herverdeeld. Daar waar in de Antillen de 43 fte op alle vijf de eilanden werd ingezet, werd de 
capaciteit nu toegewezen aan Curaçao en Sint Maarten alleen. De kosten voor de 43 fte - op jaarbasis destijds 
€ 6,1 miljoen - werden opgenomen in de begroting van het ministerie van Binnenlandse Zaken en 
Koninkrijksrelaties hoofdstuk IV (Koninkrijksrelaties) onder artikel 1.  
 
Op 19 januari 2012 werd door de ministers van Justitie van Nederland (mede namens de minister van Defensie 
en de minister van BZK), Curaçao en Sint Maarten een nieuw Protocol flexibele inzetbare pool KMar getekend 
dat (met terugwerkende kracht) de inzet van 43 fte voor de periode 1 januari 2011 tot en met 30 juni 2015 
formaliseerde. In het Protocol werd bepaald dat vanuit de flexibele pool inzet geleverd mocht gaan worden op 
de volgende taakvelden: 
 
13
 Jaarverslag en slotwet Koninkrijksrelaties 2007. (http://www.rijksbegroting.nl/2007/verantwoording/jaarverslag,kst115809_6.html ). 
14  
http://www.rijksbegroting.nl/algemeen/gerefereerd/1/3/3/stb13340.html Samenwerkingsregeling waarborging plannen van aanpak 
landstaken Curaçao en Sint Maarten. 
DSP-groep RAPPORT ─ Protocol flexibele pool Koninklijke Marechaussee 19 

 
bepalingen aldaar. Naast de inzet van capaciteit wordt in het Protocol nadrukkelijk ook genoemd dat de KMar 
kan worden ingezet voor de overdracht van kennis en vaardigheden. Het gaat daarbij onder meer om vormen 
15
van twinning met de lokale diensten en de opbouw van expertise (bij de diensten) op het terrein van 
documentherkenning (artikel 7 Protocol). 
 
Vanuit artikel 1 hoofdstuk IV van de rijksbegroting worden jaarlijks de middelen beschikbaar gesteld voor de 
43 fte die overeengekomen zijn. Blijkens het Protocol dienen de ministers van Justitie van Aruba, Curaçao en 
Sint Maarten jaarlijks, voor 1 oktober, een verzoek in om personele inzet vanuit de flexpool voor het volgende 
kalenderjaar bij de minister van Binnenlandse Zaken en Koninkrijksrelaties. De minister treedt vervolgens in 
overleg met de commandant van de Koninklijke Marechaussee die de toekenning van de capaciteit aan de 
landen bepaalt.  
 
Naast de structurele inzet kan incidenteel op verzoek van de minister van Justitie van het betrokken land en na 
goedkeuring door de minister van Binnenlandse Zaken en Koninkrijksrelaties - in overleg met de ministers van 
Defensie en van Justitie en Veiligheid - een deel van de personele capaciteit vanuit de flexpool tijdelijk worden 
aangewend voor taken die extra inzet of overdracht van kennis en vaardigheden vragen. Deze inzet kan 
worden geleverd in het kader van vreemdelingentoezicht of ten behoeve van de bestrijding van 
geweldscriminaliteit. Op verzoek van het bevoegd gezag kunnen medewerkers uit de flexpool ook incidenteel 
en na goedkeuring van de minister van Binnenlandse Zaken en Koninkrijksrelaties worden ingezet voor 
politietaken in Caribisch Nederland.  
 
Aanvullend zijn de landen, ter uitvoering van de maatregelen in de landspakketten, op 4 februari 2021 een 
nieuw ‘Protocol inzake de Versterking grenstoezicht in de Caribische landen van het Koninkrijk’ 
16
overeengekomen. In dat kader stelt de minister van BZK 71 fte extra personeel van de KMar beschikbaar. Op 
basis van dit nieuwe Protocol zal de KMar de lokale diensten verder versterken met als doel om de 
transnationale georganiseerde (ondermijnende) criminaliteit te bestrijden. De lokale en Nederlandse 
grensdiensten hebben gezamenlijk per land een plan van aanpak opgesteld. De flexpool capaciteit die Aruba 
en Sint Maarten onder het Protocol is toegewezen, zal vanaf 2022 (nagenoeg) volledig worden ingezet om 
invulling te geven aan de plannen van aanpak van beide landen. De flexpool-activiteiten gaan daardoor dus 
voor Aruba en Sint Maarten samenvallen met de activiteiten die door de KMar vanuit de plannen van aanpak 
worden uitgevoerd. Dit ‘Protocol inzake de Versterking grenstoezicht in de Caribische landen van het 
Koninkrijk’ valt echter buiten de scope van deze evaluatie (zie paragraaf 2.3 reikwijdte en beperkingen).  
 
 
15
 In het Protocol flexibele pool wordt niet uitgelegd wat ‘twinning’ inhoudt. In het Protocol inzake de Versterking grenstoezicht in de 
Caribische landen van het Koninkrijk wordt wel een definitie gegeven. Artikel 7 lid 3 van dit laatste protocol luidt: “Het samenwerken op 
basis van een horizontale, niet-hiërarchische relatie, waarin elementen als gelijkwaardigheid, wederkerigheid en wederzijdse 
kennisoverdracht centraal staan.” 
16 
Kamerstukken II 2020/21, 35570 IV, nr. 33. 
DSP-groep RAPPORT ─ Protocol flexibele pool Koninklijke Marechaussee 21 

 
4 Uitvoeringspraktijk 
In dit hoofdstuk staat de werking van het Protocol en de uitvoeringspraktijk van de flexibele pool KMar 
centraal. Voor de beschrijving zijn de beschikbare verantwoordingsverslagen van de KMar beoordeeld, is 
informatie uit de financiële administratie van DGKR geraadpleegd en zijn interviews gehouden met het 
bevoegd gezag, medewerkers KMar, externe deskundigen en samenwerkingspartners. Merk daarbij op dat op 
21
operationeel niveau het zwaartepunt van de gesprekken lag bij het Alphateam , DGC/KPC en post Hato. (zie 
paragraaf 2.3 Reikwijdte en beperkingen van het onderzoek). Dit zwaartepunt zorgt ervoor dat de ervaringen 
op de werkvloer, die in dit hoofdstuk naar voren worden gebracht, primair de ervaringen zijn van de inzet van 
de flexpool op Sint Maarten en Curaçao. Op Aruba hebben op uitvoeringsniveau geen gesprekken 
plaatsgevonden, omdat er geen KMar-medewerkers beschikbaar waren. Wel vond daar een gesprek plaats 
met de Kustwacht en werden, net als in beide andere landen, op strategisch niveau interviews gehouden. Tot 
slot zij nog opgemerkt dat in dit hoofdstuk citaten van geïnterviewde kernpartners zijn opgenomen. De 
citaten zijn uitgekozen omdat ze typerend zijn voor een breder gemaakt punt. Het citaat is bedoeld voor 
kleuring, invulling of concretisering van een conclusie. 
 
4.1 Uitgevoerde werkzaamheden 
Zoals hiervoor vermeld, kunnen de KMar-medewerkers onder het Protocol op verschillende terreinen worden 
ingezet. Uit het meest recente jaarverslag (2020) blijkt dat de flexpool KMar in alle drie de landen 
ondersteuning bood, maar dat tussen de landen flinke verschillen bestaan in de aard en omvang van de 
geboden ondersteuning. (Tussen de jaren zijn weinig verschillen qua inzet geweest, 2020 is illustratief voor de 
gehele onderzochte periode).  
 
Op Aruba werd in 2020 4 fte als volgt ingezet: 
22
 1 fte ten behoeve van Afpakteam ; 
 1 fte ten behoeve van Unit Mensenhandel en Mensensmokkel (UMM); 
 
21
 Het Alphateam is opgericht in November 2016. Het Alphateam is een samenwerkingsverband bestaande uit de volgende autoriteiten; 
de Douane, Immigratie, Koninklijke Marechaussee, het Korps Politie Sint Maarten en de Kustwacht. Het team houdt zich voornamelijk 
bezig met het bestrijden van grensoverschrijdende criminaliteit op de luchthaven Princess Juliana International Airport (PJIA) en sinds de 
toevoeging van de Kustwacht in 2019, ook in de haven van Pointe Blanche. De werkwijze bestaat onder andere uit het toezicht houden op 
de passagiersstromen op de luchthaven Princess Juliana International Airport. Medewerkers van het Alphateam voeren hun 
werkzaamheden uit zowel in uniform als in burgerkleding. Het Alphateam controleert reizigers, afhalers, wegbrengers en eventueel 
medewerkers op de airport die afwijkend gedrag vertonen. Daarnaast heeft het Alphateam een zeer belangrijke informatiepositie op het 
eiland Sint Maarten. Het doel van het Alphateam is om de gegenereerde informatie van incidenten samen te bundelen, verbanden te 
leggen en trends waar te nemen om vervolgens een preweegdocument aan te leveren bij de desbetreffende divisie binnen het Korps 
Politie Sint Maarten. Deze informatiepositie wordt geconsolideerd door een wekelijkse briefing, waarbij een informatie-uitwisseling 
plaatsvindt tussen een groot aantal ketenpartners op Sint Maarten.  
22 
Samen met lokale politiemensen werkt de flexpool, vanuit een samenwerkingsovereenkomst gericht op het delen van kennis en 
ervaring, in het integraal afpakteam van het OM Aruba. Inbeslaggenomen goederen van significante waarde worden op een veiling 
verkocht. In 2020 leverde de veiling AWG 111.250,- op, wat is overgemaakt aan het criminaliteitsfonds van Aruba. 
DSP-groep RAPPORT ─ Protocol flexibele pool Koninklijke Marechaussee 23 

 
Blijkens bovenstaande opsomming was de inzet van de flexpool grotendeels op de taakgebieden die in het 
Protocol onder artikel 6 genoemd worden. Een aantal vormen van inzet kan niet direct gerelateerd worden 
aan grens-gerelateerde politietaken. De bijdrage aan het Arubaanse afpakteam lijkt niet volledig samen te 
vallen met de taakgebieden die het Protocol noemt, ofschoon het afpakteam ook ingezet kan worden op 
34
daders die betrokken zijn bij grensoverschrijdende criminaliteit. 
 
In de beleidsperiode 2015-2021 is geen inzet geweest vanuit de flexpool in Caribisch Nederland. Wel wordt 
vanuit de flexpool-formatie op Sint Maarten op basis van een roulatieschema steun geleverd aan het Korps 
Politie Caribisch Nederland (KPCN) op Saba en Sint Eustatius. Hiertoe is de Flexpool aangevuld met zes KMar-
medewerkers, waardoor er altijd zes marechaussees op beide BES-eilanden aanwezig kunnen zijn. Tijdens de 
werkzaamheden op Saba en Sint Eustatius zijn de betreffende KMar-medewerkers niet in hoedanigheid van 
flexpoolmedewerker actief, maar uit hoofde van KPCN.  
 
De KMar rapporteert niet apart over de opbrengsten van de inzet van de flexpool. De reden hiervoor is dat er 
geen resultaatverplichtingen zijn richting DGKR. Er wordt volstaan met de inspanningsverplichting 43 fte te 
leveren aan de landen en over die inzet verantwoording af te leggen. Wel zijn in de gesprekken met de 
kernpartners van flexpool voorbeelden genoemd die de opbrengsten van de flexpool illustreren. Ten eerste 
werd erop gewezen dat Sint Maarten - mede dankzij de inzet van de flexpool - de grensbewaking in 2017 op 
het hoogste niveau (Tier 1) wist te brengen van de Amerikaanse standaard voor de Trafficking Victims 
35
Protection Act (mensenhandel). Na orkaan Irma is de grensbewaking om begrijpelijke redenen teruggevallen 
en weer op het Tier 2-niveau beland. Voor Curaçao wordt door de samenwerkingspartners gewezen op de 
opleidingsprogramma’s en het feit dat de lokale medewerkers dankzij de inzet van de flexpool nu 
documentenherkenning op niveau 1 hebben gehaald. De flexpool KMar voorziet zelf nog in een backoffice 
voor het KPC waar op niveau 2 en 3 de complexe documentvragen worden afgehandeld. Omdat de 
medewerkers van de KMar grotendeels embedded in de lokale diensten werken, samen met lokale 
medewerkers, kan verder moeilijk worden vastgesteld welke operationele resultaten te danken zijn aan de 
flexpool en welke op het conto komen van de andere teamleden. In de meeste gevallen zijn de resultaten van 
de lokale diensten ook de gemeenschappelijk verdiensten. 
 
4.2 Besluitvorming over inzet 
In artikel 10 van het Protocol is bepaald dat de brigadecommandant Koninklijke Marechaussee in het 
Caribische gebied toeziet op de verdeling van de beschikbaar gestelde personele capaciteit ter uitvoering van 
de grenspolitietaken, in overleg met de ministers van Justitie van Aruba, Curaçao en Sint Maarten, de 
Procureurs-generaal, en de betrokken hoofden van diensten. Dit toezicht wordt in de praktijk primair door de 
 
34 
https://omaruba.com/afpakteam/. 
35 
Zie: http://www.state.gov/j/tip/rls/tiprtp/2013; De Tier 1, 2 of 3 ranking geeft aan in hoeverre de landen voldoen aan de Trafficking 
Victims Protection Act’s (TVPA) minimum standards. Bij een Tier 2 ranking komt het land niet volledig overeen met de minimum 
standards, maar spant het land zich voldoende in om dat wel te bereiken. 
DSP-groep RAPPORT ─ Protocol flexibele pool Koninklijke Marechaussee 25 

 
“Ik bepaal zelf dus op een dag wat we gaan doen en waar de focus op ligt en alleen bij bijzonderheden 
en aanhoudingen meld ik dit bij de lokale teamleider. We hebben geen vaste doelstellingen, dus ik kan 
per dag bepalen waar we op gaan focussen. Aan het begin van de dag bekijk ik welke vluchten er binnen 
komen en ga risicoprofielen bepalen, wat zijn laatste vangsten van landen om ons heen en wat hebben 
we zelf aangetroffen?” 
 
In de teams, waar meer sprake is van een embedded-vorm van werken, is de lokale aansturing meer nabij en 
vindt daardoor ook echte inhoudelijke aansturing plaats. KMar-medewerkers leggen daarbij rechtstreeks 
verantwoording af aan hun lokale leidinggevende en worden ook rechtstreeks door deze leidinggevende 
aangestuurd. Deze vorm van samenwerken levert in de praktijk weinig problemen op. 
 
4.4 Beoordeling flexpool 
De kernpartners van de flexpool oordelen in de regel heel positief over de uitgezonden medewerkers. Lokale 
teamleiders vertellen dat de KMar-medewerkers expertise en nieuwe inzichten uit Nederland inbrengen die 
nuttig zijn voor het primaire proces van de recherche en de grensbewaking. De korpschefs van zowel Sint 
Maarten als Curaçao vertellen dat de eigen capaciteit onder grote druk staat en feitelijk onvoldoende is om de 
grensbewakingstaken op het gewenste niveau in te vullen. Dankzij de inzet van de flexpool kan dat niveau veel 
beter worden gehaald. Ook in de directe samenwerking hebben de KMar-medewerkers met hun expertise 
toegevoegde waarde. Daarbij gaat het niet alleen om hun kennis van documentfraude maar ook om hun 
schrijfvaardigheden die van pas komen bij het (in het Nederlands) opstellen van processen-verbaal. Op Sint 
Maarten sluit het hoofd operaties bovenwinden van de KMar aan bij de managementvergaderingen van het 
KPSM en zijn volgens de korpschef de medewerkers goed geïntegreerd. Ook het eerdergenoemde 
scholingstraject waarmee de lokale medewerkers van de grensbewaking getraind zijn in documentherkenning 
wordt als een belangrijke meerwaarde gezien.  
 
Verder wordt de samenwerking tussen de landen en de KMar over het algemeen positief beoordeeld. Deze 
vorm van samenwerking wordt gezien als een belangrijk instrument om de rechtstaat te versterken. Wel valt 
op dat bij veel partijen met wie in het kader van de evaluatie werd gesproken de operationele inzet 
grotendeels buiten hun zicht plaatsvindt en de beoordeling van de samenwerking daarom primair op 
institutioneel niveau werd beoordeeld. Deze onzichtbaarheid is wellicht een van de redenen waarom de 
gesprekspartners op het strategische niveau weinig expliciet konden zijn over de werking van het protocol. 
Deze ‘onzichtbaarheid’ is overigens geen negatieve kwalificatie. Veeleer moet het zo worden opgevat dat de 
flexpool zich goed voegt in de lokale organisatie, waardoor aan het strategische niveau geen signalen worden 
afgegeven dat de werking van het protocol voor verbetering vatbaar is. Van de zijde van Aruba kunnen de 
kernpartners überhaupt weinig vertellen over de inzet van de flexpool. Enerzijds omdat er in dit land naar 
verhouding weinig gebruik is gemaakt van de flexpool, anderzijds omdat de weinige inzet die er wel was 
grotendeels buiten het zicht van de respondenten plaatsvond en alleen gericht was op back-office-processen.  
DSP-groep RAPPORT ─ Protocol flexibele pool Koninklijke Marechaussee 27 

 
KMar benadrukt. Temeer omdat overtredingen van de Arbeidstijdenwet voor een KMar-medewerker andere 
consequenties kan hebben dan voor een lokale medewerker.  
 
Ook taalverschillen zijn soms van invloed op de samenwerking. Op Curaçao wordt de briefing weliswaar in het 
Nederlands gedaan, maar de voertaal op de werkvloer is bij de lokale collega’s doorgaans Papiaments. KMar-
medewerkers doen vaak hun best om de basisvaardigheden van deze taal onder de knie te krijgen, maar voor 
het doen van de verhoren is het niet voldoende. Ook Spaanstalige verdachten kunnen in de regel niet door de 
KMar-medewerkers worden verhoord. Op de Bovenwinden levert het Frans weer een uitdaging op voor de 
Nederlandse collega’s. Deze taalbarrières komen naar voren in de samenwerking met de Franse autoriteiten 
op Sint Maarten. 
 
De teams waar de KMar-medewerkers deel van zijn, werken soms samen met andere lokale teams, zoals de 
douane. De douane van Sint Maarten geeft aan dat de komst van het Alphateam voor het grenstoezicht een 
kwaliteitsimpuls opgeleverd heeft en constateert tegelijkertijd dat het meekijken van KMar-medewerkers met 
de primaire processen van de grensbewaking bij sommigen het gevoel oproept dat de KMar twijfelt over de 
integriteit van de lokale medewerkers. Dat gevoel belemmert om actief hulp te vragen aan de KMar. Het 
onderlinge vertrouwen zou niet 100% zijn. Van de zijde van de KMar wordt er op gewezen dat de 
communicatie met de samenwerkingspartners verbeterd kan worden. Op dit moment gebeurt het 
bijvoorbeeld dat er werkafspraken worden gemaakt, maar dat lokaal niet iedereen altijd goed op de hoogte is 
van deze afspraken.  
 
Ook met andere diensten op Sint Maarten kan de samenwerking/afstemming met het Alphateam nog 
verbeteren. Gewezen wordt op het belang van het snel en consequent informatiedelen, bijvoorbeeld wanneer 
tegen bepaalde personen een aanhoudingsbevel is uitgevaardigd vanuit de politie. Het kan gebeuren dat de 
politie de betreffende persoon niet op de watchlist van de immigratie plaatst en dat daardoor het Alphateam 
de betreffende persoon niet tegenhoudt op het moment dat deze uitreist. Tegelijkertijd wordt verteld dat de 
situatie wel verbeterd is in de afgelopen jaren. Zo zijn de communicatielijnen met de info-unit van KPSM 
aangehaald. 
Op Curaçao wordt van de zijde van de douane verteld dat de samenwerking goed verloopt en de flexpool een 
zinvolle bijdrage levert een de gemeenschappelijke acties, zoals de 100% controles of voertuigcontroles. De 
douane Curaçao geeft aan weinig verbeterpunten te zien. Zij hebben zelf als organisatie last van flinke 
onderbezetting en zouden graag ook ondersteuning krijgen uit de flexpool, bijvoorbeeld bij het opstellen van 
processen verbaal. Ook zouden ze graag gebruik maken van de intelligence-functie van de KMar door aan te 
haken bij het Lokaal Informatieknooppunt van Curaçao. 
 
Geen resultaatdoelen 
Het huidige Protocol kent geen resultaatdoelstelling, maar alleen een procesdoelstelling, namelijk ‘het bieden 
van ondersteuning’ naar gelang de behoefte van de partners. Deze doelstelling beperkt de flexpool in het 
DSP-groep RAPPORT ─ Protocol flexibele pool Koninklijke Marechaussee 29 

 
Vanuit het Protocol bezien is het echter niet aan de KMar om de lokale teamleiders over de inzet te 
consulteren. De landen dienen zelf binnen hun organisatie te komen tot een behoefteformulering. 
Tijdens de evaluatie werd opgemerkt dat bij de plannen van aanpak versterking grenstoezicht beter voorzien 
wordt in een strategische afweging. Hier zou het onderliggende ‘Protocol inzake de Versterking grenstoezicht 
in de Caribische landen van het Koninkrijk’ handvatten voor bieden. Dit protocol en de inzet vanuit de plannen 
van aanpak vallen, zoals aangegeven in paragraaf 2.3, buiten de scope van onderhavige evaluatie. Bovendien 
wordt alleen op Aruba en Sint Maarten de inzet voor het versterken van het grenstoezicht vanuit de flexpool 
geleverd. Op Curaçao staan flexpool en plan van aanpak versterking grenstoezicht (nog) los van elkaar. 
 
Twinnen in de praktijk lastig  
Het Protocol rept nadrukkelijk van het twinning-concept als methode om kennis over te dragen. In de praktijk 
komt dat lang niet altijd van de grond. Om te twinnen moeten lokale medewerkers aan de KMar-medewerkers 
worden gekoppeld, om expertise te delen. Maar er is bij de lokale partners vaak geen tijd en capaciteit om dat 
structureel te organiseren. En als een lokale medewerker en een KMar-medewerker gekoppeld zijn, wordt er 
doorgaans geen plan van aanpak voor de kennisoverdracht met doelen en een tijdspad opgesteld. Hierdoor is 
het lastig om te evalueren of met het twinnen doelen worden bereikt. Volgens een lokale medewerker voelt 
de manier waarop het twinnen wordt aangevlogen hierdoor nog te veel als los zand. Bovendien spelen de 
voornoemde cultuurbarrières en gevoeligheden het twinning-concept parten. Van de zijde van de flexpool 
wordt verteld:  
“Waar we wel tegenaan lopen, is het cultuurverschil. Wij kunnen ze wel opleiden, maar als een 
teamleider het vervolgens anders wil, dan gebeurt dat. Dan maakt het niet uit of het in de regelgeving 
anders staat. Om dit te veranderen is een cultuurverandering nodig. Nu is het meestal zo dat de oudste 
medewerker de opvolger is van de teamleider, ongeacht kennis en kunde.” 
 
Het eerder genoemde punt dat er geen heldere resultaatdoelen gesteld zijn, versterkt dit punt. Want op grond 
van welk mandaat is de flexpoolmedewerker gerechtigd een verbeterpunt te benoemen? Als het niet zijn 
expliciete opdracht is verbeteringen te signaleren, kan het lokaal gevoeld worden als een ondermijning van 
het gezag van de lokale leidinggevende.  
 
Twinnen werkt overigens twee kanten op, zo werd tijdens de evaluatie benadrukt. KMar-medewerkers kunnen 
van hun lokale twinning-partner ook veel leren over de lokale mores en de wijze waarop de strafrechtketen en 
de overheid in algemene zin georganiseerd zijn.   
 
Tijdens de evaluatie werd opgemerkt dat met het vaststellen van het plan van aanpak versterking 
grenstoezicht het twinnen wel verbeterd is. Het onderliggende ‘Protocol inzake de Versterking grenstoezicht 
in de Caribische landen van het Koninkrijk’ heeft het twinning-concept namelijk veel concreter uitgewerkt, 
DSP-groep RAPPORT ─ Protocol flexibele pool Koninklijke Marechaussee 31 

 
5 Conclusies 
In dit laatste hoofdstuk worden aan de hand van de beantwoording van de onderzoeksvragen de conclusies 
van de evaluatie getrokken.  
 
Op welke taken wordt de KMar vanuit de flexpool ingezet in Curaçao, Sint Maarten en Aruba? In hoeverre 
verschilt de inzet per (ei)land (capaciteit en inhoud van de taak)?  
De flexpool wordt hoofdzakelijk ingezet op grenstoezicht en andere grens gerelateerde taken. Het gaat 
daarbij om uiteenlopende processen, zoals aanpak mensenhandel en mensensmokkel, toezicht luchthaven en 
ondersteuning van de kustwacht. Daarnaast worden medewerkers van de flexpool ingezet binnen de 
rechtshandhavingstaken op taken die meer generiek van karakter zijn, zoals de Intel-units bij de 
politiekorpsen of een mobiel forensisch team. De meeste inzet vond plaats op Sint Maarten en Curaçao, met 
een zwaartepunt bij de luchthavens. Op Aruba was de inzet in de onderzochte periode relatief beperkt en 
gericht op ondersteunende (back office) processen. Wel werd op Aruba inzet geleverd aan het afpakteam dat 
zich richt op het ontnemen van wederrechtelijk verkregen vermogen. Deze bijdrage - hoewel nuttig voor het 
versterken van de rechtshandhaving - ligt slechts deels in lijn met de taakgebieden uit het Protocol. 
 
In hoeverre passen de uitgevoerde werkzaamheden bij het in artikel 5 en artikel 6 van het Protocol 
omschreven doel van de flexpool?  
De feitelijke inzet van de flexpool past goed bij het in artikel 5 en artikel 6 van het Protocol omschreven doel 
van de flexpool. Alleen de inzet voor het afpakteam in Aruba kan niet volledig gerelateerd worden aan de 
gestelde taakgebieden uit het Protocol. 
 
Hoe vaak en op welke taken is de KMar op basis van artikel 12 van het Protocol ingezet in Caribisch 
Nederland en hoe verliep de besluitvorming hierover in de praktijk?  
In de onderzochte periode is geen inzet geweest vanuit de flexpool. Wel zijn KMar-medewerkers die ook 
werkzaam zijn binnen de flexpool in wisselende diensten ingezet voor de reguliere basispolitietaken van 
KPCN.  
 
Wat is er bepaald over de inzet vanuit de KMar in de landen, hoe verliep dat in praktijk en wordt het 
Protocol gevolgd in de besluitvorming daarover?  
In het Protocol wordt gesteld dat de ministers van Justitie van Aruba, Curaçao en Sint Maarten jaarlijks voor  
1 oktober een verzoek om personele inzet vanuit de flexpool voor het volgende kalenderjaar indienen bij de 
minister van Binnenlandse Zaken en Koninkrijksrelaties. Deze bepaalt vervolgens in overleg met de 
commandant van de Koninklijke Marechaussee de toekenning van de capaciteit aan de landen. In het verzoek 
zou moeten worden gemotiveerd hoe de gewenste capaciteit (aantal fte’s) verdeeld wordt, alsmede de wijze 
waarop deze capaciteit wordt ingezet. De evaluatie laat zien dat deze procedure in de praktijk niet gevolgd 
wordt. In de onderzochte beleidsperiode is slechts eenmaal door een land een verzoek ingediend. (Omdat de 
DSP-groep RAPPORT ─ Protocol flexibele pool Koninklijke Marechaussee 33 

 
autoriteit. Daarbij wordt er ook op gewezen dat de flexpool geen eigen mandaat heeft en het signaleren van 
verbeterpunten dus in feite geen taak is, zolang daar niet nadrukkelijk om wordt gevraagd. Een 
samenwerkingspartner wijst erop dat lokale medewerkers soms het gevoel krijgen dat KMar-medewerkers 
hun integriteit in twijfel trekken. Dat gevoel zou een drempel opwerpen voor het vragen om hulp. Lokale 
partners wijzen erop dat de afwijkende arbeidsrechtelijke positie van de KMar-medewerkers soms wat 
ingewikkeld is. Een voltijdsaanstelling kent bij de KMar namelijk minder arbeidsuren dan een lokale 
voltijdsaanstelling en op grond van de Arbeidstijdenwet zijn de mogelijkheden voor een KMar-medewerker 
om overuren te maken beperkter dan bij een collega in lokale dienst. Zeker op momenten van drukte of 
gecoördineerde acties waarvoor veel manschappen ingezet moeten worden, kan de - qua arbeidstijden - 
minder grote inzetbaarheid van de KMar-medewerker tot enig ongemak leiden. 
 
Wat is het oordeel van de betrokken partijen uit het Protocol over de samenwerking tussen de landen en 
de KMar?  
Over het algemeen wordt positief geoordeeld over de samenwerking tussen de KMar en de landen. Wel valt 
op dat bij veel partijen die in het kader van de evaluatie op strategisch niveau gesproken werden de 
operationele inzet van de flexpool grotendeels buiten hun zicht blijft. Deze ‘onzichtbaarheid’ is overigens geen 
negatieve kwalificatie. Veeleer moet het zo worden opgevat dat de flexpool zich goed voegt in de lokale 
organisatie en er dus geen noodzaak is om vanuit de operatie naar het strategische niveau signalen af te geven 
dat de werking van het protocol voor verbetering vatbaar is. Op dit strategische niveau is dan ook veel 
waardering en wordt de ondersteuning die de KMar biedt gezien als een belangrijke bijdrage aan het 
versterken van het rechtstaat.  
 
Op het niveau van de operatie zelf werden naast positieve waardering enkele aandachtspunten benoemd. 
Naast de eerder genoemde punten in dit hoofdstuk werd gewezen op het feit dat het in de praktijk – vanwege 
een tekort aan tijd en capaciteit bij de lokale partners - lastig is om binnen de samenwerking het twinning-
concept echt systematisch in te vullen. Kennisoverdracht via dit instrument komt daarom niet altijd goed van 
de grond.  
 
Passen de werkafspraken tussen de KMar en Curaçao, Sint Maarten en Aruba over de uitvoering van het 
Protocol in de praktijk?  
Door de partijen die binnen de evaluatie het land vertegenwoordigen of op generiek niveau zijn bevraagd 
(ministeries, politiekorpsen en deskundigen), worden de werkafspraken positief beoordeeld. Wel wordt 
aandacht gevraagd voor het duurzaam borgen van de kennisoverdracht, zodat de lokale organisaties op 
termijn zelf in staat zijn de primaire processen op een hoger niveau in te kunnen vullen. Vanuit het perspectief 
van de KMar zijn de werkafspraken wel voor verbetering vatbaar. Er wordt op gewezen dat in de opzet van het 
Protocol niet voorzien wordt in een overleg waarin op strategisch niveau met de landen, de KMar en BZK 
wordt besproken waar en in welke vorm de inzet van de flexpool in het komende jaar de meeste toegevoegde 
waarde heeft. Het ontbreken van dit strategische overleg en het feit dat de landen ook niet op eigen initiatief 
DSP-groep RAPPORT ─ Protocol flexibele pool Koninklijke Marechaussee 35 

 
Bijlage 1: Bronnen 
 Broek, A.G. (2011), De geschiedenis van de politie op de Nederlands-Caribische eilanden 1839-2010. 
 Coalitieakkoord 2021 – 2025 van VVD, D66, CDA en ChristenUnie. ‘Omzien naar elkaar, vooruitkijken naar 
de toekomst’ 
 Department of State. (Juli 2022). Trafficking in persons report. Department of State: United States of 
America. Geraadpleegd via https://www.state.gov/wp-content/uploads/2022/04/337308-2022-TIP-
REPORT-inaccessible.pdf 
 Hoofdlijnenbrief Koninkrijksrelaties’ (kenmerk: 2022-0000119514) 
 Jaarverslag Flexibel inzetbare pool 2017: Koninklijke Marechaussee 
 Jaarverslag Flexibel inzetbare pool 2018: Koninklijke Marechaussee 
 Jaarverslag Flexibel inzetbare pool 2019: Koninklijke Marechaussee 
 Jaarverslag Flexibel inzetbare pool 2020: Koninklijke Marechaussee 
 Plan Veiligheid Nederlandse Antillen, PVNA 2005, blz. 2 en 3. 
 Protocol inzake de Versterking grenstoezicht in de Caribische landen van het Koninkrijk 2021 (2021, 5 
februari). Geraadpleegd via https://wetten.overheid.nl/BWBR0045143/2021-02-05. 
 Regeling periodiek evaluatieonderzoek 2022. (2022). Geraadpleegd van 
https://wetten.overheid.nl/BWBR0046970/2022-07-27. 
 Samenwerkingsregeling waarborging plannen van aanpak landstaken Curaçao en Sint Maarten 
 Tweede Kamer, vergaderjaar 2004-2005, 29800-IV-19-b1. 
 Tweede Kamer, vergaderjaar 2008–2009, 31 924 IV, nr. 1 
 Tweede Kamer, vergaderjaar 2007–2008, 31 444, nr. 2 
 Tijdschrift Marechaussee Contact, april 2011. 
 
 
 
 
 
 
 
 
 
 
DSP-groep RAPPORT ─ Protocol flexibele pool Koninklijke Marechaussee 37 

