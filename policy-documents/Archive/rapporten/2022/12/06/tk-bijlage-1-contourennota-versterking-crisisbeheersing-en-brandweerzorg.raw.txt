 
1 
 
  
 
 
 
 
 
Contourennota 
Versterking Crisisbeheersing 
en Brandweerzorg 
 
  
  
 

1. Inleiding  
 
Het huidige stelsel van crisisbeheersing en brandweerzorg wordt geschetst in de Wet 
veiligheidsregio’s (Wvr). Het kabinet heeft in 2019 de commissie Muller gevraagd de 
doeltreffendheid en de effecten van Wvr en onderliggende regelgeving in de praktijk te evalueren. 
Zo is onderzocht of de huidige wet aansluit bij actuele dreigingen en op toekomstige dreigingen en 
ontwikkelingen in de maatschappij en crisisbeheersing in het algemeen. In het rapport van de 
commissie Muller wordt de aanloop geschetst naar de vorming van de Wvr die op 1 oktober 2010 
in werking trad. De commissie beschrijft gebeurtenissen, discussies en thema’s die belangrijk 
waren voor de vorming en de huidige werking van de wet. Daarnaast en voor deze contourennota 
belangrijker nog, gaat de commissie uitgebreid in op wat er goed en minder goed is gegaan en 
waar verbeteringen noodzakelijk zijn voor de toekomst. 
 
De afgelopen jaren is de crisisbeheersing en brandweerzorg in ons land naar een hoger niveau 
gebracht en er is veel om trots op te zijn. In dit belangrijke domein werken organisaties en mensen 
dagelijks - in veel gevallen 24 uur per dag, zeven dagen per week - aan onze veiligheid. 
Veiligheidsregio’s en gemeenten zijn sinds de invoering van de Wvr gegroeid tot professionele, 
herkenbare organisaties die een sleutelrol vervullen in de crisisbeheersing en brandweerzorg in ons 
land. De (hoofd)conclusies van de commissie Muller luiden dan ook dat de crisisbeheersing en 
brandweerzorg in Nederland de afgelopen tien jaar sterk geprofessionaliseerd zijn. 
Veiligheidsregio’s en gemeenten functioneren goed in de beheersing van lokale en regionale risico’s 
en crises. Ook met grootschalige, langdurige (inter)nationale crises is de afgelopen jaren 
praktijkervaring opgedaan. Daarbij zijn dankzij hard werken door alle partners veel goede 
resultaten geboekt.  
 
Onze maatschappij verandert, net als de wereld om ons heen. Deze veranderingen vragen om 
extra inspanning en versterking van ons stelsel. Hier is werk aan de winkel. De commissie zegt 
hierover dat Nederland minder goed is voorbereid op de rampen en crises van de toekomst en dat 
een verbeterslag noodzakelijk is in de samenwerking tussen regio’s, crisispartners en Rijk bij de 
aanpak van interregionale en (inter)nationale crises. Hedendaagse crises zijn in toenemende mate 
complex, grensoverschrijdend en meer dan alleen plaatsgebonden. Onze ervaringen met Covid-19 
en recente crises hebben dit nog eens onderstreept en lieten zien dat er een aanzienlijk verschil is 
tussen de aanpak van een kort- en langdurende crises. Sinds de oplevering van het rapport van de 
commissie Muller zijn deze ontwikkelingen en de noodzaak voor verdere versterking van ons stelsel 
alleen maar toegenomen. We leven in een realiteit van bijna permanente maatschappelijke 
spanningen en hybride dreigingen die vanwege de onderlinge verbondenheid en verwevenheid in 
toenemende mate onze samenleving kunnen ontwrichten. Recente crises, zoals Covid-19 en de 
actuele gevolgen van de oorlog in Oekraïne, tonen aan dat het dreigingslandschap snel verandert. 
Dit wordt onderschreven door de onlangs opgeleverde Rijksbrede Risicoanalyse Nationale 
1
Veiligheid. Partijen werken steeds vaker en langer in opgeschaalde modus aan acute crises. Dit 
geldt niet alleen voor vaste veiligheidspartners als de veiligheidsregio’s, gemeenten, Openbaar 
Ministerie en politie, maar ook breder en vraagt veel van onze mensen en organisaties in termen 
van inzet, capaciteit, aandacht en financiën. Om ons stelsel van crisisbeheersing goed opgewassen 
te houden tegen deze ontwikkelingen, zet het kabinet in op een aantal structurele punten van 
versterking die in deze contourennota worden geschetst.  
 
Contourennota toekomstig stelsel van crisisbeheersing en brandweerzorg 
Het kabinet heeft eerder in haar standpunt over de wetsevaluatie aangekondigd om mét behoud 
van het goede, zo spoedig mogelijk te komen tot een toekomstbestendig, samenhangend stelsel 
2
voor crisisbeheersing en brandweerzorg. Deze contourennota bevat een schets van hoe de 
organisatiestructuur en samenwerking van betrokken partijen bij interregionale, nationale en 
internationale risico’s en crises worden vernieuwd. Tevens gaat deze in op de veranderingen in de 
brandweerzorg. Daarbij worden bovenop de reeds in gang gezette verbeteringen nadrukkelijk de 
praktijkervaringen die in de afgelopen periode zijn opgedaan met de bestrijding van verschillende 
incidenten, rampen en crises betrokken. Waardevolle lessen en inzichten uit recente cyber-
3
incidenten, oefeningen zoals Isidoor , specifieke crisisevaluaties, zoals het eerste deel van het 
onderzoek van de Onderzoeksraad voor Veiligheid naar de coronacrisis, en wetenschappelijke 
studies en rapporten borgt het kabinet waar mogelijk in het vernieuwd wettelijk kader. Deze 
contourennota is een nadere uitwerking van het kabinetsstandpunt en schetst op hoofdlijnen de 
                                                           
1
 Analistennetwerk Nationale Veiligheid, Rijksbrede Risicoanalyse Nationale Veiligheid – hoofdrapport  
2
 Kabinetsstandpunt Evaluatie Wet veiligheidsregio’s, 3 februari 2021, kst 29 517 nr 198. 
3
 Isidoor 2021: een grote cyberoefening van NCTV en NCSC, waarin met een groot aantal publieke en private organisaties 
gezamenlijke geoefend is met verschillende cyberincidenten. 
2 
 

Leeswijzer en definities 
In deze contourennota treft u hierna steeds de acties op de verschillende aandachtsgebieden 
binnen crisisbeheersing en brandweerzorg om de beoogde vernieuwing en verandering tot stand te 
brengen. Per onderwerp wordt aangegeven welke verandering/vernieuwing beoogd wordt en welke 
acties worden ingezet met daarbij een toelichting. 
 
In de huidige Wvr wordt voor het begrip crisis de volgende definitie gebruikt: “een situatie waarin 
een vitaal belang van de samenleving is aangetast of dreigt te worden aangetast”.  
Het ligt voor de hand dat de in deze contourennota voorgestelde aanpak – waarin notie wordt 
gegeven van de verschillende type crisis in aard, aanpak en duur - leidt tot een gewijzigd 
begrippenkader in het wetsvoorstel.  
 
Tot slot  
Deze contourennota is tot stand gekomen op basis van input van veel publieke en private partners, 
waaronder aanbieders van vitale processen of diensten, deskundigen in de crisisbeheersing en 
brandweerzorg en de Taskforce wetsevaluatie van de veiligheidsregio’s en het Veiligheidsberaad. 
Veel dank aan al deze partners voor hun waardevolle bijdragen en betrokkenheid. Vanzelfsprekend 
worden deze partijen bij de verdere wets- en beleidsontwikkeling betrokken om zo de komende 
periode gezamenlijk werk te maken van de doorontwikkeling van ons stelsel en om de in deze 
contourennota geschetste aanpak in de praktijk gezamenlijk te laten slagen. 
 
 
 
 
  
4 
 

De primaire taak van crisisbeheersing blijft, ook bij bovenregionale crisis, bij de voorzitters. De 
aanwijzingsbevoegdheid van de minister van Justitie en Veiligheid wordt alleen toegepast indien 
blijkt dat sturing nodig en proportioneel is (bijvoorbeeld bij onvoldoende samenwerking of 
uitblijven van het gewenste resultaat). Een aanwijzing wordt alleen gegeven – tenzij de vereiste 
spoed of omvang van de crisis zich daartegen verzet – na overleg met de betreffende voorzitters 
en raadpleging van de commissaris van de Koning. Dit zal wettelijk worden vastgelegd.  
 
Aanwijzingsbevoegdheid aan het bestuur van een veiligheidsregio bij tekortschieten uitvoering 
wettelijke taken (in de koude fase) 
Op dit moment kan de commissaris van de Koning op grond van artikel 59 Wvr indien de 
taakuitvoering in de veiligheidsregio te kort schiet een aanwijzing geven aan het bestuur van een 
veiligheidsregio. Deze aanwijzingsbevoegdheid richt zich op de taken van het bestuur van de 
veiligheidsregio en betreft daarmee de taken die het bestuur heeft in de koude fase. De 
commissaris van de Koning past deze aanwijzingsbevoegdheid toe volgens de ambtsinstructie van 
de commissaris van de Koning. Volgens de ambtsinstructie geeft de commissaris van de Koning 
alleen een aanwijzing na instemming van de minister van Justitie en Veiligheid. Volgens de 
ambtsinstructie kan de minister van Justitie en Veiligheid hiertoe ook een verzoek doen. Ook hier is 
dus sprake van een ‘indirecte’ aanwijzingsbevoegdheid. Voorgesteld wordt om deze specifieke 
aanwijzingsbevoegdheid gericht op de uitvoering van de wettelijke taken door het bestuur van de 
veiligheidsregio in de koude fase over te hevelen naar de minister van Justitie en Veiligheid. Dit is 
in lijn met het advies van de commissie Muller, die stelt dat er in de huidige praktijk geen 
toegevoegde waarde meer bestaat voor de toezichthoudende rol van de commissaris van de 
8
Koning ten opzichte van de veiligheidsregio. De Inspectie JenV is immers belast met het toezicht 
op deze taakuitvoering van de veiligheidsregio’s en bij de opvolging van dit toezicht past een 
aanwijzingsbevoegdheid van de minister van Justitie en Veiligheid. Indien de Minister van Justitie 
en Veiligheid een dergelijke aanwijzing overweegt, zal voorafgaand hieraan het bestuur van de 
veiligheidsregio worden gehoord en de commissaris van de Koning geraadpleegd. Deze 
aanwijzingsbevoegdheid van de minister van Justitie en Veiligheid zal zien op het tekortschieten in 
de taakuitvoering van het bestuur van de veiligheidsregio. De commissaris van de Koning behoudt 
evenwel zijn rol ten aanzien van het bevorderen van de bestuurlijke samenwerking in de koude 
fase. Indien noodzakelijk moet de commissaris van de Koning daarbij kunnen beschikken over 
handelingsperspectief. Bij de uitwerking in het kader van het wetgevingstraject wordt de rol en het 
daarbij benodigde handelingsperspectief van de commissaris van de Koning bezien en wettelijk 
geborgd.  
 
b) De rol van de commissaris van de Koning ten aanzien van de bestuurlijke samenwerking blijft 
ongewijzigd 
De verantwoordelijkheden van de commissaris van de Koning ten aanzien van de bestuurlijke 
samenwerking in de regio blijven ongewijzigd. Op basis van art. 41 Wvr behoudt hij zijn 
bevoegdheden ten aanzien van het toezicht op de samenwerking in het regionaal beleidsteam, 
waartoe hij ook aanwijzingen kan geven. Bij deze aanwijzingsbevoegdheid gaat het om 
samenwerking tussen de verschillende decentrale organen, zoals de voorzitters, de andere 
burgemeesters en ook bijvoorbeeld de aanvullende betrokkenheid van andere partners, zoals de 
dijkgraaf van een waterschap. Deze aanwijzingsbevoegdheid past bij diens taak in artikel 182 van 
de Provinciewet betreffende het bevorderen van de samenwerking tussen de in de provincie 
werkzame rijksambtenaren met het provinciebestuur, de gemeentebesturen en de 
waterschapsbesturen. De commissaris van de Koning heeft hier een duidelijke meerwaarde; hij 
kent immers de betrokken bestuurders in zijn provincie. Zijn rol ten aanzien van de bestuurlijke 
samenwerking strekt zich mede uit tot de bestuurlijke samenwerking anders dan in het regionaal 
beleidsteam, dus ook in de koude fase. Zo blijft (een vertegenwoordiger van) de commissaris van 
de Koning uitgenodigd worden voor de vergaderingen van het algemeen bestuur van de 
veiligheidsregio, met het oog op de samenwerking binnen dit bestuur (het huidige art. 13 Wvr blijft 
behouden).  
 
Om de commissaris van de Koning in staat te stellen zijn rol ten aanzien van de bestuurlijke 
samenwerking in het regionaal beleidsteam en het algemeen bestuur van de veiligheidsregio te 
vervullen en om de commissaris van de Koning in het kader van een voorgenomen aanwijzing van 
de minister van Justitie en Veiligheid aan de voorzitters van de veiligheidsregio’s te kunnen 
raadplegen, wordt zijn informatiepositie in de wet geborgd. Daarvoor worden de nodige 
informatiebepalingen in onderlinge samenhang bekeken. 
 
                                                           
8
 Evaluatie Wet veiligheidsregio’s, naar toekomstbestendige Crisisbeheersing en Brandweerzorg, 4 december 2020, p. 116 
6 
 

landelijke doelstellingen in een meerjarige landelijke agenda crisisbeheersing. Deze landelijke 
agenda heeft betrekking op zowel het cyclisch proces crisisbeheersing als geheel als op de 
verschillende fasen van dit proces. Denk hierbij aan voorbereiding, respons en nafase/herstel. Ook 
kan het gaan om risicoanalyses, planvorming, operationele coördinatie, informatievoorziening, 
risico- en crisiscommunicatie, uniformering werkwijzen, landelijke informatievoorziening, 
capaciteitsanalyse van mens en middelen, onderzoek en innovatie, OTOTEL, invulling van 
afspraken over crisisbijstandsverlening met EU, NAVO en BeNeLux en samenwerking met de 
buurlanden. Dit zowel in algemene zin, als specifiek ten aanzien van bepaalde risico’s (n.a.v. de 
risicoanalyse). 
 
In het kader van de landelijke agenda crisisbeheersing wordt onder andere aan de 
veiligheidsregio’s gevraagd hun bijdrage te leveren aan de interregionale en landelijke planvorming 
die gecoördineerd wordt door de minister van Justitie en Veiligheid. Hierbij wordt hij door de 
bestaande (in capaciteit uit te breiden) organisatie ondersteund. De veiligheidsregio’s blijven 
eindverantwoordelijk voor het vaststellen van de (inter)regionale plannen, waarbij de minister 
toeziet op het (totstandkomings)proces. De minister is eindverantwoordelijk voor landelijke 
planvorming, waarbij de eigenstandige verantwoordelijkheid van de vakministers onveranderd 
blijft. Dit vraagt ook een andere financieringssystematiek waarbij richting veiligheidsregio’s 
onderscheid wordt gemaakt in geldstromen ten aanzien van bijdragen aan landelijke planvorming 
en van (inter)regionale preparatie, respons en herstel. 
 
Voor de wijze waarop de bestuurlijke afstemming en vaststelling van de landelijke agenda en 
landelijke doelstellingen crisisbeheersing plaatsvindt, onderzoekt het kabinet verschillende opties. 
Deze worden gezamenlijk met de relevante partners nader uitgewerkt. 
 
e) Inzet extra financiële middelen en capaciteit 
Het kabinet stelt extra financiële middelen beschikbaar, als onderdeel van de eerder genoemde 
bestuurlijke afspraken (pagina 3), om de veiligheidsregio’s en het Rijk te ondersteunen bij de 
realisatie van de landelijke doelstellingen. Onderdeel hiervan is extra uitvoeringscapaciteit voor de 
versterking van de governance en inzicht in slagkracht en paraatheid. Ook draagt dit bij aan 
sturing op de totstandkoming van interregionale en landelijk planvorming. Deze extra 
uitvoeringscapaciteit ressorteert onder de verantwoordelijkheid van de minister, die in afstemming 
met de departementen, veiligheidsregio’s en crisispartners het proces van de totstandkoming van 
informatiebeeld en planvorming zal aansturen. De precieze vormgeving en taken van deze 
uitvoeringscapaciteit vergen nadere doordenking en afstemming. 
 
f) Verbinden internationale en nationale crisisbeheersing en het versterken van de 
grensoverschrijdende samenwerking 
Op rijksniveau werkt Nederland intensief mee aan internationale crisisbeheersing en draagt hier 
door verdragen, inhoudelijk, financieel en waar mogelijk met materieel aan bij. Internationale 
samenwerking vindt plaats met onze buurlanden, in BeNeLux-, Europees- en NAVO-verband. Het 
recente verleden laat zien dat er steeds meer sprake is van grensoverschrijdende rampen en crisis 
met bij behorende effecten (COVID-19, wateroverlast) waarbij grensoverschrijdende samenwerking 
een must is. Het is daarom ook in het belang (van de veiligheid) van Nederland om op het gebied 
van internationale samenwerking en informatie-uitwisseling, te investeren en te intensiveren. 
Daarnaast draagt Nederland op basis van het solidariteitsbeginsel bij aan het Europese civiele 
beschermingsmechanisme. In EU-verband wordt ingezet op enerzijds een betere verbinding tussen 
nationale en internationale crisisbeheersing en anderzijds op het ontwikkelen van een 
crisisbeheersingsstelsel waarin gezamenlijk wordt geïnvesteerd in preventie, paraatheid en respons 
en ondersteuning aan elkaar en andere, niet–EU-landen bij de aanpak van ernstige rampen en 
crises.  
 
Op regionaal niveau grenzen twaalf veiligheidsregio’s aan België en Duitsland. De bestaande 
samenwerking tussen veiligheidsregio’s en crisispartners in de buurlanden op het gebied van 
crisisbeheersing en brandweerzorg is hoofdzakelijk operationeel van aard. De crisisbeheersing is 
dus nog niet structureel gericht op de preparatie: een systematische gezamenlijke analyse van 
risico’s, de voorbereiding of aanpak van incidenten of effecten in het grensgebied. Uit de evaluatie 
van de Wet veiligheidsregio’s is gebleken dat de wet geen prikkels of dwingende bepalingen bevat 
voor internationale samenwerking op het terrein van crisisbeheersing en dat deze component zou 
moeten worden versterkt. Deze versterking wordt langs de volgende lijnen uitgewerkt. 
 
 
 
8 
 

verschillende onderdelen van de cyclus. In onderstaande paragrafen wordt nader ingegaan op 
enkele andere voorstellen ten aanzien van de verschillende fasen van crisisbeheersing. 
 
Gezamenlijke voorbereiding, inclusief risico-inventarisatie en risicoanalyse 
De noodzakelijke voorbereiding op incidenten en crises vraagt van publieke en private 
crisispartners dat zij hun inspanningen ten aanzien van de gezamenlijke risico-inventarisatie,  
-analyse en voorbereiding verder intensiveren en harmoniseren. Dit betekent onder meer dat 
partijen elkaar frequent opzoeken, aanhaken en betrekken bij zowel de inventarisatie en analyse 
van risico’s en dreigingen, als bij de voorbereiding op de respons. Het kabinet acht het – in lijn met 
het advies van de commissie – niet noodzakelijk om in de regelgeving een uitputtende opsomming 
te geven van alle specifieke partners op het terrein van crisisbeheersing waarmee moet worden 
samengewerkt. Wel wordt wettelijk vastgelegd dat het Rijk en de veiligheidsregio’s – in overleg 
met de functionele ketens – verplicht zijn om afstemming te zoeken met voor hen relevante 
publieke en private partners in crisisbeheersing. Dat geldt ook voor versterking van de afstemming 
op internationaal vlak. Zo wordt geborgd dat in de voorbereiding op specifieke crises afspraken 
worden gemaakt over de generieke crisisorganisatie, rollen, taken en werkwijzen. En dat 
netwerkpartners adequaat worden betrokken bij de voorbereiding (en respons). 
 
Tot slot zullen kabinet en veiligheidsregio's in het kader van risico-inventarisatie en -analyse extra 
aandacht besteden aan de nauwe afstemming tussen de Rijksbrede Risicoanalyse Nationale 
Veiligheid en de Regionale Risicoprofielen op het decentraal niveau. Dit mede in het kader van de 
gezamenlijke planvorming en een verkenning naar een landelijk opleidings- en oefenprogramma. 
 
Respons 
Ten aanzien van respons behouden crisispartners een grote mate van flexibiliteit. Het kabinet volgt 
daarmee het advies van de commissie om de respons uitgaande van een solide basisstructuur zo 
flexibel mogelijk te kunnen inrichten en vormgeven afhankelijk van de aard en omvang van 
specifieke crises. Tegelijkertijd is het kabinet van mening dat adequate crisisrespons niet altijd 
samengaat met onbeperkte flexibiliteit. Door één heldere, doch flexibele, basiscrisisstructuur te 
hanteren weten alle partners (publiek en privaat) te allen tijde waar zij aan toe zijn.  
 
b) Wettelijke borging nafase en herstel 
Om te borgen dat structureel aandacht wordt geschonken aan de preparatie en de uitvoering van 
de nafase, zal dit thema een verplicht onderdeel worden van zowel landelijke, departementale als 
regionale beleidsplannen. De nafase omvat meer activiteiten dan de nazorg (in het kader van 
bevolkingszorg) en maakt reeds een belangrijk onderdeel uit van de crisisrespons. Er wordt 
gekeken hoe dit in de wet verankerd kan worden, waarbij de verantwoordelijkheden ten aanzien 
van de nafase bij de respectievelijke partners blijft. 
 
c) Wettelijke borging en investeren in kennisontwikkeling, opleiden, trainen en oefenen 
Crisisbeheersing is in toenemende mate een geprofessionaliseerde taak. Er is een stevig fundament 
van kennis, kunde en ervaring noodzakelijk. De commissie adviseert dan ook om in de nieuwe 
wetgeving vast te leggen dat het stelsel van crisisbeheersing voorziet in kennisontwikkeling en het 
gezamenlijk opstellen van kwaliteitsnormen. Het toezicht van het stelsel moet daar op aansluiten: 
crisisbeheersing is een vak. 
 
Kennisontwikkeling en innovatie  
Kwalitatief hoogwaardige crisisbeheersing vraagt om structurele kennisontwikkeling en innovatie, 
gericht op de vraagstukken van de toekomst en wat deze vragen van de partners binnen het stelsel 
van crisisbeheersing. Relevant is zowel fundamenteel wetenschappelijk onderzoek gericht op de 
(middel)langere termijn als meer praktijkgericht onderzoek en pilots voor het nu en de kortere 
termijn. Inzet is kennisontwikkeling en innovatie structureel onderdeel van de cyclus 
crisisbeheersing te maken. Daartoe zal het kabinet in samenwerking met de betrokken partners 
een meerjarige strategische onderzoekagenda vaststellen, en daarbij samenwerken met 
universiteiten en instellingen waaronder het NIPV. Deze agenda wordt gekoppeld aan opleidingen 
in het kader van de voorbereiding en het OTOTEL-programma. Daarnaast wordt aansluiting 
gezocht met (inter)nationale kennis- en innovatietrajecten. 
 
Opleiden, trainen, oefenen 
Voor veel mensen die bij crisisbeheersing worden ingezet, is de rol in de crisisbeheersing een 
neventaak. Crisisvaardigheden, -processen en -netwerk wijken daardoor vaak af van de reguliere 
werkzaamheden. Regelmatig samen opleiden, trainen en oefenen (OTO), zowel binnen de eigen 
organisatie als met andere partners, draagt bij aan betere prestaties tijdens crises. 
10 
 

f) Versterking, uitwerking en wettelijke verankering netwerksamenwerking; 
g) Voorbereiding op bovenregionale en landelijke crises. 
 
a) Verbinding veiligheidsregio’s en andere partners met de nationale crisisstructuur 
In de afgelopen jaren is de samenwerking tussen de nationale crisisstructuur en de 
veiligheidsregio’s geïntensiveerd. Daarvoor zijn enkele concrete kantelmomenten aan te wijzen: de 
KPN-storing met als gevolg de uitval van 112 (2019), de boerenprotesten (2019), de Covid-19-
pandemie (2020) en de aanpak van de opvang Oekraïense vluchtelingen en de doorstroom 
migratie (2022). De huidige wet draagt onvoldoende bij aan de interregionale en landelijke 
samenwerking voor regio-overstijgende of landelijke crises. 
 
De Wvr beschrijft de regionale organisatie, taken en bevoegdheden voor crisisbeheersing. Ook 
wordt een aantal partners, zoals de waterschappen, expliciet benoemd. De nationale organisatie, 
taken en bevoegdheden, voor crisisbeheersing worden in de wet echter beperkt omschreven. 
Onderdeel hiervan is de nationale crisisstructuur, die in de responsfase geactiveerd kan worden. 
Ook de relatie tussen decentrale en centrale crisisbeheersing komt in de huidige wet beperkt aan 
bod.  
 
Van groot belang is om de verbinding tussen de nationale crisisstructuur, de veiligheidsregio’s en 
publieke en private crisispartners structureel te versterken en te borgen. Zodat crises ‘als één 
overheid’ beheerst kunnen worden. De verbinding tijdens de responsfase tussen de nationale 
crisisstructuur enerzijds en publieke en private crisispartners anderzijds wordt structureel 
verstevigd. Onderzocht wordt of de nationale crisisstructuur, en bijbehorende bestuurlijke 
afstemmings- en samenwerkingsafspraken, verankerd kunnen worden in het vernieuwde wettelijk 
kader, en uitwerking daarvan in een ministerieel besluit en een landelijk handboek 
crisisbeheersing. De organisatie, taken en rollen van de nationale crisisstructuur zijn nu niet in de 
wet beschreven, maar in het instellingsbesluit van de Ministeriële Commissie Crisisbeheersing 
(MCCb) en het Nationaal Handboek Crisisbesluitvorming. Het Handboek is een nadere uitwerking 
van het instellingsbesluit en legt op hoofdlijnen de bevoegdheden, verantwoordelijkheden en 
kerntaken vast van de belangrijkste actoren van de nationale crisisstructuur. 
 
Ten aanzien van de responsfase is in het recent aangepaste Instellingsbesluit Ministeriële 
Commissie Crisisbeheersing (MCCb) en het Nationaal Handboek Crisisbeheersing (als opvolger van 
10
het Nationaal Handboek Crisisbesluitvorming) het volgende vastgelegd: op uitnodiging van de 
voorzitter van de MCCb kan een voorzitter veiligheidsregio, burgemeester of voorzitter van een 
ander openbaar lichaam (zoals een dijkgraaf of gezaghebber BES-eilanden) met raadgevende stem 
deelnemen aan de beraadslagingen van de MCCb. Daarnaast kunnen op uitnodiging van de 
voorzitter MCCb ook andere partners en deskundigen als adviseur vanuit een inhoudelijke of 
operationele expertise deelnemen. Te denken valt aan politie, kennisinstituten/netwerken, private 
partners waaronder aanbieders vitale processen of inlichtingen- en veiligheidsdiensten. In het 
Nationaal Handboek Crisisbeheersing wordt de inzet van deze adviserende partijen nader 
uitgewerkt.  
 
Indien de situatie daartoe aanleiding geeft kan ook het Openbaar Ministerie (OM) OM aan de de 
MCCB deelnemen. Het OM informeert en adviseert de MCCb over de handhaafbaarheid van 
maatregelen op basis van het strafrecht dan wel maatregelen die raken aan de strafrechtelijk 
handhaving van de rechtsorde (bijvoorbeeld het stelsel bewaken en beveiligen). Het OM kan de 
MCCb voorts informeren over het optreden dat onder gezag van het OM plaatsvindt in het kader 
van de strafrechtelijke handhaving van de rechtsorde. 
 
b) Transitie LOCC: doorontwikkeling Knooppunt Coördinatie Regio’s-Rijk (KCR2) met een 
wettelijke borging 
De bovenregionale en landelijke coördinatie op de voorbereiding en aanpak van crises vraagt 
inrichting van het Knooppunt Coördinatie Regio’s Rijk (KCR2 - werktitel). KCR2 wordt het 
gezamenlijke 24/7 centrale koppelvlak voor bovenregionale en landelijke informatiestromen van 
onder andere vitale ketens naar regio’s en andersom. Hierin werken veiligheidsregio’s, Rijk en 
andere partners samen. KCR2 ontwikkelt het landelijke beeld, heeft het overzicht en de kwaliteit 
om ketens in iedere fase (koud, lauw en warm) met elkaar te verbinden. Het onderhoudt en 
activeert benodigde netwerken voor een eenduidig informatiebeeld en duiding. Het biedt landelijke 
ondersteuning in coördinatie tussen veiligheidsregio’s, Rijk en crisispartners. Via het Nationaal 
Crisiscentrum (NCC) vindt aansluiting plaats tussen KCR2 en de nationale crisisstructuur. 
                                                           
10
 Instellingsbesluit Ministeriële Commissie Crisisbeheersing 2022, Stcrt 2022, 32675 
12 
 

veiligheidsvraagstukken en ontwikkelingen van nu en in de toekomst. Het Veiligheidsberaad neemt 
hierbij geen verantwoordelijkheden of bevoegdheden over van de besturen van de 25 
veiligheidsregio’s. Ook is het Veiligheidsberaad waardevol gesprekspartner van de minister van 
Justitie en Veiligheid.  
 
Indien sprake is van een crisis die twee of meer veiligheidsregio’s (bovenregionaal; in ultimo 25 
veiligheidsregio’s) treft, kan besloten worden tot het inrichten van een Interregionaal Beleidsteam 
(IRBT). In het Interregionaal Beleidsteam kunnen de voorzitters van de veiligheidsregio’s de 
uitoefening van hun taken en bevoegdheden bij een crisis onderling afstemmen, en kan 
afstemming plaatsvinden met het Rijk. Of en hoe een IRBT in wetgeving is op te nemen dient 
verder verkend te worden. Expliciete onderdelen van deze verkenning zijn het voorzitterschap, 
mandaat en aansturing, ook van de netwerkpartners en de relatie met de nationale crisisstructuur. 
Op voorhand is hierbij een belangrijk aandachtspunt de democratische legitimiteit, passend binnen 
het huidige systeem van verlengd lokaal bestuur. De uitkomsten van deze verkenning zullen 
meegenomen worden in het wetgevingstraject. 
 
Ten aanzien van de democratische legitimiteit vindt de commissie dat bij het Veiligheidsberaad 
11
geen zelfstandige bevoegdheden passen. De relatieve voordelen van zelfstandige bevoegdheden 
verhouden zich niet tot de nadelen van democratische legitimiteit. Het zou leiden tot een extra 
bestuurslaag boven de 25 gemeenschappelijke regelingen. De ervaringen rond Covid-19 tot nu toe 
en het onderzoek van de commissie laten zien dat de effectiviteit van het Veiligheidsberaad niet 
afhangt van extra bevoegdheden. Het kabinet volgt de commissie in deze conclusie. Tegelijkertijd 
zal het Veiligheidsberaad wel degelijk een belangrijke rol moeten spelen in de doorontwikkeling van 
het stelsel en uniformering ervan. Daar waar de 25 besturen van veiligheidsregio’s gezamenlijk 
verantwoordelijk worden voor inventarisatie van de (gezamenlijke) risico’s op regionaal niveau, de 
prioritering ervan en de daaropvolgende risicobeheersings- en preparatie-activiteiten, speelt het 
Veiligheidsberaad een coördinerende en regisserende rol. Datzelfde geldt voor het maken van 
afspraken met landelijk opererende crisispartners.  
 
d) Flexibilisering bij crisis die langer duren 
Een flexibele werkwijze maakt dat tijdens de beheersing van de crisis voortdurend aandacht moet 
zijn voor de vraag of structuur van de crisisorganisatie en samenstelling van de betrokken teams 
binnen die structuur nog aansluit bij wat de praktijk vraagt. In het geval een crisis langer blijkt te 
duren, dient bij deze werkwijze periodiek ook overwogen te worden of de fase waarin een crisis 
zich lijkt te bevinden de mate van opschaling en van bevoegdheidsverdeling nog rechtvaardigt of 
dat afschaling weer mogelijk is. Een denkrichting hierbij is het wetsvoorstel voor de eerste tranche 
van de aanpassing van de Wet publieke gezondheid, waarin onderscheid wordt gemaakt tussen een 
acute en een beheerfase. In zo’n beheerfase is de crisis dermate onder controle dat een terugkeer 
naar de bestuurlijke verhoudingen buiten crisissituaties op decentraal niveau overwogen kan 
worden. In het geval van een landelijke crisis, is in een beheerfase denkbaar dat er meer ruimte is 
voor een lokale aanpak en dat de gevolgen van de crisis lokaal opgevangen kunnen worden, en het 
bestuurlijk gezag op decentraal niveau bij de burgemeester wordt belegd. Op die wijze kan in zo’n 
beheerfase door de burgemeester democratische verantwoording worden afgelegd aan de 
gemeenteraden. 
 
Ten aanzien van de democratische legitimiteit constateert de evaluatiecommissie dat de 
democratische verantwoording achteraf door de voorzitter van de veiligheidsregio bij langdurige 
bovenlokale crises problematisch is. Momenteel is de voorzitter van de veiligheidsregio verplicht 
om na afloop van een ramp of crisis van meer dan plaatselijke betekenis schriftelijk verslag uit te 
brengen aan de raden van de getroffen gemeenten over het verloop van de gebeurtenissen en de 
besluiten die hij heeft genomen. Artikel 40 voorziet vooral in een behoefte bij een kortdurende 
crisis. In de huidige bestuurspraktijk geven voorzitters van de veiligheidsregio’s ook geregeld 
gedurende een langer durende crisis uitleg en leggen zij verantwoording af aan de betrokken 
gemeenteraden, uit eigen beweging of op verzoek. Dit draagt bij aan de democratische legitimiteit 
van de crisisbeheersing, in het geval een crisis langer duurt. Het kabinet is voornemens om de 
verantwoordingsplicht van de voorzitter veiligheidsregio (huidig art. 40 Wvr) bij een bovenlokale 
crisis die langer blijkt te duren, en zo lang hij/zij het bestuurlijk gezag uitoefent, zo uit te breiden 
dat waar mogelijk ook gedurende deze langdurige crisis en – tenzij de vereiste spoed zich 
daartegen verzet - voordat een besluit genomen wordt, betrokken gemeenteraden worden 
geconsulteerd, debat wordt gevoerd en verantwoording wordt afgelegd door de voorzitter 
veiligheidsregio aan de raden van getroffen gemeenten. Deze uitbreiding van democratische 
verantwoording aan de raad is nodig bij het autonoom optreden van de voorzitters van de 
                                                           
11
 Evaluatie Wet veiligheidsregio’s, naar toekomstbestendige Crisisbeheersing en Brandweerzorg, 4 december 2020, p. 115. 
14 
 

Er wordt geïnvesteerd in en geëxperimenteerd met vormen van netwerkregie en –sturing om tot 
een effectieve vorm van netwerksamenwerking te komen waarbij ruimte is voor veerkrachtig en 
flexibel optreden. Het binnen het netwerk benutten van elkaars expertise en specialisaties is een 
onderdeel hiervan. Waarbij we erkennen dat enkele partners ongeacht het type crisis vrijwel altijd 
een onmisbare partner zijn. Hierbij denkt het kabinet aan de politie en OM die vanuit hun taak voor 
handhaving van de openbare orde en veiligheid bij vrijwel elke crisis een onmisbare partner is en 
de meldkamer die een belangrijke rol binnen de veiligheidsregio vervult bij de uitvoering van de 
brandweertaak en crisisbeheersing.  
 
Rol van Defensie als structurele veiligheidspartner wordt uitgewerkt 
Een bijzondere rol in het stelsel van crisisbeheersing is weggelegd voor de minister van Defensie. 
Nauw gerelateerd aan de militaire crisisbeheersing (ex artikel 97 Grondwet inzake de verdediging 
en bescherming van de belangen van het Koninkrijk), is het uitgangspunt dat Defensie belast is 
met civiele crisisbeheersingstaken. Hierbij ondersteunt de krijgsmacht de civiele autoriteiten onder 
alle omstandigheden bij de bestrijding van rampen en incidenten en de beheersing van crises, 
zowel nationaal als internationaal. De rol van Defensie als structurele veiligheidspartner in het 
landelijke crisisstelsel en het vernieuwde wettelijk kader wordt nader uitgewerkt.  
 
g)  Voorbereiding op bovenregionale en landelijke crises 
De voorbereiding op een bovenregionale en landelijke crisis vraagt per definitie om samenwerking 
en betrokkenheid van veel partijen. Een structurele en geregisseerde werkwijze in relatie tot de 
voorbereiding wordt hiervoor geïntroduceerd (onder gezamenlijke regie van besturen 
veiligheidsregio's en minister van Justitie en veiligheid) bestaande uit de volgende (deels eerder 
genoemde) bouwstenen: 
 Gezamenlijke landelijke risico-inventarisatie en -analyse (“afstemming tussen de Rijksbrede 
Risicoanalyse Nationale Veiligheid en de Regionale Risicoprofielen”)  
 Gezamenlijke meerjarige landelijk beleidsplan/agenda crisisbeheersing van Rijk en 
veiligheidsregio’s en andere crisispartners. 
 Met vaststelling landelijke doelstellingen (als onderdeel van de gezamenlijke meerjarige 
landelijke agenda) sturing van minister van Justitie en Veiligheid al dan niet mede namens 
vakministers) waar nodig. 
 Gezamenlijke planvorming waarbij voor bovenregionaal voortouw bij veiligheidsregio's ligt en 
voor landelijk bij het Rijk. 
 Een (in capaciteit en kunde uitgebreide) bestaande landelijke ondersteuningsorganisatie moet 
veiligheidsregio’s en Rijk hulp bieden bij planvorming. 
 Verplichte afstemming van Rijk en veiligheidsregio's met noodzakelijke crisispartners bij 
voorbereiding wordt wettelijk vastgelegd. 
 Mogelijkheid tot directe aanwijzing door minister van Justitie en Veiligheid als escalatie 
instrument indien de uitvoering van de wettelijke taken door het bestuur van de 
veiligheidsregio tekort schiet. 
 
 
2.4 GHOR, bevolkingszorg en crisiscommunicatie 
Acties binnen het aandachtsgebied GHOR, bevolkingszorg en crisiscommunicatie: 
 
a) Verduidelijking taken GHOR bij regiogrens-overschrijdende cq. landelijke crises van langere 
duur; 
b) Introductie zorgrisicoprofiel en bestuurlijke vaststelling; 
c) Verduidelijking sturing en regie door de GHOR ir.t. aanpassing Wet publieke gezondheid 
(Wpg); 
d) Wettelijk verankeren regierol voor besturen van veiligheidsregio’s voor bevolkingszorg en 
risico- en crisiscommunicatie; 
e) Steviger positioneren crisiscommunicatie. 
 
2.4.1. Taak GHOR 
De GHOR is onderdeel van de veiligheidsregio en belast met de coördinatie, aansturing en regie 
van de geneeskundige hulpverlening in het kader van de rampenbestrijding en de crisisbeheersing. 
Doel van de GHOR is dat onder aansturing hiervan de betrokken organisaties gereed zijn om 
naadloos op te schalen van de dagelijkse naar grootschalige hulpverlening, waarbij de betrokken 
organisaties multidisciplinair op regionaal niveau als één samenhangende zorgketen optreden om 
gezondheidsschade voor burgers bij een ramp of crisis zoveel mogelijk te voorkomen of beperken. 
Daarnaast adviseert de GHOR andere overheden en organisaties om gezamenlijk op te kunnen 
treden tijdens een ramp of ongeval (zoals evenementenadvisering en advisering 
16 
 

versterkt door de introductie van het zorgrisicoprofiel. De DPG/GHOR vertaalt de dominante 
(boven)regionale risico’s in het kader van geneeskundige hulpverlening naar 
scenario’s/capaciteiten voor de gehele geneeskundige keten. Dit zorgrisicoprofiel geeft de DPG een 
stevige positie in de borging van het publieke belang van veiligheid, o.m. in het ROAZ. De 
expliciete deelname van de GHOR aan het ROAZ geeft de DPG een duidelijke titel om te acteren in 
dit publieke belang, mede in het licht van de door de NZa gesignaleerde hoge en toenemende druk 
op de acute zorgketen. Een excellente informatiepositie van de GHOR/DPG samen met de 
zorgpartijen is een noodzakelijke voorwaarde voor het vervullen van deze voorbereidende taak. 
Hiermee wordt de GHOR en de bestuurlijke inbedding van de DPG-en in de veiligheidsregio’s en in 
het ROAZ aanzienlijk versterkt. Het zorgrisicoprofiel wordt zo actueel mogelijk gehouden en 
minimaal tweejaarlijks herzien. De verantwoordelijkheid voor de totstandkoming van dit 
zorgrisicoprofiel ligt bij de GHOR en wordt o.m. door de DPG afgestemd in het ROAZ. De DPG heeft 
als directeur GHOR de verantwoordelijkheid dit proces te bewaken, belemmeringen te signaleren 
en het bestuur van de veiligheidsregio hierover te adviseren. 
 
c)  Verduidelijking sturing en regie   
De Wpg wordt de komende tijd in onderdelen (tranches) aangepast.   
 Mede n.a.v. de aanbeveling van de OVV om de crisisstructuur voor de zorg aan te passen, 
wordt de Wpg gewijzigd. Deze wijziging houdt in dat een bevoegdheid wordt opgenomen voor 
de minister van VWS om de GGD-en direct medisch-operationeel aan te sturen in geval van de 
bestrijding van A-infectieziekten, waarbij de Landelijke Functionaliteit Infectieziektebestrijding 
(LFI) de minister van VWS ondersteunt. Deze sturing moet congruent zijn met de bestaande 
coördinerende verantwoordelijkheden van de voorzitters veiligheidsregio’s en die van de 
minister van JenV voor het uniforme en landelijk dekkende stelsel voor crisisbeheersing. Deze 
sturing zal in gezamenlijkheid met VWS, JenV, BZK en de veiligheidsregio’s worden uitgewerkt.  
 Het versterken van de samenwerking binnen de ROAZ en het borgen van de zorgcontinuïteit bij 
langdurige crises, is belangrijk in het kader van crisisbeheersing. Door de deelname van de 
DPG als directeur GHOR heeft hij, naast zijn GGD-verantwoordelijkheid, een duidelijke titel om 
13
in het ROAZ te acteren in het publieke belang van veiligheid . Zoals aangekondigd in de 
beleidsagenda toekomstbestendige acute zorg (PM Binnenkort naar de TK), zal de minister van 
VWS verkennen welke aanvullende instrumenten hij als minister in kan zetten in reguliere én 
crisisfase om samenwerking in de acute zorg te versnellen. Hoe deze instrumenten zich 
verhouden tot de verantwoordelijkheidsverdeling in het zorgstelsel in relatie tot de taken van 
de GHOR/DPG en de ROAZ is expliciet onderdeel van deze verkenning.  
 
d) Wettelijk verankeren regierol voor besturen van veiligheidsregio’s voor bevolkingszorg en risico- 
en crisiscommunicatie 
Bevolkingszorg speelt een cruciale rol in de crisisbeheersing. Dat hebben we gezien bij de aanpak 
van de opvang Oekraïense vluchtelingen s, maar ook bijvoorbeeld bij de aanpak van het hoogwater 
in Limburg. De invulling per regio is echter divers, zoals ook staat beschreven in het 
evaluatierapport Muller. Dat maakt dat het in de praktijk voor veel partijen onduidelijk is wat 
bevolkingszorg precies inhoudt, hoe bevolkingszorg zich verhoudt tot gemeentelijke 
crisisbeheersing en tot de processen risico- en crisiscommunicatie onder verantwoordelijkheid van 
de besturen van de veiligheidsregio’s. Het is niet altijd helder wie welke verantwoordelijkheden 
heeft en wanneer er sprake is van adequate bevolkingszorg. Dit moet anders. Uit de evaluatie Wvr 
en ervaringen uit het veld blijkt de behoefte aan doorontwikkeling en professionalisering van 
bevolkingszorg. Bevolkingszorg wordt daarom wettelijk gedefinieerd. Daarnaast is uniformering 
van het kwaliteitsniveau van belang. Concreet gaat dit over: 
1. Het inrichten van een aantal uniforme bevolkingszorgfuncties zodat er duidelijkheid komt 
over de basisorganisatie van bevolkingszorg en de bovenregionale samenwerking kan 
worden versterkt;  
2. Een voldoende niveau van vakbekwaamheid van de kernfuncties bevolkingszorg conform 
vastgestelde kwaliteitseisen en kwalificatiedossiers; 
3. Verantwoording richting algemeen bestuur. Onderdeel hiervan is het monitoren van het 
gerealiseerde kwaliteitsniveau van bevolkingszorg en de invulling van landelijke 
kwaliteitscriteria die de branche vaststelt en beheert. De landelijke kwaliteitsnormen zelf 
worden niet in de wet opgenomen;  
4. Het bevorderen van de samenwerking tussen alle organisaties die bevolkingszorgtaken 
uitvoeren én organisaties die aansluiten op bevolkingszorg.  
 
                                                           
13
 Zie Uitvoeringsbesluit Wkkgz, hoofdstuk 8a, nota van toelichting (Stb 2021, 291) 
18 
 

 
3. Brandweerzorg in verandering 
De brandweer vormt een belangrijke spil in het stelsel van incidentbestrijding, rampenbestrijding 
en crisisbeheersing. De brandweerzorg in Nederland is van hoge kwaliteit; vele duizenden 
brandweermensen – vrijwilligers en beroeps - werken daar dagelijks hard aan. 
Brandweervrijwilligers vormen een belangrijk onderdeel van de Nederlandse brandweer. Het 
kabinet zal zich inzetten om dat te behouden.  
 
De afgelopen jaren heeft de brandweer laten zien goed uitgerust te zijn voor haar repressieve taak. 
Tegelijkertijd kunnen er ook zaken verbeterd worden. Het wetgevend kader kan hierbij 
ondersteunen. Het wetgevend kader voor de brandweerzorg moet zowel richtinggevend als 
doelgericht zijn. Het gaat ervanuit dat het brandweerdomein een unieke beroepspraktijk is met een 
professionele identiteit. Dat domein laat zich leiden door een geheel van algemeen verbindende 
voorschriften en een daarop aansluitende set van beleidsregels. 
 
De brandweer van de toekomst moet zijn voorbereid op nieuwe (grote) incidenten met impact 
buiten de eigen veiligheidsregio. De overstromingen in Limburg en de ervaringen met recente 
natuurbranden illustreren het belang van een brandweer die over grenzen heen opereert. 
Tegelijkertijd wordt erkend dat een substantieel deel van de hulpverlening en incidentbestrijding 
lokaal of regionaal plaatsvindt en plaats zal blijven vinden. Dat deel van het werk zal wel worden 
geconfronteerd met nieuwe (brand)risico's die om een andere benadering en risico-inschatting voor 
hulpverleners en burgers vragen. 
 
Op het gebied van brandweerzorg behoeft de voorbereiding en respons op bovenregionale en 
landelijke incidenten versterking. De veiligheidsregio’s zijn sterk georiënteerd op de eigen regio, en 
interregionale afstemming of bijstand komt niet altijd tot stand. Er is op landelijk niveau niemand 
verantwoordelijk voor een landelijke opgave voor de brandweerzorg en deze verantwoordelijkheid 
wordt ook niet opgepakt. Daarbij ontbreekt het in belangrijke mate aan gedeelde (uniforme) 
kaders die door alle regio’s worden nageleefd, bijvoorbeeld in relatie tot slagkracht en uniforme 
regels en uitgangspunten voor brandweerzorg. Tevens is er geen inzicht in de landelijke capaciteit 
en slagkracht van de brandweer. Ook de multidisciplinaire risicobeheersingstaak van het bestuur 
van de veiligheidsregio, onder andere op het gebied van brandweerveiligheid, is onvoldoende 
geborgd.  
 
Er wordt toegewerkt naar een toekomstbestendige brandweer met voldoende capaciteit en 
slagkracht om naast kwalitatief hoogwaardige lokale en regionale basisbrandweerzorg het hoofd te 
bieden aan (grootschalige en nieuwe) incidenttypen. Bijvoorbeeld als gevolg van 
klimaatverandering of de energietransitie, zowel op lokaal, regionaal als landelijk niveau. Daarbij 
wordt ingezet op structurele samenwerking met de andere (operationele) crisispartners, zoals 
politie, waterschappen, Defensie, industriële brandweerkorpsen, de Reddingsbrigade Nederland en 
de milieu-ongevallendienst van het RIVM. 
 
Voor de beoogde verandering van de Brandweerzorg zullen de volgende acties worden ingezet: 
 
1) Versterking regierol minister van Justitie en Veiligheid voor brandweerzorg door onder meer 
opstellen van landelijk dekkingsplan en onderzoek naar verbreden en borgen adviesfunctie 
brandveiligheid; 
2) Wettelijk verankeren brandweerzorg als cyclisch proces; 
3) Verkennen mogelijkheden instellen Besluit brandweerzorg;  
4) Organiseren actueel inzicht in de parate slagkracht; 
6) Onderzoek naar het stelsel van brandweeronderwijs; 
7) Onderzoeken aanpassing huidige aanwijzing voor bedrijfsbrandweer. 
 
3.1 Versterking regierol minister van Justitie en Veiligheid voor brandweerzorg 
De minister van Justitie en Veiligheid is stelselverantwoordelijk voor de brandweerzorg. De minister 
is onder andere verantwoordelijk voor de wet- en regelgeving en de werking van het stelsel. Ook 
legt de minister hierover verantwoording af aan het Parlement. Het kabinet beoogt het wettelijk 
kader te herzien en bij de minister van Justitie en Veiligheid binnen het stelsel van de 
brandweerzorg een regierol te beleggen. Dit houdt in dat de minister toeziet op de totstandkoming 
van landelijke brandweerzorg - ingevuld via landelijke doelstellingen. De landelijke doelstellingen 
komen tot stand op basis van het landelijke brandrisicoprofiel en het landelijke dekkingsplan. 
Daarmee neemt de minister van Justitie en Veiligheid geen verantwoordelijkheden van de besturen 
van de veiligheidsregio’s over. 
20 
 

hoe deze zich verhouden tot bovenregionale en landelijke eisen. Het kader geeft de 
veiligheidsregio’s voldoende ruimte voor maatwerk om eigen afwegingen te maken op basis van 
het regionale risicoprofiel.  
 
Het kader ziet toe op een eenduidige en uniforme cyclus van risico-inventarisatie en analyse (gelijk 
aan dat bij crisisbeheersing) tot en met de eisen die worden gesteld aan dekkingsplannen en 
paraatheid van brandweer-eenheden. Waar mogelijk wordt gebruikgemaakt van lopende 
initiatieven, bijvoorbeeld bij opkomsttijden. Dit kader wordt in 2023 uitgewerkt en ingevuld door de 
veiligheidsregio’s. Naast deze cyclus is er in het kader van pro-actie/preventie nog de hierboven 
genoemde adviestaak op het gebied van brandveiligheid. 
 
Met het gebiedsgerichte opkomstsysteem, als onderdeel van een verplicht uniforme landelijke 
systematiek voor het maken van brandweerdekkingsplannen, kan er lokaal, regionaal en 
interregionaal slagvaardig worden opgetreden. De brandweren in de veiligheidsregio’s  
nemen gezamenlijk de verantwoordelijkheid voor het beheer en onderhoud van deze systematiek 
en zorgen voor de aansluiting met het eerdergenoemde landelijke brandweerdekkingsplan. 
Ten aanzien van de regionale dekkingsplannen hanteren veiligheidsregio’s een uniforme 
systematiek. Dit wordt vastgelegd in het wettelijke kader voor gebiedsgerichte opkomsttijden. 
 
De dekkingsplannen van de veiligheidsregio’s vormen in de toekomst nog meer dan nu de basis 
voor grootschalig en specialistisch optreden. Op die manier hebben veiligheidsregio’s bij 
bovenregionale en landelijke incidenten inzicht in de totaal beschikbare parate slagkracht en 
capaciteit om bijstand te verlenen. Daarbij moet worden gedacht aan grote natuur- en industriële 
branden, overstromingen en grootschalige CBRN-scenario’s. Maar hier valt ook te denken aan 
branden en ongevallen die de vitale infrastructuur aantasten en waarbij de genormeerde landelijke 
bijstandsinzet van de brandweer van vitaal belang is, al dan niet landsgrensoverschrijdend van 
aard. 
 
3.3 Besluit brandweerzorg 
Het wetgevend kader voor de brandweerzorg moet zowel richtinggevend als doelgericht zijn. Het 
gaat ervan uit dat het brandweerdomein een unieke beroepspraktijk is met een professionele 
identiteit. Dat domein laat zich leiden door een geheel van algemeen verbindende voorschriften en 
een daarop aansluitende set van beleidsregels. Wetgeving in formele zin, van toepassing op de 
brandweerzorg, is spaarzaam van aard. Het ziet toe op het ‘wat’ en bevat de grondslagen voor 
beleidsvorming, uitvoering, Rijkstoezicht en financiering. Voor de brandweer wordt derhalve 
verkend wat de mogelijkheden zijn voor een Besluit brandweerzorg: de integrale bundeling van 
brandweerwetgeving in materiële zin die toeziet op het ‘hoe’ van de taakuitvoering. Hierbij wordt 
er rekening gehouden met het advies van de commissie Muller om de wetgeving minder 
gedetailleerd te maken.  
 
3.4 Organiseren actueel inzicht in de parate slagkracht 
Om de bovenregionale en landelijke inzet van de brandweer te bevorderen, komt er een actueel 
overzicht in de parate slagkracht van de brandweer. Op basis hiervan kunnen keuzes worden 
gemaakt over de verdeling van (schaarse) middelen tijdens een groot incident (zie ook paragraaf 
informatievoorziening). De veiligheidsregio’s en het ministerie werken samen aan het verbeteren 
van de brandweerinformatie. Net als nu beslist het bevoegd gezag. Bij landelijke inzet is dat de 
minister, bovenregionaal zijn dat de voorzitters veiligheidsregio.  
 
3.5 Wettelijke verankering van normering en mate van uniformiteit in optreden 
Het kabinet staat voor het behoud van kwalitatief hoogwaardige brandweerzorg, uitgevoerd door 
de brandweer als maatschappelijk essentiële en gewaardeerde organisatie. Die belofte vraagt om 
een wettelijk fundament dat de gemeenten en de beroepspraktijk in staat stelt snel een passend 
hulpaanbod te leveren. Een aanbod waar iedere burger vertrouwen in kan hebben. Van groot 
belang zijn randvoorwaarden die het mogelijk maken de brandweer te kunnen blijven uitrusten en 
inzetten naar de eisen van de tijd. Daarbij hoort het Rijk niet te treden in de huidige decentrale 
verantwoordelijkheden. 
 
Het toekomstig wettelijk kader bevat net als de Wet veiligheidsregio’s onder meer kaders met 
betrekking tot de normering voor samenstelling van basiseenheden, dekking, opkomst en 
geoefendheid. 
 
Aanvullend wordt bekeken in welke mate er regels kunnen worden geformuleerd op het gebied van 
uniformiteit van optreden (brandweerdoctrine), materieelaanschaf en interoperabiliteit of wanneer 
kan worden volstaan met het huidige stelsel van branchenormen. 
22 
 

4. Informatievoorziening 
Acties binnen het aandachtsgebied informatievoorziening: 
 
a) Creëren van een wettelijke basis voor gemeenschappelijke informatievoorziening in alle fasen 
van crisisbeheersing en brandweerzorg;  
b) Inrichting Knooppunt Coördinatie Regio’s-Rijk (KCR2) en wettelijke borging; 
c) Wettelijke borging van de taak(uitvoering) van informatiemanagement en KCR2. 
 
a) Creëren van een wettelijke basis voor gemeenschappelijke informatievoorziening en 
informatiedeling in alle fasen van crisisbeheersing en brandweerzorg 
Informatievoorziening is als basisproces één van de belangrijke steunpilaren voor de taakuitvoering 
van de veiligheidsregio’s in de crisisbeheersing. Deze taak is dan ook nadrukkelijk belegd bij de 
veiligheidsregio’s (art. 10 Wvr lid i). Artikel 22 stelt dat informatievoorziening een gezamenlijke 
opgave is, die dus in samenwerking met partners wordt ingericht. Gemeenschappelijke 
informatievoorziening is essentieel om flexibele en effectieve netwerksamenwerking te realiseren. 
Ook is het een belangrijke basis voor adequate crisisbesluitvorming ten tijde van daadwerkelijke 
crises. De commissie Muller adviseert een wettelijke basis te creëren voor gemeenschappelijke 
informatievoorziening in alle fasen van crisisbeheersing en brandweerzorg. Het kabinet neemt dit 
advies over. 
 
De regie op informatievoorziening ligt tijdens een crisis bij de burgemeesters, voorzitters 
veiligheidsregio en de minister van Justitie en Veiligheid. En omdat die regierol ligt bij de algemene 
keten (en dus ook de veiligheidsregio’s), is het noodzakelijk dat de veiligheidsregio’s beschikken 
over alle noodzakelijke informatie, zowel in de voorbereiding op als in de aanpak van crises. Dat 
betekent concreet dat sleutelfunctionarissen zoals de minister van Justitie en Veiligheid, 
voorzitters, directeuren, brandweercommandanten, Operationeel Leiders en informatiemanagers 
toegang moeten hebben tot alle informatie die noodzakelijk is om hun rol als regisseur te kunnen 
invullen. De politie en de meldkamers zijn daarbij belangrijke partners.  
 
Informatiemanagement is een primair proces naast brandweerzorg en crisisbeheersing. Deze taak 
en rol noodzaken de veiligheidsregio’s om zowel hun eigen regionale informatievoorziening en -
beveiliging, als de gezamenlijke informatievoorziening met het Rijk en de andere partners, op orde 
te hebben. Dat is een cruciale randvoorwaarde om een betrouwbare informatiepositie in 
rampenbestrijding en crisisbeheersing blijvend in te vullen. Om hieraan te voldoen is continue 
ontwikkeling essentieel. 
 
b) Inrichting Knooppunt Coördinatie Regio’s-Rijk (KCR2) met een wettelijke borging 
Er bestaat een noodzaak voor een gemeenschappelijke informatievoorziening in alle fasen van de 
crisisbeheersing met alle relevante crisispartners, publiek en privaat waarbij netcentrisch werken 
het uitgangspunt is: tijd- en plaatsonafhankelijk waarbij alle betrokken partijen op hetzelfde 
moment over de actuele informatie beschikken. Dit alles met een passende wettelijke borging. 
In dat kader heeft de afgelopen periode veel afstemming plaatsgevonden met de betrokken 
partners over KCR2 (Knooppunt Coördinatie Regio’s - Rijk). Met KCR2 realiseren het ministerie van 
Justitie en Veiligheid en de veiligheidsregio’s als onderdeel van de crisisorganisatie en in nauwe 
aansluiting op het Nationaal Crisiscentrum en in samenwerking met andere departementen en 
crisispartners, een netwerkorganisatie en werkwijze die gaat helpen om gelijktijdig en gezamenlijk 
24/7 over de juiste informatie en duiding te beschikken. Informatie en duiding om een crisis te zien 
aankomen, om te helpen deze te voorkomen en om deze in de warme fase gezamenlijk goed te 
kunnen beheersen. 
 
Informatieveiligheid 
Doordat informatievoorziening zo’n wezenlijke rol in de werkomgeving heeft gekregen, neemt het 
risico van digitale incidenten toe. Voortkomend uit de 24/7 beschikbaarheidseis plus de essentiële 
rol tijdens grootschalige crises moet de impact van een verstoring voor een veiligheidsregio zoveel 
mogelijk worden voorkomen of beperkt. Er vindt dan ook een herijking van de vitaliteitsbeoordeling 
ten aanzien van de veiligheidsregio’s plaats. 
Voor back up/fall back en opvang van uitval is een verplichte standaardisatie op het gebied van 
informatie-uitwisseling, infrastructuur-koppelvlakken etc. een harde eis. Met de veiligheidsregio’s 
zal worden onderzocht, met inachtneming van de Wet beveiliging netwerk- en informatiesystemen, 
welke niveaus van beveiliging bij de organisatiedoelen passen en hoe deze geborgd worden in het 
vernieuwde wettelijk kader. 
 
 
24 
 

5. Nederlands Instituut Publieke Veiligheid (NIPV) 
a) De instelling van een wetenschappelijke adviesraad ten behoeve van de rol als onafhankelijk 
kennisinstituut 
b) Verstevigen positionering en governance van het NIPV 
c) Doorontwikkeling onderwijs voor crisisbeheersing en brandweerzorg 
d) Rolbepaling ten aanzien van ondersteunende diensten door het NIPV 
 
5.a Instelling van een wetenschappelijke adviesraad 
Het kabinet beschouwt het NIPV – gezien zijn wettelijke taak – als een belangrijk publiek 
kennisinstituut voor crisisbeheersing en brandweerzorg met een focus op praktijk- en 
toepassingsgericht onderzoek met ruimte voor wetenschappelijk onderzoek. Dergelijk onderzoek 
kan door NIPV in opdracht of op eigen initiatief worden verricht. Het uitvoeren van 
marktverstorende taken past hier niet bij. Het Kabinet en het NIPV zullen dit gezamenlijk invullen, 
waarbij onder meer wordt stilgestaan bij vragen als hoe het kennisinstituut verder wordt 
ontwikkeld en welk onderwijs hierbij past (buiten de wettelijke taak). Daarnaast zal bezien worden 
welke wettelijke aanpassingen nodig of gewenst zijn voor een solide uitvoering van de taken.  
Het kabinet meent dat het instellen van een wetenschappelijke adviesraad die gevraagd en 
ongevraagd advies uitbrengt, positief kan bijdragen aan de rol als onafhankelijk kennisinstituut. 
Om de rol van het NIPV als kennisinstituut in het stelsel te bestendigen wordt het benodigde 
(wettelijk) instrumentarium ontwikkeld. 
 
5.b Verstevigen positionering en governance van het NIPV 
Het Nederlands Instituut Publieke Veiligheid is een Zelfstandig Bestuursorgaan (ZBO) buiten de 
kaderwet. Het Kabinet ziet op dit moment geen aanleiding om dit te wijzigen. De 25 voorzitters van 
de veiligheidsregio’s vormen nu het algemeen bestuur. Ook het dagelijks bestuur bestaat uit 
voorzitters van de veiligheidsregio’s. Het Ministerie van Justitie en Veiligheid ziet het NIPV als een 
opleidings- en kennispartner van Veiligheidsregio’s en crisispartners. Op basis van de 
constateringen door de Commissie, zal gezamenlijk met het bestuur van het NIPV gekeken worden 
naar de toekomstige positionering en governance van het NIPV in relatie tot de taakuitvoering en 
ook naar de samenstelling van beide besturen. 
 
De verantwoording over de wettelijke taken en overige projecten die het NIPV in opdracht van het 
Ministerie van Justitie en Veiligheid uitvoert, wordt nader uitgewerkt. Inzet is in ieder geval dat het 
NIPV de uitvoering van de wettelijke taken meerjarig in beeld brengt. Waar nodig zal de wetgeving 
hier op worden aangepast. 
 
5.c Doorontwikkeling onderwijs 
Het is gewenst om het onderwijs waar mogelijk aan te laten sluiten bij het reguliere onderwijs. Dit 
zal in overleg met de sector en het NIPV worden onderzocht. Waar het NIPV een toezichthoudende 
taak heeft, kan het NIPV niet zelf examens afnemen. NIPV blijft het huidige aanbod bieden met in 
achtneming van het vigerende onderwijskader het totaal van reguliere onderwijselementen, 
waaronder kwalificatie, examinering, vrijstelling, diplomaverstrekking, accreditatie van 
onderwijsleveranciers en beroepspraktijkvorming. Daarnaast zoekt het NIPV de samenwerking met 
andere partners zoals de Politieacademie voor een breder onderwijsaanbod. 
 
5.d Rolbepaling ten aanzien van ondersteunende diensten door het NIPV 
Gezien de ook door de Commissie benoemde opgaven, is de rol van het NIPV als instituut van en 
voor de veiligheidsregio’s steeds belangrijker, zeker waar gaat om versterking van de 
bovenregionale en landelijke samenwerking in opdracht van het veiligheidsberaad werkt NIPV 
samen met de 25 veiligheidsregio s aan informatievoorziening zoals bij het LCMS. Ook in de 
toekomst blijft het mogelijk dat het NIPV systemen beheert. Het NIPV moet in verbinding blijven 
staan met de regio’s. 
De rol van het NIPV als ondersteunende organisatie voor de veiligheidsregio’s variërend van het 
secretariaat van het Veiligheidsberaad tot beheer van materieel dient verkend te worden samen 
met de veiligheidsregio’s en het Rijk. Met inachtneming van de rol van het NIPV als instituut voor 
en van de veiligheidsregio’s die de bovenregionale samenwerking in verbinding brengt met het 
landelijke om crisisbeheersing en brandweerzorg verder te versterken. 
 
Sneller kunnen inspelen op actualiteiten en ontwikkelingen in het veld is daarbij de uitdaging. Een 
verbreding naar meer risico- en crisisbeheersing (naast de klassieke rampenbestrijding en 
brandweerdeskundigheid) gericht op ‘nieuwe’ dynamische en onvoorspelbare risico’s, is een 
passende ontwikkelrichting voor het NIPV. Deze ontwikkelingen moeten ook tot uiting komen in de 
samenstelling van het bestuur.   
26 
 

7. Aanpalende ontwikkelingen en trajecten 
 
Veiligheidswet BES  
Naast de evaluatie Wet veiligheidsregio’s is recentelijk een evaluatie uitgevoerd naar de 
Veiligheidswet Bonaire, Sint Eustatius en Saba (de Veiligheidswet BES). In de evaluatie stond de 
volgende onderzoeksvraag centraal: “hoe functioneert de Veiligheidswet BES gelet op de per 10–
10-’10 geformuleerde uitgangspunten en doelstellingen, welke knelpunten zijn te onderscheiden en 
in hoeverre is de wet toekomstbestendig, mede gelet op de huidige en toekomstige ontwikkelingen 
in het veiligheidsdomein en de bevindingen van de eind 2020 geëvalueerde Wet veiligheidsregio’s?” 
In de brief aan de Kamer, waarbij het rapport is aangeboden, heeft het kabinet aangegeven dat 
het streven is om uiterlijk eind van dit jaar een inhoudelijke reactie op de evaluatie aan de Kamer 
te sturen.  
  
Bij het opstellen van deze inhoudelijke reactie zal het nieuwe principe van het kabinet comply or 
explain ́ leidend zijn (brief TK 2021–2022, 35 925 IV, nr. 60). Dat betekent in dit verband dat bij 
nieuw opgesteld beleid en nieuwe wetgeving op het gebied van de versterking van de 
crisisbeheersing en brandweerzorg in Europees Nederland, steeds moet worden beoordeeld of dit 
ook toegepast kan worden op Caribisch Nederland of dat maatwerk en differentiatie nodig zijn. 
Bijvoorbeeld vanwege de ligging, de kleinschaligheid, de bestuurlijke structuur of het insulaire 
karakter van Caribisch Nederland. Voor de volledigheid: het principe van comply or explain geldt 
niet alleen voor nieuw beleid en nieuwe wetgeving, maar ook voor investeringen op het gebied van 
de versterking van de crisisbeheersing en brandweerzorg in Europees Nederland. Dit impliceert dat 
er ook een inschatting moet worden genoemd voor de versterking van het stelsel van 
crisisbeheersing en brandweerzorg in Caribisch Nederland (bijvoorbeeld een percentage of forfaitair 
bedrag). 
 
Zoals in de hiervoor aangehaalde brief aan de Kamer vermeld, streeft het kabinet ernaar dat 
Caribisch Nederland qua voorzieningenniveau op termijn gelijkwaardiger is aan het niveau van het 
Europees Nederlandse stelsel. Het principe van comply or explain en de bevindingen naar 
aanleiding van de evaluatie van de Veiligheidswet BES betekenen dat ook de crisisbeheersing en 
15
brandweerzorg in Caribisch Nederland versterkt zal (moeten) worden. De contourennota wordt 
als vertrekpunt genomen voor de inrichting van het stelsel in Caribisch Nederland, waarbij 
afwijkende keuzes zullen worden toegelicht.  
 
Brede meerjarige, landelijke agenda crisisbeheersing  
Het kabinet werkt toe naar één goed functionerend landelijk dekkend stelsel van crisisbeheersing. 
Het huidige kabinet gaat, in lijn met het kabinetsstandpunt evaluatie Wvr, een brede agenda 
crisisbeheersing opstellen, voortbouwend op de agenda uit de periode 2018-2021. Het opstellen 
van een brede, meerjarige strategische agenda voor crisisbeheersing gebeurt in nauwe 
samenwerking en afstemming met de veiligheidsregio’s en publieke en private partners. Daarmee 
is het een belangrijke eerste stap in en naar een meerjarige beleidsplancyclus. Met deze landelijke 
agenda kan samen met betrokken publieke en private partners een aantal (meerjarige) landelijke 
doelstellingen worden gesteld. De Rijksbrede Risicoanalyse en de doorvertaling hiervan in de 
Rijksbrede Veiligheidsstrategie vormen de basis voor deze agenda, die brede thema’s omvat voor 
alle betrokken partners. Via deze werkwijze wordt het thema crisisbeheersing een doorsnijdend 
strategisch thema in de ‘cyclus’ van de Rijksbrede Veiligheidsstrategie. 
 
Modernisering staatsnoodrecht 
Tijdens verschillende crises is gebleken dat de bevoegdheden uit het staatsnoodrecht verouderd en 
te versnipperd zijn en dat er knelpunten ontstaan tijdens crises. Dit is tevens gebleken uit het OvV 
onderzoeksrapport Aanpak coronacrisis - Deel 1 en de quick scan Modernisering Staatsnoodrecht. 
De Afdeling advisering van de Raad van State stelt daarnaast in haar ongevraagd advies (Bijlage 
bij Kamerstukken II 2021/22, 29 668, nr. 65) dat het (staats)nood- en crisisrecht zich de 
afgelopen decennia in grote mate los van elkaar hebben ontwikkeld. Daardoor zijn in wezen twee 
wettelijke stelsels ontstaan die niet langer goed op elkaar aansluiten: 1) het klassieke 
staatsnoodrecht, dat een grondwettelijke basis heeft in artikel 103 van de Grondwet, en 2) het 
wettelijk kader voor de bestrijding van rampen en crises op basis van onder meer het ‘reguliere’ 
recht (neergelegd in de Gemeentewet en de Wet veiligheidsregio’s), veelal aangeduid als 
e
crisisrecht. De Raad van State – onder meer benoemd in haar advies over de 1 tranche van de 
Wpg - vindt het ongewenst dat het (staats)noodrecht en andere wettelijke crisisbepalingen zich los 
                                                           
15
 Als bijlage bij deze notitie is een tabel gevoegd waarin per constatering uit de slotbeschouwing van de evaluatie van de 
Veiligheidswet BES een eerste aanzet is gegeven of hiervoor bij (een eerder versie van) de contourennota kan worden 
aangesloten. Een verdere, verdiepende slag is uiteraard noodzakelijk. 
28 
 

november afgesloten met een bestuurlijke conferentie, waarbij nadrukkelijk ook vooruit is gekeken 
naar het “van papier naar praktijk” brengen van de gezamenlijke ambities. Nogmaals wil ik van de 
gelegenheid gebruik maken om iedereen die heeft bijgedragen te bedanken. 
 
De plannen en ambities genoemd in dit document zijn omvangrijk en vragen trajecten die 
uiteenlopend zullen zijn in aard, omvang en tijdspanne. Een wetswijziging neemt nu eenmaal meer 
tijd in beslag dan aanpassing van werkwijze of een onderzoek naar de wenselijkheid van een 
aanpassing. Daarom wordt er nu gestart met een actie- en wetgevingsprogramma dat waar 
mogelijk in tranches de aangekondigde veranderingen zal realiseren. Hoewel betrokkenheid van 
alle partners, publiek en privaat, essentieel is zal daarbij in het bijzonder de samenwerking met de 
veiligheidsregio’s gezocht worden. 
 
30 
 

