Rappelabele toezeggingen EK Binnenlandse Zaken en Koninkrijksrelaties minister van 
Binnenlandse Zaken en Koninkrijksrelaties 
 
1) De Minister van Binnenlandse Zaken en Koninkrijksrelaties zegt de Kamer, naar aanleiding 
van vragen en opmerkingen van de leden De Graaf (D66), Barth (PvdA) en Bikker 
(ChristenUnie), toe om het Huis voor klokkenluiders in kaart te laten brengen waar er een 
reële benadeling van niet-werknemers ontstaat of zou kunnen ontstaan waartegen met een 
benadelingsverbod wellicht een wapen zou kunnen worden gegenereerd. Vervolgens komt 
hij ofwel met een wetsvoorstel ofwel met een toelichting waarom het buiten de wet om zou 
moeten worden opgelost. Binnen een maand komt de minister met een brief over hoe hij de 
motie-Bikker c.s. over deze materie uit gaat voeren (34.588) (T02238) 
 
Afgedaan. Aan deze toezegging is voldaan met de Kamerbrief inzake Reactie evaluatie Wet 
Huis voor klokkenluiders van 21 december 2020 (Kamerstukken I 2020/21, 34105, nr. V). 
 
2) De Minister van Binnenlandse Zaken en Koninkrijksrelaties zegt de Kamer, naar aanleiding 
van een vraag van het lid Bikker (ChristenUnie), toe in de evaluatie na vijf jaar expliciet 
aandacht te besteden aan de toepassing van de nieuwe technieken en de gevolgen daarvan 
voor de persoonlijke levenssfeer, en de Kamer daarover openbaar of vertrouwelijk te 
informeren. Als de lichamelijke integriteit in het geding is bij de inzet van deze technieken, 
dient eerst een ethische discussie in het parlement plaats te vinden (34.588) (T02471) 
 
Afgedaan. Aan deze toezegging is voldaan met de Kabinetsreactie inzake het rapport van de 
Evaluatiecommissie Wet op de inlichtingen- en veiligheidsdiensten (Wiv 2017) van 5 maart 
2021 (Kamerstukken I 2020/21, 34588, nr. O). 
 
3) De Minister van Binnenlandse Zaken en Koninkrijksrelaties zegt de Kamer, naar aanleiding 
van opmerkingen van het lid Bikker (ChristenUnie), toe het beleggen van de 
klachtbehandeling bij de Commissie van Toezicht op de Inlichtingen- en Veiligheidsdiensten 
(CTIVD) in plaats van bij de Ombudsman bij de evaluatie te betrekken en om daarbij vanuit 
het burgerperspectief te bekijken of dit het indienen van klachten belemmert (34.588) 
(T02474) 
 
Afgedaan. Aan deze toezegging is voldaan met de Kabinetsreactie inzake het rapport van de 
Evaluatiecommissie Wet op de inlichtingen- en veiligheidsdiensten (Wiv 2017) van 5 maart 
2021 (Kamerstukken I 2020/21, 34588, nr. O). 
 
4) De staatssecretaris van Binnenlandse Zaken en Koninkrijksrelaties zegt de Kamer, naar 
aanleiding van vragen en opmerkingen van diverse leden toe, de Kamer ieder kwartaal te 
informeren over de voorzieningen die bij de Tijdelijke wet taakverwaarlozing Sint Eustatius 
zijn en worden getroffen. De eerste kwartaalrapportage zal uiterlijk 1 juni 2018 met de 
Kamer worden gedeeld (in het kader van toezegging T02531). Daarbij gaat het onder 
andere over de voortgang in de criteria en indicatoren die zijn ontwikkeld om de afbouw van 
het bijzondere regime mogelijk te maken. De resultaten op bestuurlijk vlak, de 
infrastructuur en op sociaal-economisch terrein, waaronder de bestrijding van armoede. En 
om de stappen die de regeringscommissaris, de staatssecretaris en het 
bewindspersonenoverleg Caribisch Nederland zetten of mogelijk maken (34.877) (T02532) 
 
Het informeren van uw Kamer is inmiddels staand beleid. De eerstvolgende rapportage zal 
uw Kamer in het vierde kwartaal van 2022 ontvangen. 
 
De Eerste Kamer wordt verzocht de termijn te verschuiven naar 1 januari 2024. 
 
5) De staatssecretaris van Binnenlandse Zaken en Koninkrijksrelaties (BZK) zegt de Kamer, 
naar aanleiding van vragen en opmerkingen van diverse leden toe, de Raad van State op 
korte termijn om voorlichting te vragen over de wijze waarop de Nederlandse regering met 
Caribisch Nederland omgaat (inclusief de rol van de gezaghebber, het Cft en de 
Rijksvertegenwoordiger in relatie tot de bewindspersoon) en over de coördinerende rol van 
de staatssecretaris van BZK ten aanzien van Caribisch Nederland. De voorlichtingsaanvraag 
zal met de Kamer worden gedeeld (34.877) (T02533) 
 
Het programma voor uitvoering van de kabinetsreactie Raad van State (RvS) /  
Interdepartementaal Beleidsonderzoek KR (IBO) is afgerond. Vervolgstappen zijn de 

11) De staatssecretaris van Binnenlandse Zaken en Koninkrijksrelaties zegt de Kamer, naar 
aanleiding van een vraag van het lid Recourt (PvdA), toe de Kamer te informeren over de 
exacte invulling van de dialoogtafels in het kader van het Adviescollege dialooggroep 
slavernijverleden (35.570 IV) (T03274) 
 
Afgedaan. De Eerste Kamer is op 1 juli 2021 per brief geïnformeerd (Kamerstukken I 
2020/21, 35300 VI, nr. BM). 
 
12) De staatsecretaris van Binnenlandse Zaken en Koninkrijksrelaties zegt de Kamer, naar 
aanleiding van een vraag van het lid Gerkens (SP), toe in gesprek te treden met de 
Caribische Landen van het Koninkrijk over de uitvoering van de Eerste Kamermotie-De Graaf 
en de Tweede Kamermotie-Van Raak inzake de verantwoordelijkheidsverdeling binnen het 
Koninkrijk der Nederlanden (35.570 IV) (T03275) 
 
In januari 2023 staan bestuurlijke gesprekken met de Landen gepland over het traject-Van 
Raak. Hier maakt ook de uitvoering van de motie-De Graaf deel van uit. 
 
De Eerste Kamer wordt verzocht de termijn te verschuiven naar 1 maart 2023. 
 
13) De minister van BZK zegt de Kamer, naar aanleiding van een vraag van het lid Gerkens, toe 
de Kamer, eind 2021 dan wel begin 2022, te informeren over het aansluitplan voor PLOOI 
en de verschillende organisaties daarbij (33.328/35.112) (T03360) 
 
Dit jaar zal het Adviescollege ICT-toetsing een BIT-toets afronden over PLOOI. De 
uitkomsten van dit advies zullen worden meegenomen in het verdere implementatietraject. 
Het aansluitplan (de technische aansluitvoorwaarden) kunnen daarom na deze toets verder 
worden vormgegeven. 
 
De Eerste Kamer wordt verzocht de einddatum van de toezegging te verschuiven naar 1 juli 
2023. 
 
14) De Minister van BZK zegt de Kamer, naar aanleiding van een vraag van het lid Ganzevoort, 
toe de belemmeringen voor het Verdrag van Tromsø in kaart te brengen en dit in het 
voorjaar van 2022 gereed te hebben (33.328/35.112) (T03361) 
 
In november van dit jaar is de Eerste Kamer geïnformeerd over de voortgang van de 
standpuntbepaling over het wel of niet partij worden bij het verdrag van Tromsø. In die brief 
is aangegeven dat er meer tijd nodig is om tot een goed afgewogen kabinetsstandpunt te 
komen. De standpuntbepaling zal daarom betrokken worden bij een beleidsbrief open 
overheid. Deze beleidsbrief is voorzien in 2024. 
 
De Eerste Kamer wordt verzocht de einddatum van de toezegging te verschuiven naar 1 juli 
2024. 
 
15) De Minister van BZK zegt de Kamer, naar aanleiding van een vraag van het lid Backer, toe 
de Kamer te informeren over de gefaseerde inwerkingtreding van de actieve 
openbaarmaking (33.328/35.112) (T03362) 
 
In juli van dit jaar is de Eerste Kamer geïnformeerd over de actieve openbaarmaking van de 
eerste informatiecategorieën. Bij de actieve openbaarmaking van deze categorieën is 
gekozen voor een stapsgewijze en lerende aanpak. De ervaringen die worden opgedaan bij 
de eerste categorieën zullen daarom worden meegenomen bij het actief openbaar maken 
van de overige informatiecategorieën. Het Adviescollege ICT-toetsing zal dit jaar nog een 
advies uitbrengen op het programma PLOOI dat naar alle waarschijnlijkheid ook impact zal 
hebben op de verdere ontwikkeling van het platform en het verdere tempo mede bepalen. 
Halverwege 2023 zal ik uw Kamer informeren over de voortgang hiervan. 
 
De Eerste Kamer wordt verzocht de einddatum van de toezegging te verschuiven naar 1 juli 
2023. 
 
16) De Minister van BZK zegt de Kamer, naar aanleiding van een vraag van het lid Koole, toe 
onderzoek te starten naar het al dan niet ratificeren van het Verdrag van Tromsø 
(33.328/35.112) (T03364) 

Rappelabele toezeggingen EK Binnenlandse Zaken en Koninkrijksrelaties minister van 
Binnenlandse Zaken en Koninkrijksrelaties (Vooruitblik) 
 
1) De staatssecretaris voor Europese Zaken zegt de Kamer, naar aanleiding van een verzoek 
van de commissie voor Binnenlandse Zaken en de Hoge Colleges van Staat / Algemene 
Zaken en Huis der Koningin, toe dat, wanneer het richtlijnvoorstel in de besluitvormende 
fase komt, het kabinet voorafgaande aan de desbetreffende Raad de definitieve 
(concept)versie van de richtlijn aan de Eerste Kamer opstuurt (22.112 / 31.544, CK) 
(T01237) 
 
De richtlijn wordt vooralsnog door een aantal lidstaten geblokkeerd. 
 
De Eerste Kamer wordt verzocht de einddatum van de toezegging te verschuiven naar 1 
januari 2024. 
 
2) De Minister van Binnenlandse Zaken en Koninkrijksrelaties zegt de Kamer, naar aanleiding 
van vragen en opmerkingen van de leden Schouwenaar (VVD), Koole (PvdA), Van 
Bijsterveld (CDA), De Boer (GroenLinks), Kuiper (ChristenUnie) en Holdijk (SGP), toe om bij 
de volgende de evaluatie van de Algemene wet gelijke behandeling een voorstel te doen om 
artikel 5, lid 2, onderdeel d te schrappen (33.344) (T01970) 
 
De toezegging is bij de vorige evaluatie van de Algemene wet gelijke behandeling (Awgb) in 
2017 aangehouden omdat er onvoldoende ervaringen waren opgedaan met dit artikel om te 
kunnen beslissen of het inderdaad moet worden geschrapt. De eerstvolgende evaluatie is 
naar verwachting is eind 2022 gereed. Het kabinet streeft ernaar voor 1 juli 2023 op die 
evaluatie te reageren. 
 
De Eerste Kamer wordt verzocht de termijn te verschuiven naar 1 juli 2023. 
 
3) De Minister van Binnenlandse Zaken en Koninkrijksrelaties zegt de Kamer, naar aanleiding 
van vragen van de leden Flierman (CDA), Postema (PvdA) en Schalk (SGP), toe dat: 
- de minister van Economische Zaken naar de problematiek van de provincie Zeeland kijkt 
en de Kamer daarover een brief stuurt; 
- de minister zelf na het verschijnen van het advies van de commissie-Jansen II met het 
IPO zal overleggen en naar verdere ontwikkeling van het verdeelmodel van het 
Provinciefonds zal kijken (34.568) (T02425) 
 
Het technisch onderzoek naar het nieuwe verdeelmodel van het provinciefonds wordt voor 
eind 2022 afgerond. Hierbij is gekeken naar wat vanuit de leefwereld van provincies 
belangrijke kostendrijvers zijn en hoe het nieuwe model aansluit bij de uitgaven van 
provincies. Bij de invoering van het nieuwe verdeelmodel is echter niet alleen aandacht voor 
de technische kant van het model belangrijk, maar is het ook van belang oog te hebben voor 
wat de invoering van het model betekent voor provincies. Daarom wordt samen met het IPO 
een vervolgtraject ingezet. Het voornemen is de Eerste Kamer begin 2023 te informeren 
over de voortgang van het nieuwe verdeelmodel. 
 
De Eerste Kamer wordt verzocht de termijn te verschuiven naar 1 mei 2023. 
 
4) De Minister van Binnenlandse Zaken en Koninkrijksrelaties zegt de Kamer, naar aanleiding 
van een vraag van het lid Van Hattem (PVV), toe bij de heroverweging van de 
verdeelmaatstaven van het Provinciefonds naar de inkomsten uit de motorrijtuigenbelasting 
te kijken (34.568) (T02426) 
 
Het technisch onderzoek naar het nieuwe verdeelmodel van het provinciefonds wordt voor 
eind 2022 afgerond. Hierbij is gekeken naar wat vanuit de leefwereld van provincies 
belangrijke kostendrijvers zijn en hoe het nieuwe model aansluit bij de uitgaven van 
provincies. Bij de invoering van het nieuwe verdeelmodel is echter niet alleen aandacht voor 
de technische kant van het model belangrijk, maar is het ook van belang oog te hebben voor 
wat de invoering van het model betekent voor provincies. Daarom wordt samen met het IPO 
een vervolgtraject ingezet. Het voornemen is de Eerste Kamer begin 2023 te informeren 
over het nieuwe verdeelmodel. 
 
De Eerste Kamer wordt verzocht de termijn te verschuiven naar 1 mei 2023. 

10) De Minister van Binnenlandse Zaken en Koninkrijksrelaties zegt de Kamer, naar aanleiding 
van vragen van de leden Huizinga-Heringa (CU) en Oomen-Ruijten (CDA), toe de Eerste 
Kamer te informeren over extra acties die, samen met de staatssecretaris van 
Koninkrijksrelaties en Digitalisering, worden ondernomen ten aanzien van desinformatie 
(35.295) (T03397) 
 
Er is meer tijd benodigd voor afstemming. Uw Kamer zal najaar 2022 worden geïnformeerd. 
De Eerste Kamer wordt verzocht de termijn te verschuiven naar 1 april 2023. 
 
11) De Minister van Binnenlandse Zaken en Koninkrijksrelaties zegt de Kamer, naar aanleiding 
van een vraag van de leden Koole (PvdA) en Baay-Timmerman (50PLUS), toe om de 
evaluatie van de eerste stemming met model 2 aan de Kamer te sturen. Na deze evaluatie 
zal de minister de mogelijke vervolgstappen afwegen, waaronder de mogelijkheid om na 
bevredigend resultaat niet meer te experimenteren met model 1. Voorts zal de evaluatie van 
de gemeenteraadsverkiezingen met de Kamer worden gedeeld (35.455/35.670) (T03429) 
 
De toezegging heeft betrekking op de evaluatie na het houden van het eerste experiment 
met een nieuw stembiljet. Het eerste experiment zal worden gehouden tijdens de verkiezing 
van de leden van het Europees Parlement in mei 2024. De evaluatie kan pas na afloop 
daarvan worden opgesteld en zal conform de motie van Tweede Kamerlid Van der Plas 
(BBB) binnen twee maanden aan de Kamer worden toegezonden. 
 
De Eerste Kamer wordt verzocht de termijn te verschuiven naar 1 augustus 2024. 
 
12) De minister van BZK zegt de Kamer, naar aanleiding van een vraag van het lid Dittrich 
(D66), toe de Kamer in het najaar van 2022 een brief over 175 jaar Grondwet te sturen 
(35.786) (T03453) 
 
De Eerste Kamer wordt – conform toezegging – voor 1 januari 2023 geïnformeerd. 
 
13) De minister van BZK zegt de Kamer, naar aanleiding van een vraag van het lid Van Hattem 
(PVV), toe een reactie op het rapport ‘Ketenen van het verleden’ van de Dialooggroep 
Slavernijverleden in het najaar van 2022 aan de Kamer te sturen (36.120 B) (T03458) 
 
De Eerste Kamer wordt – conform toezegging – voor 1 januari 2023 geïnformeerd. 
 
 
 

