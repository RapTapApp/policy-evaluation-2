Bijlage: Projectenoverzicht uitwerking Strategisch Vastgoedplan najaar 2022 
 
1. Fasering projecten SVP 2022 
In deze bijlage wordt onder meer de stand van zaken behandeld van de projecten die als 
‘Bestuurlijk voornemen’ zijn aangekondigd in het SVP 2022. Deze bijlage wordt jaarlijks bijgewerkt 
als onderdeel van de voortgangsrapportage van het SVP. Dat betekent dat er ook nieuwe projecten 
zullen worden toegevoegd nadat ze zijn onderzocht in de ambtelijke verkenningsfase.  
Ik heb in mijn brief uiteengezet dat ik belang hecht aan integraliteit, gezamenlijk uitgewerkte 
plannen en het kunnen inspelen op toekomstige ontwikkelingen. Daarom leg ik geen blauwdrukplan 
neer met daarin vastgelegd hoe de hele vastgoedportefeuille er over dertig jaar uit moet zien. In 
plaats daarvan start ik nu door ruimte te maken met de strategische projecten die in het SVP zijn 
aangekondigd. Met de realisatie van deze projecten is het werk niet klaar. Op welk moment 
aanvullende projecten worden toegevoegd hangt af van meerdere factoren. In het SVP is melding 
gemaakt van de externe factoren en risico’s die ik voorzie bij het realiseren van projecten. 
Zorgvuldigheid bij de uitwerking en het –ook voor de omgeving- overzichtelijk houden van de 
plannen van Defensie, maakt dat ik in beginsel eerst voortgang wil boeken op de in het SVP 
genoemde bestuurlijke voornemens, voordat aanvullende grote projecten worden gestart.  
2. ‘N o regret-projecten ’ 
In de Contourenbrief is aangegeven dat ook vastgoedprojecten vanuit het SVP worden gestart die 
geen gefaseerd participatietraject met de regio vereisen, omdat het niet gaat om uitbreidingen of 
verplaatsingen, maar om het verbouwen of vernieuwen van bestaande faciliteiten op het bestaande 
grondgebied. Dit zijn zogenaamde ‘no regret’-projecten. Bij toekomstige renovaties van hele 
kazernecomplexen wordt de werkwijze van het bij u bekende revitaliseringsprogramma voortgezet, 
waarbij het pilotproject van de Bernhardkazerne zich nu in de uitvoeringsfase bevindt (Kamerstuk 
34919, nr. 70). Ook bij deze projecten neem ik uw Kamer mee in de vorderingen. No regret-
projecten worden voortaan ook meegenomen in deze bijlage die jaarlijks wordt bijgewerkt. Een 
voorbeeld van een no regret-project is de bouw van een nieuwe kazerne op Sint Maarten. Het 
vastgoed van Defensie in het Caribisch gebied wordt namelijk ook vernieuwd en verduurzaamd, 
aangezien ook hier een opgave ligt waar Defensie haar verantwoordelijkheid neemt. De bouw van 
de nieuwe kazerne op Sint Maarten is nu in voorbereiding. Deze nieuwe kazerne zal in 2026 gereed 
zijn voor gebruik en voorziet in een moderne permanente presentie van de krijgsmacht op het 
eiland.  
Naast de omvangrijke revitaliseringsprojecten gaan we door met de kleinere vervangings- en 
onderhoudsprojecten, dit hoort bij het dagelijkse beheer van de vastgoedportefeuille. Ook deze 
projecten leveren een bijdrage aan het bereiken van de doelstellingen en de KPI’s van het SVP, zo 
worden legeringskamers nu Defensiebreed aangepakt. Uiteraard geldt dat bij de realisatie van 
zowel grotere als kleinere projecten wel overleg wordt gevoerd met de omgeving waar nodig, 
aangezien de realisatie impact kan hebben op de omgeving, bijvoorbeeld door hinder van 
bouwwerkzaamheden.  
3. Thematische projecten 
Naast objectgerichte projecten, waarbij kazernes worden geconcentreerd, verduurzaamd en 
vernieuwd, worden ook specifieke thema’s uitgediept als onderdeel van de uitwerking van het SVP. 
Dit bevindt zich in de ambtelijke verkenningsfase. In het SVP is melding gemaakt van de studies 
die nu worden uitgevoerd voor de thema’s kantoren, onderwijsinstellingen, de kazerne van de 
toekomst (waarin ook het onderwerp legering wordt meegenomen) en de logistieke inrichting 
(inclusief magazijnen). In deze studies wordt bekeken hoe we op vastgoedgebied de vierledige 
doelstelling van het SVP, waaronder de noodzakelijke bedrijfsprocessen van Defensie en de 
behoeften van ons personeel, beter kunnen accommoderen. In deze bijlage die jaarlijks wordt 
bijgewerkt zal ik ook stilstaan bij de stand van zaken en de resultaten van deze thematische 
projecten.   
 

4.2 Concentreren van de eenheden die nu in Assen en Havelte zitten, op de Johannes 
Post Kazerne in Havelte  
De Johannes Postkazerne (JPK) te Havelte is een van de locaties van de Landmacht die geschikt is 
om eenheden te concentreren. De kazerne huisvest nu de 43e Gemechaniseerde brigade en 
voorziet in de benodigde ondersteuning en oefenmogelijkheden op nabijgelegen terreinen. Door de 
JPK te vernieuwen volgens de werkwijze van het revitaliseringsprogramma, kunnen eenheden van 
de Johan Willem Frisokazerne (JWF-kazerne) uit Assen in Havelte worden geplaatst. Door 
e
bijvoorbeeld de School Noord uit Assen, die gericht is op de 43 Gemechaniseerde Brigade, en de 
43e Gemechaniseerde Brigade op dezelfde locatie te plaatsen ontstaan operationele voordelen. De 
nieuwe soldaten integreren vanuit hun opleiding sneller in de operationele eenheden omdat ze 
worden opgeleid in de werksituatie. Defensie verkent voor welke andere eenheden de JPK te 
Havelte uiteindelijk plek zal bieden.  
Stand van zaken 
In de Contourenbrief is aangegeven dat Defensie de regio uitnodigt om mee te denken met de 
plannen voor de kazernes in Havelte en Assen. Na gesprekken met de gemeente Assen en de 
provincie Drenthe heb ik in het commissiedebat van 30 juni jl. toegezegd mij in te spannen voor de 
Rijkswerkgelegenheid in de regio en de blijvende betrokkenheid van Defensie. Defensie en het 
Rijksvastgoedbedrijf voeren samen met de gemeente Assen en de provincie Drenthe verkennende 
gesprekken over de toekomst van de JWF-kazerne. Er zijn inmiddels meerdere overleggen 
geweest, ik wil de tijd nemen om dit gesprek goed af te ronden om vervolgens tot een besluit te 
komen over de JWF-kazerne.   
Samen met de provincies Overijssel en Drenthe en de gemeenten Westerveld en Steenwijkerland 
werkt Defensie aan de planvorming voor de JPK-kazerne in Havelte, waarbij de ideeën van de 
omgeving aan de voorkant kunnen worden meegenomen. De voortgang wordt mede bepaald door 
de uitkomsten van de verkenning naar de toekomst van de JWF-kazerne. 
4.3 Nieuwe kazerne Korps Commandotroepen te Roosendaal/Rucphen 
De Engelbrecht van Nassaukazerne in Roosendaal vormt nu de hoofdlocatie van het Korps 
Commandotroepen (KCT). Om beter en sneller te kunnen reageren op crisissituaties, versterkt en 
vergroot Defensie de ondersteuning van het KCT. De huidige Engelbrecht van Nassaukazerne biedt 
echter onvoldoende ruimte om deze ruimtevraag te accommoderen. De bedrijfsvoering van de 
eenheid is nu noodgedwongen verspreid over twee locaties (de Engelbrecht van Nassaukazerne en 
Logistiek Centrum Rucphen). Daarnaast beschermt de ligging van de kazerne, in een woonwijk, de 
vertrouwelijke en gevoelige aard van het werk van een speciale eenheid onvoldoende. Bovendien 
zoekt Defensie al langer naar een geschikte locatie voor een schiet- en trainingsfaciliteit voor het 
KCT. Deze is voorzien in Ossendrecht, maar de vergunningverlening op deze locatie verloopt 
moeizaam vanwege de stikstofproblematiek op deze locatie (Kamerstuk 27830, nr. 327). 
Stand van zaken 
Om de operationele gereedheid en ontwikkeling van het KCT te waarborgen zoekt Defensie samen 
met de regio naar mogelijkheden om de eenheid te concentreren op één grotere, geschikte locatie 
in de omgeving Roosendaal/Rucphen. Het is daarbij de intentie om de Engelbrecht van 
Nassaukazerne te Roosendaal en de Koningin Wilhelmina kazerne in Ossendrecht aan te bieden als 
perspectiefobject. De toekomstige invulling van het Logistiek Centrum Rucphen wordt nog nader 
onderzocht, omdat deze locatie tevens dient als munitieopslag die van belang kan zijn voor het 
aanvullen van de munitievoorraden. Met de ondertekening van een bestuurlijke opdracht op 14 juli 
jl. is afgesproken dat Defensie samen met de gemeenten Roosendaal en Rucphen, de provincie 
Noord-Brabant en het RVB, de mogelijkheden voor de bouw van een nieuwe kazerne onderzoekt. 
Ik werk toe naar een gezamenlijke locatiekeuze in de eerste helft van 2023. Als er een geschikte 
locatie is gevonden en de plannen verder zijn uitgewerkt, zal ik uw Kamer hierover informeren met 
een A-brief en kan de ruimtelijke procedure voor inpassing worden opgestart.  
 
 

het kader van de verwerving van de nieuwe onderzeeboten. Daarnaast vinden meerdere 
infrastructurele en vastgoedprojecten plaats op en rond de Nieuwe Haven, bijvoorbeeld voor het 
creëren van voldoende kaderuimte voor het veilig afmeren van de schepen. 
Stand van zaken 
Op basis van de ambtelijke verkenning tot nu toe, heb ik het bestuurlijk voornemen om de plannen 
voor het concentreren van meer eenheden op de Nieuwe Haven verder uit te werken. Hierover ga 
ik samen met het maritiem cluster en de regio in gesprek, zodat de maatschappelijke en regionale 
belangen en opgaven goed kunnen worden meegewogen. Bij deze verkenning wordt rekening 
gehouden met het op termijn aanbieden van de Lkol Maaskampkazerne, de transportlocatie 
Bassingracht en de Marinekazerne Fort Erfprins (allen in de gemeente Den Helder) als 
perspectieflocatie, zodat hier een andere bestemming voor kan worden gezocht.  

