 
 
 
 
 
 
 
 
 
 
 
Halfjaarrapportage Colleges financieel toezicht 
januari – juni 2022 
 
 
 
 
College financieel toezicht Curaçao en Sint Maarten 
College Aruba financieel toezicht 
College financieel toezicht Bonaire, Sint Eustatius en Saba 
www.cft.cw 
 
 

Inhoudsopgave 
 
Voorwoord           2 
Inhoudsopgave           3 
1. Taken, werkzaamheden en samenstelling van de colleges    4 
2. Werkzaamheden in beeld        6 
3. Advisering in het eerste halfjaar van 2022      7 
Curaçao         7 
Aruba          8  
Sint Maarten         9 
Bonaire          10 
Sint Eustatius         10 
Saba          10 
4. Schuld           11 
Bijlage: Overzicht adviezen en reacties eerste halfjaar van 2022    15  
3 
 

 
 
 
 
 
 
 
 
 
 
 
          Raymond Gradus           Hellen van der Wal                                Hans Hoogervorst  
 
 
 
 
 
 
 
 
  
Gregory Damoen                             Julisa Frans                    Glenn Thodé 
          Raymond Gradus           Hellen van der Wal                                Hans Hoogervorst 
In de Rft en de LAft is bepaald dat de desbetreffende colleges toezicht houden op de afgesproken 
begrotingsnormen en adviezen uitbrengen, en rapporteren aan de ministers van Financiën, de 
Staten en de besturen van de landen, de minister van Binnenlandse Zaken en Koninkrijksrelaties, 
(BZK) alsmede de RMR, die de feitelijke toezichthouder is. De taken van het Cft Curaçao en Sint 
Maarten en het CAft zijn gericht op het gehele begrotingsproces: van opstelling van de begroting tot 
vaststelling van de jaarrekening en het financieel beheer. Voor Curaçao en Sint Maarten dient de 
gewone dienst van de begroting tenminste in evenwicht te zijn. Voor Aruba geldt dat de begroting 
moet voldoen aan een bepaald tekort c.q. overschot. Hierbij is het tijdpad erop gericht, dat er zo 
snel als mogelijk een begrotingsoverschot wordt bewerkstelligd, zodat de hoge overheidsschuld van 
Aruba wordt afgebouwd. Relevant is ook dat de Rft bepaalt dat tekorten in latere jaren worden 
gecompenseerd. De colleges kunnen op verzoek van de landen bij de ontwerpbegroting adviseren. 
De vastgestelde begroting moet daarentegen verplicht voor advies worden voorgelegd aan de 
colleges. Aan de hand van uitvoeringsrapportages wordt de uitvoering van de begroting gevolgd. Als 
niet wordt voldaan aan de normen uit de wet, kan dit uiteindelijk leiden tot een advies aan de RMR 
tot het geven van een aanwijzing aan het betreffend bestuur. De colleges kunnen de landen en de 
RMR gevraagd of ongevraagd adviseren. Vanaf het begrotingsjaar 2020 adviseren de colleges, op 
verzoek van de RMR, tevens over de toe te kennen liquiditeitssteun als gevolg van de coronacrisis.  
 
Op vrijdag 8 april 2022 heeft in de RMR besluitvorming plaatsgevonden over de uitkomsten van de 
evaluatiecommissie Rijkswet financieel toezicht 2021. Het betreft de derde evaluatie van deze 
Rijkswet sinds 10 oktober 2010, toen deze van kracht werd. In artikel 33 van de Rft zijn bepalingen 
opgenomen over evaluatie, voortzetting, beperking en beëindiging van het toezicht. Het toezicht 
dient te bevorderen dat de landen structureel voldoen aan de in artikel 15 van de Rft genoemde 
normen. Deze normen dienen ook te worden verankerd in de eigen wetgeving van de landen. 
Beslissingen over voortzetting, beperking of beëindiging van het toezicht worden genomen door de 
RMR na een voorafgaande evaluatie. De evaluatie is uitgevoerd door een uit onafhankelijke 
5 
 

 erkzaamheden in beeld
jan  jun    
adviezen
  
 int  aarten
 ruba Curacao   
 lgemeen
    
  
 
  
 egroting    
 erantwoordin  g 
   C        
   C        
        
 itvoering    
   C        
    
Corona   
 verig    
waarvan     adviezen
         
   C           C  
  
   
    
        D I    
  
    
    
  
    
                        
  
    
    
            
    
  
    
    
 
    
        
 
               
 
 
 
 
7 
 

schommelfonds, maar in het eerste halfjaar van 2022 bleek dat de maatregelen die moeten leiden 
tot evenwicht in het schommelfonds deels zijn vertraagd. Het Cft adviseerde Curaçao op korte 
termijn aanvullende maatregelen te treffen. Ook wees het Cft erop dat Curaçao vooralsnog niet de 
taakstellende besparingen in de zorg, bedoeld om de hogere exploitatiekosten van het Curaçao 
Medical Center te compenseren, heeft gerealiseerd. Het Cft spoorde Curaçao aan om deze 
taakstellende efficiencymaatregelen met voortvarendheid uit te voeren. Vooral op het gebied van 
geneesmiddelen zijn op korte termijn aanzienlijke besparingen te realiseren.  
 
Aruba  
Planning en control cyclus 
Op 26 april 2022 ontving het CAft de vastgestelde begroting 2022 van Aruba. Vanwege de 
coronacrisis besloot de RMR om Aruba toestemming te verlenen om voor het begrotingsjaar 2022 af 
te mogen wijken van de centrale begrotingsnorm. Het CAft deed diverse aanbevelingen bij de 
ontwerpbegroting gericht op het maximaal beperken van het tekort in 2022, en nadrukkelijk ook op 
de mogelijkheid en noodzaak om vanaf 2023 overschotten op de begroting te bewerkstellingen om 
tot schuldreductie te komen. Het CAft constateerde op basis van de toegezonden vastgestelde 
begroting, dat Aruba de meeste van de door het CAft gedane aanbevelingen bij de 
ontwerpbegroting niet opvolgde.  
 
Aruba werd door de RMR verzocht om de jaarrekening 2019 en de jaarrekening 2020 uiterlijk op 1 
augustus 2021 en nogmaals uiterlijk 31 augustus 2021 vast te stellen. Conform eerdere adviezen 
verzocht het CAft Aruba om de jaarrekeningen 2019 en 2020 alsnog zo spoedig mogelijk vast te 
stellen. Aan deze deadlines werd in de eerste helft van 2022 niet voldaan. Bij het beschikbaar 
stellen van informatie aan het CAft werden deadlines afgelopen half jaar vaker door Aruba gemist. 
Voor de vertragingen werden, onder andere, tekortkomingen in het financieel beheer aangevoerd. 
De verbetering van het financieel beheer is voor Aruba onverminderd van groot belang en vormt 
onderdeel van het Landspakket. In het kader van het Landspakket zijn verschillende onderzoek 
rapportages afgerond en is een roadmap verbetering financieel beheer vastgelegd.  
 
Het CAft vroeg het afgelopen halfjaar aandacht voor de onderbouwing van de voorgenomen 
investeringen. De RMR bood Aruba de mogelijkheid, vooruitlopend op de inwerkingtreding van de 
RAft, om voor de financiering van de investeringen gebruik te maken van de lopende inschrijving 
via Nederland. Het ontbreekt echter nog wel aan een onderbouwing van de voorgenomen 
investeringen in de begroting, evenals duiding van de effecten van de voorgenomen investeringen 
op de meerjarenbegroting. 
 
Belastingen  
In lijn met de doelstellingen uit het Landspakket maakte Aruba bekend dat het per 1 januari 2023 
belastinghervormingen zal invoeren. De budgettaire effecten van het belastinghervormingsplan zijn 
opgenomen in de ontwerpbegroting 2023 en in de meerjarenbegroting. De belastinghervorming en 
de budgettaire effecten zijn echter onzeker en onvoldoende onderbouwd, waardoor het 
realiteitsgehalte van de hervormingsplannen niet kon worden vastgesteld door het CAft. Het 
behalen van de beoogde invoeringsdatum is onzeker. Het niet behalen van de beoogde 
invoeringsdatum zal aanzienlijke invloed hebben op de hoogte van de belastingbaten en daarmee op 
het financieringstekort in 2023. Het CAft gaf in zijn adviezen aan om het belastinghervormingsplan 
en de budgettaire effecten adequaat te onderbouwen.  
 
1
De belasting-compliance op Aruba is laag. Verbetering van de compliance en de solide uitvoering 
van de belastinginning zijn cruciaal voor de overheidsfinanciën van Aruba. Het CAft acht het 
noodzakelijk dat Aruba, gelet op de huidige staat van de overheidsfinanciën, zo snel mogelijk komt 
tot een behoorlijk niveau van de compliance.  
 
 
1 
Hierbij wordt verwezen naar een rapport van de SER van Aruba uit december 2019: Het gebrek aan ‘compliance’. 
9 
 

Ongevallenverzekering (ZO/OV). Deze wet was in het tweede kwartaal nog niet gepubliceerd en 
daardoor niet in uitvoering. Het Cft verzocht Sint Maarten om de wetgeving inzake de verhoging van 
de ZV/OV-loongrens op korte termijn in werking te laten treden. 
 
Bonaire  
In de eerste helft van 2022 vroeg het Cft aandacht voor het verbeteren van de tijdigheid en de 
kwaliteit van de uitvoeringsrapportages. De vierde UR 2021 en de eerste UR 2022 werden met 
vertraging bij het Cft ingediend, en voldoende toelichting op afwijkingen in de baten en lasten 
ontbrak. Het Cft deed beroep op artikel 39 van de Wet Financiën openbare lichamen Bonaire, Sint 
Eustatius en Saba (Wet FinBES), en verzocht Bonaire om de uitvoeringsrapportages aan te leveren 
conform het overeengekomen format. Daarnaast vroeg het Cft aandacht voor de kadernota 
grondbeleid, die nog altijd niet door Bonaire is vastgesteld. Bonaire diende in het eerste halfjaar de 
jaarrekening 2021 tijdig in bij het Cft. De jaarrekening toonde een positief resultaat van USD 1,1 
miljoen. De externe accountant gaf een oordeelonthouding af over het boekjaar 2021, maar 
constateerde de nodige verbeteringen ten opzichte van het boekjaar 2020. Als de kwaliteit van het 
financiële beheer en de administratieve organisatie en interne beheersing (AO/IB) wordt 
gecontinueerd en verder wordt verbeterd, verwacht de accountant over het boekjaar 2022 een 
goedkeurende controleverklaring te kunnen afgeven. De accountant keurde de eindbalans 2021 
goed. In het eerste halfjaar stelde Bonaire een ‘meerjarenbeleidsplan Interne Controle’ op. Het 
uitvoeren van interne controles zal bijdragen aan een versterking van de AO/IB. 
 
Sint Eustatius 
De vierde UR 2021 en de eerste UR 2022 werden in de eerste helft van 2022 met vertraging bij het 
Cft ingediend. Een tijdige aanlevering van de uitvoeringsrapportages is daarmee voor Sint Eustatius 
een punt van aandacht. Uit de vierde UR 2021 bleek dat Sint Eustatius een voorlopig positief 
resultaat van USD 1,0 miljoen realiseerde over het begrotingsjaar 2021. Het definitieve resultaat zal 
blijken uit de jaarrekening 2021, die naar verwachting halverwege het derde kwartaal 2022 wordt 
ingediend bij het Cft. Het Cft verzocht Sint Eustatius om de eerste UR 2022 te voorzien van een 
tijdlijn met concrete deadlines voor het verbeterplan financieel beheer en van een 
voortgangsrapportage over de ontwikkeling van projecten, die worden gefinancierd uit bijzondere 
uitkeringen. Beide verzoeken zijn door Sint Eustatius opgevolgd. Op het gebied van financieel 
beheer hadden de bevindingen van de accountant bij de jaarrekening 2020 prioriteit. Ook besteedde 
Sint Eustatius in de eerste helft van 2022 aandacht aan de digitalisering van de administratie. Sint 
Eustatius trok een senior beleidsmedewerker aan voor het opzetten van een IT-beheerplan en in 
samenwerking met Rijksdienst Caribisch Nederland werden de nodige stappen gezet op het gebied 
van digitalisering. De functie van directeur Bedrijfsvoering kwam in het vierde kwartaal 2021 
vacant, en er werd het afgelopen halfjaar nog geen opvolger aangesteld. Voor het openbaar lichaam 
is het essentieel dat deze functie op de korte termijn wordt ingevuld. 
 
Saba 
In het eerste halfjaar van 2022 besloot het kabinet-Rutte IV om de vrije uitkering vanaf 2022 
structureel te verhogen. Deze toezegging zorgt de komende periode voor verlichting van de druk op 
de begroting van Saba. Het verhogen van de vrije uitkering biedt echter geen structurele oplossing 
voor de begrotingstekorten van Saba, die worden veroorzaakt door de wijze waarop bijzondere 
uitkeringen momenteel worden verstrekt. Bij het verstrekken van bijzondere uitkeringen vindt 
vooraf geen goede afweging plaats van integrale baten en lasten (incidenteel en structureel). 
Hierdoor wordt onvoldoende rekening gehouden met de structurele lasten die gepaard gaan met de 
investeringen. Het Cft adviseerde Saba om met het ministerie van Binnenlandse Zaken en 
Koninkrijksrelaties (BZK) in overleg te treden en gezamenlijk tot een werkwijze te komen. 
Daarnaast vroeg het Cft aandacht voor de tijdige aanlevering van de uitvoeringsrapportages. Ook 
voor Saba geldt dat de vierde UR 2021 en de eerste UR 2022 vertraagd zijn aangeleverd. Op het 
gebied van financieel beheer kwamen er, bij een herziening van de administratie door de afdeling 
Financiën, verschillende financiële zorgen aan het licht. Als gevolg hiervan werd door Saba een plan 
11 
 

 
 
Overheidsschuld  
In dit hoofdstuk volgt een uiteenzetting van het thema van deze halfjaarrapportage 
‘overheidsschuld’  hoe wordst chuld gedefinieerd, hoe heeft de schuld van de landen zich ontwikkeld 
sinds 2010 en wat zijn de risico’s van een (te) hoge overheidss? ch uld
 
De overheidsschuld van Curaçao, Aruba en Sint Maarten 
Tot de overheidsschuld van de landen worden in grote lijnen de langlopende en kortlopende 
schulden gerekend en de voorzieningen, met uitzondering van de voorzieningen die het karakter 
hebben van een algemene reservering. Hierbij wordt aangesloten bij een definitie zoals gehanteerd 
2
door het IMF.  
De omvang van de schuld van een land speelt bij de beoordeling van de duurzaamheid van de 
overheidsfinanciën een belangrijke rol. Daarbij wordt vooral gekeken naar de omvang van de schuld 
ten opzichte van het nominale bruto binnenlands product (bbp), de schuldquote. Het Internationaal 
Monetair Fonds (IMF) geeft aan dat economieën, zoals die van Curaçao, Aruba en Sint Maarten met 
een schuldquote van meer dan 70 procent van het bbp in de gevarenzone voor schuldhoudbaarheid 
3
kunnen komen. Beleggers houden dan rekening met een grotere kans dat het land de aflossingen 
op leningen niet kan nakomen en vragen daarom een hogere rente op de kapitaalmarkt, waarmee 
het toegenomen risico wordt gecompenseerd. Deze situatie kan leiden tot oplopende rentelasten, 
waardoor de kans op begrotingstekorten toeneemt. De houdbaarheid van de overheidsbegroting 
onder druk komt te staan. De hoogte van de risicopremie is onder andere afhankelijk van de 
inschatting van beleggers of een land het begrotingsbeleid adequaat zal aanpassen. De hoogte is 
ook afhankelijk van de algemene financiële situatie van het land, en met name van de omvang van 
de herfinancieringsbehoefte van het land op kortere termijn. De landen zouden hun schuld 
voldoende onder de 70 procent van het bbp moeten houden om niet, door economische schokken, 
boven de 70 procent uit te komen. Met een schuldquote van rond de 50 procent van het bbp, 
afhankelijk van de bestuurlijke daadkracht om begrotingsaanpassingen door te voeren en de 
algemene financiële situatie van het land, is de financiële buffer over het algemeen voldoende om 
economische schokken op te vangen, zonder dat de duurzaamheid van de overheidsfinanciën direct 
in gevaar komt.  
 
In grafiek 1 is de ontwikkeling van de schuldquote van Curaçao, Aruba en Sint Maarten over de 
periode 2010 – 2021 weergegeven. In de grafiek zijn ook de 50 en de 70 procent niveaus 
weergegeven, die de verschillende zones van de schuldquote afbakenen.  
 
Aruba bevindt zich sinds 2014 in de gevarenzone, boven de 70-procentlijn. Tussen 2014 en 2019 
stabiliseerde de schuldquote. Tijdens de coronacrisis steeg de schuldquote van Aruba tot boven de 
100 procent van het bbp eind 2021. Voor de dekking van de financieringsbehoefte gedurende de 
jaren 2020 en 2021 had Aruba voor in totaal 23 procent van het bbp aan leningen afgesloten. 
Hiervan bedroegen de liquiditeitssteunleningen 16 procent en de overige leningen, die Aruba op de 
lokale en de buitenlandse kapitaalmarkt afsloot, 7 procent van het bbp. De schuld van Curaçao 
kwam in 2016 uit boven de 50 procent van het bbp, met name door leningen voor de financiering 
van de bouw van een nieuw ziekenhuis. De schuldquote van Curaçao kwam tijdens de coronacrisis 
door de liquiditeitssteunleningen, in totaal 19 procent van het bbp (2021), boven de 70-procentlijn 
uit. De schuldquote van Sint Maarten bleef in 2021 met 58 procent van het bbp wel buiten de 
 
2
  Overigens moet hierbij aangetekend worden dat sommige landen ook impliciete schulden hebben, die ook van belang 
zijn voor de schuldhoudbaarheid. In dit verband wordt bijvoorbeeld gewezen op rentecomponent van PPS-verplichtingen 
in Aruba. 
3
 - IMF, Kingdom of the Netherlands – Aruba 2021 Article IV Consultation Discussions, April 2021. 
- IMF, Kingdom of the Netherlands – Sint Maarten: Staff Concluding Statement of the 2022 Article IV Mission, May 20, 
2022. 
- IMF, Staff Guidance Note for Public Debt Sustainability Analysis in Market-Access Countries, May 9, 2013. 
 
13 
 

eindigt in oktober 2023. Over deze leningen zullen de landen met Nederland nieuwe afspraken 
dienen te maken. In 2025 eindigen de looptijden van twee obligatieleningen, van ANG 140 miljoen 
voor Curaçao en ANG 73,5 miljoen voor Sint Maarten. Deze leningen maakten deel uit van de 
startschuld van de landen op 10 oktober 2010. Aruba zal in deze periode bijna AWG 3 miljard 
moeten aflossen of herfinancieren. Tot en met 2027 is dit AWG 4 miljard. Een 
herfinancieringsbehoefte van dergelijke omvang in korte periode maakt Aruba kwetsbaar voor een 
oplopende rente. Tijdens een lezing over schuldhoudbaarheid op 5 april in Aruba is ingegaan op 
deze gevoeligheid. Per procent rentestijging nemen de rentelasten in 2026 toe met tenminste AWG 
4
37 miljoen.  
 
De schulden van Bonaire, Sint Eustatius en Saba  
De betekenis van schulden voor de houdbaarheid van de openbare financiën van de openbare 
lichamen is beperkt. De eilanden kennen geen langlopende rentedragende leningen. De schulden 
bestaan voor het grootste gedeelte uit een pensioenvoorziening voor politieke (ex-)gezagsdragers, 
langlopende renteloze leningen van Nederlandse departementen en korte schulden aan leveranciers. 
De schuldquotes en schuld per inwoner zijn laag en stabiel. 
 
    
 
 
 
 
 
 
 
 
 
 
 
 
 
  
 
4
 De spreektekst en de sheets van deze lezing Houdbare overheidsfinanciën: een uitdagende reis in het Nederlands en 
Papiamento zijn te vinden op de website van het C(A)ft: www.cft.cw.   
15 
 

Jun BZK doorgeleiding vastgestelde jaarrekening 2021 Bonaire 
Jun SXM advies bij de ontwerpbegrotingswijziging 2022 
Jun EUX reactie op de eerste uitvoeringsrapportage 2022 
Jun SAB reactie op de eerste uitvoeringsrapportage 2022 en advies eerste begrotingswijziging 
Jun BON jaarrekening 2021 Bonaire 
Jun CUR advies bij de ontwerpbegrotingswijziging 2022 
Jun BZK doorgeleiding adviezen t.b.v. de Rijksministerraad 
Jun CUR liquiditeitsbehoefte Curaçao derde kwartaal 2022 
Jun SXM liquiditeitsbehoefte Sint Maarten derde kwartaal 2022 
Jun AUA liquiditeitsbehoefte Aruba derde kwartaal 2022 
Jun AUA bericht op grond van artikel 11 lid 5 van de LAft 
Jun SXM advies bij de ontwerpbegrotingswijziging 2022 
Jun AUA reactie op de eerste uitvoeringsrapportage 2022 
Jun BON brief inzake aanlevering eerste uitvoeringsrapportage 2022 
Jun AUA advies bij de ontwerpbegroting 2023 
Jun ALG 
 ezing prof.dr.  aymond  radus " int  aarten’s  oad to  ustainable Public Fina nces”
Jun BZK doorgeleidingsbrief 
Jun BZK uw verzoek om advies inzake voorwaardelijke afbouw salariskortingen 
 
17 
 

