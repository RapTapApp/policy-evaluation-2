Auditrapport
2021
Ministerie van 
Sociale Zaken en 
Werkgelegenheid 
(XV)

Auditrapport 2021
Ministerie van Sociale Zaken en Werkgelegenheid (XV)
15 maart 2022
Kenmerk
2022-0000059332
Inlichtingen
Auditdienst Rijk
Korte Voorhout 7
2511 CW Den Haag

1

Tabel 1: Overzicht belangrijkste coronamaatregelen SZW
Regeling Doel Uitvoerder In 2021 
verstrekt 
voorschot
NOW Werkgevers met omzetverlies via een subsidie UWV € 7.892 miljoen
ondersteunen bij het zoveel mogelijk in dienst 
houden van hun werknemers.
Tozo Banen en inkomens van zelfstandig onder- Gemeenten € 900 miljoen
nemers met een inkomen onder het sociaal 
minimum beschermen en/of helpen bij 
liquiditeitsproblemen van hun bedrijf als 
gevolg van de coronacrisis.
M&O-risico’s hebben zich gemanifesteerd
In 2021 heeft SZW, met de vaststellingen van de NOW-regeling en de door accountants van 
gemeenten gecontroleerde SiSa-verantwoordingen (Tozo-regeling), meer zicht gekregen op de 
aard en omvang van de risico’s.
Duidelijk is geworden dat M&O-risico’s zich in diverse gevallen ook daadwerkelijk hebben 
gemanifesteerd. De minister van SZW informeert de Kamer hierover door periodieke brieven 
‘monitoring arbeidsmarkt en beroep steun- en herstelpakket’.
Goede uitwerking en toepassing van het M&O-beleid
De minister van SZW heeft M&O-risico’s die zijn verbonden aan deze regelingen bewust geaccep -
teerd en dit ook voorafgaand aan de uitvoering van de regelingen aangegeven. Daarnaast heeft de 
minister lopende de uitvoering soms nieuwe beheersmaatregelen getroffen of nieuwe M&O-risico’s 
geaccepteerd. Dit laatste soms op wens van de Kamer, om de controleerbaarheid te vergroten en 
de lastendruk van de verantwoording over deze regelingen te beperken.
De minister van SZW heeft goede invulling gegeven aan de uitwerking en toepassing van het 
M&O-beleid. Als sluitstuk van goed toezicht, als onderdeel van het M&O-beleid heeft de minister 
het reviewbeleid SZW ingericht. Op basis hiervan heeft SZW reviews uit laten voeren op de 
werkzaamheden van de accountants die betrokk en zijn bij de controle van de regelingen.
Uit de SiSa-reviews, die voor een deel betrekking hebben op de Tozo-regeling, blijkt dat de 
accountants van de gemeenten hun werkzaamheden toereikend hebben uitgevoerd. Bij de 
NOW-reviews, die momenteel nog onderhanden zijn, blijkt uit de eerste bevindingen dat niet 
alle accountants hun werkzaamheden toereikend hebben uitgevoerd. 
Om ook volgend jaar te kunnen concluderen dat de minister goede invulling geeft aan de uitwerking 
en toepassing van het M&O-beleid, zal SZW het M&O-beleid moeten blijven aanpassen. Mede op 
basis van verkregen signalen uit de praktijk en op basis van resultaten van de uitgevoerde reviews 
zal SZW maatregelen bijstellen. Ook de evaluatie van de effectiviteit van de M&O-maatregelen kan 
hiervoor input leveren.
Financiële afwikkeling coronamaatregelen SZW loopt nog jaren door
Door een opleving van de pandemie na de zomer van 2021, is het voor de NOW-regeling weer 
mogelijk geworden om ook na 1 oktober 2021 (toen de algemene coronasteunpakketten tot een 
einde waren gekomen) een aanvraag in te dienen. In de achtste aanvraagperiode kan tot en met 
13 april 2022 een tegemoetkoming voor het eerste kwartaal van 2022 aangevraagd worden. 
De definitieve berekening voor de achtste aanvraagperiode dient uiterlijk 2 juni 2023 gedaan te zijn.
De Tijdelijke overbruggingsregeling zelfstandig ondernemers (Tozo) is wel definitief beëindigd per 
1 oktober 2021. Echter, omdat de kans zeer reëel wordt geacht dat er ook na 1 oktober 2021 nog 
financiële ondersteuning nodig is, kunnen zelfstandig ondernemers een beroep doen op het Besluit 
bijstandverlening zelfstandigen 2004 (Bbz). Vanwege het grote verwachte aantal aanvragen, heeft het 
kabinet besloten om het Bbz vanaf het vierde kwartaal van 2021 tot 1 april 2022 te vereenvoudigen, 
om zowel de aanvraag als de toekenning van de bijstand te versnellen.
Auditrapport 2021 | Ministerie van Sociale Zaken en Werkgelegenheid (XV) | 7

2

Vanwege het oneigenlijk gebruiken van artikel 98 (Algemeen) is ook op dat artikel de rapporterings-
tolerantie op artikelniveau overschreden.
2.3 Totstandkoming niet-financiële informatie
Als onderdeel van de wettelijke taak hebben wij onderzoek uitgevoerd naar de betrouwbare 
totstandkoming van de niet-financiële verantwoordingsinformatie en onderzocht of de niet- 
financiële verantwoordingsinformatie niet strijdig is met de financiële verantwoordingsinformatie. 
Uit ons onderzoek blijken, behoudens onderstaande omissies, geen bevindingen. 
Van de in het jaarverslag op te nemen niet-financiële informatie hebben wij vastgesteld dat deze op 
het moment van het afgeven van de controleverklaring nog niet definitief is. Dit betreft niet-financiële 
informatie en de ontwikkeling daarin die in het jaarverslag veelal met ‘PM’ is aangeduid. Het gaat 
daarbij met name om (kern)cijfers in de beleidsprioriteiten, de beleidsartikelen en bijlage E1 
‘Toezichtrelaties rechtspersonen met een wettelijke taak en zelfstandige bestuursorganen’. Ten slotte 
ontbreekt de departementspecifieke informatie van onderdeel D11 ‘Koopkracht’ in het geheel. 
De definitieve cijfers worden medio maart en begin april 2022 verwacht, wanneer de jaar verslagen  
van UWV respectievelijk SVB beschikbaar komen. De definitieve cijfers dienen in ieder geval voor 
aanbieding van het jaarverslag aan de Tweede Kamer te worden toegevoegd.
De directie FEZ verwerkt alle definitieve cijfers van het UWV en SVB in het jaarverslag. Deze 
wijzigingen worden door de ADR beoordeeld aan de hand van wijzigingsbladen. Deze procedure is 
in overeenstemming met de desbetreffende bepalingen in de Regeling rijksbegrotingsvoorschriften 
2022.
Auditrapport 2021 | Ministerie van Sociale Zaken en Werkgelegenheid (XV) | 11

3 Financieel beheer SZW bleef in 2021 stabiel
3.1 Een oude bevinding over het financieel beheer opgelost
Ondanks de aanhoudende coronapandemie is het financieel beheer van het ministerie van SZW 
stabiel gebleven. Evenals voorgaand jaar, toen een bevinding in het inkoopbeheer werd opgelost, 
is in 2021 een bevinding in het financieel beheer bij de Rijksschoonmaakorganisatie opgelost. 
Daartegenover staat dat een bestaande bevinding is opgeschaald en verder signaleren wij een 
aantal nieuwe risico’s die in de toekomst kunnen leiden tot een bevinding ten aanzien van het 
financieel beheer. Deze risico’s beschrijven wij in hoofdstuk 4.
Tabel 3: Bevindingen over het beheer 2021
Bevinding Verantwoordelijk 2018 2019 2020 2021
organisatieonderdeel
Financieel beheer Rijks- Rijksschoonmaakorganisatie
schoonmaakorganisatie
Financieel beheer RCN-unit SZW
Caribisch Nederland
 licht  gemiddeld  ernstig  opgelost
3.2 Rijksschoonmaakorganisatie maakt schoon schip: financieel beheer op orde
In 2021 heeft de Rijksschoonmaakorganisatie (RSO) met succes verder geïnvesteerd in de verbetering 
van het financieel beheer, waarmee de bevinding uit voorgaande jaren is opgelost.
In ons auditrapport over 2020 gaven wij aan dat er nog een lichte bevinding resteerde. Zo ontbrak 
een deugdelijke verplichtingen- en contractenadministratie en werd er niet gewerkt conform het 
opgestelde handboek interne beheersing. 
Contractenadministratie en verplichtingenadministratie toereikend ingericht
In navolging op de verbetermaatregelen die in 2020 zijn genomen heeft RSO in 2021 de inkoop -
procedure gecentraliseerd en aangescherpt, een overkoepelende inventarisatie van de afgesloten 
contracten afgerond, de contracten opgenomen in Digidoc en een contracten- en verplichtingen-
administratie opgezet in Excel. In afwachting van de vervanging van Digi-Inkoop door eCBF 
(elektronisch Contracteren, Bestellen en Factureren, met een inkoopmodule in Exact) in de eerste 
helft van 2022 is de gekozen werkwijze en aanpak van de RSO (werken met Excel) begrijpelijk. 
Wij adviseren om bij de implementatie van eCBF de juistheid en volledigheid van de administraties en de interne 
beheersing binnen het geautomatiseerd systeem te borgen. 
In zowel de contractenadministratie als in de verplichtingenadministratie zijn expiratiedatum, 
maximumbedrag en uitnutting opgenomen waarmee de administraties aan de vereisten voldoen 
en de volledigheid is geborgd. 
RSO werkt volgens handboek
In 2021 heeft RSO verdere verbeteringen doorgevoerd. RSO heeft onder andere het beheer van het 
handboek en de controle op de naleving binnen de organisatie belegd en stelt door middel van 
verbijzonderde interne controle vast dat gewerkt wordt volgens het handboek. Wij hebben 
vastgesteld dat de processen in het handboek inmiddels adequaat nageleefd worden.
Auditrapport 2021 | Ministerie van Sociale Zaken en Werkgelegenheid (XV) | 13

Snelle uitvoering coronasteunpakket doorkruist rechtmatig handelen
Rijksdienst Caribisch Nederland unit SZW (RCN-unit SZW) heeft gedurende 2021, net als over 2020, 
veel inspanningen gericht op het uitvoeren van het coronasteunpakket in Caribisch Nederland. 
Hierbij zijn noodgedwongen afwijkingen in het reguliere werkproces doorgevoerd en bewust 
1 
rechtmatigheidsrisico’s genomen. De Kamer is hierover geïnformeerd in een brief van de minister 
van SZW.
Mede hierdoor kan RCN-unit SZW evenals vorig jaar nog onvoldoende basis/onderbouwing 
aanleveren over de eigen hoofdlichtinformatie over het rechtmatig handelen en dat resulteert in 
onzekerheden over de rechtmatigheid. 
Deze onzekerheden leiden over 2021 op vier beleidsartikelen tot overschrijding van de 
rapporterings toleranties op artikelniveau. In de bedrijfsvoeringsparagraaf heeft de minister van 
SZW deze overschrijdingen adequaat toegelicht.
Het zijn de onderstaande bedragen per artikel:
• artikel 3 Arbeidsongeschiktheid: € 667.755;
• artikel 6 Ziekte en Zwangerschap: € 4.957.250;
• artikel 8 Oudedagsvoorziening: € 21.935.857; 
• artikel 9 Nabestaanden: € 1.281.019.
1 https://www.rijksoverheid.nl/documenten/kamerstukken/2021/04/20/
kamerbrief-impact-coronacrisis-op-uitvoering-in-szw-taken-in-caribisch-nederland
Auditrapport 2021 | Ministerie van Sociale Zaken en Werkgelegenheid (XV) | 15

4 Overige onderwerpen
4.1 M&O-beleid Tozo-regeling op orde, drie specifiek e risico’s zijn geaccepteerd 
SZW heeft op basis van haar M&O-analyse en aanvullende getroffen acties voor de Tozo-regeling 
een verhoogd M&O-risico geconstateerd ten aanzien van de volgende onderwerpen:
• urencriterium;
• recht op studiefinanciering voor personen onder de 27 jaar;
• voorliggende voorzieningen.
In de Nota Verwachtingen Accountantscontrole heeft SZW echter aangegeven dat de accountants 
deze onderwerpen niet hoeven te toetsen. Door deze coulance die SZW richting de accountants en 
daarmee ook richting de gemeentes heeft gecommuniceerd, verkrijgt SZW geen zicht op de 
rechtmatigheid van de gelden die op deze onderwerpen betrekking hebben. 
Hierdoor bestaat geen zekerheid over de hiermee gemoeide bedragen en dat heeft gevolgen voor 
de verantwoording (de afgerekende voorschotten). Dat wil niet zeggen dat deze gelden niet terecht 
verstrekt zijn, maar omdat wij dat niet kunnen vaststellen merken wij de gehele financiële stroom 
die betrekking heeft op deze 3 elementen als onzeker aan. Het gaat hier om een bedrag van 
circa € 110 miljoen.
Op het moment van vaststellen van de Tozo-vergoedingen, naar verwachting in 2022, worden de 
vastgestelde bedragen in mindering gebracht op de voorschotstand in de saldibalans van SZW.
4.2 Oneigenlijk gebruik artikel 98 Algemeen wordt in 2022 opgelost
Sinds 2019 merken wij de verplichtingen en uitgaven die niet expliciet op artikel 98 Algemeen zijn 
begroot aan als ‘onrechtmatig’ en ‘niet-getrouw’. Enkele van de op dit artikel verantwoorde 
aangegane verplichtingen en uitgaven, voor een totaalbedrag van € 8,5 miljoen, zijn niet in lijn met 
de Regeling Rijksbegrotingsvoorschriften. Deze verplichtingen en uitgaven hadden moeten worden 
toegerekend aan de specifieke beleidsartikelen.
Uit de vastgestelde begroting 2022 blijkt dat SZW artikel 98 niet meer in de begroting 2022 heeft 
opgenomen. Daardoor zal het oneigenlijk gebruik en de hiermee samenhangende artikeltolerantie-
overschrijding in 2022 niet meer voorkomen.
In 2021 heeft het oneigenlijke gebruik van artikel 98 geleid tot een artikeltolerantie-overschrijding 
die de minister van SZW heeft toegelicht in de bedrijfsvoeringsparagraaf. 
4.3 Risico’s rond alternatieve financiering nog niet onder controle
In ons auditrapport SZW 2020 signaleerden wij het risico rond alternatieve financiering in situaties 
waarin niet kan worden volstaan met reguliere inkopen of overdrachtsuitgaven. De aanleiding was 
de inmiddels gepubliceerde regeling ‘Tijdelijke regeling aanvullende crisisdienstverlening COVID-19’. 
Op dit moment zien wij dat SZW veel inspanningen verricht om het vaststellingproces van deze 
regeling achteraf in te richten, waarbij afgewogen wordt of de gevraagde verantwoordingsinformatie 
voldoende is om de verstrekte voorschotten rechtmatig te kunnen vaststellen. Door de regeling uit 
te voeren op voorschotbasis bevatten de uitgaven in 2021 geen onzekerheid. Mogelijk ontstaat deze 
onzekerheid wel bij het vaststellingsproces in 2022, wanneer de nu uitstaande voorschotten ter 
waarde van € 19 miljoen worden vastgesteld. 
Indien SZW gebruik maakt van alternatieve financieringsvormen waar beperkte ervaring mee is, adviseren wij 
SZW vóóraf te borgen dat SZW zich kan verantwoorden over de rechtmatige besteding.
Auditrapport 2021 | Ministerie van Sociale Zaken en Werkgelegenheid (XV) | 17

Bijlagen

2
Informatie over onze controleaanpak frauderisico’s en uitkomsten daarvan
Wij hebben onze controlewerkzaamheden inzake frauderisico’s bepaald in het kader van de 
controle van de financiële overzichten als geheel en bij het vormen van ons oordeel hierover. 
Onderstaande informatie moet in dat kader worden bezien en niet worden bezien als afzonderlijke 
oordelen of conclusies.
De primaire verantwoordelijkheid voor het voorkomen en detecteren van fraude berust bij het 
ministerie van Sociale Zaken en Werkgelegenheid. Als onderdeel van onze controle identificeren en 
schatten wij de risico’s in op een afwijking van materieel belang in de financiële overzichten die het 
gevolg is van fraude. Onder fraude verstaan wij een opzettelijke handeling door een of meer leden 
van het management, met governance belaste personen, werknemers of derden, waarbij gebruik 
wordt gemaakt van misleiding om een onrechtmatig of onwettig voordeel te verkrijgen. 
Frauderisico’s kunnen te maken hebben met het handelen van medewerkers van het ministerie, 
het handelen van derden (misbruik van wet- en regelgeving) of een combinatie van beide. 
Fraude kan daarbij voortkomen uit frauduleuze financiële verslaggeving en oneigenlijke toe-eigening 
van activa (waaronder door misbruik van wet- en regelgeving door derden). Wij hebben tijdens 
onze controle inzicht verkregen in de processen van het ministerie van Sociale Zaken en 
Werkgelegenheid en de componenten van het interne beheersingssysteem, waaronder het risico-
inschattingsproces en de wijze waarop het management inspeelt op frauderisico’s en het interne 
beheersingssysteem monitort alsmede de uitkomsten daarvan. 
Wij constateren dat het ministerie van Sociale Zaken en Werkgelegenheid beschikt over een actuele 
departementsbrede risicoanalyse met risico’s die het bereiken van de doelstellingen bedreigen, 
de al getroffen beheersmaatregelen, de netto risico-inschattingen en de belangrijkste aanvullende 
acties die SZW moet nemen om de risico’s verder terug te dringen. In deze risicoanalyse komen 
waar nodig frauderisico's aan bod. Dit risicoanalyseproces is onderdeel van de planning & control  
cyclus van het ministerie. De beveiligings ambtenaar van SZW heeft geen specifieke rol in de 
beoordeling van frauderisico’s maar zou als onafhankelijke functionaris daarbij wel een kritische rol 
kunnen spelen.
Specifieke frauderisico's worden door SZW slechts beperkt onderkend. Wel richt SZW zich bij haar 
risicoanalyse expliciet op fraude met subsidieregelingen door derden.
Wij hebben de opzet en het bestaan geëvalueerd, en voor zover wij noodzakelijk achten, de werking 
getoetst van interne beheersmaatregelen gericht op het beperken van frauderisico’s. Wij hebben 
geëvalueerd of deze factoren een indicatie vormden voor de aanwezigheid van het risico op 
afwijkingen van materieel belang als gevolg van fraude.
 
De door ons geïdentificeerde frauderisico’s, de belangrijkste specifieke controlewerkzaamheden
die wij naar aanleiding daarvan hebben uitgevoerd en de uitkomsten daarvan, zijn als volgt samen 
te vatten:
• wij hebben voor boekjaar 2021 beoordeeld of er signalen zijn voor een risico op fraude door kennis 
te nemen van de notulen en vergaderstukken van het controllersoverleg, de regiegroep organisatie 
en bedrijfsvoering, het Audit Committee en de Bestuursraad, persberichten en andere (openbare) 
publicaties;
• wij hebben met behulp van data-analyse boekingen geïdentificeerd en gecontroleerd die 
mogelijk buiten de reguliere processen om in de financiële administratie worden verwerkt;
• daarnaast zijn wij tijdens onze controle alert geweest op mogelijke frauderisico’s en bespreken 
wij deze in ons teamoverleg.
2 De ADR doet mee aan de pilot fraude in de controleverklaring van de Koninkrijke Nederlandse Beroepsorganisatie van 
Accountants (NBA). Op basis van Standaard 706 van de Nadere voorschriften controle- en overige standaarden van de NBA 
kan de accountant invulling geven aan deze pilot en vormvrij rapporteren over fraude en andere non-compliance 
vraagstukken.
Auditrapport 2021 | Ministerie van Sociale Zaken en Werkgelegenheid (XV) | 21

Onze verantwoordelijkheden voor de controle van de financiële overzichten
Onze verantwoordelijkheid is het zodanig plannen en uitvoeren van een controleopdracht dat wij 
daarmee voldoende en geschikte controle-informatie verkrijgen voor het door ons af te geven 
oordeel. Onze controle is uitgevoerd met een hoge mate maar geen absolute mate van zekerheid 
waardoor het mogelijk is dat wij tijdens onze controle niet alle materiële fouten en fraude ontdekken. 
Afwijkingen kunnen ontstaan als gevolg van fraude of fouten en zijn materieel indien redelijkerwijs  
kan worden verwacht dat deze, afzonderlijk of gezamenlijk, van invloed kunnen zijn op de beslissingen 
die gebruikers op basis van deze financiële overzichten nemen. De materialiteit beïnvloedt de aard, 
timing en omvang van onze controlewerkzaamheden en de evaluatie van het effect van onderkende 
afwijkingen op ons oordeel.
Wij hebben deze accountantscontrole professioneel kritisch uitgevoerd en hebben waar relevant 
professionele oordeelsvorming toegepast in overeenstemming met de Nederlandse controle-
standaarden, de Regeling Controleprotocol WNT 2021, ethische voorschriften en de 
onafhankelijkheids eisen. Onze controle bestond onder andere uit:
• het identificeren en inschatten van de risico’s dat de financiële overzichten afwijkingen van 
materieel belang bevatten als gevolg van fouten of fraude, het in reactie op deze risico’s bepalen en
uitvoeren van controlewerkzaamheden en het verkrijgen van controle-informatie die voldoende en 
geschikt is als basis voor ons oordeel. Bij fraude is het risico dat een afwijking van materieel 
belang niet ontdekt wordt groter dan bij fouten. Bij fraude kan sprake zijn van samenspanning, 
valsheid in geschrifte, het opzettelijk nalaten transacties vast te leggen, het opzettelijk verkeerd 
voorstellen van zaken of het doorbreken van de interne beheersing; 
• het verkrijgen van inzicht in de interne beheersing die relevant is voor de controle met als doel 
controlewerkzaamheden te selecteren die passend zijn in de omstandigheden. Deze werkzaam-
heden hebben niet als doel om een oordeel uit te spreken over de effectiviteit van de interne 
3
beheersing van het ministerie ;
• het evalueren van de presentatie, structuur en inhoud van de financiële overzichten en de daarbij 
opgenomen toelichtingen; en
• het evalueren of de financiële overzichten een getrouw beeld geven van de onderliggende 
transacties en gebeurtenissen.
Wij communiceren met de leiding van het ministerie van Sociale Zaken en Werkgelegenheid onder 
andere over de geplande reikwijdte en timing van de controle en over de significante bevindingen 
die uit onze controle naar voren zijn gekomen, waaronder eventuele significante tekortkomingen in 
de interne beheersing.
Den Haag, 15 maart 2022
Auditdienst Rijk
3 Daarnaast behoort het tot onze taak onderzoek te verrichten naar het begrotingsbeheer, het financieel beheer , 
de materiële bedrijfsvoering en de daartoe bijgehouden administraties, waarvan wij de uitkomsten vermelden in 
ons auditrapport.
Auditrapport 2021 | Ministerie van Sociale Zaken en Werkgelegenheid (XV) | 23

Bij evaluatie van onze bevindingen hanteren wij drie categorieën: licht, gemiddeld en ernstig. 
Dit onderscheid geeft de impact van de bevinding weer op basis van gewicht en frequentie.
Ten behoeve van het selecteren van de te onderzoeken processen van het begrotingsbeheer, 
financieel beheer, materiële bedrijfsvoering en daartoe bijgehouden administraties hebben wij de 
bedrijfsrisico’s en de daaraan gekoppelde processen in kaart gebracht. Op basis van het belang van 
de processen en de in die processen onderkende risico’s hebben wij in 2021 een aantal processen 
voor nader onderzoek geselecteerd:
• informatiebeveiliging; 
• het beleid ter voorkoming en beperking van de gevolgen van misbruik en oneigenlijk gebruik; en
• het financieel beheer bij de Rijksschoonmaakorganisatie en bij de SZW-unit op Caribisch 
Nederland.
Onderzoek totstandkoming niet-financiële informatie
Als derde onderdeel van onze wettelijke taak onderzoeken wij of geselecteerde processen gericht 
op de totstandkoming van de in het jaarverslag opgenomen niet-financiële verantwoordings -
informatie voldoen aan de normen uit de comptabele wet- en regelgeving. Deze taak vloeit voort 
uit artikel 3, eerste lid, aanhef en onder b, en artikel 6, eerste en derde lid, van het Besluit 
Auditdienst Rijk. Hiertoe onderzoeken wij of de niet-financiële verantwoordingsinformatie op 
betrouwbare wijze tot stand is gekomen. Voorts gaan wij na of de niet-financiële verantwoordings -
informatie niet strijdig is met de financiële verantwoordingsinformatie. Over deze niet-strijdigheid 
rapporteren wij in onze controleverklaring (zie bijlage 1).
De selectie van de te onderzoeken processen gericht op de totstandkoming van de niet-financiële 
verantwoordingsinformatie in het jaarverslag is afhankelijk van de omvang van de risico’s die 
daarbij worden onderkend. 
De bevindingen uit dit onderzoek zijn opgenomen in onderdeel 2.3 van dit rapport.
Verspreidingskring 
De ADR is de interne auditdienst van het Rijk. Het auditrapport is primair bestemd voor het 
ministerie van Sociale Zaken en Werkgelegenheid. Op grond van de beleidslijn van de ministerraad 
van 19 februari 2016 zal de minister van Sociale Zaken en Werkgelegenheid dit auditrapport op of 
na Verantwoordingsdag, 18 mei 2022, plaatsen op de website van de Rijksoverheid  
(www.rijksoverheid.nl).
Auditrapport 2021 | Ministerie van Sociale Zaken en Werkgelegenheid (XV) | 25

