 
  
 
 
Reisverslag Kennismakingsreis  
 
10 – 24 februari 2022 
 
  
  
Datum 
7 maart 2022 
  
 
Om u een inzicht te bieden in mijn kennismakingsreis sluit ik als bijlage 
bij de Hoofdlijnenbrief het geannoteerde programma bij. Ik vertrouw 
erop dat u er begrip voor kunt opbrengen dat, vanwege het vertrouwelijk 
karakter, vaak slechts een globale duiding van de inhoud van het 
besprokene kan worden gegeven. 
 
Donderdag 10 februari - Curaçao 
Het bezoek startte met een uitgebreide briefing door medewerkers van de 
Vertegenwoordiging van Nederland in Willemstad. Daarbij kwamen alle relevante 
aspecten aan de orde, onder meer: de economie die al decennia geen groei kent, 
de scherpe sociale verschillen in een samenleving waarin bijna de helft van de 
bevolking op of onder de armoedegrens leeft, de spanningen tussen de 
ontwikkeling van het toerisme als nieuwe economische pijler en het bewaren van 
de unieke natuur, de zorgwekkende stand van het onderwijs en de kansen die 
zich voordoen voor nieuwe economische activiteiten nu de raffinaderij steeds 
minder beslag legt op de ruimte rond de Annabaai. Het Rotterdams Havenbedrijf 
kan daarbij een belangrijke rol spelen. 
 
Vrijdag 11 februari - Curaçao 
De dag begon met een ontmoeting met gouverneur George-Wout, die inging op 
de maatschappelijke en politieke situatie in Curaçao. Daarbij benadrukte zij het 
belang nu het maximale rendement te gaan halen uit de afspraken in het kader 
van het Caribisch Orgaan voor Hervorming en Ontwikkeling (COHO) en de 
landspakketten. Zeker gelet op de forse uitdagingen waar het land voor staat met 
een krimpende economie, hoge werkloosheid - met name ook onder jongeren - en 
de groeiende kloof tussen arm en rijk. Zij onderstreepte de vitale rol die de 
liquiditeitssteun en de medische bijstand vanuit Nederland speelt en heeft 
gespeeld bij de bestrijding van de gevolgen van de COVID-pandemie. De 
gouverneur deelde de noodzaak tot een langetermijnvisie voor Curaçao te komen. 
 
Het was goed na het eerdere contact via telefoon en scherm een eerste 
persoonlijk bilateraal gesprek te hebben met minister-president Pisas. Hierin 
stonden - naast de relatie met Nederland - de energietransitie en het verbeteren 
van de vreemdelingenbewaring centraal. Van mijn kant benadrukte ik het belang 
van een toekomstvisie: wat voor land wil je straks zijn? Aansluitend was er een 
ontmoeting met de raad van ministers. De bewindslieden hebben de uitdagingen 
en de kansen op hun beleidsterrein toegelicht. Hoe toekomstvast financieel 
 
Pagina 1 van 18 
 

 
Datum 
 
7 maart 2022 
gebouwen op te knappen, wordt gebruikt om het scholenbestand klaar te maken 
voor de toekomst. Dat betekent niet alleen opknappen, maar ook saneren en 
concentreren. Het onderzoek dat in het kader van het landspakket is verricht 
geeft hieraan richting. Wij spraken ook over de noodzaak om het onderwijs 
inhoudelijk te verbeteren en over de brief die door een aantal schoolbesturen was 
gestuurd. 
 
De avond stond in het teken van rechtshandhaving, een landstaak waaraan vanuit 
Nederland een belangrijke bijdrage wordt geleverd. Dit leidde tot een interessante 
gedachtewisseling met de procureur-generaal, het hoofd van het Recherche 
Samenwerkingsteam, de commandant van de zeemacht in het Caribisch gebied, 
de brigadecommandant van de marechaussee en de strategisch adviseur van de 
minister van Defensie op Curaçao. In soms moeilijke omstandigheden wordt heel 
belangrijk werk gedaan, waarbij de aanpak van drugscriminaliteit en corruptie 
speerpunt zijn. Dat verdient volle steun, zeker ook vanuit de landen in het 
Caribisch gebied zelf. 
 
Zaterdag 12 februari - Curaçao 
Bij het ontbijt maakte ik kennis met president Doornbosch van de centrale bank 
van Curaçao en Sint Maarten. Dat gaf meer reliëf aan de zorgelijke financiële en 
sociaaleconomische situatie in beide landen. De kennis die aanwezig is bij de 
CBCS kan mijns inziens een belangrijke bijdrage leveren aan de ontwikkeling van 
een visie voor de langere termijn.  
 
Aansluitend had ik een kennismakingsgesprek met president De Kort van het 
Gemeenschappelijk Hof van Justitie. Het gedeelde rechtsstelsel is belangrijk. Niet 
alleen voor alle inwoners van het Caribisch deel van het Koninkrijk, maar ook voor 
investeerders voor wie rechtszekerheid een belangrijke vestigingsfactor is. In mijn 
contacten met minister-president Pisas heb ik aandacht gevraagd voor adequate 
financiering, die de bedrijfsvoering van het Hof moet borgen. 
 
Met de minister-president, tevens minister van Justitie, bezocht ik de in aanbouw 
zijnde en bestaande vreemdelingenbarakken. De gesprekken die ik daar voerde 
maakten diepe indruk. De broodnodige uitbreiding en optimalisering van de 
vreemdelingenbewaring krijgt gelukkig met behulp van Nederland gestalte. Maar 
ook Curaçao zal zelf zijn aandeel moeten leveren. We spraken af hierover op de 
kortst mogelijke termijn afspraken te maken, zodat er straks niet alleen een goed 
gebouw is, maar ook aan immateriële aspecten de aandacht wordt gegeven die 
nodig is voor een functionerende vreemdelingenketen. De minister-president gaf 
ook aan dat hij een aantal mensen vrij zou willen laten. Dit onderwerp kwam ook 
aan de orde bij een persconferentie die ik samen met minister-president Pisas gaf 
na het bezoek. 
 
De problematiek van ongedocumenteerden kreeg ook een gezicht bij een bezoek 
aan Salu Pa Tur, een stichting die zich bezighoudt met zorg voor onverzekerden 
zonder officiële verblijfstitel. De artsen, assistenten en vrijwilligers die daar in 
moeilijke omstandigheden het verschil maken verdienen diep respect. Helder 
werd wel dat ook zij niet alle hulp kunnen geven die nodig is; vooral complexe 
kostbare zorg kan niet worden verleend. 
Pagina 3 van 18 
 
 

 
Datum 
 
7 maart 2022 
Na aankomst op Bonaire gaf de waarnemend Rijksvertegenwoordiger een update 
van politieke en maatschappelijke situatie op Bonaire en blikten we vooruit op het 
bezoekprogramma. 
 
Maandag 14 februari - Bonaire 
Bij het ontbijt sprak ik met een jonge BZK-ambtenaar, geboren en getogen op 
Bonaire, die tijdelijk is gedetacheerd om de afdeling burgerzaken te revitaliseren. 
Het gesprek gaf me een goed inzicht in de winst die te behalen valt en de rol die 
digitalisering daarbij kan spelen en ook op de praktische problemen die (tijdelijke) 
medewerkers tegenkomen. 
 
Tijdens de eerste persoonlijk ontmoeting met gezaghebber Rijna stond de 
uitvoering van het Bestuursakkoord centraal. Die kan nog wel een impuls 
gebruiken, bijvoorbeeld bij het vaststellen van het grondbeleid. Ook spraken wij 
over het toerisme en de noodzaak bij ontwikkeling daarvan de unieke natuur van 
het eiland te beschermen en voor de toekomst te bewaren. Daarbij kwam ook de 
procedure rond het afgeven van vergunningen en het gedogen bij de realisatie 
van het Chogogo-resort aan de orde. De gezaghebber gaf aan dat kleine 
bedragen in Caribisch Nederland soms een groot verschil kunnen maken, met als 
voorbeeld extra kinderbijslag voor ouders met een kind met een beperking. 
 
De kennismaking met het bestuurscollege kende een rijke schakering aan 
onderwerpen. Zo vroeg gedeputeerde Den Heyer aandacht voor de mogelijkheid 
in het beroepsonderwijs examens in het Papiaments af te nemen en voor de 
introductie van een werkloosheidsvoorziening bij de openbare lichamen. 
Gedeputeerde Thielman ging in op de balans economie/ecologie en de noodzaak 
pas op de plaat te maken na de nu voorziene ontwikkelingen. Herstel van 
gebouwen en infrastructuur was een speerpunt in het verhaal van gedeputeerde 
Kroon. Eilandsecretaris Pelk benadrukte het belang van investeringen in 
verbetering van de bestuurskracht. Van mijn kant gaf ik aan de openbare 
lichamen graag te zullen betrekken bij de concretisering van de extra 
mogelijkheden die het regeerakkoord biedt. 
 
Ik werd van hartelijk verwelkomd in de Eilandsraad, waar direct het belang van 
de dialoog met Nederland werd onderstreept. De negen leden van de Eilandsraad 
focusten bij monde van hun fractievoorzitters op een aantal knelpunten. 
Armoedebestrijding en het belang om snel tot een toereikend sociaal minimum te 
komen. Een vrije uitkering die het openbaar lichaam in staat stelt zijn taken 
adequaat uit te voeren. Het betrekken van de Eilandsraad bij de totstandkoming 
van bestuursakkoorden. De noodzaak snel iets te doen aan de deplorabele staat 
van de wegen en betaalbare verbindingen met de andere eilanden. De impuls 
voor sociale huisvesting die nodig is gelet op de enorme wachtlijsten en toegang 
tot zorg. Ook werd aangedrongen op aandacht voor natuur, milieu en sport en 
uitbreiding van het aantal Eilandsraadsleden.  
 
Tijdens de lunch maakte ik kennis met medewerkers van de Shared Service 
Organisatie van de Rijksdienst Caribisch Nederland en hun collega’s van een 
aantal dienstonderdelen van RCN. SSO CN biedt met 135 in overgrote 
meerderheid lokale medewerkers alle collega’s van de Rijksdienst ondersteuning 
Pagina 5 van 18 
 
 

 
Datum 
 
7 maart 2022 
Door middel van activiteiten en begeleiding worden hier veel ouderen uit hun 
isolement gehaald. Aan de dansworkshop mocht ik actief deelnemen. 
 
Het belang, ook het economische belang van natuurbeheer stond centraal tijdens 
de rondrit met medewerkers van de natuurorganisaties Stinapa en DCNA. 
Toezicht en handhaving zijn cruciaal om de kwetsbare natuur te beschermen. Een 
goed plan voor ruimtelijke ordening en een stikt vergunningenstelsel is 
onontbeerlijk als fundament, zo werd door hen benadrukt. 
 
Het bezoek aan Bonaire werd afgesloten met een gezamenlijke persconferentie 
met de gezaghebber. 
 
In Aruba startte mijn bezoek met een ontmoeting met gouverneur Boekhoudt. Hij 
gaf een schets van de actuele maatschappelijke en politieke situatie in het land. 
De gouverneur noemde het heel belangrijk dat de beoogde langjarige 
samenwerking dit jaar concreet gestalte krijgt, nu de voorbereidende 
onderzoeken zijn of op korte termijn worden afgerond. Focus is daarbij belangrijk, 
gelet ook op de beperkte uitvoeringskracht. De wijze waarop de korting op 
ambtenarensalarissen van 12,6% op dit moment wordt ingevuld verdient 
aandacht. 
 
Tijdens een diner bijeenkomst sprak ik met een vijftal vertegenwoordigers van het 
bedrijfsleven en de toeristische sector. Zij benadrukten het belang om het 
landspakket en de daarin opgenomen hervormingen door te zetten en daarbij ook 
de stakeholders te betrekken. De inspanningen die nodig zijn om het 
dichtbevolkte eiland aantrekkelijk te houden voor inwoners en toeristen kwamen 
daarbij ter sprake. Bescherming van de natuurlijk rijkdommen en bevordering van 
duurzaam toerisme is daarbij essentieel.  
 
Woensdag 16 februari - Aruba 
De dag begon met een gesprek met minister-president Wever-Croes, die 
bedankte voor de medische- en financiële steun vanuit Nederland tijdens de 
pandemie. Zij pleitte ervoor de grens met buurland Venezuela voorlopig gesloten 
te houden. Geschetst werd hoe Aruba de COVID-maatregelen versoepelt en het 
land heropent. We stonden stil bij de salariskorting en spraken af later die dag 
hierover samen met de vakbonden, die mij hadden uitgenodigd, te spreken. De 
minister-president zei dat de normering van de topinkomens in Aruba tot veel 
discussie leidt en dat regionale afstemming en een ruimere overgangstermijn 
nodig zal zijn om onbedoelde effecten te voorkomen. Op mijn beurt heb ik mijn 
zorg uitgesproken over de zeer hoge overheidsschuld in Aruba, gezegd dat de 
salariskorting op een andere manier kan worden ingevuld, het belang van 
duurzame ontwikkeling benoemd en gevraagd na te denken over een visie die 
richting geeft voor de lange termijn. 
 
Tijdens de aansluitende kennismaking met de ministerraad passeerde een hele 
serie wensen en aandachtspunten de revue. Om er enkele te noemen: onrust in 
de samenleving vanwege de bezuinigingen, voorwaarden die te streng zijn, de 
noodzaak te investeren en de economie meer divers te maken, de beperkte 
uitvoeringscapaciteit, de wens de staatsschuld te herfinancieren tegen de lagere 
Pagina 7 van 18 
 
 

 
Datum 
 
7 maart 2022 
In “Casa Cuna” worden kinderen van 0 tot 6 jaar die (tijdelijk) niet thuis kunnen 
verblijven opgevangen. In 2019 werd aan deze instelling een huis voor 
tienermoeders toegevoegd, waar moeders in de leeftijd van 13 tot 23 jaar met 
hun kind begeleid kunnen wonen. Ik heb met eigen ogen kunnen zien hoe 
betrokken professionals en vrijwilligers hier het verschil maken. En hoe moeilijk 
het is telkens weer aan voldoende middelen te komen om het werk goed te 
kunnen blijven doen en de capaciteit in overeenstemming te brengen met de 
vraag om hulp. 
 
De zorg stond centraal in een gesprek met de directeuren van de twee Arubaanse 
ziekenhuizen en de voorzitter van de huisartsenvereniging op het eiland. Al voor 
COVID was de houdbaarheid van de zorg op Aruba een probleem. Tijdens de 
pandemie heeft Nederland de zorgsector met mensen en middelen ondersteund. 
Samenwerking tussen de ziekenhuizen in het Caribisch deel van het Koninkrijk 
komt onder regie van het ministerie van VWS stap voor stap tot stand, maar kent 
zeker nog de nodige uitdagingen. De gesprekspartners vroegen aandacht voor de 
omvang en invulling van de afgesproken bezuinigingen in de zorg. Samenwerking 
en efficiencyverbetering zijn ook nodig om medische uitzendingen naar het 
buitenland terug te dringen. Tijdens het gesprek werd het belang van preventie, 
en de bijdrage die dit kan leveren aan het in de hand houden van de zorgkosten, 
met klem onderschreven. 
 
Hoe belangrijk kunst en cultuur is voor een vitale samenleving werd nog eens 
duidelijk tijdens een bezoek aan San Nicolas. Tijdens een “Art Walk” bewonderde 
ik verschillende muurschilderingen, die de stad die na het sluiten van de 
olieraffinaderij wat in verval is geraakt letterlijk weer kleur geven. Hopelijk 
ontstaat na het beëindigen van de COVID-beperkingen weer ruimte voor festivals, 
museumbezoek en andere activiteiten. Over het kunst- en cultuur klimaat sprak ik 
ook met mevrouw Van Romondt, die al tientallen jaren op dit terrein actief is. Zij 
hield een pleidooi om te onderzoeken hoe fondsen en deskundigheid in Nederland 
gebruikt zouden kunnen worden voor impulsen in Aruba en de andere Caribische 
landen. Dit verdient zeker opvolging. 
 
Met de heer Goedgedrag, éminence grise op het terrein van de 
Koninkrijksrelaties, sprak ik over de kansen en valkuilen bij de samenwerking 
tussen de landen in het koninkrijk. Het was goed van gedachten te wisselen over 
zijn ervaringen in een lange reeks van jaren en de lessen die hieruit getrokken 
kunnen worden voor de toekomst. 
 
Samen met minister-president Wever-Croes sprak ik in het kantoor van de 
vertegenwoordiging van Nederland met een delegatie van de Arubaanse 
vakbonden. Dat gesprek ging voornamelijk over de uitwerking van de 
salariskorting van 12,6% in de praktijk, de reikwijdte van de maatregelen die ook 
werknemers bij overheidsbedrijven raken en de normering van topinkomens. 
Gepleit werd voor beëindiging van de maatregelen, nu de hotels weer vol zitten 
en de economie zich herpakt. In reactie heb ik aangegeven dat de salariskorting 
grote betekenis heeft in de nog steeds lastige situatie van Aruba en de Arubaanse 
overheidsfinanciën. Een alternatieve invulling die de pijn eerlijker verdeelt is 
mogelijk. Maar zeker zolang er liquiditeitssteun wordt gegeven kunnen we geen 
Pagina 9 van 18 
 
 

 
Datum 
 
7 maart 2022 
Daardoor kan niet effectief een TBS- of PIJ-maatregel worden opgelegd. Zij 
noemden schrijnende voorbeelden van de gevolgen die dit in de praktijk heeft. 
Met een afsluitende persconferentie, samen met mevrouw Wever-Croes, kwam 
een eind aan het bezoek aan Aruba. 
 
Het bezoek aan Sint Maarten startte met een briefing door de plv. 
Vertegenwoordiger van Nederland in Philipsburg. Aansluitend sprak ik tijdens het 
diner met de Sint Maartense en Nederlandse leden van het TWO/COHO-team. De 
samenwerking verloopt goed; men is positief en er is enthousiasme over de 
nieuwe mogelijkheden die ontstaan om zaken te verbeteren. Nog indringender 
dan in de andere landen speelt hier het probleem van de lokale uitvoeringskracht. 
Ook hier dwong de inzet en betrokken van het team respect af. 
 
Vrijdag 18 februari- Sint Maarten 
Met Gouverneur Holiday besprak ik de situatie in het land, zowel vanuit 
maatschappelijk, economisch als politiek perspectief. Hij benadrukte het belang te 
werken aan vertrouwen over en weer, vertrouwen dat er niet vanzelfsprekend is. 
Open en transparantie communicatie is hierbij essentieel. In de werkelijkheid van 
Sint Maarten blijft COHO schuren met de autonomie, dat zal ook de komende tijd 
een gevoelig punt blijven. De gouverneur drong er op aan tempo te blijven maken 
bij het realiseren van de plannen voor een nieuwe gevangenis in samenwerking 
met UNOPS. 
 
Minister-president Jacobs hield in ons bilateraal gesprek een pleidooi voor praten 
met elkaar en niet over elkaar, waar ik mij vanzelfsprekend van harte bij 
aansloot. Zij legde uit dat de salariskorting de publieke sector en het onderwijs 
steeds minder aantrekkelijk maakt. De beperkte uitvoeringskracht komt hierdoor 
verder onder druk te staan. Van mijn kant drong ik aan op het ontwikkelen van 
een visie voor de lange termijn. Juist nu het coalitieakkoord ook de landen nieuwe 
mogelijkheden biedt, is dit heel belangrijk als kompas voor verdere 
samenwerking. Daarbij zal Sint Maarten zijn aandeel moeten leveren bij het 
realiseren van de gemaakte afspraken. 
 
In een eerste kennismaking met de voltallige raad van ministers van Sint Maarten 
werden zorgen benoemd en verschillende onderwerpen verder verkend. Als 
ervaringsfeit werd meegeven hoe belangrijk het is ter plekke met elkaar samen te 
werken en niet alleen via het scherm, bijvoorbeeld bij de hervorming van de 
belastingdienst. Het opleiden van de beroepsbevolking vraagt aandacht, zeker nu 
er sprake is van veel bouwactiviteiten. Geconstateerd werd dat de samenwerking 
al goed loopt, ook nu de consensus rijkswet COHO nog niet in werking is 
getreden. 
 
In een apart gesprek met de minister van Financiën stonden we stil bij de 
herfinanciering van de verstrekte liquiditeitsleningen, de vraag hoe ook in 
moeilijke omstandigheden geld beschikbaar kan komen voor investeringen en de 
noodzaak van innovatie, onder meer via digitalisering. 
 
Tijdens een ontmoeting met de voorzitter en een aantal leden van de Staten werd 
gevraagd naar de stand van zaken bij het gesprek over de uitvoering van de 
Pagina 11 van 18 
 
 

 
Datum 
 
7 maart 2022 
waterreservoirs, die ook in moeilijke omstandigheden de beschikbaarheid van 
voldoende water moeten borgen. Hartverwarmend was de kinderopvang die we 
bezochten en die met steun uit het trustfonds is opgeknapt. Ook kleine en 
middelgrote bedrijven zijn in de moeilijke omstandigheden na de orkaan financieel 
ondersteund en komen nu tot bloei. Scholen en shelters worden opgeknapt. Er is 
soms terechte kritiek op het tempo. Maar als het gebeurt, gebeurt het goed. 
 
Na een gemeenschappelijke persconferentie bezocht ik met de minister-president 
Simpson Bay Lagoon. Met een metal shark van de kustwacht maakten we een 
tocht door het gebied, waar alle 130 scheepswrakken inmiddels op een 
milieuverantwoorde manier zijn geborgen en verwerkt. Dit project heeft veel 
positieve reacties uit de samenleving opgeleverd. Goed zichtbaar is waar de grens 
met Frankrijk loopt, aan die kant zijn nog veel wrakken te zien. Naar verwachting 
start het opruimen daarvan binnenkort. Tijdens de tocht werd duidelijk hoe groot 
de druk van toerisme en ontwikkeling is op het gebied. Veel mangrovebossen zijn 
inmiddels verdwenen, andere staan onder druk. De environmental officer van het 
NRPB wees er tijdens de rondvaart op dat Sint Maarten geen wettelijk 
beschermde natuurgebieden op het land kent. 
 
Tijdens het diner kon ik alle opgedane indrukken toetsen in gesprekken met de 
heer Gumbs, namens Sint Maarten lid van de Stuurgroep Wederopbouw, de heer 
Richards, actief op taal van terreinen zoals pensioenen, rechtshandhaving, goed 
bestuur en waterproductie, en de heer Connor, de directeur van het NRPB. Hier 
kwamen onder meer de complexe verhouding tussen Sint Maarten en Nederland, 
het gebrek aan uitvoeringskracht en het belang van een vruchtbare 
samenwerking tussen het Franse en het Nederlandse deel van het eiland aan de 
orde. Een buitengewoon nuttige en leerzame ontmoeting, waarbij ook minister 
Doran aanwezig was.  
 
Zondag 20 februari - Sint Maarten / Sint Eustatius 
Een viertal young professionals was bereid een deel van de zondag op te offeren 
om hun inzichten en dromen over de ontwikkeling van Sint Maarten te delen. Wat 
opviel was de passie en betrokkenheid waarmee zij naast hun reguliere werk 
actief zijn in tal van (maatschappelijke) organisaties. Maar ook hoe klein de 
kweekvijver is en hoe groot het beroep is dat op een beperkt aantal mensen 
wordt gedaan.  
 
Voor vertrek naar Sint Eustatius kreeg ik een uitgebreide rondleiding over de 
luchthaven, waar het herstel vorig jaar oktober na de aanbestedingsprocedure 
echt is begonnen.  
 
Op Sint Eustatius werd ik door regeringscommissaris Francis en haar 
plaatsvervanger Toet ontvangen en bijgepraat over de actuele situatie op het 
eiland. Ook blikten we vooruit op het programma voor de komende dagen. 
Aansluitend was er een eerste informele kennismaking met de leden van de 
Eilandsraad van Sint Eustatius 
 
 
 
Pagina 13 van 18 
 
 

 
Datum 
 
7 maart 2022 
gestabiliseerd laat zien wat hier aan is gebeurd. De aansluitende rotswand - waar 
aan de voet het water- en energiebedrijf ligt - is nog kwetsbaar, zoals is bewezen 
door een recent incident dat leidde tot langdurige stroomuitval. 
 
Tijdens een lunchgesprek in het oude centrum van Oranjestad sprak ik met 
medewerkers van natuurorganisatie Stenapa en betrokken ambtenaren over de 
verschillende natuurprogramma’s en de aanpak van de geiten problematiek. 
Zonder een snelle en radicale aanpak van dit probleem zal de natuur van Sint 
Eustatius nog meer schade oplopen en de erosie geen halt worden toegeroepen.  
Na een bezoek aan het museum sprak ik met Ismael Berkel en Paul Spanner over 
het archeologisch onderzoek naar de graven van tot slaafgemaakten die zijn 
aangetroffen bij het vliegveld. Zij pleitten voor verzoening en een herbegrafenis 
op een zichtbare plek die uitgroeit tot een plaats voor de herdenking van de 
verschrikkingen uit het slavernijverleden. Hun wijze inzichten gaan zeker helpen 
bij het vinden van een passend antwoord op de aanbevelingen van de 
dialooggroep slavernijverleden.  
 
De naschoolse opvang in Mega D Youth Foundation die ik daarna bezocht is een 
voorziening die iedere ouder voor zijn kinderen zou wensen. De organisatie biedt 
een gevarieerd programma dat naast huiswerkbegeleiding bestaat uit 
sportactiviteiten, muziek, film en een luisterend oor bij problemen. Het nieuwe 
gebouw biedt kwaliteit en ruimte en de voorziening is dankzij subsidies ook 
toegankelijk voor kinderen van wie de ouders minder goed verdienen. 
 
Bij een bezoek aan sociale woningen en gesprekken met de bewoners werd de 
noodzaak duidelijk de nog niet gerenoveerde bestaande woningvoorraad op te 
knappen en nieuwe impulsen te geven aan de uitbreiding van het aantal 
betaalbare huurwoningen. Het is te hopen dat de discussie hierover met 
Eilandsraad op korte termijn kan worden beslecht, zodat er meer Statianen 
kunnen gaan profiteren van goede en betaalbare huizen. 
 
Een ontmoeting mensen die actief zijn in de Centrale Dialoog, de 
werkgeversorganisatie en de Kamer van Koophandel gaf beter inzicht in de 
sociaaleconomische ontwikkeling van Sint Eustatius, en de kansen en uitdagingen 
die zich daarbij voordoen. Ook hier was de bancaire situatie (geen bank actief die 
onder Nederlands toezicht staat) en toegang tot de notaris een zorgpunt. Ruimere 
beschikbaarheid van micro-kredieten zou een goede bijdrage kunnen leveren aan 
de verdere ontwikkeling van het eiland. De gesprekspartners vroegen ook 
aandacht voor een betere beleidscoördinatie in Den Haag, waardoor de 
bureaucratie kan worden teruggedrongen en de effectiviteit toeneemt. 
 
Met dominee Earl Esdaile van de Zevende Dag’s Adventisten, het grootste 
kerkgenootschap op Sint Eustatius, sprak ik over zijn werk en de 
maatschappelijke rol die de kerk speelt, ook bij vraagstukken rond vaccinatie, 
misbruik en huiselijk geweld. 
 
Met de heer Julian Woodley (onder meer voormalig waarnemend gezaghebber van 
Sint Eustatius) sprak ik over zijn ervaringen voor en na de bestuurlijke ingreep. 
Hij gaf aan dat duurzame veranderingen tijd nodig hebben; de verbeteringen zijn 
Pagina 15 van 18 
 
 

 
Datum 
 
7 maart 2022 
Een gesprek met de Saba Business Association en de kamer van koophandel gaf 
scherper zicht op de uitdagingen waarmee ondernemers op het eiland kampen, 
met onder meer een dure bank, haperende postbezorging en kostbaar internet. 
Het aansluitende bezoek aan de jonge ondernemer James Granger die recent een 
goed uitgerust fitness centrum heeft geopend, laat zien dat starters zich hierdoor 
niet laten ontmoedigen en erin slagen hun droom te verwezenlijken. 
 
Indringend was het bezoek aan een aantal sociale woningen en gesprekken met 
de bewoners. Hoewel de huizen prima zijn, is het voor mensen met een 
minimuminkomen nauwelijks mogelijk om rond te komen zonder hulp van familie 
of vrienden. Een bezoek aan lokale supermarkten leerde dat een pot pindakaas in 
Sint Eustatius acht dollar kost en op Saba elf dollar. Andere producten zijn 
vergelijkbaar duur. Overigens was het goed te zien dat een nieuw complex 
woningen in aanbouw is. 
 
De schilderijententoonstelling van Heleen Cornet in de openlucht in het tropisch 
regenwoud die ik bezocht was een geschenk en een prachtige eerste 
kennismaking met het culturele leven op Saba.  
 
Het avondprogramma bestond uit een meet and greet met een groot aantal 
mensen. Leden van de Jongerenraad verzorgden de aftrap met prachtige verhalen 
over hun toekomstdromen en suggesties om het leven op het eiland te 
verbeteren. Daarna sprak ik uitgebreid met jonge professionals, ondernemers, 
leerkrachten en mensen werkzaam in de zorg en in het natuurbehoud. 
 
Woensdag 23 februari - Saba 
De laatste dag van mijn kennismakingsreis startte in de Rooms-katholieke kerk, 
waar ik met de uit Polen afkomstige priester sprak over zijn werk op het eiland en 
de in de kerk aangebrachte kunstwerken bewonderde. 
 
De eilandtour bracht me bij de haven, waar ik het marine laboratorium bezocht en 
met bevlogen medewerkers sprak over natuurbehoud en natuurherstel. Op de 
locatie van de nieuw geplande haven gaf gedeputeerde Zagers uitleg over de 
faciliteiten die daar moeten gaan verrijzen en de kansen die dit biedt voor de 
economie van Saba.  
 
Bij de afvalverwerkingsfaciliteit zag ik hoe grote recyclebare afvalstromen worden 
gescheiden van het restafval. Het een jaar geleden ingevoerde verbod op 
wegwerpplastic heeft merkbaar betekenis gehad, zo werd mij verzekerd. 
 
Bij de Saba Electric Company bezocht ik de productiefaciliteiten. Generatoren die 
overdag niet aan staan omdat de zon voldoende energie oplevert om het eiland 
draaiende te houden zijn nog maar het begin. Er zijn concrete plannen om de 
energieproductie verder te verduurzamen, richting 100% klimaatneutraal. Ook 
hierbij kunnen de afspraken in het coalitieakkoord helpen. 
 
Het openbaar lichaam Saba is met subsidies van LNV bezig met het opzetten van 
een hydrocultuur kwekerij om de voedselzekerheid op Saba te vergroten, prijzen 
te verlagen en de gezondheid te bevorderen. Bij een bezoek aan de 
Pagina 17 van 18 
 
 

