veilig
kwaliteit
betaalbaar
woning
duurzaam
beschikbaar
nationale
 woon- en 
bouwagenda
betaalbaar
kwaliteit
betaalbaar
woning
duurzaam
beschikbaar
Volkshuisvesting en Ruimtelijke Ordening

    Inhoudsopgave
Inleiding 5 
1 Integrale analyse 5 
2 Doelen 21 
3 Wat gaan we doen? 23 
4 Programma’s en actielijnen 31 
5 Sturing en monitoring 45 
Bijlage 1: Financiële middelen 51 
Bijlage 2: Wetgeving 53 
Volkshuisvesting en Ruimtelijke Ordening | Nationale Woon- en Bouwagenda 3

    Inleiding
‘Bevordering van voldoende woongelegenheid is voorwerp van zorg der overheid’. Bepaling 2 in artikel 22 van  
de Grondwet is helder. Wonen is een grondrecht. Een kerntaak van de overheid. 
De afgelopen jaren hebben we de rol van de Rijksoverheid voor dit grondrecht te klein gemaakt.  
Te veel is gedacht dat de markt als vanzelf en alleen een oplossing zou bieden voor de woningnood.  
Te lang is geloofd dat de optelsom van alle gedecentraliseerde keuzes zou leiden tot de oplossing. 
Regie is nu des te gewenster, omdat er – mede als gevolg van de bevolkingstoename – een enorme 
schaarste aan huizen is. Die maakt dat we nu met meer tempo en meer regie aan de slag moeten.  
Als we dat niet doen, raken meer mensen in de knel. 
Dat in de knel raken heeft allerlei verschijningsvormen – van jonge gezinnen die geen huizen meer kunnen 
vinden of betalen tot kwetsbare huurders van wie misbruik wordt gemaakt. Een meer beschermende 
overheid is nodig, een vermindering van kansenongelijkheid in de volkshuisvesting moet de inzet zijn. 
De huidige situatie vergt de bouw van veel meer huizen. De ambitie gaat omhoog naar 100.000 nieuwe 
woningen per jaar. We willen ook duidelijk kunnen sturen op voor wie er wordt gebouwd, op het bouwen 
van goede en betaalbare woningen op de plek waar ze gewenst zijn. We bouwen en transformeren 
toekomstbestendig: met aandacht voor duurzaamheid en voor de leefbaarheid en veiligheid in wijken. 
Niet alleen in en rond de steden waar een grote kwantitatieve opgave ligt, maar ook aan de grenzen van 
het land, waar de uitdaging meer kwalitatief van aard is.
De waarheid bij dit alles is: de opdracht is groot. We gaan niet met één pennenstreek de problemen  
op woongebied oplossen. Er is geen snelle oplossing. De bouw van woningen is afhankelijk van 
voldoende bouwlocaties en kan complex zijn, lang duren en vereist samenhangende besluiten in het 
ruimtelijk domein. Naast wonen zijn er immers ook andere ruimtelijke vraagstukken zoals natuur, werken 
en infrastructuur. Het is bovendien niet altijd aantrekkelijk voor investeerders om alleen betaalbare 
woningen te bouwen. En het is een uitdaging voor de bouwsector om aan het benodigde personeel te 
komen, want naast de nieuwbouwopgave ligt er ook een grote verduurzamingsopgave in de bestaande 
bouw. En dit vraagt ook capaciteit.
Bouwen is niet het enige antwoord en zeker niet op de korte termijn. Het is geen directe oplossing voor 
de starter die nu een eigen huis wil en weg wil bij zijn ouders op zolder. Of de verpleegkundige die 
dichterbij het ziekenhuis wil wonen met het gezin. Deze mensen zijn geholpen met betaalbare huur- en 
koopwoningen en minder concurrentie met bijvoorbeeld beleggers op de woningmarkt. 
Volkshuisvesting is terug van weggeweest, als kerntaak van de overheid of zoals de grondwet het zegt: 
als ‘voorwerp van zorg der overheid’. Maar de overheid kan het niet alleen. Deze opgave zal de uiterste 
inzet vergen van alle betrokken partijen: het Rijk, medeoverheden, corporaties, bouwende partijen, 
stedenbouwkundigen, vastgoedontwikkelaars, investeerders en alle andere betrokkenen. Dit is het 
gezelschap dat de klus moet en kan klaren: dat de woningen zal moeten bouwen en verduurzamen,  
dat onorthodoxe maatregelen zal moeten nemen, dat creativiteit zal moeten laten zien en dat lef zal 
moeten tonen. Deze agenda schetst de oorzaken van de wooncrisis, de doelstellingen en onze aanpak 
voor de komende jaren. 
Volkshuisvesting en Ruimtelijke Ordening | Nationale Woon- en Bouwagenda 5

  1 Integrale analyse 
Iedereen moet goed kunnen wonen. Op dit moment is dit helaas niet altijd het geval. De beschikbaarheid 
van een passende woning staat voor veel mensen onder druk: mensen zijn onvoldoende in staat om snel 
een woning te vinden die bij hen past. Dit hangt sterk samen met de betaalbaarheid van wonen: veel 
mensen hebben moeite met hun woonlasten of kunnen geen voor hen betaalbare woning vinden. 
Daarnaast is de kwaliteit in toenemende mate een probleem: veel woningen passen niet bij de levensfase 
of woonbehoefte, zijn niet duurzaam of staan in een wijk waar sprake is van slecht onderhoud of waar  
de kwaliteit van de leefomgeving onder druk staat. 
Beschikbaarheid: er is een groot tekort aan woningen
In 2021 waren er ruim 8 miljoen huishoudens in Nederland. De voorspelling is dat er in 2035 bijna  
8,9 miljoen huishoudens zijn. De groei komt grotendeels voor rekening van eenpersoonshuishoudens. 
Door de vergrijzing neemt vooral het aantal alleenstaande ouderen sterk toe. 
Het tekort aan woningen is in 2021 geraamd op 279.000 woningen, oftewel 3,5 procent van de 
woningvoorraad. Volgens de prognose uit 2021 zal het woningtekort eerst nog oplopen richting de  
3,9 procent in 2024 ofwel 317.000 woningen. De komende jaren groeit het aantal nieuwe woningen 
1
aanzienlijk, maar het aantal huishoudens groeit sneller, waardoor het woningtekort verder stijgt. 
Om de toename van het aantal huishoudens op te vangen en het aantal woningen te vervangen dat door 
sloop of anderszins onttrokken wordt aan de voorraad en om te zorgen voor een gezond evenwicht 
tussen woningzoekenden en het aanbod van woningen, zijn tot en met 2030 ongeveer 900.000 extra 
2
woningen nodig. De cijfers kennen uiteraard onzekerheid, aangezien het prognoses betreft. Vooral 
3
migratie vormt een onzekere factor. De prognoses kennen varianten: in de hoge variant zouden er circa 
1.022.000 woningen nodig zijn en in de lage variant 759.000 woningen. Ongeacht het scenario zijn er dus 
fors meer woningen nodig, zie figuur 1.
1 
Ministerie van BZK (2021). Staat van de woningmarkt.
2 
Bij een woningtekort van 2 procent is er sprake van een gezond evenwicht tussen het tijdig kunnen vinden van een 
passende woningen en onnodig lange leegstand van woningen. 
3 
Demografische prognoses kennen onzekerheden die groter worden naarmate er verder vooruit wordt gekeken of 
specifieker op regionaal niveau geraamd wordt.
Volkshuisvesting en Ruimtelijke Ordening | Nationale Woon- en Bouwagenda 7

Figuur 2: Ontwikkeling woon-, huur- en koopquotes
40%
35%
30%
25%
20%
15%
10%
5%
0%
2012 2015 2018
Huurquote
Koopquote Woonquote koop Woonquote huur
Bron: WoON 2012 2015 en 2018. Cijfers over 2021 komen met het nieuwe WoON
Koopquote = de netto (vaste) woonuitgaven van eigenaar-bewoners uitgedrukt in een percentage van het netto huishoudinkomen
40
Huurquote = de netto (vaste) woonuitgaven van huurders uitgedrukt in een percentage van het netto huishoudinkomen
Woonquote = De totale woonuitgaven uitgedrukt in een percentage van het netto huishoudinkomen.
Voor mensen met een laag inkomen hebben we ondersteuning in de woonlasten via de huurtoeslag  
en regulering van de prijzen in de sociale huursector (het gereguleerde segment). Door het tekort aan 
sociale huurwoningen hebben huishoudens met een lager inkomen echter niet altijd voldoende toegang 
tot de sociale huursector. Hierdoor komen zij in de vrije huursector terecht of zijn zij – doordat er in de 
grote steden geen betaalbare woningen beschikbaar zijn – genoodzaakt ver van werk en voorzieningen  
te wonen. Ook mensen met een middeninkomen hebben moeite met het vinden van een betaalbare 
woning, doordat zij tussen wal en schip vallen. Zij komen niet in aanmerking voor een sociale huurwoning 
van woningcorporaties, terwijl huurwoningen uit het middensegment steeds meer in het dure segment 
worden aangeboden. Voor deze personen is de zoektocht op de huidige koopmarkt lastig, zeker als zij 
niet al een koopwoning met overwaarde hebben.
Woonlasten worden deels gevormd door de energierekening. Die rekening is voor een deel van de 
huishoudens de afgelopen maanden fors gestegen door de stijgende energieprijzen. De hoge energie- 
prijzen vormen vooral een probleem voor huishoudens met een lager inkomen en wonend in een slecht 
geïsoleerde woning of met een relatief hoge energierekening. Onderzoek van TNO heeft laten zien dat 
5
ongeveer 550.000 huishoudens in Nederland te maken hebben met deze vorm van energiearmoede. 
Met de recente prijsstijgingen lopen zij – en andere huishoudens – het risico dat ze hun energierekening 
niet of nauwelijks kunnen betalen of dat dit ten koste gaat van andere uitgaven. In 2022 is daarom,  
als aanvulling op een generiek compensatiepakket, 150 miljoen euro uitgetrokken zodat gemeenten  
de hogere energierekening van huishoudens in energiearmoede kunnen bestrijden. Dat doen ze door 
maatregelen die de energierekening verlagen. Hierbij kan gedacht worden aan het installeren van 
LED-lampen en tochtstrips, maar ook aan grotere maatregelen, zoals isolatie.
Kwaliteit: de woning past voor veel mensen niet meer bij de levensfase en de woonbehoefte,  
de leefbaarheid van wijken staat onder druk en woningen zijn nog onvoldoende duurzaam
5 
TNO (2021). De feiten over energiearmoede in Nederland.
Volkshuisvesting en Ruimtelijke Ordening | Nationale Woon- en Bouwagenda 9

Figuur 3: Ontwikkeling gemiddelde score Leefbaarometer 2002-2020 (terugkijkend vanuit 2020)
 
goed tot uitstekend
(ruim) voldoende
zwak
(zeer) onvoldoende
0
2002 2008 2012 2014 2016 2018 2020
Bron: Leefbaarometer 3.0
In gebieden met een ‘(zeer) onvoldoende’ score in de Leefbaarometer is de problematiek hardnekkig en is sprake van een constant 
onvoldoende niveau van leefbaarheid. De gebieden die in 2020 ‘onvoldoende’ of lager scoren, hebben dat gemiddeld genomen 
gedurende de gehele periode gedaan. Ze zijn er niet of nauwelijks op vooruitgegaan, terwijl de gebieden die in 2020 hoger scoren 
gemiddeld genomen wel een verbetering hebben laten zien. Het gaat om gemiddelden. Er zullen individuele gebieden zijn waarvoor  
de stilstand niet opgaat.
De technische bouwkwaliteit van nieuw te bouwen woningen wordt gewaarborgd door wettelijke  
eisen over onder meer veiligheid, gezondheid, duurzaamheid en bruikbaarheid (waaronder fysieke 
toegankelijkheid) en het toezicht daarop. Nieuwe woningen worden bijna energieneutraal opgeleverd 
en worden niet langer op het aardgas aangesloten. Tegelijk ligt er een grote opgave bij de acht miljoen 
reeds bestaande woningen en de ruim één miljoen bestaande utiliteitsgebouwen, bijvoorbeeld scholen 
en ziekenhuizen. Het grootste deel van de woningen (bijna 90 procent) is immers nog van het aardgas 
afhankelijk en veel woningen zijn nog onvoldoende geïsoleerd. Van de woningen met een energielabel 
heeft ongeveer 16 procent nog een E-, F- of G-label (zie figuur 4). Ook een groot deel van de 
utiliteitsgebouwen moet nog verduurzaamd worden. De totale uitstoot in de gebouwde omgeving is, 
ondanks een forse toename van het aantal woningen, gedaald van bijna 30 Mton in 1990 tot 21,6 Mton 
10
in 2020. De verduurzaming van bestaande gebouwen gaat echter nog niet snel genoeg om het doel te 
halen: minimaal 55 procent CO₂-reductie in 2030, waarbij we streven naar 60 procent. Het tempo in de 
energietransitie van de gebouwde omgeving moet daarom fors omhoog (zie figuur 5).
10 
PBL (2021). Klimaat- en Energieverkenning 2021. De totale uitstoot van broeikasgassen (inclusief methaan en lachgas) in de 
gebouwde omgeving in 2020 bedroeg 21,6 Mton. Het was echter een warm jaar, als daarvoor gecorrigeerd wordt bedraagt 
de totale uitstoot van broeikasgassen 23,1 Mton. De temperatuur-gecorrigeerde CO-uitstoot in 2020 bedroeg 22,6 Mton. 
Volkshuisvesting en Ruimtelijke Ordening | Nationale Woon- en Bouwagenda 11
Score leearometer

Tot slot is ook het bevorderen van duurzaam bouwen noodzakelijk: schoon en emissieloos, circulair, 
klimaatadaptief en natuurinclusief. Dat laatste betekent dat er ook aandacht is voor een natuurlijke 
groene omgeving, waarin mensen zich prettig voelen en kunnen bewegen, maar die ook verkoelend kan 
werken of water kan opvangen in het kader van klimaatverandering. Tegelijkertijd kan een goede 
inrichting van het groen eraan bijdragen dat de aanwezigheid van beschermde diersoorten in de 
gebouwde omgeving weer op een acceptabel niveau komt.
Figuur 4: Verdeling energielabels in woningbouw, 2021
100%
80%
60%
40%
20%
0%
koop corporatieverhuur particuliere huur
Label A Label B Label C Label D Label E Label F Label G
Bron: RVO, BAG. In: Dashboard klimaatbeleid
 
Figuur 5: Emissie broeikasgassen door gebouwde omgeving
40
35
30
25
20
15
10
5
0
1990 1995 2000 2005 2010 2015 2020 2025 2030 2035 2040 2045 2050
Realisatie CO uitstoot (niet temperatuur gecorrigeerd)
Realisatie CO uitstoot (temperatuur gecorrigeerd)
CO doelstelling uitgaande van 60% reductie in 2030
Bron: Emissieregistratie, bewerking PBL (realisatie); KEV-raming 2021
Deze grafiek is bedoeld om inzichtelijk te maken dat een grote versnelling richting 2030 nodig is t.o.v. de periode 1990-2020. Voor alle 
sectoren gezamenlijk sturen we op 60% reductie t.o.v. 1990; dit is in deze figuur ook als uitgangspunt genomen voor de gebouwde 
omgeving. De definitieve restemissie voor de gebouwde omgeving in 2030 moet nog worden vastgesteld.
Volkshuisvesting en Ruimtelijke Ordening | Nationale Woon- en Bouwagenda 13
CO uitstoot Mton/jr


Financiële omstandigheden: stijgende prijzen en lage rente leiden tot verkeerde prikkels  
en ongelijke kansen 
De stijging van de prijzen van koopwoningen wordt gevoed door de lage rente, het woningtekort en  
de economische groei. Door de historisch lage rente kunnen mensen per saldo meer betalen voor een 
woning. Dat leidt tot hogere prijzen. 
De komst van de coronacrisis heeft de ontwikkelingen op de woningmarkt verder versterkt. Aan de ene 
14
kant zijn er mensen die extra gespaard hebben tijdens de coronacrisis. Dit geld konden zij inzetten  
om hun behoefte aan extra woonruimte (door onder andere het toegenomen thuiswerken) te 
verwezenlijken. Aan de andere kant zijn bepaalde groepen juist financieel geraakt door de coronacrisis. 
Dat maakt het voor hen nog lastiger om aan een betaalbare en geschikte woning te komen. 
In toenemende mate ontstaan er verschillen in de kansen van mensen op de woningmarkt. Mensen met 
een koopwoning hebben de mogelijkheid om te profiteren van overwaarde op de huidige woning door 
gestegen prijzen, waar mensen zonder een koopwoning dat niet hebben. Mensen die op zoek zijn naar 
een grotere woning, bijvoorbeeld vanwege gezinsuitbreiding, of naar een woning in een kraptegebied 
staan op achterstand ten opzichte van mensen die daar al een woning hebben. 
De stijgende huizenprijzen hebben ook effect op de huurmarkt. Door het lage rendement op spaargeld 
en door lage financieringskosten en belastingheffing is beleggen in vastgoed een lucratief verdienmodel 
met een beperkt risico. Met hun grotere financiële armslag kunnen beleggers meer bieden dan starters  
of doorstromers. Door de schaarste aan woningen kunnen er hoge huren worden gevraagd. Daardoor 
kunnen mensen met een middeninkomen steeds moeilijker aan een betaalbare huurwoning komen. Het 
verschil tussen de huren in de sociale sector en de vrije huursector wordt groter. Gevolg is dat mensen 
moeilijker doorstromen vanuit de sociale huursector naar de vrije huursector of een koopwoning, zelfs 
als dat op basis van hun inkomen wel van hen verwacht zou kunnen worden. 
Huurders en woningzoekenden zijn als gevolg van de schaarste aan woonruimte ook eerder bereid om 
een kwalitatief slechte woning te accepteren. Dit kan ertoe leiden dat er voor verhuurders weinig prikkels 
zijn om woningen op de juiste manier te onderhouden. Voor woningbeleggers die enkel vanuit 
speculatief oogpunt een woning aanbieden, is de rol van “goed verhuurder” vaak ondergeschikt. Prijzen 
zijn soms hoger dan de kwaliteit van de woning rechtvaardigt en ook daardoor raken mensen in de knel. 
Verschillende meldpunten op de huur- en de koopmarkt ontvangen klachten over malafide verhuurders 
en makelaars betreffende achterstallig onderhoud, discriminatie, intimidatie en gebrek aan transparantie 
over prijzen. 
Woningbouw vraagt van gemeenten forse investeringen in grond, infrastructuur en groen. Deze kosten 
kunnen gemeenten niet altijd volledig opbrengen of verhalen op de projectontwikkelaar. 
15
Grondexploitaties voor woningbouw zijn anno 2020 – in meerderheid – financieel niet rendabel. Bij 
binnenstedelijke locaties is er sprake van hoge verwervingskosten van de bouwgrond en hoge kosten 
voor saneren, sloop en bouw- en woonrijp maken. Buitenstedelijke locaties brengen vaak hoge kosten 
voor ontsluiting en het bevorderen van de leefbaarheid met zich mee. Bouwprojecten met een groot 
aandeel sociale en betaalbare woningen leveren minder op en komen daarom moeilijker van de grond. 
Ook flexwoningen die snel gerealiseerd kunnen worden, kunnen financieel minder aantrekkelijk zijn, 
omdat er op voorhand geen zekerheid is over de beschikbaarheid van vervolglocaties. Financiële tekorten 
zetten een rem op voldoende snelle en betaalbare woningbouw.
Dat geldt in hoge mate ook voor de woonvoorzieningen en woningen waar veel mensen uit aandachts-
groepen op aangewezen zijn. Het realiseren van woonruimten voor aandachtsgroepen is vaak financieel 
14 
RaboResearch (2021). Meer gespaard sinds coronacrisis, maar aandeel Nederlanders zonder buffer niet kleiner.
15 
Stadkwadraat (2021) Grondexploitaties: vijftien jaar dynamiek in gebiedsontwikkeling.
Volkshuisvesting en Ruimtelijke Ordening | Nationale Woon- en Bouwagenda 15

minder aantrekkelijk dan de bouw van reguliere woningen. De lage huren die gerekend kunnen worden 
maken de exploitatie onrendabel. Tevens hebben gemeenten de neiging duurdere huizen te bouwen, 
omdat de bewoners van goedkopere woningen, waaronder mensen uit aandachtsgroepen, in verhouding 
(financieel) meer belastend zijn voor gemeenten. Zij maken doorgaans meer gebruik van voorzieningen 
in het sociaal domein. Ook de verhoogde bouw- en milieukwaliteitseisen dragen bij aan de stijging van 
de huizenprijzen. 
Gebrek aan capaciteit en te lange bouwtijd
De woningmarkt is laatcyclisch, het aanbod reageert vertraagd op de toenemende vraag. Door de 
financieel-economische crisis die in 2008 uitbrak, daalden de huizenprijzen sterk. In combinatie met  
de op dat moment lagere verwachte bevolkingsgroei, zorgde dit ervoor dat de vraag naar woningen 
opdroogde. De bouwproductie viel daarop flink terug. Toen de economie zich herstelde, steeg de 
behoefte naar woningen snel, maar de bouwproductie kon dat door gebrek aan capaciteit niet bijbenen.
De huidige bouwcapaciteit van de bouwsector is te laag en het is niet eenvoudig om die capaciteit snel  
op een hoger niveau te krijgen. Dat komt ten eerste door de krapte op de arbeidsmarkt; inmiddels is  
16 17
30 procent van de vacatures in de installatiesector onvervulbaar en 23 procent in de bouwsector. Ten 
tweede hebben overheden onvoldoende capaciteit om het bouwproces op goede wijze te begeleiden. 
Ten derde komt innovatief bouwen, industrieel en in een gedigitaliseerd proces, in Nederland nog maar 
in beperkte mate van de grond (zie figuur 6). Hier zijn verschillende redenen voor: bouwbedrijven hebben 
volle orderportefeuilles en wachten met het doen van innovaties; opdrachtgevers vragen onvoldoende  
in een continue bouwstroom uit (vraagbundeling), waardoor bedrijven ook geen langjarige investerings-
zekerheid hebben en sommige wettelijke bepalingen maken de opschaling van de productie moeilijk. 
Het proces voor de bouw van een woning duurt gemiddeld tien jaar, waarvan de daadwerkelijke bouw 
gemiddeld twee à drie jaar duurt. De meeste tijd is nodig voor voorbereiding en het doorlopen van 
procedures. Deze lange doorlooptijd heeft allerlei oorzaken. De bepekte beschikbare grond, maar ook de 
balans met andere belangen spelen hier een rol. Bezwaar- en beroepsprocedures van omwonenden en 
bedrijven verlengen vaak de doorlooptijd van projecten. De tijd die nodig is om procedures bij de Raad van 
State en rechtbanken bij woningbouwprojecten af te doen, is langer dan wenselijk, onder andere door een 
tekort aan capaciteit. Daarnaast worden er nationale en lokale eisen aan bouwprojecten gesteld (stapelen 
van eisen), die de kwaliteit ten goede komen, maar de uitvoering complex en duur (kunnen) maken. 
Figuur 6: Aandeel prefab nieuwbouwwoningen in verschillende landen 
50%
40%
30%
 
20%
10%
0%
Scandinavië Japan Nederland Duitsland China Australië VK VS
Bron: McKinsey 2019, Marjet Rutten, bewerkt door BZK
16 
ABN AMRO (2021). Tekort installateurs vertraagt verduurzaming van de stad.
17 
EIB (2021). Trends op de bouwarbeidsmarkt 2021-2025.
Volkshuisvesting en Ruimtelijke Ordening | Nationale Woon- en Bouwagenda 17

baarheid en de lage gasprijs was er ook weinig reden om woningen goed te isoleren. Nu weten we dat we 
duurzaam moeten gaan verwarmen om klimaatverandering tegen te gaan en dat die opgave urgent is.  
De oorlog in Oekraïne, stijgende gasprijzen en de wetenschap dat Rusland een van de grootste leveranciers 
van ons aardgas is, maakt het nog urgenter dat we op korte termijn onze afhankelijkheid van aardgas fors 
verminderen. Het huidige tempo van de verduurzaming van woningen en andere gebouwen is echter nog  
te laag en dat heeft meerdere oorzaken. 
Burgers, maatschappelijke partijen en overheden hebben nog vragen over verduurzaming. Eigenaar-
bewoners hebben vragen over effectiviteit (wordt mijn woning wel warm?), betaalbaarheid (hoe moet ik 
20
het gaan betalen?), zijn onbekend met de mogelijkheden of zien op tegen het ‘gedoe’. Voor verhuurders 
en eigenaren van maatschappelijk en bedrijfsmatig vastgoed spelen soortgelijke vragen. 
Woningcorporaties kunnen en willen een aanjagende rol hebben bij de verduurzaming, maar hebben met 
name voor de stap naar aardgasvrij duidelijkheid nodig over de kostenverdeling tussen markt, overheid, 
corporatie en huurder en over de gemeentelijke plannen om de prestatieafspraken over verduurzaming 
te realiseren. Ook gemeenten geven aan meer zekerheid te willen hebben over de uitvoering van de 
energietransitie en de rol die ze hierin kunnen nemen. 
In veel situaties is verduurzaming een goede investering, maar met name vergaande isolatie en het 
volledig aardgasvrij maken van een woning kunnen voor eigenaar-bewoners een forse financiële opgave 
21
zijn. Hoewel een groot deel van de eigenaar-bewoners voldoende financieringsmogelijkheden heeft, 
heeft een (beperkt) deel van de eigenaar-bewoners te weinig spaargeld of onvoldoende toegang tot 
22
hypothecair krediet of bestaande regelingen om de verduurzaming te bekostigen. Verhuurders hebben 
te maken met een split incentive, waarbij de investering in verduurzaming niet altijd terugverdiend wordt 
via de huur, terwijl de lagere energierekening voor de huurder is. 
De Europese Unie vraagt maatschappelijke instellingen om een voorbeeldrol te vervullen bij gebruik  
van hernieuwbare energie, bij de versnelling in het renovatietempo en bij het verbeteren van de 
energieprestaties van gebouwen. De sectoren willen dit ook, maar het lukt hen vaak niet. Alle sectoren 
hebben een routekaart met het verduurzamingspad opgesteld. In de Miljoenennota en het coalitie-
akkoord zijn extra middelen beschikbaar gesteld voor de uitvoering daarvan. Met deze middelen kan  
een deel van de opgave gerealiseerd worden. Het betreft een grote en complexe opgave waarin het 
aanpakken van de energieprestatie van een gebouw in de praktijk samen opgaat met andere opgaven  
die betrekking hebben op de kwaliteit van het maatschappelijk vastgoed. Investeringen in duurzame 
warmtetechnieken, warmtebronnen en infrastructuur komen ook nog onvoldoende op gang, terwijl 
opschaling van duurzame bronnen en infrastructuur in combinatie met kostenreductie een harde 
noodzaak is om de klimaatdoelen voor 2030 en 2050 te kunnen halen. 
De randvoorwaarden voor gemeenten zijn nog niet op orde. Gemeenten vervullen een regierol in de 
gebiedsgerichte aanpak en hebben hiervoor voldoende uitvoeringscapaciteit en kennis nodig. Bij diverse 
gemeenten, met name de kleine en middelgrote, ontbreekt op dit moment nog de capaciteit, kennis  
23
en kunde voor het volwaardig uitvoeren van de regierol inzake verduurzaming. Op een aantal punten 
ontbreekt het aan duidelijkheid. Dit geldt bijvoorbeeld voor de betaalbaarheid van alternatieven voor 
aardgas en de wettelijke bevoegdheid om, bij de beschikbaarheid van een duurzaam alternatief, onder 
bepaalde condities te besluiten het transport van aardgas door de netbeheerder te laten beëindigen  
en zo dubbele infrastructuurkosten te voorkomen. Ook de nieuwe Wet collectieve warmtevoorziening 
(Wcw), die de regie over aanbieders van warmte regelt, is nodig om in het geval van collectieve 
warmtevoorziening meer duidelijkheid over de regie in de gebiedsaanpak te bieden. 
20 
SCP (2020). Klimaatbeleid en de samenleving.
21 
Dashboard Eindgebruikerskosten. De schuif in de Energiebelasting waarbij gas zwaarder belast wordt en elektriciteit minder 
maakt investeren in verduurzamingsmaatregelen aantrekkelijker.
22 
DNB (2022). Financiering voor de verduurzaming van de woningvoorraad
23 
Programma aardgasvrije wijken (2021). Monitor PAW 2020.
Volkshuisvesting en Ruimtelijke Ordening | Nationale Woon- en Bouwagenda 19

  2 Doelen
De opgave die in het vorige hoofdstuk naar voren komt, vraagt om ambitieuze doelstellingen. Het 
overkoepelende doel van deze Nationale Woon- en Bouwagenda is het bevorderen van de beschik-
baarheid, betaalbaarheid en kwaliteit van het woningaanbod in Nederland. Hieronder wordt beschreven 
wat we op deze punten willen bereiken. Concreet stellen we ons drie belangrijke kerndoelen.
    Beschikbaarheid: 900.000 woningen tot en met 2030,                           
waarvan twee derde betaalbaar
Onze ambitie is een woning voor iedereen. Het doel is om te groeien naar het realiseren van  
100.000 woningen per jaar (inclusief flex- en transformatiewoningen en splitsing van woningen). Het 
langetermijndoel is om 900.000 woningen tot en met 2030 te realiseren. Wat betreft flexwoningen 
streven we naar het opleveren van 15.000 woningen per jaar. Behalve op nieuwbouw zetten we jaarlijks 
in op het opleveren van 15.000 woningen door transformatie van winkelgebied en kantoren. Deze 
opgave wordt in samenhang bezien met andere doelstellingen op het gebied van klimaatadaptatie, 
bedrijvigheid, bereikbaarheid, natuur etc. Voor het realiseren van het beoogde aantal woningen is het 
nodig dat de periode van bouwplan tot oplevering van de woning korter wordt. 
We willen dat iedereen een betaalbaar (t)huis heeft. Van de nieuwe huur- en koopwoningen streven we 
naar twee derde betaalbaar, waarvan de helft door corporaties wordt gebouwd. Om de al in gang gezette 
woningbouwprojecten geen vertraging te laten oplopen door nieuwe betaalbaarheidsvereisten, zal dit 
streven gelden voor nieuwe projecten. We streven er naar dat vanaf 2025 twee derde betaalbare huur- en 
koopwoningen in alle projecten de norm kan zijn. Van de 600.000 betaalbare woningen streven we naar 
350.000 middenhuur en betaalbare koop, gezien de grote behoefte aan woningen voor starters en 
24
mensen met een middeninkomen (zie figuur 7). Tot 2030 streven we ernaar dat 250.000 nieuwe sociale 
huurwoningen door corporaties gebouwd worden, met oog voor de behoefte aan passende woningen 
voor mensen met een laag inkomen, waaronder aandachtsgroepen als dak- en thuisloze mensen en 
statushouders. We werken toe naar een meer evenwichtige verdeling van sociale huurwoningen over  
alle gemeenten. 
Figuur 7: Verdeling 900.000 woningen naar segment
300.000 overig 250.000 sociale huur door corporaties
50.000 middenhuur door corporaties
300.000 middenhuur en betaalbare 
koop door marktpartijen
Bron: BZK
24 
Betaalbare huurwoningen zijn woningen met een huur van 1.000 euro per maand of minder; betaalbare koopwoningen zijn 
woningen tot aan de NHG-grens (355.000 euro in 2022). De grens van betaalbare huur (middenhuur) wordt momenteel 
onderzocht op basis van actuele ontwikkelingen in zogenaamde botsproeven in het kader van huurprijsbescherming en dit 
voorjaar indien nodig herijkt.
Volkshuisvesting en Ruimtelijke Ordening | Nationale Woon- en Bouwagenda 21

  3 Wat gaan we doen? 
Nederland heeft behoefte aan een toegankelijk, betaalbaar woonlandschap van goede kwaliteit.  
De opgave waar we voor staan, is complex: ze vraagt om een gerichte inspanning van alle betrokkenen. 
Samen met belangrijke partners in het woonveld, zoals medeoverheden, woningcorporaties en 
marktpartijen, bundelt het Rijk de krachten om de in hoofdstuk 1 geconstateerde problemen en oorzaken 
aan te pakken en de doelstellingen van deze Nationale Woon- en Bouwagenda te realiseren. We nemen 
bij de uitwerking van deze agenda ook Caribisch Nederland mee. Meer dan voorheen neemt het Rijk 
hierbij de rol op zich van normsteller en bewaker van nationale doelen die gerealiseerd moeten worden. 
De kracht van deze agenda is dat zij ons in staat stelt om de diverse bouw- en woonopgaven samen en  
in samenhang met andere belangen aan te pakken, te financieren en te monitoren. Zo bouwen we aan 
een samenleving waarin het rechtvaardig en prettig wonen is.
We versterken de regie op de volkshuisvesting 
De overheid herneemt de regie op de volkshuisvesting, waarbij het Rijk vaker dan in het verleden de 
lijnen uitzet en normen stelt. Regie nemen betekent echter niet: het vraagstuk zelfstandig oplossen. 
Medeoverheden spelen, samen met het Rijk, een belangrijke rol in de volkshuisvesting. Met hen, maar 
ook met corporaties, de Woonbond en marktpartijen, maken we afspraken over de realisatie en kwaliteit 
van nieuw woonaanbod, de doorlooptijd van die realisatie en betaalbaarheid. Hierbij wordt vastgelegd 
hoe nationale doelen zullen doorwerken in regionale afspraken, hoe deze in lokale prestatieafspraken 
landen en op welke manier bijgestuurd kan worden.
Het kabinet koppelt de afschaffing van de verhuurderheffing aan afdwingbare prestatieafspraken.  
De opgaven waar de corporaties tot 2030 voor staan, zijn in het coalitieakkoord en in deze agenda  
al op hoofdlijnen beschreven en gaan over beschikbaarheid, betaalbaarheid en kwaliteit van woningen. 
Die nationale opgaven gaan we voor de zomer vastleggen met vertegenwoordigers van corporaties,  
de Woonbond, gemeenten en provincies. Na deze bestuurlijke afspraken zal het wetsvoorstel tot 
afschaffen van de verhuurderheffing in september bij uw Kamer worden ingediend. De nationale 
opgaven worden doorvertaald in regionale afdwingbare prestatieafspraken. Daarbij is aandacht nodig 
voor regionale verschillen in opgaven en middelen, waarbij we projectsteun zullen inzetten om die zo 
nodig te overbruggen. 
We stellen corporaties in staat hun volkshuisvestelijke opgaven  
te realiseren
De afschaffing van de verhuurderheffing stelt corporaties in staat om de volkshuisvestelijke opgaven die 
in deze agenda worden genoemd te realiseren. Corporaties kunnen zo hun brede maatschappelijke taak 
weer vervullen. Zij zijn er niet alleen om de groepen met de laagste inkomens te huisvesten in sociale 
huurwoningen van goede kwaliteit, maar spelen ook een actieve rol in het verbeteren van de 
betaalbaarheid, het verduurzamen van de bestaande voorraad, het huisvesten van middeninkomens en 
het verbeteren van de kwaliteit van woningen en de woon- en leefomgeving in wijken en buurten.
Volkshuisvesting en Ruimtelijke Ordening | Nationale Woon- en Bouwagenda 23

ontwikkelingen. Naast reguliere woningen die aantrekkelijk zijn voor ouderen, zijn geclusterde 
woonvormen en nieuwe woonzorgvormen nodig waar zorg en ondersteuning kan worden opgeschaald 
als de kwetsbaarheid toeneemt. Hiertoe zetten we de Regeling ontmoetingsruimtes voor de bouw van 
geclusterde woonvormen in. Samen met de minister voor Langdurige Zorg en Sport (LZS) gaan we 
hiermee aan de slag. Ook maken we het aantrekkelijk voor ouderen om te verhuizen, zodat de 
doorstroming op gang komt. Dit zal tegelijk de kansen van jongere woningzoekenden op een passende 
woning vergroten. Voor ouderen die langer thuis willen én kunnen wonen, maken we het eenvoudiger 
een deel van de waarde van het huis op te nemen.
We bouwen op de juiste plek en met goede ruimtelijke kwaliteit
De woonopgave kan niet los worden gezien van opgaven op het gebied van bereikbaarheid, 
bedrijvigheid, verduurzaming van de energievoorziening, klimaatadaptatie, landschappelijke kwaliteit, 
een gezond leefmilieu en natuurontwikkeling. Dat vraagt om samenhangende keuzes over wat we waar 
willen. Met de Nationale Omgevingsvisie (NOVI) zijn hiertoe belangrijke stappen gezet. Sinds het 
verschijnen van de NOVI in 2020 is de problematiek achter de opgaven echter alleen maar dringender 
geworden. Hierdoor dreigen nationale belangen in het gedrang te komen. Dit vraagt op onderdelen 
aanscherping van het beleid en meer betrokkenheid en regie vanuit het Rijk. In het kader van het 
Uitvoeringsprogramma NOVI zal per provincie een samenhangende ruimtelijke vertaling gemaakt 
worden van sectorale (kwantitatieve) doelen en de bijbehorende ruimtevraag.
Omdat we faseren, staat het maken van nadere ruimtelijke keuzes het versnellen van de woningbouw 
niet in de weg. We richten ons in eerste instantie op het versnellen van bestaande ‘harde’ plannen. Bij  
de plannen die nog niet ‘hard’ zijn, gaan we bekijken welke locaties potentie hebben om snel te kunnen 
worden ontwikkeld. Het realiseren van complexere locaties vergt meer tijd, maar is wel nodig. Zo werken 
we aan de realisatie van een aantal grootschalige woningbouwlocaties. Deze locaties liggen in gebieden 
waar het woningtekort zo groot is, dat alleen kleine en middelgrote locaties onvoldoende zijn om toe  
te groeien naar het bouwen van 100.000 woningen per jaar. Met grootschalige woningbouw zorgen  
we tevens voor langjarige zekerheid en continuïteit van de bouwproductie. Dit vergt een zorgvuldig 
samenspel met andere departementen, betrokken regio’s en de markt.
Voor zeven regio’s met de hoogste verstedelijkingsdruk hebben Rijk en regio samen verstedelijkings-
strategieën opgesteld. Binnen de zeven verstedelijkingsregio’s hebben we op dit moment vijftien 
grootschalige integrale woningbouwgebieden geïdentificeerd, waar intensieve betrokkenheid van het 
25
Rijk nodig is. Het gaat om de volgende grootschalige woningbouwgebieden: Amsterdam Havenstad, 
MRA West, MRA Oost, Rotterdam Oostflank, Den Haag CID-Binckhorst, Oude Lijn Leiden-Dordrecht, 
Utrecht Groot Merwede, Eindhoven internationale knoop XL, de Brabantse stedenrij, Groningen 
Suikerunieterrein, Groningen Stadshavens, Nijmegen stationsgebied, Nijmegen Kanaalzone, Zwolle 
26
Spoorzone en Amersfoort. Voor een deel van de grootschalige woningbouwgebieden is de ruimtelijke 
afweging en de ruimtelijke inrichting nog (deels) gaande. Water en bodem worden sturend bij de 
ruimtelijke planvorming. Randvoorwaardelijk bij de ontwikkeling en inrichting van grootschalige 
woningbouwgebieden zijn klimaatadaptatie, energie, het water- en bodemsysteem, een evenwichtige 
balans tussen wonen en werken en de wettelijke eisen ten aanzien van luchtkwaliteit en een gezond  
en veilig leefmilieu (onder andere geluid).
Het kabinet investeert de komende tien jaar 7,5 miljard euro extra in infrastructuur voor de ontsluiting 
van nieuwe woningen in de grootschalige woningbouwgebieden en daarbuiten. Financiële ondersteuning 
vanuit het Rijk voor infrastructurele aanpassingen en andere bereikbaarheidsmaatregelen – of het nu 
25 
Aan de eerder geïdentificeerde veertien grootschalige integrale woningbouwgebieden is, na een motie van de Tweede 
Kamer, Amersfoort toegevoegd.
26 
De afbakening van de grootschalige woningbouwlocatie Amersfoort is nog onderwerp van gesprek tussen Rijk en regio.
Volkshuisvesting en Ruimtelijke Ordening | Nationale Woon- en Bouwagenda 25

gaat om kleine of grootschalige locaties – lopen via de procedures van het MIRT. Verder zijn er ook 
middelen vanuit de woningbouwimpuls beschikbaar en is er voor grootschalige gebieden ook het 
gebiedsbudget. 
Wat betreft woningbouw moeten we heel Nederland zien te benutten. Vanwege het gewenste tempo 
betekent dit waar nodig ook buitenstedelijk bouwen. Bij bebouwing van open ruimte zal daarbij groen 
meegroeien. We houden daarnaast rekening met verschillen tussen regio’s: er zijn bijvoorbeeld regio’s 
waar het woonvraagstuk meer kwalitatief van aard is, omdat hier geen sprake is van bevolkingsgroei. 
Hoewel tempo en versnelling nodig zijn, zal ook op de kwaliteit van het nieuwe aanbod moeten worden 
gelet. Hierbij hebben we expliciet aandacht voor de leefbaarheid. De ruimtelijke kwaliteit van nieuwe 
locaties is nadrukkelijk een aandachtspunt, waarbij we inzetten op circulair en natuurinclusief bouwen. 
We houden oog voor luchtkwaliteit en een gezond en veilig leefmilieu (onder andere geluid). Ook moeten 
we klimaatadaptief bouwen, zodat we droge voeten houden. Hiervoor nemen we de aanbevelingen van 
de Deltacommissaris als uitgangspunt.
We zorgen voor eerlijke kansen en betaalbare woonlasten 
We gaan veel nieuwe betaalbare woningen realiseren, waardoor we het aanbod van deze woningen 
vergroten. Dat is echter niet voldoende om op korte termijn de woonsituatie te verbeteren voor een 
grote groep mensen die in de knel zit. Daarom nemen we ook gerichte betaalbaarheidsmaatregelen om 
verschillende inkomensgroepen te helpen. Met de corporaties maken we afspraken over betaalbaarheid 
voor hun huurders. Van hogere inkomens vragen we een rechtvaardigere bijdrage. Met het maximeren 
van het puntenaandeel van de WOZ-waarde in het woningwaarderingsstelsel voorkomen we dat 
woningen binnen korte tijd uit het gereguleerde segment verdwijnen door de sterke stijging van de 
huizenprijzen. Voor middeninkomens maken we de huurmarkt toegankelijker. Met huurprijsbescherming 
gaan we de aanvangshuren in het middensegment begrenzen, in aanvulling op de begrenzing van de 
jaarlijkse huurprijsstijging die al is ingevoerd. 
De beschikbaarheid van betaalbare koopwoningen in de bestaande voorraad verbeteren we door de 
positie van (startende) kopers te verbeteren. We onderzoeken ondersteuning van starters bij het kopen 
van een woning, bijvoorbeeld door een nieuwe vorm van premie A-woningen. Daarnaast zetten we in  
op het toewijzen van betaalbare woningen aan de mensen die daar het meest bij gebaat zijn. Gemeenten 
krijgen meer ruimte om woningen toe te wijzen aan mensen met lokale binding en het wordt mogelijk 
om via een huisvestingsverordening betaalbare koopwoningen toe te wijzen aan de juiste doelgroep. 
Met de opkoopbescherming worden koopstarters beschermd en worden beleggers geweerd uit door de 
gemeente aan te wijzen wijken. Deze wet is per 1 januari 2022 in werking getreden. Andere maatregelen 
die de betaalbaarheid van koopwoningen bevorderen zijn het afschaffen van de verruimde schenkings-
vrijstelling en het niet aanscherpen van de loan-to-value. Voor starters wordt bij het aanvragen van een 
hypotheek de actuele stand van de studieschuld bepalend.
27
We verstevigen de positie en bescherming van huurders, bijvoorbeeld via de Wet goed verhuurderschap 
en door de gang naar de huurcommissie te vereenvoudigen. Het traject om het koopproces te verbeteren 
zetten we voort, waarbij we de afspraken over het verbeterplan voor makelaars volgen en deze afspraken 
waar nodig wettelijk verankeren. 
27 
Momenteel wordt er een artikel 2-onderzoek op basis van de Wet financiële-verhoudingen uitgevoerd om de uitvoerings-
kosten van dit wetsvoorstel voor gemeenten in kaart te brengen. Financiële dekking van deze uitvoeringskosten voor 
gemeenten is voorwaardelijk voor invoering van de wet. De dekking zal worden bezien tijdens de voorjaarsbesluitvorming.
Volkshuisvesting en Ruimtelijke Ordening | Nationale Woon- en Bouwagenda 27

gebieden. Ook voor andere kwetsbare gebieden blijven deze middelen bereikbaar. 
We vragen woningcorporaties bij te dragen aan de leefbaarheid van kwetsbare gebieden, bijvoorbeeld 
door herstructurering. Om een integrale aanpak van het Rijk mogelijk te maken, vernieuwen we het 
juridisch instrumentarium en onderzoeken we of rijksmiddelen meer ontschot en gebiedsgericht kunnen 
worden ingezet. Daarnaast werken we aan de doorontwikkeling van de aanzet die is gemaakt wat betreft 
kennisontwikkeling en –overdracht.
We stimuleren innovatie in de bouw 
Om een hoog productietempo in combinatie met betaalbare kosten en duurzame kwaliteit te kunnen 
realiseren, is een omslag in de bouwsector nodig. We moeten voor grootschalige woningbouwproductie 
en verduurzaming minder afhankelijk zijn van traditionele bouwmethoden. Er zijn weliswaar steeds meer 
mooie voorbeelden van een nieuwe bouwcultuur, maar die worden nog onvoldoende breed toegepast. 
De komende jaren zetten we verdere stappen om innovatie in de bouw verder en beter in te bedden in
het missiegedreven innovatiebeleid. Dit doen we samen met de ontwerp-, bouw- en technieksector,
vertegenwoordigd in het Bouw Techniek en Innovatie Centrum (BTIC), Mensen Maken de Transitie, en het 
Bouwberaad. Via innovatie in de bouw verminderen we tegelijk het tekort in de bouwcapaciteit.
De stappen die we willen zetten, betreffen digitalisering, standaardisatie en industrialisatie in de bouw. 
Daarnaast gaat het om afstemming van opdrachtgevers en andere vormen van procesinnovatie en 
ketensamenwerking, zodat er meer continue bouwstromen ontstaan. Ook zetten we innovatie in om te 
borgen dat bouwactiviteiten voldoende klimaatadaptief, natuurinclusief en circulair zijn, waarmee we er 
onder andere voor zorgen dat stikstof en soortenbescherming geen vertragende factor zijn bij de bouw en 
verduurzaming van woningen. De aankomende herziening van de Europese bouwproducten-verordening is 
bij dit streven een steun in de rug. Hiervoor zullen voorstellen voor normering, publiek opdrachtgeverschap 
en duurzaam aanbesteden verder worden doorontwikkeld. We sluiten daarbij aan bij de aanscherping van 
de Milieuprestatie voor gebouwen en bij de ambities in het kader van het stikstofbeleid voor emissievrij 
28
bouwen. Daarnaast gaan we aan de slag met het ontwikkelen van groennormen voor gebouwen en voor 
de afstand tot groen voor bewoners. We zorgen hierbij voor maatwerk.
We vergroten de capaciteit en uitvoeringskracht
We gaan gemeenten ondersteunen bij het verbeteren van de capaciteit, kennis en uitvoeringskracht op 
het gebied van de woningbouw en de verduurzaming. In het coalitieakkoord zijn op basis van een advies 
van de Raad voor het Openbaar Bestuur (ROB) uitvoeringskosten opgenomen voor de klimaatopgave, 
29
oplopend naar 800 miljoen euro per jaar. Belangrijk onderdeel in het advies betrof de uitvoeringskosten 
voor de wijkgerichte aanpak van de verduurzaming in de gebouwde omgeving. 
Voor het versnellen van de woningbouw worden pilots uitgevoerd om te laten zien dat het voortraject 
van woningbouw maar ook het realisatieproces sneller kunnen. Daarbij wordt gekeken naar innovaties 
als digitalisering en industrieel bouwen. Ook gaan we periodiek onderzoek uitvoeren naar de doorloop-
tijd van plan naar realisatie bij de woningbouw en op basis daarvan knelpunten identificeren en oplossen. 
Het Expertteam Woningbouw zetten we in om gemeenten en provincies te helpen bij woningbouw-
plannen die stagneren. Voor het oplossen van de arbeidsmarkttekorten sluiten we aan bij verschillende 
lopende trajecten. Er is een rijksbrede aanpak gericht op de brede arbeidsmarktkrapte en een actieplan 
groene banen gericht op de arbeidsmarkt voor de energietransitie. Tot slot houden we oog voor de 
beschikbaarheid van benodigde bouwmaterialen. 
28 
De aanscherping Milieuprestatie voor gebouwen is aangekondigd in een brief aan de Tweede Kamer: Kamerstukken II, 
2019–2020, 32 852, nr. 94.
29 
Raad voor het Openbaar Bestuur (2021). Van Parijs naar praktijk: bekostiging en besturing van de decentrale uitvoering van het 
klimaatakkoord.
Volkshuisvesting en Ruimtelijke Ordening | Nationale Woon- en Bouwagenda 29

  4 Programma’s en 
actielijnen
Voor de uitwerking van de acties die we in het vorige hoofdstuk noemen, hanteren we een 
programmatische aanpak. De komende jaren werken we langs de lijnen van zes programma’s:
• Programma Woningbouw
• Programma Betaalbaar wonen
• Programma Een thuis voor iedereen
• Programma Wonen en zorg voor ouderen
• Programma Versnelling verduurzaming gebouwde omgeving
• Nationaal programma Leefbaarheid en veiligheid
In dit hoofdstuk worden de programma’s in eerste aanzet toegelicht. Deze zullen verder worden 
uitgewerkt volgens onderstaande planning. 
De programmatische aanpak vraagt om nauwe samenwerking met medeoverheden, corporaties, 
bouwbedrijven, maatschappelijke en burgerorganisaties, koepels en brancheorganisaties, 
opleidingsinstituten en departementen. Een veelkoppig probleem horen we met vele hoofden en handen 
op te lossen. 
Figuur 8: Planning programma’s Volkshuisvesting en Ruimtelijke Ordening
2022 2023
maart april mei juni juli en verder
Nationale Woon- en Bouwagenda - 1e hel maart 2022
Programma Woningbouw  - 1e hel maart 2022
                              Programma Een thuis voor iedereen - 1e hel april 2022
                                               Programma Betaalbaar wonen -  2e hel april 2022
                                                                 Nationaal programma Leeaarheid en veiligheid - 2e hel mei 2022
                                                                           Programma Verduurzaming gebouwde omgeving - eind mei/begin juni 2022
                                                                                                  Programma Wonen en zorg voor ouderen - 1e hel juni 2022
Volkshuisvesting 
100- dagenbrief Ruimtelijke Ordening - 1e hel mei 2022
                                     Programma uitvoering NOVI - 2e hel juni 2022 Aanscherping 
NOVI 2023„
                                                       Programma Mooi Nederland -1e hel juli 2022
Ruimtelijke Ordening
Bron: BZK
Volkshuisvesting en Ruimtelijke Ordening | Nationale Woon- en Bouwagenda 31

Instrumenten
Om het doel te kunnen bereiken worden de volgende instrumenten ingezet:
• Prestatieafspraken: We maken bindende, wederkerige prestatieafspraken met provincies over te 
realiseren woonvoorraad. Met corporaties en gemeenten maken we afdwingbare en wederkerige 
prestatieafspraken over de bouw van 250.000 sociale huurwoningen en 50.000 middenhuurwoningen.
• Woondeals: Hiermee worden bestuurlijke afspraken gemaakt over o.a. woningbouwaantallen, 
programmering en betaalbaarheid, waarbij er aandacht is voor de haalbaarheid en de benodigde 
uitvoerende ondersteuning. Tevens wordt de regionale samenwerking verbeterd. 
• Optimaliseren juridisch instrumentarium: Het huidige instrumentarium zal beter worden ingezet en 
waar nodig zal additionele wet- en regelgeving worden doorgevoerd. 
• Financiële regelingen: Succesvolle regelingen zoals de WBI en flexpools kunnen een vervolg krijgen.
• Inzet van experts om pro-actief te ondersteunen: vanuit het Rijk ondersteunen we medeoverheden  
en de bouwsector pro-actief met onder andere capaciteit en expertise.
• Extra financiële middelen voor meer capaciteit bij de Raad van State. Hierdoor kan vertraging in 
beroepsprocedures worden voorkomen en kan kennis en kunde bij de Raad van State worden benut 
voor adviezen over het versnellen van procedures.
• Best practices: Het uitwisselen van goede voorbeelden van (innovatieve) bouwmethoden met andere 
landen.
• Monitoringsysteem: Er worden monitoringssystemen opgezet om ontwikkelingen beter en sneller  
in beeld te krijgen.
• Rapportages: Door middel van rapportages zal de Tweede Kamer twee keer per jaar worden  
geïnformeerd over de voortgang, zodat waar nodig actief kan worden bijgestuurd. 
In het programma Woningbouw wordt hierop verder ingegaan. 
Volkshuisvesting en Ruimtelijke Ordening | Nationale Woon- en Bouwagenda 33

• Voor middeninkomens moet een huurwoning niet het eindstation zijn als zij dat niet willen. Zeker  
als mensen aan gezinsvorming beginnen, willen we ervoor zorgen dat ze betere toegang krijgen tot 
de koopmarkt. Daarom gaan we koopstarters helpen, bijvoorbeeld door een vorm van premie A. 
Daarnaast bieden we ruimte voor alternatieve woonvormen en coöperatieve initiatieven.
• De beschikbaarheid van betaalbare koopwoningen in de bestaande voorraad kan worden verbeterd 
door de positie van (startende) kopers ten opzichte van beleggers te versterken. Denk hierbij aan de 
wijziging van de overdrachtsbelasting en de aanpassingen in box 3 om huurinkomsten te belasten, maar 
ook aan de opkoopbescherming. Daar hebben vooral koopstarters en middeninkomens profijt van.
• We schaffen de schenkingsvrijstelling af. De loan-to-value (de verhouding tussen de hoogte van de 
hypotheek en de waarde van het huis) wordt niet aangepast en voor starters wordt bij het aanvragen 
van een hypotheek de actuele stand van de studieschuld bepalend. Verder krijgen huurders van 
grondgebonden corporatiewoningen onder bepaalde voorwaarden de kans om de woning te kopen.
• Ook de Leegstandwet en de Wet toeristische verhuur draagt eraan bij dat mensen beter een woning 
kunnen vinden die bij hen past.
• Actielijn 3: Het verbeteren van de bescherming van kopers en huurders
  Het primaire doel van deze actielijn is om woonconsumenten zelf aan het roer te krijgen in het huur- of 
koopproces en hen te beschermen als zij hierin worden gehinderd. In een krappere markt waarin je als 
koper of huurder afhankelijk bent van derden, ontstaat er meer ruimte voor personen en organisaties 
om hier misbruik van te maken en kwetsbare mensen onder druk te zetten. Beperkte transparantie van 
de bestaande processen zorgt er daarnaast voor dat woonconsumenten niet voor zichzelf kunnen 
opkomen. Daarom zijn extra maatregelen nodig om dit tegen te gaan.
• We maken een einde aan oneerlijke praktijken die kunnen gedijen door de druk die uitgaat van het 
woningtekort. Er is dus geen plek voor makelaars die onder een hoedje spelen over de rug van een 
koper. Ook worden malafide verhuurders aangepakt. 
• Daarnaast breiden we rechten uit waar nu onzekerheid bestaat, versterken we ze waar bestaande 
regels tekortschieten en zorgen we ervoor dat je niet alleen je recht hebt, maar dat ook krijgt. 
• Een breed scala aan maatregelen geeft invulling aan deze doelstelling. Denk daarbij aan de Wet goed 
30
verhuurderschap, het verbeterplan makelaars koopproces en het biedlogboek waarmee makelaars 
moeten gaan werken, de vereenvoudiging van het Woningwaarderingsstelsel en de gang naar de 
Huurcommissie, het beperken van generieke tijdelijke huurcontracten, het convenant transparantie 
huurprijzen en de aanpak discriminatie op de woningmarkt.  
30 
Momenteel wordt er een artikel 2-onderzoek op basis van de Wet financiële-verhoudingen uitgevoerd om de uitvoerings-
kosten van dit wetsvoorstel voor gemeenten in kaart te brengen. Financiële dekking van deze uitvoeringskosten voor 
gemeenten is voorwaardelijk voor invoering van de wet. De dekking zal worden bezien tijdens de voorjaarsbesluitvorming.
Volkshuisvesting en Ruimtelijke Ordening | Nationale Woon- en Bouwagenda 35

Zorgen voor voldoende betaalbare woningen met de juiste zorg, ondersteuning en begeleiding, 
evenwichtig verdeeld over gemeenten, vereist inzicht in de woon- en zorgbehoeften van mensen uit 
aandachtsgroepen. Veel scherper dan nu dient de opgave in beeld te zijn, zowel landelijk, regionaal als 
lokaal. Dat vraagt om duidelijker definities en beter zicht op de aantallen. We werken indicatoren uit aan 
de hand waarvan we kunnen vaststellen of de huisvestingspositie van mensen uit aandachtsgroepen 
verbetert. Daarbij moet bedacht worden dat sommige aandachtsgroepen behoefte hebben aan een 
ander type woonplek voor een passend thuis dan een gehele woning. Denk aan studenten of 
arbeidsmigranten, waar het ook kan gaan om onzelfstandige woonruimten als kamers en gedeelde 
woonruimten. Hier houden we in het programma rekening mee. We werken aan een integrale 
ondersteuningsstructuur om in het bijzonder de gemeenten bij de opgave te faciliteren.
Samen met de departementen van VWS, SZW, JenV en OCW, met medeoverheden, Aedes en andere 
stakeholders werken we het programma uit. De minister voor Volkshuisvesting en Ruimtelijke Ordening 
coördineert het programma. 
 
Volkshuisvesting en Ruimtelijke Ordening | Nationale Woon- en Bouwagenda 37

• Actielijn 2: Het vergroten van doorstroming
  De verhuisgeneigdheid onder ouderen is laag. Tegelijkertijd kan een kleine stijging van het aandeel 
ouderen dat verhuist al zorgen voor betere doorstroming op de woningmarkt. Doorstroming begint bij 
het juiste aanbod voor ouderen. In aanvulling daarop zullen we bekijken hoe we het voor ouderen 
makkelijker en aantrekkelijker kunnen maken om te verhuizen. Zowel voor mensen met een 
koopwoning als met een huurwoning. Er kunnen diverse interventiecategorieën worden 
onderscheiden. Dit zijn: 
 1 een passend woningaanbod;
 2 het op weg helpen van ouderen (informeren); 
 3 het ontzorgen van ouderen (bijvoorbeeld de verhuizing organiseren);
 4 een prijsprikkel realiseren (huurstijging voorkomen);
 5 voorrang verlenen. 
 We zullen hierbij ook inzichten uit de gedragswetenschappen betrekken. Daarnaast brengen we in 
kaart wat de mogelijkheden zijn om woningen toe te wijzen aan ouderen. 
Naast deze actielijnen op het gebied van wonen worden in het kader van de zorg en ondersteuning 
diverse maatregelen uitgewerkt waarin de minister voor Langdurige Zorg en Sport het voortouw heeft. 
Volkshuisvesting en Ruimtelijke Ordening | Nationale Woon- en Bouwagenda 39

Aan de gemeenten zal worden gevraagd om een uitvoeringsplan of -programma op te stellen. Deze 
plannen gaan in op de opgaven die worden opgepakt, maar bevatten ook streefwaarden ten aanzien  
van de te realiseren doelen. Voor de uitvoering van deze programma’s worden in de zestien stedelijke 
vernieuwingsgebieden onder leiding van de burgemeester en met deelname van een rijksvertegen-
woordiger van de departementen van SZW, OCW, VWS, JenV en BZK publiek-private allianties 
georganiseerd. Andere partners die aan deze alliantie deelnemen zijn per gemeente verschillend:  
te denken valt aan één of twee wethouders, een vertegenwoordiger van in het gebied werkzame 
woningcorporaties, welzijnsinstellingen, scholen, werkgevers, politie, zorgverzekeraars, GGD en (een 
vertegenwoordiging van de) bewoners. Gemeenten nemen het initiatief tot het inrichten van een 
programmaorganisatie die de alliantie ondersteunt.
Het Volkshuisvestingsfonds vormt voor het programma een belangrijke bouwsteen. Bij de inzet van 
andere generieke rijksmiddelen, zoals die op basis van het coalitieakkoord beschikbaar zijn, zal worden 
nagegaan of hierbij prioritering naar de zestien stedelijke vernieuwingsgebieden aan de orde is. Dat doen 
we vanuit het besef dat in bepaalde kwetsbare gebieden in voorkomende gevallen meer nodig is dan in 
andere gebieden. Het Rijk stelt zich hierbij op als één gezamenlijke partner. Ook voor andere gebieden 
blijven deze middelen bereikbaar. Met de woningcorporaties worden prestatieafspraken gemaakt over 
het investeren in leefbaarheid. 
Naar aanleiding van de evaluatie van de Wet bijzondere maatregelen grootstedelijke problematiek 
komen we met voorstellen om de uitvoering van de wet te verbeteren en de effectiviteit te vergroten. 
Daarnaast willen we meer ruimte creëren voor experimenten en maatwerk, daar waar regelgeving een 
gebiedsgerichte en integrale aanpak in de weg staat. Hierbij betrekken we de voorstellen van gemeenten 
en andere partijen die hiertoe in een eerder stadium al zijn gedaan. Tenslotte willen we ook sectorale 
wetgeving aanpassen, daar waar dat bijdraagt aan een betere leefbaarheid. 
Rijk en gemeenten trekken gelijk op bij het adresseren van problemen (casuïstiek) en het aandragen van 
oplossingen. Daarvoor wordt een structuur tussen Rijk en gemeenten ingericht die snelle besluitvorming 
hierover bevordert. Het Kennis- en leernetwerk Leefbaarheid en Veiligheid zal worden voortgezet.
 
Volkshuisvesting en Ruimtelijke Ordening | Nationale Woon- en Bouwagenda 41

• Programmalijn 3: Verduurzaming utiliteitsbouw
  Programmalijn 3 betreft de utiliteitsbouw en bestaat uit een combinatie van subsidies, normering  
en ontzorging. Ook hier worden de eisen uit het Europese Fit for 55-pakket, waaronder de herziening 
32
van de EPBD, meegenomen. In dit programma is specifiek aandacht voor het versnellen van de 
verduurzaming van het maatschappelijk vastgoed, voor ontzorging van mkb’ers die hun gebouwen 
energiezuinig willen maken en voor het verduurzamen van bedrijventerreinen.
• Programmalijn 4: Duurzame bronnen en infrastructuur
  Programmalijn 4 betreft het ontwikkelen en opschalen van duurzame bronnen en infrastructuur.  
De minister voor Klimaat en Energie coördineert deze lijn. Centraal staan hier het realiseren van een 
stabiel investeringsklimaat en de noodzakelijke randvoorwaarden voor de productie van groen gas,  
het instrumenteren van de bijmengverplichting voor groen gas en het stimuleren van duurzame 
warmtebronnen en warmte-infrastructuur. Om tot het opschalen en kostenreductie van deze 
warmteopties te komen moet de realisatie van duurzame warmtebronnen zoals geothermie, 
aquathermie en restwarmte, de aanleg van warmtenetten en het aansluiten van woningen en 
gebouwen worden versneld.
• Programmalijn 5: Innovatie en uitvoeringscapaciteit in de bouw
  Programmalijn 5 werkt ondersteunend aan de overige lijnen en richt zich op het stimuleren en 
opschalen van innovaties in de bouw en op het bevorderen van duurzaam bouwen: schoon, 
emissieloos, circulair, klimaatadaptief en natuurinclusief. 
Samen met de minister voor Klimaat en Energie, andere departementen, medeoverheden en de andere 
stakeholders betrokken bij het Klimaatakkoord werken we de komende tijd de acties per programmalijn 
verder uit tot een beleidsprogramma.  
 
32 
De onderhandelingen over het Fit for 55-pakket zijn op dit moment nog gaande. Naar verwachting zullen voor de utiliteits-
bouw, en in het bijzonder publieke gebouwen, strengere energieprestatie- en renovatie-eisen onderdeel gaan uitmaken 
van het wetgevingspakket. 
Volkshuisvesting en Ruimtelijke Ordening | Nationale Woon- en Bouwagenda 43

 5 Sturing en monitoring
Sturing
De grotere en meer normstellende rol van het Rijk bij de volkshuisvesting loopt als rode draad door de 
agenda. Die rol geven we gestalte via een programma-aanpak, waarbij we prestatieafspraken, passende 
ondersteuning, financiële instrumenten en wettelijke instrumenten inzetten om gemaakte afspraken 
kracht bij te zetten. Onderstaand de uitwerking hiervan.
Prestatieafspraken
Deze Nationale Woon- en Bouwagenda en de onderliggende programma’s voorzien in 
prestatieafspraken op de volgende niveaus en onderwerpen:
• Prestatieafspraken met provincies over de realisatie van nieuwe woningen en de snelheid ervan (op 
basis van een indicatie vanuit het Rijk en een bod vanuit de regio’s, worden in het najaar definitieve 
afspraken gemaakt);
• Prestatieafspraken met corporaties en medeoverheden over afschaffing van de verhuurdersheffing en 
de opgave voor nieuwbouw, verduurzaming, betaalbaarheid en leefbaarheid;
• Prestatieafspraken met brancheorganisaties over wonen en zorg, waarbij ook ontwikkelaars en 
ouderen zelf betrokken worden;
• Bestuurlijke afspraken met gemeenten over (snellere) verduurzaming van de gebouwde omgeving;
• In het kader van het nationaal programma Leefbaarheid en veiligheid stellen gemeenten uitvoerings-
programma’s op, waarin streefwaarden zijn opgenomen ten aanzien van de te realiseren doelen.
Met provincies gaan we in de periode tot 1 juni 2022 in gesprek om de nationale opgave op het gebied 
van woningbouw indicatief in beeld te brengen. Rond 1 oktober worden definitieve afspraken gemaakt. 
In januari 2023 moeten de nationale opgaven vervolgens zijn doorvertaald naar lokale of regionale 
afspraken. Met de vertegenwoordigers van corporaties en medeoverheden maken we voor de zomer 
afspraken over de nationale opgaven en hoe die moeten worden doorvertaald in regionale 
prestatieafspraken. Voor andere onderwerpen zal op soortgelijke wijze worden toegewerkt naar 
prestatieafspraken. 
Figuur 9: Planning prestatieafspraken 
1 juni 2022 1 oktober 2022 januari 2023
Doorvertaling naar 
Indicatieve Denitieve
lokale/regionale 
afspraken afspraken
afspraken
 
Volkshuisvesting en Ruimtelijke Ordening | Nationale Woon- en Bouwagenda 45

Wettelijke instrumenten
Waar nodig nemen we wettelijke belemmeringen weg en maken we noodzakelijke maatregelen wettelijk 
mogelijk. Ook bekijken we hoe we afspraken in bepaalde gevallen bindend en afdwingbaar kunnen 
maken. Als de realisatie van doelstellingen uit zicht dreigt te raken, dienen impasses te worden 
voorkomen of doorbroken. Dit kan door de inzet van een bestuurlijk escalatiemodel of doorzettings-
macht via juridische interventies. Waar nodig wordt het bestaande instrumentarium hiertoe uitgebreid. 
We werken in ieder geval aan de volgende wetgevingstrajecten:
Omschrijving Stand van zaken
Beschikbaarheid
Omgevingswet, invoeringswetgeving en Bundeling en modernisering Beoogde datum 
aanvullingswetgeving wetgeving voor de leefomgeving inwerkingtreding 
1-1-2023
Wet regie volkshuisvesting (Omge- Meer regie vanuit het Rijk op de Voorbereiding – doel: 
vingswet, Woningwet, Huisvestingswet) volkshuisvesting in consultatie 2022
AMvB grondslag regelingen woning- Betere, langjarige, grondslag om Voorbereiding – doel:
bouw op het gebied van de Vaststelling 3e kwartaal 
volkshuisvesting specifieke 2022
uitkeringen te kunnen verstrekken 
aan gemeenten
Intrekking Wet maatregelen woning- Afschaffen verhuurderheffing Voorbereiding – doel:
markt 2014 II en bijbehorende Besluit Intrekking per 1-1-2023
en Regeling tot vermindering van de 
verhuurderheffing
Wijziging Bouwbesluit en Besluit Wijzigingen van de Voorbereiding
bouwwerken leefomgeving bouwregelgeving om 
belemmeringen voor woningbouw 
weg te nemen
Wijziging saneringskader voor Zorgen dat de noodzakelijke Wetsvoorstel aanhangig 
toegelaten instellingen in de Woning- DAEB-woningen van een bij Tweede Kamer
wet corporatie die in financiële 
problemen is voor de sociale huur 
beschikbaar blijft
Betaalbaarheid
Wijzigingen Wet op de huurtoeslag Diverse wijzigingen Wet op de Voorbereiding
huurtoeslag 
Wijziging Uitvoeringswet huurprijzen Verlaging sociale huur voor Voorbereiding
woonruimte mensen met een lager inkomen en 
stapsgewijze verhoging van de 
huur voor mensen met een hoger 
inkomen tot de marktconforme 
huur
Wijziging Besluit huurprijzen woon- Betere bescherming van de Nader rapport, beoogde 
ruimte gereguleerde woningvoorraad datum inwerkingtreding 
door een cap van maximaal 33 1-5-2022
procent te zetten op het aandeel 
punten in de WOZ-waarde in het 
woningwaarderingsstelsel
Wijziging Besluit huurprijzen woon- Onderzoek naar vereenvoudiging Voorbereiding
ruimte woningwaarderingsstelsel
Volkshuisvesting en Ruimtelijke Ordening | Nationale Woon- en Bouwagenda 47

Omschrijving Stand van zaken
Invoering Wet kwaliteitsborging voor Verbeteren van de bouwkwaliteit Voorbereiding
34
het bouwen en het bouwtoezicht en 
uitbreiding aansprakelijkheid 
aannemers
Wijziging Besluit bouwwerken Verbeteren van de Voorjaar 2022 besluit 
leefomgeving brandveiligheidseisen met over moment van 
betrekking tot de woonfunctie invoering
voor zorg en parkeergarages en de 
normen voor daglicht in 
gebouwen
Wijziging van het Besluit bouwwerken Invoering van een periodieke Voorhang bij parlement 
leefomgeving keuring van grote 
publieksgebouwen
Wijziging van het Besluit bouwwerken Brandveiligheid van gevels en 
leefomgeving vluchtroutes en een verbod op 
loden leidingen
Wijziging van het Besluit bouwwerken Doorvoeren wijzigingen als gevolg Voorbereiding
leefomgeving van Europese regelgeving (Fit for 
55-pakket)
Wijziging Omgevingswet en Gaswet en Wijkgerichte verduurzaming van Voorbereiding
onderliggende wetgeving de warmtevoorziening in de 
gebouwde omgeving
Wijziging van het Besluit bouwwerken Invoering van een wettelijke Voorbereiding, nu nog 
leefomgeving eindnorm voor de energieprestatie onderhandeling op 
van utiliteitsgebouwen per 2050 EU-niveau
Wijziging Burgerlijk Wetboek Eenvoudiger plaatsen van Voortzetting na 
laadpalen op parkeerplekken die consultatie onder het 
in beheer zijn bij een vereniging vorige kabinet
van eigenaars
Wijziging van het Besluit Energiepresta- Actualisatie van het besluit Voorbereiding
tievergoeding Huur teneinde verduurzaming van zeer 
energiezuinige huurwoningen met 
energie-opwek te stimuleren en 
toepasbaar te maken voor grotere 
doelgroep
Wet of besluit nader te bepalen Met normering en positieve Voorbereiding
prikkels bevorderen dat 
verhuurders huurwoningen met 
slechte isolatie verduurzamen.
Bron: BZK
In bijlage 2 worden de wetgevingstrajecten verder toegelicht.
34 
Het artikel 2-onderzoek op basis van de Wet financiële-verhoudingen heeft de uitvoeringskosten van dit wetsvoorstel voor 
gemeenten in kaart gebracht. Financiële dekking van deze uitvoeringskosten voor gemeenten is voorwaardelijk voor 
invoering van de wet. De resterende dekking zal worden bezien tijdens de voorjaarsbesluitvorming.
Volkshuisvesting en Ruimtelijke Ordening | Nationale Woon- en Bouwagenda 49

  Bijlage 1: Financiële middelen 
(bedragen in mln.) 2022 2023 2024 2025 2026 Struc
Woningbouwimpuls  100  100  100  100 
(10 x 100mln)*
Woningbouwimpuls* 250      
Volkshuisvestingsfonds  
150 150 150 150 
(4x150 mln)*
Grootschalige 500     
woningbouwgebieden*
Knelpunten woningbouw* 113,5 45,5 45,5 45,5 
Vereenvoudiging huurtoeslag*  300 300 300 300
Aandachtsgroepen 40 40 10 10  
Ouderenhuisvesting 38  
Middelen verduurzaming gebouwde omgeving **
Stimulering hybride 64 96 128 150 150 0 
warmtepompen (F)*
Nationaal Isolatieprogramma (F)* 147,5 177 360 366,25 565,25 0 
Stimulering verduurzaming 105 210 310 330 464 0 
maatschappelijk vastgoed (F)*
Energieprestatie-eisen nieuwbouw  50 50 80 0 
industrie*
Uitvoeringskosten 73 300 500 800 800 
medeoverheden en planbureaus 
(ook voor andere 
klimaatsectoren)*
Compensatie bijmengverplichting  225 225 225 225 225
groen gas*
Structurele middelen toezicht 14
energiebesparing*
Schuif energiebelasting 1e schijf 247 305 364 421 638 
(van elektriciteit)
Totaal 1331 1590,5 2483,5 2890,75 3255,25 1177
* Deze middelen staan momenteel (deels) op de aanvullende post bij het ministerie van Financiën. Hiervoor is goedkeuring van 
bestedingsvoorstellen van het ministerie van Financiën vereist.
** De categorie ‘Middelen verduurzaming gebouwde omgeving’ presenteert de middelen beschikbaar gesteld bij augustusbesluitvor-
ming (2022-2024) en bij coalitieakkoord (-2030). In het geval van stimulering hybride warmtepompen, Nationaal Isolatieprogramma, 
stimulering verduurzaming maatschappelijk vastgoed en uitvoeringskosten medeoverheden betreft het een optelling van de reeksen uit 
MJN’22 en uit het coalitieakkoord. De middelen die met (F) gemarkeerd zijn, zijn onderdeel van het klimaat- en transitiefonds.
Volkshuisvesting en Ruimtelijke Ordening | Nationale Woon- en Bouwagenda 51

  Bijlage 2: Wetgeving
Beschikbaarheid
Versterken regie
Instrumentarium Omgevingswet
Daar waar nodig zullen de instrumenten van de Omgevingswet worden ingezet om te zorgen dat 
alle gemeenten, provincies en het Rijk hun deel van de taak en verantwoordelijkheid nemen op het 
terrein van de volkshuisvesting. Het Rijk zal waar nodig instructieregels opstellen (bijvoorbeeld via 
het Besluit algemene regels ruimtelijke ordening en het Besluit kwaliteit leefomgeving). 
Wet versterken regie volkshuisvesting 
Op basis van alle programma’s rond de volkshuisvesting zal een integraal wetsvoorstel worden 
voorbereid dat vastlegt hoe het Rijk weer regie kan gaan voeren over het volkshuisvestingsbeleid 
(Wet versterken regie volkshuisvesting). Het streven is dat wetsvoorstel dit najaar in consultatie te 
brengen.
Stimuleren snelle woningbouw
Woningbouwimpuls
Om de woningschaarste aan te pakken continueren we de Woningbouwimpuls (Besluit en Regeling 
Woningbouwimpuls), die gemeenten helpt bij het snel realiseren van veelal betaalbare woningen. 
Afschaffen verhuurderheffing
De verhuurderheffing wordt afgeschaft. Daartoe worden per 1 januari 2023 de Wet maatregelen 
woningmarkt 2014 II en bijbehorende Besluit en Regeling tot vermindering van de verhuurder-
heffing ingetrokken. Dit wetsvoorstel ligt in september bij de Kamer, mits voor de zomer afspraken 
zijn gemaakt met Aedes over landelijke doelen en hoe deze worden vertaald naar lokale afspraken. 
Grondslag specifieke uitkeringen volkshuisvesting
Ook bereiden wij een algemene maatregel van bestuur voor die een betere, langjarige, grondslag 
biedt om op het gebied van de volkshuisvesting specifieke uitkeringen te kunnen verstrekken aan 
gemeenten. Naar verwachting zal die algemene maatregel van bestuur in september 2022 in 
werking treden.
Versnellen procedures en wegnemen belemmeringen in regelgeving
Versnellen (wettelijke) procedures
We willen woningbouwprocedures versnellen door het optimaliseren van het proces en het 
verbeteren en verbreden van kennis en kunde, maar we bezien ook waar mogelijkheden zijn om 
wettelijke procedures te versnellen. 
Verbeteren bouwregelgeving
We bezien verdere verbeteringen van de bouwregelgeving (Bouwbesluit/Besluit bouwwerken 
leefomgeving). Dit voorjaar zullen de mogelijkheden hiertoe in kaart worden gebracht.
 
Volkshuisvesting en Ruimtelijke Ordening | Nationale Woon- en Bouwagenda 53

Overdrachtsbelasting verhogen naar 9 procent
Wij verhogen het algemeen tarief van de overdrachtsbelasting per 2023 van 8 naar 9 procent. 
Daarmee wordt de positie van koopstarters ten opzichte van beleggers verbeterd.
Kwaliteit
Huisvestingswet 2014
Naar aanleiding van de uitgevoerde evaluatie van de Huisvestingswet 2014 zullen we de 
Huisvestingswet 2014 aanpassen om de werking, uitvoerbaarheid en toekomstbestendigheid van die 
wet te verbeteren. Het wetsvoorstel naar aanleiding van de evaluatie van de Huisvestingswet zal 
naar verwachting voor de zomer voor advies aan de Afdeling advisering van de Raad van State 
worden gezonden.
Leefbaarheid en veiligheid
Wet bijzondere maatregelen grootstedelijke problematiek
Bij de uitwerking van het nationaal programma Leefbaarheid en veiligheid in mei zullen wij 
voorstellen doen hoe met de uitkomsten van de evaluatie van de Wet bijzondere maatregelen 
grootstedelijke problematiek om te gaan. Daarbij zal naar aanleiding van verbetersuggesties en 
aanbevelingen worden aangegeven welke wijziging in die wet noodzakelijk is om knelpunten weg te 
nemen dan wel de uitvoering te verbeteren. 
Integrale, gebiedsgerichte aanpak en ruimte voor experimenten en maatwerk
De komende tijd bezien wij in het kader van het nationaal programma Leefbaarheid en veiligheid of 
en waar wetgeving moet worden gewijzigd om een meer integrale en gebiedsgerichte aanpak 
mogelijk te maken en meer ruimte te maken voor experimenten en maatwerk. Ook wordt waar 
nodig bezien of en welke nieuwe instrumenten in sectorale wetgeving moeten worden toegevoegd 
om beter te kunnen optreden tegen misstanden.
Wijziging woningwet
We bereiden een wijziging van de Woningwet voor waarin grondslagen voor het verwerken en delen 
van persoonsgegevens door woningcorporaties worden geregeld.
Bescherming huurders en kopers
Goed verhuurderschap
36
We maken een Wet goed verhuurderschap om de positie van huurders ten opzichte van 
verhuurders te versterken. Naar verwachting kan het wetsvoorstel voor de zomer bij de Tweede 
Kamer worden ingediend
Tijdelijke huurcontracten
Er wordt een wijziging van het Burgerlijk Wetboek voorbereid met betrekking tot de tijdelijke 
huurcontracten. Hierbij worden de uitkomsten van de evaluatie van de tijdelijke contracten 
meegenomen. Zoals in het coalitieakkoord is aangekondigd geldt daarbij het uitgangspunt dat vaste 
huurcontracten de norm blijven.
Huurbescherming ligplaatsen woonboten
Wij regelen huurbescherming voor huurders van ligplaatsen van woonboten via het wetsvoorstel dat 
momenteel bij de Tweede Kamer aanhangig is.
36 
Momenteel wordt er een artikel 2-onderzoek op basis van de Wet financiële-verhoudingen uitgevoerd om de uitvoerings-
kosten van dit wetsvoorstel voor gemeenten in kaart te brengen. Financiële dekking van deze uitvoeringskosten voor 
gemeenten is voorwaardelijk voor invoering van de wet. De dekking zal worden bezien tijdens de voorjaarsbesluitvorming.
Volkshuisvesting en Ruimtelijke Ordening | Nationale Woon- en Bouwagenda 55

Eindnorm voor de energieprestatie van utiliteitsgebouwen
Wij wijzigen het Besluit bouwwerken leefomgeving met als doel om een wettelijke eindnorm voor 
de energieprestatie van utiliteitsgebouwen in te voeren per 2050.
Besluitvorming in VVE’s
Wij wijzigen Boek 5 van het Burgerlijk Wetboek om het makkelijker te maken laadpalen te plaatsen 
op parkeerplekken die in beheer zijn bij een vereniging van eigenaars. Het wetsvoorstel dat door het 
vorige kabinet in consultatie is gebracht, wordt voortgezet. 
Volkshuisvesting en Ruimtelijke Ordening | Nationale Woon- en Bouwagenda 57

