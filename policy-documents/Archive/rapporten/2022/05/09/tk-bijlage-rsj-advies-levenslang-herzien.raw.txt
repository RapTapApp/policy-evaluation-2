 
   Aan de minister voor Rechtsbescherming  
De heer F.M. Weerwind 
Ministerie van Justitie en Veiligheid 
Postbus 20301 
2500 EH Den Haag 
      
Datum  13 april 2022 Uw kenmerk  Uw kenmerk 
E-mail  advies@rsj.nl Ons kenmerk  3268552 
      
 
Onderwerp  Advies Levenslang herzien 
Geachte heer Weerwind, 
 
De RSJ heeft met belangstelling kennisgenomen van het voornemen van uw 
ambtsvoorganger, aangekondigd in een debat met de Tweede Kamer op 3 juni 2021, om 
1
het stelsel van mogelijke invrijheidstelling van levenslanggestraften te heroverwegen. 
Over de voortgang van deze beleidsontwikkeling informeerde u de Tweede Kamer per 
brief van 21 februari 2022, waarin u aankondigde het advies van de RSJ te betrekken bij 
2
de uitwerking van de beleidsplannen.  
3
Met onderstaand advies beoogt de RSJ een bijdrage te leveren aan deze uitwerking.  
 
1. Inleiding  
1.1 Achtergrond en beleidscontext 
Dat ook een levenslanggestrafte een perspectief op vrijlating moet hebben, vormt een 
belangrijk uitgangspunt voor het opleggen van de levenslange gevangenisstraf en vloeit 
voort uit artikel 3 van het Europees Verdrag voor de Rechten van de Mens (EVRM). 
                                                
1
   Kamerstukken II 2020/21, 29 279, nr. 656. 
2
   Kamerstukken II 2021/22, 29 279, nr. 701. 
3
   In het kader van de voorbereiding van dit advies heeft de RSJ enkele deskundigen gesproken: 
Prof mr. P.A.M. Mevis, hoogleraar straf- en procesrecht Erasmus Universiteit Rotterdam; Mr. N. 
Jörg, voorheen advocaat-generaal/raadsheer Hoge Raad; Mr. M. Otte, Procureur-generaal 
Openbaar Ministerie; Mr. M.P.A. Jansen, voorzitter Raad van Bestuur Slachtofferhulp Nederland, 
Mr. R.P. Fontijne, juridisch beleidsadviseur Slachtofferhulp Nederland; Mr. H.W. Samson-
Geerlings, voorzitter Adviescollege Levenslanggestraften, Mr. A.M. Rikken, senior-rechter, 
juridisch lid Adviescollege Levenslanggestraften en Mr. F.W.M. van Straelen, oud-officier van 
justitie, lid Adviescollege Levenslangestraften. 
Postbus 30137 
2500 GC Den Haag 
 
www.rsj.nl 

3 
 
besloten om in het voorliggende advies niet nader in te gaan op de invulling van de 
detentie.  
 
1.3 Indeling van dit advies 
In dit advies gaat de RSJ achtereenvolgens in op: het perspectief op vrijlating als 
fundamenteel uitgangspunt bij ‘levenslang’ (par. 2), de voorgeschiedenis van de 
tenuitvoerlegging van de levenslange gevangenisstraf in Nederland (par. 3), het voorstel 
voor invoering van een rechterlijke toets (par. 4), overwegingen ten behoeve van de 
uitwerking (par. 5) en enkele aandachtspunten met betrekking tot overige 
uitwerkingsaspecten (par. 6).  
 
2. Perspectief op vrijlating als fundamenteel uitgangspunt bij ‘levenslang ’ 
Het uitgangspunt dat ook een levenslanggestrafte zicht moet hebben op mogelijke 
vrijlating klinkt op het eerste gezicht wellicht tegenstrijdig. De rechter heeft immers 
uitgesproken dat een levenslange gevangenisstraf wordt opgelegd. Tegelijkertijd wordt 
algemeen onderkend dat levenslange opsluiting zonder enig perspectief op vrijlating zich 
slecht verdraagt met de menselijke waardigheid. De potentie om zich te ontwikkelen kan 
worden opgevat als een wezenskenmerk van de mens. Dat impliceert dat ook daders van 
de ernstigste delicten in de loop der jaren een emotionele of morele ontwikkeling kunnen 
doormaken waardoor ze bijvoorbeeld minder delictgevaarlijk zijn of welgemeend berouw 
hebben getoond, zodanig dat na een zekere tijd voortgezette detentie onmenselijk en/of 
8
vernederend zou zijn. 
 
2.1 Herbeoordeling: geen correctie op het vonnis maar een vereiste voor humane 
tenuitvoerlegging van levenslang 
Bovengenoemde overweging heeft in het strafrecht geleid tot het uitgangspunt dat ook de 
levenslange gevangenisstraf na enig moment verkortbaar moet zijn. Het Europees Hof 
voor de Rechten van de Mens (EHRM) stelt hiervoor een heldere norm: het ontbreken van 
een perspectief op vrijlating voor levenslanggestraften geldt als een schending van artikel 
9 
3 EVRM.
Dat betekent allerminst dat de veroordeelde de garantie heeft om ooit vrij te komen. Wel 
impliceert het perspectief op invrijheidstelling dat 1) in de tenuitvoerlegging van de 
levenslange gevangenisstraf moet zijn voorzien in een herbeoordelingsmechanisme 
waarin de voortzetting van de vrijheidsbeneming na verloop van tijd wordt getoetst, en 2) 
de veroordeelde tijdens detentie de mogelijkheid heeft om zich voor te bereiden op een 
10
mogelijke invrijheidstelling door voldoende mogelijkheden tot resocialisatie. 
                                                
8
   D. van Zyl Smit, ‘De levenslange gevangenisstraf internationaal vergeleken’, in Justitiële 
Verkenningen 2013, nr. 2.  
9
   ‘Niemand mag worden onderworpen aan folteringen of aan onmenselijke of vernederende 
behandelingen of bestraffingen.’ 
10
  Zie de argumenten in het zgn. Vinter-arrest: EHRM 9 juli 2013, nr. 66069/09, 130/10 en 
3896/10, (Vinter/Verenigd Koninkrijk), r.o. 110-112: de veroordeelde moet de gelegenheid 
hebben de straf te kunnen ‘uitboeten’, bijvoorbeeld door zich in positieve zin te ontwikkelen en/of 
het tonen van berouw; de verhouding tussen de strafdoelen (straf/vergelding, afschrikking, 
beveiliging en rehabilitatie) kan na verloop van tijd zijn veranderd. De rechtvaardiging die tijdens 
strafoplegging voorop stond, hoeft dat niet meer te zijn na verloop van tijd. Alleen door middel 
van een ‘review’ kan zo’n verschuiving worden vastgesteld. Ook neemt de zwaarte van de straf 
toe met de tijd doordat meer jaren in detentie zijn doorgebracht. 
 

5 
 
mogelijkheid om voor de veroordeelde om op diens initiatief een verzoek tot gratie in te 
15
dienen, zoals die bestaat voor iedere veroordeelde. 
 
Ongeveer tegelijkertijd veranderde de politieke opvatting over de tenuitvoerlegging van 
de levenslange gevangenisstraf, in 2006 gemarkeerd door de toenmalige minister van 
Justitie Donner met de uitspraak ‘levenslang is levenslang’. Dit standpunt werd door 
meerdere ambtsopvolgers overgenomen en er werd tussen 1986 en 2021 geen gratie 
meer verleend, met als uitzondering één gratieverlening op humanitaire gronden vlak 
16
voor overlijden. 
 
De zo ontstane situatie leidde in toenemende mate tot kritiek van onder meer het EHRM 
en de Hoge Raad. Nadat de Hoge Raad in 2016 oordeelde dat in Nederland onvoldoende 
sprake was van een de facto perspectief op vrijlating, werd in 2017 met de 
inwerkingtreding van het Besluit ACL voorzien in een formeel toetsmoment: het ACL 
adviseert na 25 jaar detentie over de vraag of de veroordeelde kan starten met re-
integratieactiviteiten ter voorbereiding op een eventuele terugkeer in de samenleving. Als 
de minister positief beslist over de start van re-integratieactiviteiten, volgt uiterlijk twee 
jaar later een ambtshalve gratie-onderzoek waarbij de minister namens de Kroon beslist 
17
over eventuele gratiëring.  
Tegelijkertijd werd voorzien in een uitgebreid onderzoek naar de fysieke en psychische 
gezondheid van de veroordeelde aan het begin van de detentie. Doel hiervan is om te 
onderzoeken of sprake is van een stoornis waarvoor behandeling is vereist, onder andere 
om het recidiverisico te verminderen. Als in zo’n geval de stoornis niet wordt 
gediagnosticeerd en behandeld, is er grote kans dat de delictgevaarlijkheid hoog blijft, 
waardoor het perspectief op vrijlating negatief wordt beïnvloed. Dit speelde in het 
zogenaamde Murray-arrest, reden waarom dit ingevoerde onderzoek aan het begin van 
18
de detentie ook wel de ‘Murray-toets’ wordt genoemd. 
 
3.2 Actualiteit van de discussie over de rechterlijke toets  
Met de inwerkingtreding van het Besluit ACL in 2017 is voorzien in een formele 
herbeoordelingsprocedure, waarmee het Nederlandse stelsel volgens de Hoge Raad en 
het EHRM voldoet aan het vereiste perspectief op vrijlating. En hoewel discussie bestaat 
over de vraag of ook de facto voldoende sprake is van een perspectief op vrijlating, is in 
19
2021 tweemaal gratie verleend. 
                                                
15
  Met uitzondering van Jeugdigen aan wie een PIJ-maatregel (Plaatsing in een Inrichting voor 
Jeugdigen) of een Gedragsbeïnvloedende Maatregel (GBM) is opgelegd. Zij zijn uitgesloten van 
deze mogelijkheid tot het indienen van een gratieverzoek op grond van artikel 6:7:1 sub b Sv. 
16
  Overzicht op website Forum Levenslang - Veelgestelde vragen (FAQ). 
17
  Artikel 4 lid 2 en 3 Besluit ACL. Het ACL-advies na 25 jaar detentie betreft dus nog niet de toets 
op mogelijke voorwaardelijke invrijheidstelling. Over het onderscheid tussen deze twee 
beslismomenten: zie het RSJ-advies uit 2016.  
18
  EHRM 26 april 2016, ECLI:CE:ECHR:2016:0426JUD001051110, (Murray/Nederland).  
Overigens bestond zo’n uitgebreid onderzoek aan het begin van de detentie eerder voor alle 
langgestraften in het kader van de inmiddels afgeschafte Volgprocedure langgestraften. 
19
  Op 19 januari en 26 april 2021. Zie de brieven van de minister voor Rechtsbescherming over de 
positieve voordracht tot gratie in resp. de zaak Cevdet Y, Kamerstukken II, vergaderjaar 2020/21, 
29 452, nr. 240 en de zaak Loi Wah C, Kamerstukken II, vergaderjaar 2020/21, 29 452, nr. 242. 
 

7 
 
25
procedures. Dat leidt tot veel en tijdrovende procedures, wat naar aanleiding van de 
uiteindelijke gratieverleningen in 2021 is bekritiseerd door onder meer de Hoge Raad, de 
26
Ombudsman en het ACL. 
Tenslotte ontbeert de huidige herbeoordelingsprocedure op basis van de ambtshalve 
gratiebeslissing belangrijke procedurele waarborgen, zoals een hoorrecht van de 
veroordeelde en termijnen waarbinnen een beslissing op een verzoek moet worden 
27
genomen. 
 
Tegen deze achtergrond is van meerdere kanten aangedrongen op een fundamentele 
28
discussie over het stelsel van herbeoordeling.  
Met de aangekondigde heroverweging van het herbeoordelingsmechanisme en met name 
de verhouding tussen rechter en Kroon, geeft de minister gehoor aan deze oproep. De 
RSJ acht het positief dat deze heroverweging nu plaatsvindt. 
 
4. Voorstel tot invoering van een rechterlijke toets  
De RSJ hecht eraan te benadrukken dat het EHRM de lidstaten vrijlaat in de uitwerking 
van het herbeoordelingsmechanisme. Als in onderstaande wordt betoogd dat een 
rechterlijke toets de voorkeur verdient, bedoelt de RSJ dan ook niet te zeggen dat binnen 
het bestaande systeem van herbeoordeling niet kan worden voldaan aan de eisen die het 
Europese Hof stelt. 
Ook binnen het bestaande stelsel zou het de facto perspectief op vrijlating kunnen 
verbeteren. Dat betreft zowel de procedures van herbeoordeling als de mogelijkheden 
voor resocialisatie en re-integratie, zodat de veroordeelde zich tijdens de detentie 
daadwerkelijk kan voorbereiden op een eventuele terugkeer in de samenleving. Van 
belang daarbij is dat met die resocialisatie tijdig kan worden begonnen. Voor deze 
mogelijkheden tot verbetering binnen het huidige systeem biedt onder andere het 
29
Evaluatierapport van het Besluit ACL belangrijke aanknopingspunten. 
 
Wat betreft de herbeoordeling ziet de RSJ echter betere waarborgen in een systeem met 
een rechterlijke toetsing. Dat sluit aan bij wat hierover in eerdere adviezen is gezegd. 
                                                
25
  H.E. Bröring en Van Hattum, ‘Gratie: een bestuursbevoegdheid getoetst. Een beschouwing naar 
aanleiding van het arrest van de Hoge Raad van 6 november 2020’, in Nederlands Tijdschrift voor 
Strafrecht (NTS) 2021/3. 
26
  Zie o.a. de brief van de Nationale Ombudsman en de annotatie van N. Jörg bij HR 6 november 
2020, ECLI:NL:HR:2020:1747. Het ACL was hierover kritisch in de NPO Radio 1-podcast Het 
Onderzoeksbureau van 9 april 2021, wat in een later op de website geplaatst bericht is 
genuanceerd (www.adviescollegelevenslanggestraften.nl/nieuws-en-media/bericht-adviescollege-
nav-npo1-podcast/) 
27
  Zie o.a.: Van Hattum en Meijer, ‘An Administrative Procedure for Life Prisoners: Law and Practice 
of Royal Pardon in the Netherlands’, In: D. van Zyl Smit, & C. Appleton (Eds.), Life imprisonment 
and Human Rights (p. 141-162), Hart Publishers 2016. 
28
  Zie voor een felle oproep daartoe de annotatie van N. Jörg bij HR 6 november 2020, 
ECLI:NL:HR:2020:1747, waarin wordt betoogd dat een ‘goed voorbereide discussie tussen 
regering en parlement over de toekomst en vormgeving van de levenslange gevangenisstraf’ nooit 
heeft plaatsgevonden. ‘Het wordt werkelijk tijd (…) voor een principieel debat over de levenslange 
gevangenisstraf waarin ook over de grens en naar internationale onderzoeken, aanbevelingen en 
resoluties wordt gekeken.’ 
Ook de Nationale Ombudsman ziet aanleiding om verder te kijken dan het huidige procedurele 
kader van de Gratiewet (brief Nationale Ombudsman 10 mei 2021).   
29
  Zie Evaluatie Besluit ACL en P.A.M. Mevis, Levenslang; een tussenstand, in DD 2022/7. 
 

9 
 
Internationaal gezien vormt Nederland met een herbeoordelingsmechanisme op grond 
van gratie een uitzondering. De meeste Europese landen kennen voor de herbeoordeling 
van de levenslange gevangenisstraf een rechterlijke toetsing naast de mogelijkheid van 
33
gratie.  
 
In hun uitgebreide internationaal vergelijkende studie over de levenslange 
gevangenisstraf benadrukken Van Zyl Smit en Appleton dat de beslissing over 
voortzetting of beëindiging van de levenslange detentie moet voldoen aan the highest 
procedural standards gezien de impact van de beslissing. Levenslanggestraften hebben 
immers geen garantie om ooit vrij te komen; het voortduren of beëindigen van de 
vrijheidsbeneming is volledig afhankelijk van deze beslissing.  
Bij die beslissing over voortzetting van de vrijheidsbeneming gaat het in feite om een 
afweging van penologische doelen, een taak waartoe de rechter bij uitstek is 
geëquipeerd. Ook bij de strafoplegging weegt deze immers welke strafrechtelijke doelen 
de vrijheidsbeneming dient.  
Op grond van deze overwegingen concluderen de auteurs dat voor de herbeoordeling van 
de voortzetting van de onvoorwaardelijke tenuitvoerlegging van de levenslange 
34
gevangenisstraf een rechterlijke toets de beste waarborgen biedt. 
Gegeven de hoge eisen waaraan een herbeoordelingsmechanisme bij de levenslange 
gevangenisstraf moet voldoen, acht ook de RSJ een rechterlijke procedure hiervoor 
geschikter dan de herbeoordeling zoals in Nederland bestaat op basis van een 
gratiebeslissing. Dat geldt zowel voor de procedurele waarborgen als voor de vereiste 
onafhankelijkheid en onpartijdigheid van het oordeel. 
 
De voorkeur voor een rechterlijke toets met het oog op de procedurele waarborgen komt 
35
eveneens tot uitdrukking in arresten van de Hoge Raad.  
Daarbij kan nog worden opgemerkt dat in Nederland beslissingen ten aanzien van de 
tenuitvoerlegging van strafrechtelijke sancties van vergelijkbaar gewicht, zoals tbs-
verlenging en (voorwaardelijke) beëindiging van de tbs, ook aan de rechter worden 
voorgelegd. Een rechterlijke toets in het kader van de levenslange straf past in die lijn. 
Daarmee zou Nederland bovendien aansluiten bij zowel de Europese rechtspraktijk, als 
die van de Caraïbische delen van het Koninkrijk (zie onderstaande par. 5.2). 
 
Op basis van deze overwegingen, gevoegd bij de eerdergenoemde kwetsbaarheden van 
de gratieprocedure als instrument voor de herbeoordeling van de levenslange 
gevangenisstraf, komt de RSJ tot de conclusie dat het perspectief op vrijlating het best 
                                                
    ‘The Court observes that a judicial procedure brings with it a series of important guarantees: the 
independence and impartiality of the decider, procedural safeguards and protection against 
arbitrariness.’ 
33
  Zie het overzicht in Vinter/VK, r.o. 68. Zie ook de bijdragen over de regeling van de levenslange 
gevangenisstraf in diverse Europese landen in: Van Zyl Smit en Appleton (eds.), Life 
Imprisonment and Human Rights, Oñati International Series in Law and Society, Hart Publishers 
2016.  
34
  Van Zyl Smit en Appleton, Life imprisonment. A global human rights analysis. Harvard University 
Press 2019, hst. 9 en 10.  
35
 Zie HR 5 juli 2016, ECLI:NL:HR:2016:1325; HR 19 december 2017, ECLI:NL:HR:2017:3185, met 
nt. Van Kempen; HR 6 november 2020; HR 6 november 2020, ECLI:NL:HR:2020:1747, met nt. N. 
Jörg. 
 

11 
 
bijdragen dat de rechter al op het moment van de strafoplegging duidelijk maakt wat de 
tenuitvoerlegging inhoudt. 
 
5.2 Moment van toetsing 
Voor de bepaling van het toetsmoment bestaan geen harde juridische criteria. Ook het 
EHRM laat zich hierover niet gedetailleerd uit, maar het Hof vindt in internationale 
regelgeving en in rechtsvergelijkende zin steun voor een toetsing niet later dan 25 jaar na 
36
het opleggen van de straf. Getoetst wordt dan welke strafrechtelijke doelen nog worden 
gediend met voortzetting van de vrijheidsbeneming. In de Europese landen ligt het 
37
toetsmoment globaal tussen 15 en 25 jaar. Deze marge laat de lidstaten de ruimte om 
dat moment af te stemmen op het nationale strafrechtelijk kader.  
Ondersteuning voor een toetsmoment niet later dan 25 jaar na de start van de detentie 
38
blijkt voor wat betreft de Nederlandse situatie uit de jurisprudentie van de Hoge Raad.   
 
Het toetsmoment in relatie tot overige straffen  
In het advies van 2006 ging de RSJ uit van een toetsmoment na 15 jaar. Die termijn is 
binnen het huidige Nederlandse strafrechtstelsel niet langer realistisch. Dat geldt vooral in 
relatie tot het eerst mogelijke moment van voorwaardelijke invrijheidstelling bij de 
maximale tijdelijke gevangenisstraf van 30 jaar: sinds de aangepaste v.i.-regeling in het 
kader van de Wet straffen en beschermen is v.i. niet eerder dan na 28 jaar mogelijk.  
Een rechterlijke toets na 25 jaar of eerder kan dus spanning opleveren met het eerst 
mogelijke moment van voorwaardelijke invrijheidstelling bij de maximale tijdelijke straf.  
Tegelijkertijd acht de RSJ de ervaringen met de recent gewijzigde v.i.-regeling nog 
onvoldoende om de uitwerking van het stelsel voor levenslang hierop nu volledig af te 
stemmen. Gezien de tijd die gepaard gaat met uitwerking van wetgeving voor een 
rechterlijke toets, kan voor de definitieve bepaling van het moment waarop de rechter de 
voortzetting van de levenslange gevangenisstraf toetst wellicht ook de evaluatie van de 
Wet straffen en beschermen worden betrokken. Daarop gaat de RSJ in een later advies 
39
graag nader in. 
In dit advies beperkt de RSJ zich tot globale overwegingen betreffende het toetsmoment, 
waarbij ook andere overwegingen worden betrokken die specifiek betrekking hebben op 
de aard van de levenslange gevangenisstraf.  
 
 
                                                
36
  Zie Vinter/VK, r.o. 120. ‘(…) For the same reason, it is not for the Court to determine when that 
review should take place. This being said, the Court would also observe that the comparative and 
international law materials before it show clear support for the institution of a dedicated 
mechanism guaranteeing a review no later than twenty-five years after the imposition of a 
life sentence, with further periodic reviews thereafter (see paragraphs 117 and 118 above).’ 
37
  Vinter/VK, r.o. 68; Van Zyl Smit en Appleton, 2019.  
38
  Zie HR 5 juli 2016, ECLI:NL:HR:2016:1325. 
39
  Over deze spanning tussen het toetsmoment bij levenslang en de bestaande v.i.-regeling en de 
mogelijk verstrekkende keuzes die hierin kunnen worden gemaakt, zie: W.J. Ausma, S. van den 
Brink, R. ter Haar, D. Herbrink, M. Hornman, J. de Jong, M. Rasterhoff en N. Verschaeren, 
‘Levenslang of dertig jaar: wat is de facto langer, en is dat wenselijk?’, NTS (Nederlands Tijdschrift 
voor Strafrecht) Aflevering 1, 2022, editorial. In plaats van afstemming op de termijnen van de 
huidige v.i.-regeling wordt een toetsmoment na 20 jaar geadviseerd en de regelingen met 
betrekking tot zeer langgestraften daarop af te stemmen.   
 

13 
 
een aanvaardbare spanning met de v.i. regeling, de EHRM-richtlijn van toetsing na 
uiterlijk 25 jaar en overwegingen die een eerdere toetsing zouden rechtvaardigen.  
In verband met spanning die dan ontstaat tussen een mogelijke beslissing tot v.i. na 25 
jaar voor levenslanggestraften en het eerst mogelijke v.i. moment bij de maximale 
tijdelijke straf, kan in een wettelijke bepaling worden vastgelegd dat als de rechter na 25 
jaar beslist dat v.i. kan worden verleend, deze v.i minimaal 5 jaar duurt. 
Onvoorwaardelijke beëindiging is dan niet eerder mogelijk dan na 30 jaar, de maximale 
duur van de tijdelijke gevangenisstraf. 
De RSJ verwacht dat over de exacte bepaling van het toetsmoment nog een uitgebreide 
discussie gevoerd zal worden en is graag bereid tot nadere advisering in een latere fase 
van de uitwerking.  
 
5.3 Hertoetsing na afwijzing invrijheidstelling  
Met betrekking tot het herbeoordelingsmechanisme gaat het EHRM uit van periodieke 
43
hertoetsing na een afwijzende beslissing op invrijheidstelling. In het huidige stelsel is 
daarin voorzien middels periodieke herhaling van het onderzoek naar de gronden voor 
gratie na afwijzing van het gratieverzoek. Ook een stelsel van rechterlijke toetsing dient 
te voorzien in periodieke herbeoordeling na een negatieve beslissing over de 
invrijheidstelling.  
Bij afwijzing van de invrijheidstelling is het vooral belangrijk dat de rechter motiveert 
waarom voorwaardelijke invrijheidstelling nog niet aan de orde is en welke ontwikkeling 
van de veroordeelde wordt verwacht om daarvoor in de toekomst mogelijk in aanmerking 
te komen. Dat kan in het ene geval meer tijd vergen dan in het andere, afhankelijk van 
de ontwikkeling die de veroordeelde al heeft doorgemaakt met het oog op een veilige 
terugkeer in de samenleving. Dit sluit aan bij het individuele maatwerk dat de Wet 
straffen en beschermen beoogt. 
Uitgaande van een algemeen aanvaarde en in het Caraïbisch deel van het Koninkrijk 
gehanteerde termijn van hertoetsing na 5 jaar en de benodigde flexibiliteit om te kunnen 
inspelen op het individuele geval, acht de RSJ vooralsnog een periodieke herbeoordeling 
na 5 jaar passend, of zoveel eerder als de rechter passend acht.  
 
5.4 Herbeoordeling door Penitentiaire Kamer van het Hof Arnhem-Leeuwarden 
Binnen het Nederlandse stelsel is het denkbaar om de toets te beleggen bij de rechter die 
de straf heeft opgelegd met de mogelijkheid van hoger beroep, of te beleggen bij één 
hiertoe gespecialiseerde rechterlijke instantie. 
Dat laatste acht de RSJ aan te bevelen met het oog op het bijzondere karakter van de 
toets. Daarvoor zou de Penitentiaire Kamer van het Hof Arnhem-Leeuwarden het meest in 
aanmerking komen. Dit Hof behandelt in hoger beroep de tbs-verlengingszaken en PIJ-
verlengingszaken, en kent een brede en multidisciplinaire samenstelling met behalve 
rechters ook psychiatrisch deskundigen. De hier opgebouwde expertise en ervaring is ook 
voor de herbeoordeling in het kader van levenslang relevant. Dat geldt met name voor de 
risico-inschatting en de afweging van slachtofferbelangen.  
                                                
43
 In Vinter/VK geformuleerd als ‘further periodic reviews thereafter’.  
 

15 
 
de vergelding. Een meer op de toekomstgerichte blik, bijvoorbeeld door te onderzoeken 
hoe bij eventuele toekenning van re-integratieactiviteiten rekening kan worden gehouden 
met het belang van slachtoffers en nabestaanden door bijvoorbeeld het opleggen van 
bijzondere voorwaarden, blijft daarmee onderbelicht.  
 
Tot besluit geeft de RSJ nogmaals aan graag bereid te zijn de standpunten in dit advies 
nader toe te lichten en desgewenst nader te adviseren over de uitwerking.   
 
Met vriendelijke groet, 
namens de Afdeling advisering van de Raad voor Strafrechtstoepassing en 
Jeugdbescherming 
 
 
 
 
Han J. Moraal 
Algemeen voorzitter 
 

