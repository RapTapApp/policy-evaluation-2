 
 
 
Hoe krijgt u de Nederlandse nationaliteit 
terug?  
Optie- en naturalisatieprocedure voor oud-Nederlanders 
1. Waarom deze publicatie? 
 
Wat moet u doen om de Nederlandse nationaliteit te herkrijgen? Deze vraag staat centraal in de 
publicatie die u nu leest. Deze publicatie is bedoeld voor alle oud-Nederlanders: dit wil zeggen mensen 
die ooit de Nederlandse nationaliteit hebben gehad, maar deze zijn kwijtgeraakt. 
In deze publicatie vindt u: 
• hoe u weer Nederlander wordt; 
• aan welke voorwaarden u moet voldoen om Nederlander te worden; 
• welke documenten daarvoor nodig zijn; 
• hoe de procedure werkt. 
 
Twee manieren om de Nederlandse nationaliteit terug te krijgen 
U kunt als oud-Nederlander op twee manieren de Nederlandse nationaliteit terugkrijgen: 
1. Door gebruik te maken van de optieprocedure, waarbij u een verklaring aflegt dat u weer 
Nederlander wilt worden. Deze mogelijkheid geldt in elk geval voor oud-Nederlanders die ten minste 
1 jaar legaal in het Koninkrijk wonen met een geldige verblijfsvergunning voor een niet-tijdelijk 
doel, zoals gezinshereniging.  Daarnaast geldt deze mogelijkheid ook voor oud-Nederlanders die het 
Nederlanderschap van rechtswege verloren zijn, daarmee ook het Unieburgerschap verloren en voor 
wie het verlies van het Unieburgerschap onevenredig was. In dat geval hoeft u niet in het Koninkrijk 
te wonen. 
2. Door een verzoek om naturalisatie tot Nederlander in te dienen. Deze procedure staat voor alle oud-
Nederlanders open. 
 
 
 
 
 
 
 
 
 
 
 
 
 
 
 
  
 
 
1 
 
 

 
 Overgangsrecht openbare  orde 
U mag in de periode van 5 jaar voor uw verzoek om naturalisatie of optieverklaring geen gevangenisstraf 
hebben uitgezeten, leer- of taakstraf hebben uitgevoerd of hoge geldboete hebben betaald of opgelegd 
gekregen voor een misdrijf. Deze periode van 5 jaar wordt de rehabilitatietermijn genoemd. 
 
Vanaf 1 mei 2018 is de rehabilitatietermijn van 4 naar 5 jaar gegaan. Hebt u uw naturalisatieverzoek of 
optieverklaring vóór 1 mei 2018 ingediend of afgelegd dan geldt voor u nog de rehabilitatietermijn van 4 
jaar. 
 
Beoordeling 
Bij de optieprocedure behandelt de gemeente, de Minister van Buitenlandse Zaken, de IND-unit 
Caribisch Nederland of het Kabinet van de Gouverneur het verzoek. Vervolgens beslist respectievelijk de 
burgemeester, de Minister van Buitenlandse Zaken, Onze Minister of de Gouverneur of u het 
Nederlanderschap herkrijgt. Zoals hierboven staat, stelt in het geval van naturalisatie de gemeente, de 
Minister van Buitenlandse Zaken of het Kabinet van de Gouverneur een dossier samen en stuurt dit met 
een advies naar de IND. De IND beoordeelt uw verzoek om naturalisatie. Als uw verzoek wordt 
ingewilligd, wordt een voorstel voor verlening van het Nederlanderschap ter ondertekening aan Zijne 
Majesteit de Koning voorgelegd. Zijne Majesteit de Koning verleent uiteindelijk het Nederlanderschap. 
 
Als uw verzoek wordt ingewilligd, nodigt de burgemeester, het hoofd van de diplomatieke of post, de 
Gezaghebber of de Gouverneur u uit voor een naturalisatieceremonie. Tijdens de ceremonie wordt 
aandacht geschonken aan de betekenis van de Nederlandse nationaliteit en uw verbondenheid met de 
Nederlandse samenleving. U bent verplicht naar de naturalisatieceremonie te gaan en daar de verklaring 
van verbondenheid af te leggen. U wordt pas Nederlander als u de naturalisatieceremonie bijwoont, de 
verklaring van verbondenheid aflegt en de bekendmaking in ontvangst neemt. 
 
Als u niet aan de voorwaarden voor optie of naturalisatie voldoet, ontvangt u een brief waarin is 
aangegeven waarom u niet in aanmerking komt voor het Nederlanderschap. U kunt bezwaar aantekenen 
tegen deze beslissing. Hoe dat gaat, leest u in die brief. 
 
Kosten 
Voor de optie- of de naturalisatieprocedure moet u betalen. Wilt u vooraf weten wat de kosten zijn, kijk 
dan op www.ind.nl. U krijgt het geld niet terug als uw optieverklaring wordt geweigerd of uw verzoek om 
naturalisatie tot Nederlander wordt afgewezen of als u later uw verzoek intrekt. 
 
Duur 
Wilt u gebruikmaken van de optieprocedure? Reken dan op een termijn van ongeveer 3 maanden nadat 
uw optieverklaring in ontvangst is genomen. De naturalisatieprocedure neemt ongeveer 1 jaar in beslag. 
 
Afstand doen van uw huidige nationaliteit(en) 
Als u Nederlander wordt moet u nadat u Nederlander bent geworden afstand doen van uw huidige 
nationaliteit(en). U moet –nadat u Nederlander bent geworden- een bewijs laten zien waaruit blijkt dat u 
afstand hebt gedaan van uw huidige nationaliteit(en). Niet iedereen hoeft afstand te doen; de 
uitzonderingen staan beschreven in hoofdstuk 5 van deze publicatie. Daarnaast hoeft u geen afstand te 
doen als u door het krijgen van de Nederlandse nationaliteit automatisch uw huidige nationaliteit verliest 
als gevolg van de regels in het land van uw huidige nationaliteit. Als u afstand moet doen, is het daarom 
aan te raden dat u zich vooraf informeert hoe dat in zijn werk gaat. 
 
 
 
 
3 
 
 

 
 inburgeringsexamen of  de naturalisatietoets. Bij ‘ingeburgerd zijn’ hoort verder dat u niet met meer 
dan één man of vrouw tegelijk getrouwd mag zijn.  
5. U bent de laatste 5 jaar niet veroordeeld voor een misdrijf (ook niet in het buitenland) waarvoor u 
een gevangenisstraf hebt uitgezeten, een taakstraf (werk- of leerstraf) hebt uitgevoerd, of een hoge 
geldboete of andere (bijkomende) straf als genoemd in artikel 9 WvSr opgelegd hebt gekregen.     
Bij ‘een hoge boete’ gaat het om een bedrag van € 810 ($ 560, Afl. 1000 of Naf. 1000) of meer. Uw 
verzoek wordt ook afgewezen als u in de laatste 5 jaar meerdere boetes van € 405 ($ 280, Afl.500 
of Naf. 500) of meer hebt gekregen, met een totaal van € 1.215 ($ 840, Afl.1500 of Naf. 1500) of 
meer. Er mag ook geen strafzaak vanwege een misdrijf tegen u openstaan. 
6. U bent bereid de verklaring van verbondenheid af te leggen. Hiermee zegt u dat u weet dat de 
wetten van het Koninkrijk der Nederlanden ook voor u gelden. Als u de verklaring van 
verbondenheid niet aflegt, kunt u geen Nederlander worden. 
7. U bent, als dat nodig is, bereid afstand te doen van uw huidige nationaliteit(en). Als u geen afstand 
doet van uw huidige nationaliteit(en) als u Nederlander wordt, kan het Nederlanderschap weer 
worden ingetrokken. 
 
Verblijfsvergunning 
Als oud-Nederlander in Nederland moet u over een verblijfsvergunning voor een niet-tijdelijk doel 
beschikken om de Nederlandse nationaliteit terug te krijgen. Een speciale verblijfsvergunning voor oud-
Nederlanders is de verblijfsvergunning wedertoelating. Deze verblijfsvergunning wordt alleen in het 
Europese deel van Nederland verstrekt. U komt in aanmerking voor deze verblijfsvergunning als u als 
Nederlander in het Europese deel van Nederland bent geboren en getogen. U bent in Nederland getogen 
als u minimaal de basisschool in Nederland hebt afgerond. U mag ook geen gevaar vormen voor de 
openbare orde of de nationale veiligheid. Afhankelijk van uw nationaliteit moet u, voordat u naar 
Nederland komt, wel beschikken over een machtiging tot voorlopig verblijf (mvv). 
Deze vraagt u aan bij de Nederlandse ambassade of het consulaat. Een aantal nationaliteiten en 
groeperingen heeft geen mvv nodig. 
 
Als u niet in het Europese deel van Nederland bent geboren en getogen, komt u in aanmerking voor de 
verblijfsvergunning wedertoelating als u aan alle volgende voorwaarden voldoet: 
• U vormt geen gevaar voor de openbare orde of de nationale veiligheid. 
• U bent meerderjarig. 
• U woont in een ander land dan het land waarvan u de nationaliteit bezit. 
• U hebt bijzondere banden met Nederland (door onderwijs, opvoeding, maatschappelijke positie of 
werk). U hebt bijvoorbeeld (de helft van) het basisonderwijs in Europees of Caribisch Nederland of 
op Aruba, Sint-Maarten of Curaçao gevolgd of als ambtenaar in Nederlandse dienst gewerkt. 
• U beschikt, als nodig, over een machtiging tot voorlopig verblijf (mvv). 
 
Let op! Wanneer u vanuit het buitenland een naturalisatieverzoek indient, hoeft u niet over een mvv te 
beschikken. Er wordt echter wel getoetst of u aan de voorwaarden voor een Nederlandse 
verblijfsvergunning voldoet, mocht u hierom vragen. 
 
Voldoet u niet aan de voorwaarden voor een verblijfsvergunning wedertoelating? Dan kunt u misschien 
wel in aanmerking komen voor een andere verblijfsvergunning met een niet-tijdelijk verblijfsdoel, zoals 
gezinshereniging. Voor meer informatie hierover kunt u terecht bij de Nederlandse ambassade of het 
consulaat. 
 
Wilt u weten hoe de naturalisatieprocedure in elkaar zit? Lees dan hoofdstuk 5. Hier vindt u ook in welke 
gevallen u geen afstand hoeft te doen van uw huidige nationaliteit. 
 
5 
 
 

 
 
5. Hoe zit de naturalisatieprocedure in elkaar? 
 
Informatie inwinnen 
Ga allereerst na of u in aanmerking komt voor het terugkrijgen van het Nederlanderschap. Lees hiervoor 
de voorwaarden in deze publicatie. Achterin deze publicatie is een checklist opgenomen. Ga ook na of u 
afstand moet doen van uw huidige nationaliteit(en) als u Nederlander wordt en wat de eventuele 
voorwaarden zijn om afstand te kunnen doen van uw nationaliteit(en). U kunt ook kijken op www.ind.nl. 
 
Documenten verzamelen 
Wanneer u denkt dat u aan alle voorwaarden voor naturalisatie voldoet, dan kunt u contact opnemen 
met de instantie waar u het naturalisatieverzoek kan indienen (deze instanties zijn genoemd in 
hoofdstuk 2).  Aan u zal gevraagd worden een aantal documenten mee te nemen. Welke? Dat hangt af 
van uw persoonlijke situatie. Onder andere de volgende documenten kunnen gevraagd worden: 
• Een bewijs dat u Nederlander bent geweest (een oud Nederlands paspoort of verklaring van 
Nederlanderschap). 
• Geldig paspoort (van uzelf, uw partner en uw kinderen). 
• Originele geboorteakte (van uzelf, uw partner en uw kinderen, bij geboorte in het buitenland, op te 
vragen in uw geboorteland). 
• Geldige verblijfsvergunning (van uzelf, uw partner en uw kinderen). 
• Certificaat naturalisatietoets, inburgeringsdiploma of vergelijkbaar document. 
 
Vertalen en legaliseren van buitenlandse documenten 
Uw buitenlandse aktes (geboorteakte, huwelijksakte en dergelijke) moeten kunnen worden gelezen en 
de echtheid ervan moet kunnen worden vastgesteld. Daarom gelden de volgende regels: 
• Als de akte in een andere taal dan het Nederlands, Engels, Duits of Frans is opgesteld, moet u een 
vertaling laten maken, bij voorkeur in het Nederlands. Als u het document niet in Nederland laat 
vertalen, maar in het buitenland, moet de vertaling ook gelegaliseerd zijn. 
• U kan gevraagd worden om de akte te laten legaliseren in het land waar de akte vandaan komt. 
Hierbij wordt gecontroleerd of de akte door de bevoegde autoriteit(en) is afgegeven. 
Het vertalen en legaliseren van documenten kan enige maanden in beslag nemen en u moet zelf de 
kosten betalen. Voor meer informatie over het vertalen en legaliseren van documenten kunt u contact 
opnemen met de afdeling Burgerzaken van uw gemeente of de Informatie Rijksoverheid 
(www.rijksoverheid.nl). 
 
Verzoek om naturalisatie tot Nederlander invullen 
Het verzoek om naturalisatie tot Nederlander wordt samen met u ingevuld. Als u minderjarige kinderen 
hebt, kunt u ook voor hen verzoeken om het Nederlanderschap. Hun namen en geboortedata moeten 
dan ook op het verzoek zijn ingevuld. Kinderen van 16 jaar en ouder moeten overigens zélf aangeven 
dat ze het eens zijn met het verzoek. Ze moeten daarvoor hun handtekening zetten en dus aanwezig zijn 
bij het indienen van het verzoek om naturalisatie tot Nederlander. 
 
Bereidverklaring ondertekenen 
Naast het invullen en ondertekenen van het verzoek om naturalisatie tot Nederlander, moet u ook een 
formulier invullen waarmee u zich bereid verklaart tijdens de naturalisatieceremonie een verklaring van 
verbondenheid af te leggen. Als u de verklaring van verbondenheid aflegt, zegt u dat u weet dat de 
wetten van het Koninkrijk der Nederlanden ook voor u gelden. De verklaring van verbondenheid legt u in 
persoon en in het Nederlands af. Als u de verklaring van verbondenheid niet aflegt, kunt u geen 
Nederlander worden. 
 
Bereidheidsverklaring ondertekenen voor het doen van afstand van uw oorspronkelijke 
nationaliteit(en) 
Als u afstand moet doen van uw huidige nationaliteit(en), dan tekent u hiervoor. Bij de indiening van uw 
verzoek om naturalisatie moet u een verklaring ondertekenen, de zogenaamde bereidheidsverklaring In 
deze verklaring geeft u aan dat u afstand van uw huidige nationaliteit(en) gaat doen.  Kinderen tot 16 
7 
 
 

 
 Antwoord op uw verzoek  
U kunt uiteindelijk twee reacties krijgen op uw verzoek om Nederlander te worden: 
1. Uw verzoek om naturalisatie wordt ingewilligd: u krijgt de Nederlandse nationaliteit. U krijgt dan van 
de gemeente, de Nederlandse ambassade of het consulaat, de Gezaghebber of het Kabinet van de 
Gouverneur een uitnodiging voor een naturalisatieceremonie. U krijgt de Nederlandse nationaliteit 
als u op de naturalisatieceremonie na het afleggen van de verklaring van verbondenheid het 
naturalisatiebesluit krijgt. 
2. Uw verzoek om naturalisatie wordt afgewezen. U krijgt een brief (de beschikking) thuis waarin 
uitgelegd wordt waarom u geen Nederlander kunt worden. U kunt hiertegen bezwaar aantekenen. 
Hoe dat gaat, leest u in de brief. Als u ook voor uw kinderen om het Nederlanderschap hebt 
verzocht dan kan dit onder bepaalde omstandigheden, los van uw verzoek, worden geweigerd. 
 
De ceremonie 
Nederlander worden is een bijzondere gebeurtenis. Daarom worden speciale bijeenkomsten 
georganiseerd waarin aandacht wordt geschonken aan de betekenis van de Nederlandse nationaliteit en 
uw verbondenheid met de Nederlandse samenleving. Deze naturalisatieceremonie is bedoeld voor 
iedereen die Nederlander wordt door optie of naturalisatie. U bent verplicht naar de 
naturalisatieceremonie te gaan. 
 
U wordt pas Nederlander als u de naturalisatieceremonie bijwoont, de verklaring van verbondenheid in 
persoon en in het Nederlands aflegt en aan u de bekendmaking van verlening van het Nederlanderschap 
wordt uitgereikt. Als u niet op de naturalisatieceremonie verschijnt, ontvangt u een nieuwe uitnodiging 
voor een volgende naturalisatieceremonie. U moet binnen 1 jaar na ondertekening van het naturalisatie- 
besluit in persoon op de naturalisatieceremonie verschijnen, anders krijgt u de Nederlandse nationaliteit 
niet. Na 1 jaar moet u dan opnieuw een procedure starten om alsnog Nederlander te kunnen worden. 
Ook als u op de naturalisatieceremonie niet de verklaring van verbondenheid (in het Nederlands) wilt 
afleggen, wordt u geen Nederlander. 
 
Ook de minderjarige die op het moment van de indiening van het verzoek om (mede)naturalisatie 16 of 
17 jaar oud was, is verplicht naar de ceremonie te gaan en de verklaring van verbondenheid af te 
leggen. De minderjarige die jonger is dan 16 jaar wordt niet opgeroepen te verschijnen op de 
naturalisatieceremonie, maar mag daarbij wel aanwezig zijn. Zijn of haar ouder of wettelijk 
vertegenwoordiger wordt opgeroepen te verschijnen en is ook verplicht om te verschijnen. Deze 
minderjarige wordt alleen Nederlander als zijn of haar ouder of wettelijk vertegenwoordiger de 
ceremonie bijwoont. De minderjarige (mede)naturalisandus die op het moment van de indiening van het 
verzoek om (mede)naturalisatie 16 of 17 jaar oud was, is verplicht om naar de naturalisatieceremonie te 
gaan en is verplicht de verklaring van verbondenheid af te leggen. 
 
Afstand doen van uw huidige nationaliteit(en) 
Nadat u het Nederlanderschap hebt verkregen, moet u nog wel afstand doen van uw huidige 
nationaliteit(en). U moet ook met bewijsstukken aantonen dat u afstand van uw huidige nationaliteit(en) 
hebt gedaan. Doet u dat niet, dan kan uw Nederlandse nationaliteit worden ingetrokken. U hoeft geen 
afstand te doen als u onder één van de uitzonderingen valt, die hieronder zijn weergegeven. Bovendien 
bepaalt de wetgeving van het land van uw huidige nationaliteit(en) of u afstand kunt doen van deze 
nationaliteit(en). Daarnaast hoeft u geen afstand te doen als de wetgeving van uw land bepaalt dat u 
automatisch uw huidige nationaliteit verliest door het krijgen van de Nederlandse nationaliteit. Als u 
afstand moet doen, is het aan te raden dat u zich vooraf informeert hoe dat in uw land in zijn werk gaat. 
Zie ook het kopje ‘Bereidheidsverklaring ondertekenen voor het doen van afstand van uw 
oorspronkelijke nationaliteit’. 
 
9 
 
 

 
 
  
7. Optie: Oud-Nederlanders uit Suriname 
 
In één situatie kunt u opteren voor de Nederlandse nationaliteit, waarbij u een beroep doet op de 
Toescheidingsovereenkomst. In de Toescheidingovereenkomst tussen Suriname en Nederland van 1975 
werd bepaald wie Nederlander bleef en wie Surinamer werd. 
U kunt alleen opteren als u aan alle volgende voorwaarden voldoet: 
• U had de Nederlandse nationaliteit en koos zelf voor de Surinaamse nationaliteit. Dit deed u binnen 
5 jaar nadat uw echtgenoot of echtgenote de Surinaamse nationaliteit kreeg. En dit op grond van 
het nationaliteitsverdrag van 1975. 
• U kunt bovenstaande keuze bewijzen door een kopie van uw eerste optie te laten zien. Als u de 
eerste optie niet meer kunt vinden, kunt u bij de Immigratie- en Naturalisatiedienst (IND) nagaan of 
zij een kopie hebben. 
• U moet binnen 3 jaar nadat uw eventuele huwelijk is ontbonden aan de Nederlandse overheid 
melden dat u de Nederlandse nationaliteit terug wilt. 
 
Let op! Voldoet u niet aan deze voorwaarden dan kunt u niet op grond van de 
Toescheidingsovereenkomst opteren voor het Nederlanderschap. In dat geval gelden de algemene regels 
uit paragraaf 3 “optie of naturalisatie: de voorwaarden’. 
 
Verschillen met de gebruikelijke optieprocedure voor oud-Nederlanders 
Door bepalingen in de Toescheidingsovereenkomst zijn er enkele verschillen met de gebruikelijke 
optieprocedure voor oud-Nederlanders. 
• U hoeft niet legaal in het Koninkrijk te wonen. 
• De optieprocedure is gratis. 
• U hoeft niet naar de naturalisatieceremonie om de verklaring van verbondenheid af te leggen. 
• De Nederlandse overheid hoeft het verkrijgen van de Nederlandse nationaliteit niet te bevestigen. 
• Als u Nederlander wordt verliest u de Surinaamse nationaliteit. 
 
Wat moet ik doen om de Nederlandse nationaliteit terug te krijgen? 
Als u in Nederland woont kunt u uw aanvraag indienen bij uw gemeente. Woont u op Bonaire, Sint 
Eustatius of Saba, dan dient u een aanvraag in bij de IND-unit Caribisch Nederland. Als u op Aruba, 
Curaçao of Sint Maarten woont, kunt u terecht bij de gouverneur. Woont u niet binnen het Koninkrijk? 
Dan kunt u terecht bij de Nederlandse ambassade in uw land. Als u de Nederlandse nationaliteit terug 
wilt, heeft u de volgende bewijsstukken nodig: 
• kopie van de eerste optie; 
• bewijs van de huwelijksbeëindiging. Als dit bewijs van buiten het Koninkrijk der Nederlanden komt, 
moet u dit eerst legaliseren; 
• legitimatiebewijs. 
(Zie verder checklist 3). 
 
11 
 
 

 
  
Checklist 1: Komt u in aanmerking? 
 
Voor de optieprocedure 
U kunt als oud-Nederlander gebruikmaken van de optie- procedure, als u oud-Nederlander bent en u 
woont ten minste 1 jaar legaal in het Koninkrijk met een geldige verblijfsvergunning voor een niet-
tijdelijk doel zoals gezinshereniging. Daarnaast geldt deze mogelijkheid ook voor oud-Nederlanders die 
het Nederlanderschap van rechtswege verloren zijn, daarmee ook het Unieburgerschap verloren en voor 
wie het verlies van het Unieburgerschap onevenredig was. In dat geval hoeft u niet in het Koninkrijk te 
wonen. 
 
Let op! U mag niet met meer dan één man of vrouw tegelijk getrouwd mag zijn. Ook hebt u de laatste 5 
jaar geen gevangenisstraf uitgezeten, leer- of taakstraf uitgevoerd of hoge geldboete betaald of 
opgelegd gekregen vanwege een misdrijf (naar Nederlands recht). Er mag ook geen strafzaak vanwege 
een misdrijf tegen u openstaan. 
 
Voor naturalisatie 
U kunt als oud-Nederlander een verzoek om naturalisatie indienen als u aan de volgende voorwaarden 
voldoet: 
• U woont niet in het land waarvan u de nationaliteit bezit. 
• U bent meerderjarig (dat wil zeggen 18 jaar of ouder. Bent u jonger dan 18 jaar, dan bent u 
meerderjarig als u getrouwd bent of getrouwd bent geweest). 
• Als u in het Koninkrijk woont, hebt u een geldige verblijfsvergunning met een niet-tijdelijk doel, 
zoals gezinshereniging of wedertoelating. 
• Als u niet in het Koninkrijk woont, moet u wel voldoen aan de voorwaarden voor een 
verblijfsvergunning met een niet-tijdelijk doel, zoals gezinshereniging of wedertoelating. 
• U kunt Nederlands spreken, lezen, schrijven en verstaan en u kunt dat aantonen met een 
inburgeringsdiploma of een certificaat Naturalisatietoets op A2-niveau of een vergelijkbaar diploma. 
• U bent met niet meer dan één man of vrouw tegelijk getrouwd. 
• U bent de laatste 5 jaar niet veroordeeld voor een misdrijf (ook niet in het buitenland) waarvoor u 
een gevangenisstraf hebt uitgezeten, een taakstraf (werk- of leerstraf) hebt uitgevoerd, of een hoge 
geldboete of andere (bijkomende) straf als genoemd in artikel 9 WvSr opgelegd hebt gekregen.     
Bij ‘een hoge boete’ gaat het om een bedrag van € 810 ($ 560, Afl. 1000 of Naf. 1000) of meer. Uw 
verzoek wordt ook afgewezen als u in de laatste 5 jaar meerdere boetes van € 405 ($ 280, Afl.500 
of Naf. 500) of meer hebt gekregen, met een totaal van € 1.215 ($ 840, Afl.1500 of Naf. 1500) of 
meer. Er mag ook geen strafzaak vanwege een misdrijf tegen u openstaan. 
• U bent bereid de verklaring van verbondenheid af te leggen tijdens de naturalisatieceremonie. 
• U bent bereid afstand te doen van uw huidige nationaliteit(en) (deze regel heeft een aantal 
uitzonderingen). 
13 
 
 

 
  
Checklist 3: Komt u in aanmerking? 
 
Hebt u geen bewijs meer van de eerste optie? 
De IND kan voor u uitzoeken of er een kopie van uw eerste optie aanwezig is. Als dat zo is, ontvangt u 
deze. Als er geen optie in het register van de IND aanwezig is dan krijgt u niets. Dan is er geen bewijs 
dat u geopteerd heeft. Alle uitgebrachte opties worden zorgvuldig bewaard onder de 
verantwoordelijkheid van de minister van Justitie en Veiligheid. 
 
U moet hiervoor een brief sturen naar: 
Immigratie- en Naturalisatiedienst  
T.a.v. het Nationaliteitenregister  
Postbus 4 
9560 AA TER APEL 
 
Vermeld in uw brief: 
• achternaam; 
• eventuele meisjesnaam; 
• voornamen; 
• geboortedatum; 
• geboorteplaats; 
• geboorteland; 
• huidig adres; 
• in de onderwerpregel dat het om een kopie gaat van een artikel 7, eerste lid 
Toescheidingsovereenkomst Nederland-Suriname voor de Surinaamse nationaliteit. 
 
 
 
 
 
Verwerking van persoonsgegevens 
De Immigratie- en Naturalisatiedienst (IND) verwerkt persoonsgegevens tijdens de behandeling van uw 
aanvraag, melding of verzoek. Dit betekent dat de IND gegevens opvraagt bij uzelf en bij andere 
organisaties of personen als dat nodig is. Ook gebruikt en bewaart de IND gegevens en geeft deze door 
aan andere organisaties. De IND houdt zich daarbij aan de regels die in de privacywetgeving staan. 
Zo moet de IND zorgvuldig en veilig met gegevens omgaan. De wet geeft ook rechten. Als u dat vraagt, 
mag u bijvoorbeeld zien welke gegevens de IND over u verwerkt. Ook kunt u informatie krijgen over 
waarom de IND deze gegevens ver- werkt en aan wie deze zijn doorgegeven. Op www.ind.nl leest u hoe 
de IND met uw gegevens omgaat en welke rechten u hebt. Ook leest u hoe u gebruik kunt maken van uw 
rechten. 
 
 
 
 
 
Aan de inhoud van de publicatie kunnen geen rechten worden ontleend. Tekst uit deze uitgave mag onder 
bronvermelding worden gebruikt. 
 
 
 
 
 
 
 
 
15 
 
 

 
Naturalisatie 
    
 Wat doet u? Wat doet de gemeente, de Wat doet de IND? 
Nederlandse ambassade of het 
consulaat, de IND-unit Caribisch 
Nederland of het Kabinet van de 
Gouverneur van Aruba, Curaçao 
of Sint Maarten? 
1 Informatie inwinnen   
2 Nagaan of u aan de   
voorwaarden voldoet 
3 Inburgeringsexamen afleggen   
(zo nodig) 
4 Bij de gemeente, de   
Nederlandse ambassade of 
het consulaat, de IND-unit 
Caribisch Nederland of het 
Kabinet van de Gouverneur 
documenten tonen 
5 Het verzoek om naturalisatie Formulieren invullen (samen met u)  
tot Nederlander en overige 
formulieren invullen 
6 Kosten voldoen   
7  Onderzoek  
8 Documenten aanvullen (zo   
nodig) 
9  Uw verzoek om naturalisatie met  
documenten en advies/checklist naar 
de IND sturen 
10   Uw verzoek om 
naturalisatie met 
documenten beoordelen 
11   Bij inwilliging u bij Zijne 
Majesteit de Koning 
voordragen voor 
verlening van het 
Nederlanderschap of uw 
verzoek om 
naturalisatie tot 
Nederlander afwijzen. 
12  U uitnodigen voor de  
naturalisatieceremonie. 
In de openbare lichamen zal de 
Gezaghebber u uitnodigen voor de 
naturalisatieceremonie 
13 Bijwonen   
naturalisatieceremonie en 
afleggen verklaring van 
verbondenheid (bij inwilliging) 
of eventueel bezwaar 
aantekenen (bij afwijzing) 
14 Afstand doen (indien vereist)   
    
 
17 
 
 

