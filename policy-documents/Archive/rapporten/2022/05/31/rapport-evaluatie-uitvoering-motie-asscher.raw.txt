Evaluatie uitvoering  
motie Asscher  
Eindrapport 
  
 
 
 
  
 
 
 

 
Managementsamenvatting 
Op 13 november 2017 is de motie Asscher aangenomen. In de motie werd de regering verzocht zich in te 
spannen voor het behoud van bibliotheken in kleine gemeenten. In totaal is €3 miljoen vrijgemaakt voor de 
uitvoering van de motie Asscher. Het ging om €1 miljoen per jaar, verstrekt in 2019, 2020 en 2021 door het 
ministerie van Onderwijs, Cultuur en Wetenschap aan twaalf gemeenten. Vier gemeenten ontvingen in totaal 
€300.000 (€100.000 per jaar). Acht gemeenten ontvingen in totaal €225.000 (€75.000 per jaar). De gelden 
werden verstrekt via het gemeentefonds door middel van een decentralisatie-uitkering. 
In deze evaluatie is gekeken naar zowel het proces als de uitkomsten van de uitvoering van motie Asscher. Ook 
geven wij inzicht in de succes- en faalfactoren in de verschillende gemeenten, en lessen voor de toekomst.  
Voorbereiding 
Het doel van de motie is vertaald naar het beschikbaar stellen van gelden voor een aantal gemeenten in 
Nederland die een witte vlek op de kaart vormden. Witte vlekken zijn plekken waar geen 
bibliotheekvoorziening conform de Wet stelsel openbare bibliotheekvoorzieningen (Wsob) in de gemeente is. 
Op basis van overleggen met betrokken partijen zijn hier gedurende het proces ook gemeenten met grijze 
vlekken aan toegevoegd. Op deze plekken is bijvoorbeeld een bibliotheek die deels aan de Wsob voldoet. Het 
kan ook gaan om gemeenten waar geen bibliotheek in de gemeente is, maar wel een bijdrage wordt betaald 
aan de bibliotheek in een nabij gelegen gemeente zodat inwoners daar terecht kunnen. Uit een eerste 
inventarisatie kwamen 40 gemeenten. Vervolgens is een selectie gedaan op basis van de uitgangspunten en 
verkennende gesprekken. Uiteindelijk zijn twaalf gemeenten geselecteerd. 
Resultaten en effecten 
In elf van de twaalf gemeenten zijn resultaten van de motie Asscher zichtbaar. Het gaat om het openen van 
zeven nieuwe bibliotheekvestigingen, twee afhaalpunten en het versterken van vijf bibliotheekvestigingen. In 
de twaalfde gemeente is de opening van een nieuwe bibliotheekvestiging beoogd in de zomer van 2022. De 
meeste gesprekspartners van nieuwe of versterkte locaties geven aan dat de Asscher gelden hebben gezorgd 
voor positieve resultaten. Ondanks het feit dat de Covid-19 pandemie heeft gezorgd voor beperkingen in 
openingstijden en in programmering, wisten de bewoners van deze twaalf gemeenten de bibliotheek te vinden. 
De meerderheid van de gesprekspartners van de gemeenten geven aan dat er meer binding en reuring in 
gemeenten is ontstaan door de nieuwe of versterkte locaties. Ook is bij alle locaties sprake van veel 
betrokkenheid van vrijwilligers en partners. In algemene zin heeft de motie Asscher gezorgd voor een 
gemiddeld hoger bedrag besteed aan bibliotheekvoorzieningen per inwoner in de twaalf gemeenten. In 2018 
was het gemiddelde bedrag per inwoner van deze twaalf gemeenten €19,25. In 2020 bedroeg dit bedrag 
€20,84. De gemiddelde bedragen per bibliotheek liggen allemaal onder het gemiddelde bedrag per inwoner in 
Nederland (€25,64 in 2020). 
In twee gemeenten is een bijzondere situatie opgetreden. Het gaat in het eerste geval om de gemeente Sluis, 
met een nog te openen locatie in IJzendijke in de zomer van 2022. De vertraging valt deels te verklaren door de 
coronacrisis, en deels doordat de beoogde locatie niet beschikbaar bleek en er gezocht moest worden naar een 
nieuwe locatie. Daarnaast is de gemeente Montfoort relevant om te noemen. In 2020 is in Montfoort en in 
2021 in Linschoten een nieuwe bibliotheekvestiging geopend. In Montfoort heeft de gemeente aangegeven het 
budget te willen besteden aan twee zelfstandige locaties zonder van tevoren een subsidierelatie aan te (willen) 
gaan met de bestaande bibliotheekorganisatie. Bij de twee geopende locaties gaat het niet om een 
volwaardige bibliotheekvestiging, maar om een afhaalpunt in combinatie met programmering. De gemeente 
Montfoort is voornemens om deze locaties in de toekomst tot volwaardige bibliotheeklocaties te maken. 
 
 
 
 
3 

 
Inhoud 
Managementsamenvatting 3 
1. Inleiding 6 
2. Voorbereiding 8 
3. Uitvoering 12 
4. Resultaten en effecten 15 
5. Lessen voor de toekomst 20 
Bijlage 1. Overzicht gesprekspartners 24 
Bijlage 2. Overzicht gemeenten en eigenschappen 26 
 
 
 
 
 
 
5 

 
1.3. Onderzoeksaanpak 
De evaluatie heeft plaatsgevonden in de periode maart tot en met mei 2022. Het onderzoek is begeleid door 
een begeleidingscommissie bestaande uit vertegenwoordigers van het ministerie van OCW, de Vereniging van 
Nederlandse Gemeenten (VNG), de Koninklijke Bibliotheek (KB) en de Vereniging van Openbare Bibliotheken 
(VOB). In het onderzoek is gebruik gemaakt van verschillende onderzoeksmethoden: 
• Documentanalyse. Beschikbare documenten over de voorbereiding, uitvoering en resultaten en 
effecten van motie Asscher zijn geanalyseerd om een feitelijk beeld te krijgen. Hierbij gaat het om 
documenten zoals de motie, Kamerstukken, plannen opgesteld door gemeenten, notities en brieven 
met betrekking tot de selectie en jaarverslagen van bibliotheken.  
• Interviews. In totaal zijn 23 interviews afgenomen. Hiervan waren acht interviews met stakeholders 
en dertien interviews met gemeenten en/of bibliotheken. Daarnaast zijn twee interviews gehouden 
met gemeenten en/of bibliotheken waarvan de plannen voor de Asscher gelden niet zijn gehonoreerd. 
Een overzicht van gesprekspartners is te vinden in bijlage 1. 
• Observaties. Naast de documenten en de gesprekken zijn we op bezoek geweest bij vijf met Asscher-
gelden gefinancierde bibliotheken. Bij deze vijf bibliotheken zijn ook de interviews op locatie 
afgenomen, waarna de observatie volgde. Hierbij is gekeken wat er in de praktijk is gerealiseerd en is 
gesproken met bezoekers en medewerkers/vrijwilligers.  
Op basis van de verzamelde informatie uit de documentanalyse en de gesprekken is een conceptrapport 
opgesteld.  
1.4. Leeswijzer 
In hoofdstuk 2 gaan we in op de voorbereiding en selectie van de motie Asscher. Hier wordt een schets 
gegeven van het proces vanaf de aanleiding en de voorbereidingen van de uitvoering tot aan de toekenningen 
van de initiatieven. In hoofdstuk 3 beschrijven we de uitvoering in de praktijk van de twaalf gemeenten. Zo is 
gereflecteerd op de werkwijze op basis van afspraken tussen gemeente en bibliotheken, de wijze van 
organisatie, bestuurlijke betrokkenheid en de financiering. Hoofdstuk 4 gaat in op de resultaten en effecten van 
de Asscher gelden. In hoofdstuk 5 worden lessen voor de toekomst beschreven in het kader van de motie 
Asscher. Tot slot zijn twee bijlagen opgenomen met daarin een overzicht van de organisaties die zijn gesproken 
in het kader van de evaluatie en een overzicht van de gemeenten en eigenschappen met betrekking tot de 
uitvoering en de resultaten.   
 
 
 
 
7 

 
Achtergrond motie Asscher 
Via een motie van het lid Asscher heeft de Tweede Kamer in november 2017 een plan gevraagd voor het 
behoud van bibliotheken in kleine gemeenten, vanuit de ambitie ‘iedereen heeft toegang tot de bibliotheek’. 
Het gaat om de fysieke aanwezigheid van bibliotheken op plaatsen waar het netwerk te dun geworden is. De 
motie is unaniem aangenomen door de Tweede Kamer. Het doel van deze motie luidt als volgt: “Verkleining 
1
van het aantal gemeenten zonder fysieke openbare bibliotheek.” 
Bijbehorende overwegingen zijn: “van mening dat alle kinderen de kans moeten krijgen om in bibliotheken 
boeken te lezen, te leren over het nieuws en te luisteren naar muziek; overwegende dat bibliotheken een 
geweldige plek zijn om je te laten inspireren door al het mooie dat cultuur te bieden heeft; constaterende dat 
steeds meer bibliotheken in kleine gemeenten sluiten en dat dit de sociale samenhang en de kansen van 
kinderen in die gemeenten schaadt; verzoekt de regering, zich in te spannen voor het behoud van bibliotheken 
in kleine gemeenten en om bij de aangekondigde midterm review over de positie van bibliotheken een plan voor 
2
te leggen om de ambitie «iedereen heeft toegang tot de bibliotheek» nader vorm te geven”. 
Het doel van de motie is vertaald naar het beschikbaar stellen van gelden voor een aantal gemeenten in 
Nederland die een witte vlek op de kaart vormden. Witte vlekken zijn plekken waar geen 
bibliotheekvoorziening conform de Wet stelsel openbare bibliotheekvoorzieningen (Wsob) in de gemeente is. 
Naast witte vlekken bestaan ook grijze vlekken. Op deze plekken is bijvoorbeeld een bibliotheek die deels aan 
de Wsob voldoet. Het kan ook gaan om gemeenten waar geen bibliotheek in de gemeente is, maar wel een 
bijdrage wordt betaald aan de bibliotheek in een nabij gelegen gemeente zodat inwoners daar terecht kunnen.  
In een interview in het kader van dit onderzoek licht Asscher toe waarom is gekozen om een motie in te dienen 
waarbij met landelijke gelden bibliotheekvoorzieningen worden versterkt: “Het is te makkelijk om te zeggen 
dat gemeenten die voorzieningen maar moeten regelen. Het is voor gemeenten steeds moeilijker om keuzes te 
maken vanwege gedecentraliseerde dossiers en niet altijd toereikende budgetten”.  
Uitgangspunten motie Asscher 
In november 2018 vond een bestuurlijk overleg plaats met de betrokken stakeholders, namelijk het ministerie 
van OCW, VNG, VOB, KB, Interprovinciaal Overleg (IPO) en Stichting Samenwerkende POI's Nederland (SPN). 
Hierin werd gezamenlijk invulling gegeven aan de motie. In het bestuurlijk overleg is de volgende gezamenlijke 
lijn afgesproken: 
• Het gaat om bibliotheekvestigingen in niet-stedelijke gebieden, waar het netwerk te dun is geworden; 
• Het gaat om tijdelijke ondersteuning op de plekken waar dit het hardst nodig is en waar het kansrijk is 
blijkens bestuurlijk commitment van de gemeente en/of provincie;  
• Het budget is tijdelijk en komt per 2019 beschikbaar; 
• De tijdelijke stimulering levert ervaring en kennis op die na de periode van drie jaar elders gebruikt kan 
3
worden. 
Vervolgens startte het ministerie van OCW in februari 2019 met het opstellen van een plan van aanpak. Naar 
aanleiding van het plan zijn in februari en maart gesprekken gevoerd met de betrokken partijen in het 
bibliotheekveld. Uit gesprekken blijkt dat SPN in het begin een inventariserende én uitvoerende rol op zich 
wilde nemen, zoals ook het verdelen van de Asscher gelden. Uiteindelijk is besloten dat SPN de inventarisatie 
uitvoert (samen met VOB en de KB) en dat het ministerie van OCW de uitvoering op zich neemt. Op 20 maart 
 
1
 Ministerie van OCW (2019). Aanpak uitvoering van motie Asscher. 
2
 Tweede Kamer der Staten-Generaal (2017). Motie van het lid Asscher c.s. 
3
 Tweede Kamer der Staten-Generaal (2019). Vaststelling van een geactualiseerd stelsel van openbare bibliotheekvoorzieningen (Wet 
stelsel openbare bibliotheekvoorzieningen). 
 
 
 
 
9 

 
Selectie van gemeenten en bibliotheken 
Op basis van de aanvullende gegevens is in mei 2019 een selectie gemaakt van twaalf gemeenten voor een 
gesprek middels een bezoek op locatie door het ministerie van OCW en de verkenner. Uit gesprekken blijkt dat 
de VNG zich bewust afzijdig heeft gehouden tijdens de selectie, omdat de aangemelde gemeenten VNG-leden 
zijn en de VNG geen voorkeur wilde uitspreken voor bepaalde gemeenten. Dit zou de objectiviteit van de 
selectie kunnen beïnvloeden. In juni 2019 zijn de twaalf verkennende gesprekken middels een locatiebezoek 
gevoerd. Deze verkennende gesprekken gaven meer inzicht in de bestuurlijke betrokkenheid binnen de 
gemeente en de samenwerking met de bibliotheek. Daarnaast is tijdens de gesprekken gekeken waar concrete 
plannen lagen en is tijdens de gesprekken meegedacht vanuit het ministerie en de verkenner over de realisatie 
van de plannen. Deze gesprekken zijn als positief ervaren door de gemeenten en bibliotheken. De meeste 
verkennende gesprekken zijn gezamenlijk gevoerd. Bij een aantal gesprekken was alleen de gemeente of de 
bibliotheek aanwezig.  
Naar aanleiding van de verkennende gesprekken is voor drie gemeenten vastgesteld dat de plannen niet 
9
voldeden aan de gestelde criteria. Bij één gemeente was de bibliotheek niet aangesloten bij het netwerk van 
bibliotheekvoorzieningen. Bij een andere gemeente waren de financiële mogelijkheden van de gemeente 
relatief beperkt en was het college terughoudend over een stimuleringsregeling. Bij een andere gemeente was 
nog geen concreet plan gereed. 
Voor de tweede ronde verkenningsgesprekken is gekozen om met drie van de zes gemeenten uit de reservelijst 
te spreken. Bij deze drie gesprekken, met de gemeenten Tholen, Aa en Hunze en Zutphen, is gekozen voor 
selectie. Dit heeft uiteindelijk geleid tot een definitieve selectie van twaalf gemeenten in juli 2019. In augustus 
2019 zijn de toekenningsbrieven verstuurd naar deze gemeenten. De gewenste regionale spreiding is niet 
volledig bereikt. In de uitgangspunten stond dat een evenwichtige spreiding over de regio’s werd gehanteerd 
tijdens de selectie. Hier is echter licht van afgeweken, omdat geen aanvragen zijn ingediend vanuit regio’s 
Groningen, Overijssel en Flevoland.  
Het budget is aan de gemeente ter beschikking gesteld middels een decentralisatie-uitkering via het 
gemeentefonds. In september 2019 is vervolgens de eerste voorziening als resultaat van de Asscher gelden 
geopend in Wognum, gemeente Medemblik. 
 
  
 
9
 Ministerie van OCW (2019). Nota ter besluitvorming - Selectie motie Asscher. 
 
 
 
 
11 

 
aanwezig tijdens het gesprek met de verkenner en het ministerie van OCW. Bij de gemeente Heeze-Leende 
(locatie Leende) beloofde de wethouder tijdens dit gesprek om ervoor te zorgen dat de bibliotheek ook na 
2021 nog duurzaam kon blijven bestaan. In een aantal andere gemeenten, zoals gemeente Noardeast-Fryslân 
(locatie Hallum), gaf de wethouder tijdens het verkennende gesprek aan achter de planvorming te staan. 
Betrokkenheid van de wethouder in de beginfase werkte in de praktijk goed als het gaat om het 
bewerkstelligen van bestuurlijk commitment. In de gemeente Montfoort werd de intentieverklaring wel 
afgelegd, maar trad er toch nog een probleem op in de bestuurlijke commitment. De gelden voor structurele 
financiering waren er niet en werden ook niet vrijgemaakt. De intentieovereenkomst werd hier niet nageleefd.  
Organisatie 
Tijdens de uitvoerende fase verschilt de wijze van organisatie per locatie. Op sommige plekken is er bij de 
bibliotheek een projectmanager of projectleider aangewezen. Op andere plekken is er ook bij de gemeente een 
projectleider. In alle gevallen kende de directeur van de bibliotheek grote betrokkenheid.  
De provinciale ondersteuningsinstellingen (POI’s) hebben op de meeste plekken geen rol gespeeld. Bij de 
gemeente Molenlanden was de POI wel betrokken bij de uitvoering. Hier werd vanaf de start van de uitvoering 
een projectleider aangenomen vanuit de POI. In de gemeente Montfoort was de POI genoodzaakt om in te 
springen, omdat de samenwerking tussen de gemeente en de bibliotheek niet goed liep en er moeite was om 
resultaten te behalen. De POI nam toen de rol van onafhankelijk projectleider in.  
Decentralisatie-uitkering 
In totaal is €3 miljoen voor drie jaar vrijgemaakt voor de uitvoering van de motie Asscher. Het ging om €1 
miljoen per jaar. Vier gemeenten ontvingen in totaal €300.000 (€100.000 per jaar). Acht gemeenten ontvingen 
in totaal €225.000 (€75.000 per jaar).  
10
De gelden werden verstrekt via het gemeentefonds door middel van een decentralisatie-uitkering. 
Gemeenten mogen zelf bepalen waar zij geld uit het gemeentefonds aan besteden. Zij leggen daarover 
verantwoording af aan de gemeenteraad. Deze uitkering is met name geschikt voor de overheveling van 
11
specifieke middelen die slechts tijdelijk beschikbaar zijn. De Asscher gelden hadden als doel om de 
bibliotheekvoorziening in gemeenten terug te brengen of te verstevigen. Omdat de gemeenten zelf mogen 
bepalen waar zij gelden uit het gemeentefonds aan besteden en verantwoording afleggen aan de 
gemeenteraad, kunnen de gelden in theorie ook voor een ander doeleinden gebruikt worden door gemeenten. 
Het ministerie van OCW geeft aan gekozen te hebben voor wijze van financiering, omdat de administratieve 
lasten voor zowel de verstrekkende partij als de ontvangende partij laag zijn. Bij de uitwerking van de financiën 
van de motie Asscher stemde het ministerie van OCW af met het ministerie van Financiën. Eén van de 
verzoeken van het ministerie van Financiën was dat gemeenten de financiering structureel zouden voortzetten 
na die drie jaar. Deze eis is door het ministerie van OCW opgenomen door bestuurlijk commitment in de 
selectiecriteria op te nemen.  
De wijze van financiering werd door de meest gemeenten en bibliotheken als prettig ervaren, vanwege de 
beperkte verantwoording. Alhoewel dit niet mogelijk is bij een decentralisatie-uitkering, blijkt dat sommige 
gesprekspartners het prettig hadden gevonden als de gelden meer waren gelabeld, bijvoorbeeld door ze ‘vast 
te klikken’ aan de uitgaven per inwoner die naar bibliotheken gaan. Eén gemeente geeft aan dat ze ook baat 
hadden gehad bij extra kaders en richting als het gaat om de wijze waarop het geld gebruikt kon worden. Het 
merendeel vond het juist prettig dat er vrij invulling te geven was aan de wijze van het uitgeven van de gelden. 
Sommige stakeholders uiten kritiek op de incidentele financiering, die tot gevolg heeft dat de gemeenten zelf 
 
10
 Binnen het gemeentefonds zijn drie soorten uitkeringen mogelijk: de algemene uitkering, de integratie-uitkering en de decentralisatie-
uitkering. 
11
 Zie: https://www.rijksfinancien.nl/memorie-van-toelichting/2015/2SUPP/B/onderdeel/d16e2855.  
 
 
 
 
13 

 
4. Resultaten en effecten 
In dit hoofdstuk geven we de resultaten en effecten weer van de door het Rijk verstrekte gelden in 
het kader van de motie Asscher. 
Resultaten in gemeenten 
In elf van de twaalf gemeenten zijn resultaten van de motie Asscher zichtbaar. Het gaat dan om het openen van 
zeven nieuwe bibliotheekvestigingen. Daarnaast zijn in de gemeente Montfoort twee afhaalpunten geopend. 
Ook zijn vijf bibliotheekvestigingen versterkt. In de gemeente Tholen is zowel sprake van een nieuwe 
bibliotheekvestiging als een versterking van een bibliotheekvestiging. De beoogde opening van de nieuwe 
bibliotheekvestiging in Sluis is in de zomer van 2022.  
Het openen van zeven nieuwe vestigingen is positief, gezien de landelijke trend van een daling van het aantal 
12
vestigingen van bibliotheken sinds 2012. Bij het aannemen van de motie in 2017 waren er 776 vestigingen. De 
daling zet zich in 2018 voort naar 761 vestigingen en in 2019 naar 743 vestigingen. In 2020 is er sprake van een 
lichte stijging naar 757 vestigingen. De cijfers van 2021 zijn nog niet bekend. De lichte stijging betekent dat er 
naast het openen van nieuwe vestigingen door de Asscher gelden ook andere vestigingen zijn geopend. Uit de 
analyse van de cijfers blijkt dat het gaat om vestigingen die voorheen een servicepunt, afhaalpunt of 
13
zelfbedieningsbibliotheek waren.  
De meeste gesprekspartners van nieuwe of versterkte locaties geven aan dat de Asscher gelden hebben 
gezorgd voor positieve resultaten. Ondanks het feit dat de Covid-19 pandemie heeft gezorgd voor beperkingen 
in openingstijden en in programmering, wisten de bewoners van deze twaalf gemeenten de bibliotheek te 
vinden. Ook juist ten tijde van de pandemie waren de nieuwe Informatiepunten Digitale Overheid (IDO) in de 
bibliotheken behulpzaam voor bewoners die bijvoorbeeld vragen hadden over het gebruik van de QR-code.  
De meerderheid van de gesprekspartners van de gemeenten geven aan dat er meer binding en reuring in 
gemeenten is ontstaan door de nieuwe of versterkte locaties. Dit was ook te merken bij de bezoeken aan de 
vijf locaties. In veel van deze gevallen was de locatie ‘eigen’ gemaakt door de inwoners en initiatieven of 
organisaties uit de buurt. Denk hierbij aan borden met flyers en posters van activiteiten en andere relevante 
informatie voor bewoners, of een kast van herinneringen uit de buurt.  
Opvallend bij alle locaties is dat sprake is van veel betrokkenheid van vrijwilligers en partners. In een aantal 
bibliotheken bestaan wachtlijsten voor vrijwilligers. Gesprekspartners van een locatie geven aan dat de groep 
vrijwilligers die momenteel actief is, al vanaf de opening van deze nieuwe locatie betrokken was. Het feit dat 
veel vrijwilligers betrokken zijn bij deze vestigingen is in lijn met andere bibliotheken in het stelsel. Zo is de 
14
verhouding vaste medewerkers versus vrijwilligers gemiddeld één op drie. Het gemiddelde van de motie 
15
Asscher vestigingen is hoger, met een gemiddelde van ongeveer één op vijf. Hierbij baseren we ons op de 
gegevens van tien van de twaalf gemeenten. Daarnaast geven meerdere gesprekspartners aan dat de 
betrokkenheid van bijvoorbeeld de beheerder van de locaties een groot verschil maakt. Deze betrokken 
 
12
 Naast vestigingen zijn er ook nog andere vormen van bibliotheekvoorzieningen mogelijk zoals een servicepunt, miniservicepunt, 
zelfbediening, afhaalpunt of een bibliobushalte. Deze vormen zijn niet meegenomen in de cijfers. 
13
 KB (2021). Aantal locaties van openbare bibliotheken naar soort, zie: 
https://www.bibliotheekinzicht.nl/instrumenten/databank/dashboard-bibliotheekstatistiek-gegevenslevering-wsob.  
14
 KB (2021). Personeel en vrijwilligers, zie: https://www.bibliotheekinzicht.nl/kern-en-basisgegevens/personeel-en-vrijwilligers.  
15
 Hierbij baseren we ons op de gegevens van 10 van de 12 gemeenten waar 22 medewerkers en 111 vrijwilligers actief zijn. 
 
 
 
 
15 

 
Gemiddelde ontvangen subsidies per inwoner 2018-2020
€ 27,00
Landelijk gemiddelde
€ 26,00
Openbare Bibliotheken Noord
€ 25,00 Fryslân
Biblionet Drenthe
€ 24,00
De Bibliotheken Westfriese
Bibliotheken
€ 23,00
De Bibliotheek Graafschap
€ 22,00
De Bibliotheek Gemeente Nijkerk
€ 21,00
de Bibliotheek Het Groene Hart
€ 20,00
De Bibliotheek AanZet
€ 19,00
De Bibliotheek Oosterschelde
De Bibliotheek Zeeuws-Vlaanderen
€ 18,00
De Bibliotheek Dommeldal
€ 17,00
De Bibliotheek De Kempen
€ 16,00
De Bibliotheek Bibliocenter
€ 15,00
2018 2019 2020
 
Figuur 2. Overzicht gemiddelde ontvangen subsidies per inwoner tussen 2018 en 2020. 
In de grafiek is te zien dat de gemiddelde ontvangen subsidie per inwoner bij negen bibliotheekorganisaties 
continu stijgt in de periode 2018-2020. Daarnaast zien we dat twee bibliotheekorganisaties in 2020 bijna 
hetzelfde bedrag per inwoner hebben ontvangen als in 2018. In één geval is het bedrag per inwoner 
afgenomen in de gehele periode, namelijk in het geval van de Bibliotheek De Kempen. In de uitgesplitste 
subsidies zien wij bij deze bibliotheekorganisatie dat de exploitatiesubsidie van de gemeente vanaf 2018 
zodanig afnam, dat de toegekende Asscher gelden dit niet heeft gecompenseerd voor de gemiddelde 
ontvangen subsidie per inwoner.  
In dit onderzoek is niet opgenomen wat de mogelijke redenen zijn voor het gelijk blijven of dalen van het 
gemiddelde bedrag per bewoner. Wel kunnen we een nuance toevoegen bij deze cijfers. Sommige 
bibliotheekorganisaties zijn relatief klein en bedienen enkele bibliotheeklocaties en een kleinere hoeveelheid 
inwoners. Grote stijgingen of dalingen vinden in deze gevallen eenvoudig plaats. Andere 
bibliotheekorganisaties bedienen meer inwoners en werken voor meerdere gemeenten. De toekenning van 
gelden aan één van deze gemeenten zal dan een minder grote impact hebben op het gemiddelde bedrag per 
inwoner en zal niet compenseren tegenover bezuinigingen die andere gemeenten wellicht invoeren.  
 
 
 
 
 
 
17 
Bedrag in euro's

 
Tot slot heeft de uitvoering van de motie ook in brede zin de bibliotheeksector een impuls gegeven in de vorm 
van planvorming en inspiratie. De aanmeldingsprocedure heeft niet alleen effect gehad op de geselecteerde 
gemeenten, maar ook op enkele gemeenten die niet geselecteerd zijn. Zo geeft een gesprekspartner van een 
gemeente die niet geselecteerd is voor de gelden aan dat de beoogde plannen alsnog van de grond zullen 
komen, zonder de Asscher gelden toegekend te krijgen. De komst van de nieuwe of verstevigde 
bibliotheeklocaties geeft volgens enkele gesprekspartners een signaal aan de samenleving dat de bibliotheek 
belangrijk is. Het feit dat gemeenten en bibliotheken zich hebben aangemeld voor de gelden zou laten zien dat 
de behoefte voor een (versterkte) locatie wel bestaat, maar dat de middelen soms ontbreken. Door de 
versterkte gelden is het bibliotheekwerk ook hoger op de politieke agenda geplaatst. Door de Asscher gelden is 
het mogelijk geworden voor gemeenten om hun patroon met betrekking tot bibliotheekwerk te verbreken: het 
werd mogelijk om te zien wat anders zou kunnen of wat wel mogelijk is binnen de beperkingen. Daarbij zouden 
de nieuwe en versterkte vestigingen als voorbeeld of inspiratiebron fungeren.  
  
 
 
 
 
19 

 
te bestaan over de uitgangspunten, het moment van indienen, de selectiecriteria en de 
beoordelingsprocedure. We schetsen deze onderdelen hieronder: 
• Bij de uitgangspunten volgt een beschrijving van de scope van de versterking van de 
bibliotheekvoorzieningen. Een voorbeeld is dat het kan gaan over het gehele netwerk van 
bibliotheekvoorzieningen, maar ook enkel over bibliotheekvoorzieningen in niet-stedelijke gebieden. 
Ook stellen we voor om voorwaarden op te nemen zoals bestuurlijk commitment van gemeenten (door 
middel van intentieovereenkomsten), het matchen van financiering voor de duur van de uitvoering, 
enkel voorzieningen conform de Wsob te honoreren, geen nieuwe oprichting van 
bibliotheekorganisaties en deelname aan kennisdeling. In de huidige uitvoering is deze laatste 
voorwaarde niet opgenomen. Dat zorgt voor beperkt oog voor het uitwisselen van ervaringen en het 
leren van elkaar. Kennisdeling kan zich ook uitbreiden naar gemeenten en bibliotheken die in de 
toekomst gebruik willen maken van de versterking.  
• Het moment van indienen kan éénmalig of één of meerdere keren per jaar zijn. Dit is afhankelijk van de 
gekozen vorm van financiering. Voor dit onderdeel kan inspiratie gehaald worden uit andere 
20 21
subsidieregelingen, zoals Tel mee met Taal of de wijze waarop de IDO-gelden in de toekomst 
uitgekeerd gaan worden.  
• Er waren negen uitgangspunten die later zijn gebruikt als selectiecriteria bij de uitvoering van motie 
Asscher. Voor de toekomst is het van belang om dit onderscheid scherper te maken. Een 
selectiecriterium is bedoeld om de plannen te kunnen beoordelen en uiteindelijk een schifting te 
kunnen maken van wat wel/niet wordt toegekend. De ingediende plannen dienen in ieder geval te 
voldoen aan de uitgangspunten en worden vervolgens gescoord op de selectiecriteria. Een 
selectiecriterium is bijvoorbeeld de vorm van de voorziening. Het dient dan bijvoorbeeld enkel te gaan 
over een op zichzelf staande nieuwe vestiging of een vestiging in een multifunctionele accommodatie. 
Het versterken van een bestaande vestiging kan dan lager scoren dan de andere vormen van 
voorziening en daarmee afvallen in de selectie. 
• De procedure is door betrokkenen als positief ervaren. Gemeenten en bibliotheken dienden een 
voorstel in. Vervolgens zijn gesprekken gevoerd met de verkenners en heeft de selectie plaatsgevonden. 
Onderdeel van het gesprek met de verkenners was een bezoek op locatie. Het gesprek met de 
verkenners en het bezoek op locatie geeft een goed beeld van de plannen van de gemeenten en 
bibliotheek in de praktijk. Dit onderdeel zouden we in ieder geval behouden. De rol van de verkenner 
kan in de toekomst ook vervuld worden door een commissie. Bij de samenstelling is het van belang dat 
de verkenner/commissie expertise heeft als het gaat om bibliotheken en politiek-bestuurlijke 
verhoudingen. Tot slot is het van belang dat de beoordeling plaatsvindt door een onafhankelijke partij 
(mogelijk de verkenner/commissie).  
Structurele versterking van bibliotheekvoorzieningen in Nederland 
Bovenstaande succesfactoren en lessen kunnen helpen bij de selectie van nieuwe gemeenten en bibliotheken 
als de uitvoering van motie Asscher een vervolg krijgt. Maar deze succesfactoren en lessen alleen zijn niet 
voldoende om de bibliotheekvoorzieningen in Nederland structureel te versterken. De motie Asscher is 
ingericht als een eenmalige versterking van de bibliotheekvoorzieningen. In het coalitieakkoord staat: “We 
streven naar een toekomstgerichte bibliotheek(voorziening) in elke gemeente”. Voor een structurele versterking 
kan de overheid verschillende beleidsinstrumenten inzetten. We noemen een juridisch en een financieel-
economisch beleidsinstrument. Deze beleidsinstrumenten kunnen gecombineerd worden. 
De Wsob legt geen verplichting op aangaande subsidiëring van de bibliotheekvoorziening door gemeenten. Er 
is slechts opgenomen dat gemeentebesturen (samen met het ministerie en provincies) verantwoordelijk zijn 
voor het bevorderen van het voldoen aan de verplichtingen door de openbare bibliotheekvoorziening. In de 
 
20
 Zie: https://wetten.overheid.nl/BWBR0044646/2021-11-20.  
21
 Zie: https://www.tweedekamer.nl/kamerstukken/detail?id=2019Z15300&did=2022D13351.  
 
 
 
 
21 

 
Subsidieregeling • Veel administratieve lasten voor rijksoverheid 
• Veel administratieve lasten voor gemeenten en bibliotheken 
• Verantwoording voor gemeenten en/of bibliotheken 
• Ruimte om onderscheid te maken tussen gemeenten (selectie van 
gemeenten in plaats van voor alle gemeenten) 
• Niet geschikt voor lange termijn (>4 jaar) 
• Bestedingsverplichting voor gemeenten en bibliotheken 
• Mogelijkheid tot terugbetaling voor niet volledig of niet aan het juiste doel 
besteed 
Tabel 1. Overzicht verschillende vormen van financiering met voor- en nadelen. 
Tot slot benoemen we dat bij de totstandkoming van motie Asscher geen oog is geweest voor de bibliotheken 
in Caribisch Nederland. Dit terwijl de gemeenten dan wel de openbare lichamen Bonaire, Sint Eustatius en Saba 
wel vallen onder de Wsob. Het is van belang om dit bij de toekomstige inrichting en versterking mee te nemen. 
Dit sluit aan bij de motie Wuite & De Hoop die in februari 2022 is ingediend met het verzoek om dekkingsopties 
in kaart te brengen voor het versterken van de kwaliteit van toekomstgerichte bibliotheekvoorzieningen in 
23
Caribisch Nederland. 
  
 
23
 Zie: https://www.tweedekamer.nl/kamerstukken/detail?id=2022Z03073&did=2022D06409.  
 
 
 
 
23 

 
Bibliotheek Nijkerk Liesbeth Geerits 
Noardeast-Fryslân Gemeente Noardeast-Fryslân  Aukje Dijkstra  
Stichting Openbare Bibliotheken Paulien Schreuder 
Noord Fryslân 
Sluis Gemeente Sluis  Jentl van der Staal  
Bibliotheek Zeeuws-Vlaanderen Rudi Crombeen 
Tholen Bibliotheek Oosterschelde Cathrien van Reekum en Irma Schout 
Zutphen Gemeente Zutphen Leo van Eden 
Graafschap bibliotheken Jacqueline Roelofs 
 
 
 
 
  
 
 
 
 
25 

 
Leudal, Heythuysen: Versterking bestaande bibliotheekvestiging. Uitbreiding van de bibliotheek tot een volwaardige full-service bibliotheek 
conform de wettelijke functies. Ingezet op community librarian voor verbinding met verschillende kernen in gemeente. Voorzieningen zoals 
kindercollecties op scholen, kast van herinneringen en activiteiten voor moeders met kinderen. 
Gezamenlijk initiatief. Nog geen • Collectie jeugd en €225.000 23  4 + 26  5.562 
plan gereed. Gezamenlijk plan volwassenen   
geschreven.  
• Studieruimte met internet-
pc’s 
• Taalcafé  
• Activiteiten voor jeugd en 
volwassenen 
• Community librarian 
benoemd 
• IDO en Financieel 
Informatiepunt 
Molenlanden, Noordeloos: Oprichten nieuwe bibliotheekvestiging. Bibliotheek gevestigd in het dorpshuis. Projectleider ingezet om invulling te 
geven aan bibliotheek. Bibliotheek dient voornamelijk als uitleenplek met beperkte aanbod van activiteiten. Deze voorziening gaat ook dienen ter 
versterking en verbreding van de overige voorzieningen in deze gemeente. 
Initiatief van bibliotheek. Nog €225.000 6  1 + 12  Onbekend, 
• Collectie jeugd en volwassenen 
geen plan gereed. Bibliotheek • Leesplekken   vestiging sept 
schreef het plan. 2020 geopend 
• Beperkte activiteiten voor jeugd  
Medemblik, Wognum: Oprichten nieuwe bibliotheekvestiging. De bibliotheek biedt een uitgebreide collectie, een peuterhoek, een hoek voor 
zzp’ers, een leesplek, een leestafel en een kinderknutselplek (digilab). Daarnaast is er nu meer betrokkenheid vanuit de gemeenschap. 
Gezamenlijk initiatief, geen plan • Collectie jeugd en volwassenen €300.000 24  1 + 18 1.700 
van tevoren, bibliotheek plan 
• Lees-, werk- en studieplekken 
geschreven.  
• Regelmatig activiteiten jeugd en 
volwassenen 
• DigiLab 
Montfoort, Montfoort en Linschoten: Oprichten nieuwe bibliotheekvestiging in Montfoort en Linschoten. In 2020 is in Montfoort en in 2021 in 
Linschoten een bibliotheekvoorziening geopend als onderdeel van het lokale Huis van ervaring, gericht op ontwikkeling, ontmoeten en 
ondersteunen, met als basis een samenwerking tussen de bibliotheek en het welzijnswerk. Versterking van boekencollecties voor kinderen en 
meer aanbod in ondersteuning voor de basisvoorzieningen. 
Initiatief bij gemeente. Geen Montfoort:  €300.000 Montfoort: Montfoort: 1  + Montfoort: 566 
plan van tevoren. Plan • Afhaallocatie 24,5  0 Linschoten: 
24
geschreven door gemeente. Linschoten: 6  Linschoten: 1 + 1 570 
• Leestafel 
 
• IDO 
• Programmering activiteiten 
• Taalhuis  
• Taalvisite  
Linschoten:  
• Afhaallocatie 
• Leestafel 
• IDO 
• Programmering activiteiten 
• BoS – uitleen schoolcollectie 
door scholen en kinderopvang 
zelf 
• Taalhuis  
• Taalvisite  
Noardeast-Fryslân, Hallum: Oprichten nieuwe bibliotheekvestiging in dorpshuis conform wettelijke bibliotheekfuncties. Naast de reguliere 
programmering van de bibliotheek is ook een digi-taalhuis geopend. 
 
24
 Het gaat hier om leden van bibliotheek Het Groene Hart die woonachtig zijn in Montfoort of Linschoten. 
 
 
 
 
27 

 
Nassaulaan 1 
2514 JS Den Haag 
 
 
+31 (0)70 359 6955 
info@kwinkgroep.nl 
www.kwinkgroep.nl 
 
 
 
 
 
 
 
 
 
 
 
 
 
 
 
 
 
 

