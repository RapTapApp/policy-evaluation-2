> Retouradres Postbus 20011 2500 EA  Den Haag
Raad voor het Openbaar 
Minister van Binnenlandse Zaken en 
Bestuur 
Koninkrijksrelaties 
Mr. drs. H.G.J. Bruins Slot 
Korte Voorhout 7 
2511 CW, Den Haag 
Postbus 20011   
Postbus 20011 
2500 EA Den Haag 
2500 EA Den Haag 
www.raadopenbaarbestuur.nl 
Twitter: Raad_ROB 
Contactpersoon 
 
 
info@raadopenbaarbestuur.nl 
11 augustus 2022 
Datum 
Kenmerk 
2022-0000438903 
Betreft Uitvoering Meerjarenprogramma ROB periode 2021-2023 
Uw kenmerk 
Bijlage(n) 
- 
Zeer geachte minister, 
Conform de Kaderwet Adviescolleges is het de taak van een adviesraad 
om de minister die over zijn adviesterrein gaat voor 1 september zijn 
werkprogramma voor het aankomende kalenderjaar toe te sturen (artikel 
26:1). Vorig jaar stelde de Raad voor het Openbaar Bestuur een 
Meerjarenprogramma op voor de periode 2021-2023. Daarin zette de 
Raad twee thema’s centraal: het gezag van de overheid en de 
interbestuurlijke en financiële verhoudingen. In plaats van u een nieuw 
werkprogramma toe te sturen, wil de Raad invulling geven aan zijn 
wettelijke verplichting door halverwege de periode van zijn 
Meerjarenprogramma 2021-2023 beknopt uiteen te zetten hoe hij vaart 
bij de uitvoering van zijn werkprogramma en wat komend parlementair 
jaar nog van de Raad mag worden verwacht.  
Thema 1: Het gezag van de overheid 
Onder de noemer ‘het gezag van de overheid’ startte de Raad 
verschillende trajecten. In de eerste plaats een brede verkenning naar 
hoe het is gesteld met het gezag van de overheid. Daartoe hebben we 
verschillende acties ondernomen. Zo hebben we in samenwerking met de 
Filosofische School Nederland een filosofische en historische reflectie op 
‘gezag’ uitgevoerd. Daarnaast hebben we aan de hand van SCP-
onderzoek een antwoord proberen te vinden op de vraag hoe het nu is 
gesteld met het vertrouwen in de overheid. Ten slotte hebben we drie 
praktijkcases uitgewerkt van burgers die hard in conflict zijn gekomen 
met de overheid; zijn er lessen te trekken hoe de overheid in die 
specifieke casussen gezagsvol kan opereren? De Raad zal komend najaar 
deze verkenning afronden met een agenderend Signalement. Daarin wil 
de Raad enkele onderwerpen opnemen die in aanmerking komen voor 
Pagina 1 van 4 

 
 
Datum 
 
11 augustus 2022 
 
Kenmerk 
2022-0000438903 
 
Afgelopen maart publiceerden wij ons advies ‘Van crisis naar opgave’. Dit 
rapport vloeide voort uit een adviesaanvraag vanuit de Tweede Kamer. 
Die vroeg ons eind 2020 in kaart te brengen wat de gevolgen zijn van de 
coronacrisis voor de Nederlandse gemeenten in Europa als ook het 
Caribisch gebied. De adviesaanvraag had duidelijk een financiële 
oorsprong; de Kamer vreesde de financiële consequenties van de 
coronacrisis voor het lokale bestuur. De Raad besloot de vraag echter 
breder te interpreteren en niet alleen naar de financiën te kijken. De 
belangrijkste boodschap van het advies was uiteindelijk dat de overheid 
in de omgang met corona de omslag moet maken van een crisismodus 
naar de aanpak van de endemie als een blijvende opgave.  
 
Voor de tweede helft van de periode die het Werkprogramma omvat 
staan in ieder geval een advies over gemeenschappelijk beheerde 
fondsen en een door u nog uit te brengen adviesvraag over de herijking 
van het provinciefonds op het programma.  
 
Samenwerking met andere adviesraden  
 
De Raad voor het Openbaar Bestuur heeft zich altijd ingezet voor 
intensivering van de samenwerking tussen de adviesraden. Hij reageerde 
daarom onmiddellijk enthousiast toen de collega’s van de Raad voor de 
Volksgezondheid en Samenleving en de Nederlandse Sportraad het 
initiatief namen om met zoveel mogelijk andere adviesraden een 
gezamenlijke bundel uit te brengen die als doel had om in beeld te 
brengen hoe het vandaag de dag met onze jongeren in Nederland gaat. 
Afgelopen mei zag ‘Jongeren en het zorgen voor hun morgen’ het 
daglicht. U nam daarvan het eerste exemplaar in ontvangst. De ROB 
zette in zijn bijdrage nog eens het licht op zijn eerdere pleidooi om de 
kiesgerechtigde leeftijd uit de Grondwet te halen om zo experimenten 
mogelijk te maken jongeren al vanaf hun zestiende te laten stemmen.  
 
In de zomer van 2021 startten de Raad voor de Leefomgeving, de Raad 
voor de Volksgezondheid en Samenleving en de Raad voor het Openbaar 
Bestuur op initiatief van de eerste een adviestraject dat als voorlopige 
werktitel ‘Vergeten Nederland’ heeft meegekregen. De adviesraden 
richten zich op regio’s in ons land die politiek en maatschappelijk te 
weinig worden gezien. Door de verschillen tussen regio’s in geld, 
gezondheid, politieke betrokkenheid en leefbaarheid in kaart te brengen, 
willen deze raden het kabinet aanbevelingen doen om de regionale 
Pagina 3 van 4 
 
 

