Wijziging van het Wetboek van Burgerlijke Rechtsvordering en het Wetboek van 
Burgerlijke Rechtsvordering BES in verband met het op 2 december 2004 te New York 
tot stand gekomen Verdrag van de Verenigde Naties inzake de immuniteit van 
rechtsmacht van staten en hun eigendommen (Uitvoeringswet VN-Verdrag 
staatsimmuniteit) 
 
MEMORIE VAN TOELICHTING 
 
I. Algemeen 
 
1. Inleiding  
Dit voorstel geeft uitvoering aan artikel 23 van het op 2 december 2004 te New York tot stand 
gekomen Verdrag van de Verenigde Naties inzake de immuniteit van rechtsmacht van staten en 
hun eigendommen (Trb. 2010, 272, hierna: het Verdrag). Deze memorie van toelichting wordt 
mede namens de Minister van Buitenlandse Zaken ondertekend. Het Verdrag bevat een regeling 
voor de wijze waarop staten moeten omgaan met het uitoefenen van rechtsmacht over vreemde 
staten. Het Verdrag is tot stand gekomen in 2004 maar nog niet in werking getreden. Voor 
inwerkingtreding is vereist dat ten minste 30 landen zijn toegetreden (artikel 30 van het Verdrag). 
1
Tot nu toe hebben 22 landen het Verdrag geratificeerd. Inmiddels is ook voor Nederland een 
2
goedkeuringswet in voorbereiding. Ook als het Verdrag zal zijn goedgekeurd en geratificeerd, en 
de uitvoeringswetgeving tot stand gekomen zal zijn, kan de uitvoeringswet pas in werking treden 
als na Nederland nog minimaal een zevental andere landen het Verdrag ratificeert. Op dit moment 
kan nog niet worden voorzien op welke termijn dit zal gebeuren.  
 
2. Inhoud van het wetsvoorstel op hoofdlijnen 
Het Verdrag bevat een regeling voor de betekening van stukken (artikel 22 Verdrag) en voor 
verstek, verzet en het mogen doen van een uitspraak tegen een niet verschenen vreemde staat 
(artikel 23 Verdrag). Ter uitvoering daarvan worden het Wetboek van Burgerlijke Rechtsvordering 
(hierna: Rv) en het Wetboek van Burgerlijke Rechtsvordering BES (hierna: Rv BES) aangevuld met 
een regeling voor het wijzen van een uitspraak tegen een niet verschenen staat. De 
Verdragsregeling geldt voor zowel vorderingen als verzoeken. Daarom bevat de uitvoeringswet een 
aanvulling in de regeling voor verstek en verzet in de dagvaardingsprocedure en voor de oproeping 
en het doen van uitspraak in de verzoekschriftprocedure. De Verdragsregeling geldt ook voor 
cassatieprocedures bij de Hoge Raad en voor het Caribisch deel van Nederland (hierna: de BES). 
Daarom worden ook de versie van Rv geldend voor de Hoge Raad en Rv BES aangepast.  
 
3. Regeldrukeffecten 
Het burgerlijk procesrecht biedt waarborgen voor een eerlijke en efficiënte procesvoering. Waar in 
het procesrecht eisen worden gesteld aan de informatie-uitwisseling met de rechter of de 
wederpartij, hangen die direct samen met deze waarborgfunctie. De kosten die met deze 
informatieverplichtingen gemoeid zijn, worden vanwege het bijzondere karakter niet als regeldruk 
aangemerkt. Het burgerlijk procesrecht valt met het oog daarop buiten de kwantitatieve 
reductiedoelstellingen voor regeldrukkosten. Ook voor de rechtspraak leidt het voorstel niet tot 
extra kosten. De ambtshalve toetsing aan de immuniteit op basis van het Verdrag wordt al als 
gewoonterecht toegepast. Ook de afwijkende termijn voor het verlenen van verstek en het wijzen 
van een uitspraak tegen een niet verschenen verweerder leidt niet tot extra werklast. De 
                                                 
1
 Zie de Verdragenbank voor een actueel overzicht van de Verdragspartijen: 
https://verdragenbank.overheid.nl/nl/Verdrag/Details/010995 (online, bijgewerkt 24 januari 2022). 
2
 Wetsvoorstel tot goedkeuring van het op 2 december 2004 te New York tot stand gekomen Verdrag van de 
Verenigde Naties inzake de immuniteit van rechtsmacht van staten en hun eigendommen (Trb. 2010, 272). 
1 
 

methoden waarop een stuk in het buitenland geldig kan worden betekend. De belangrijkste 
methoden zijn door tussenkomst van een verzendende en een ontvangende instantie (in 
Nederland de gerechtsdeurwaarder) - waarbij betekening plaatsvindt volgens het recht van de 
aangezochte staat of op een specifieke door de eiser verzochte wijze - en verzending per 
aangetekende post. Daarnaast is het mogelijk om stukken langs diplomatieke kanalen te 
betekenen. Ook het eerste lid van artikel 22 van het Verdrag noemt de mogelijkheid van 
betekening langs diplomatieke weg. Verder is betekening mogelijk volgens een bijzondere regeling 
tussen de eiser en de betrokken vreemde staat en op enig andere voor de gedaagde staat 
aanvaardbare wijze, voor zover dit niet in strijd is met het recht van de forumstaat. Het tweede lid 
van artikel 22 gaat ervan uit dat een stuk geacht wordt te zijn betekend als het is ontvangen door 
het ministerie van Buitenlandse Zaken van de staat tegen wie de procedure zich richt. 
 
De voorwaarden voor het mogen wijzen van een verstekvonnis doen denken aan de voorwaarden 
voor het wijzen van een verstekvonnis in artikel 15 van het Haags Betekeningsverdrag 1965 en in 
artikel 19 van de Betekeningsverordening. Die bepalingen bevatten de optie om een verstekvonnis 
te wijzen, ook als geen certificaat van betekening is ontvangen, op voorwaarde dat een door de 
rechter per geval te bepalen termijn van ten minste zes maanden na toezending van het 
procesinleidend stuk is verstreken. Nederland heeft in de Uitvoeringswetten bij het Haags 
4
Betekeningsverdrag en de Betekeningsverordening van deze optie gebruik gemaakt. Tussen de 
voorwaarden in artikel 23, eerste lid, van het Verdrag en de voorwaarden in het Haags 
Betekeningsverdrag en de Betekeningsverordening zit wel een verschil. Het Verdrag gaat ervan uit 
dat het procesinleidend stuk daadwerkelijk is betekend (of geacht wordt te zijn betekend) en laat 
de termijn van vier maanden aanvangen op het moment van betekening (ontvangsttheorie). Het 
Haags Betekeningsverdrag en de Betekeningsverordening gaan uit van een situatie dat het 
certificaat als bewijs van betekening ontbreekt en laat de termijn van ten minste zes maanden 
aanvangen bij het moment van het toezenden van het procesinleidend stuk (verzendtheorie). De 
voorgestelde uitvoeringsregeling maakt geen onderscheid tussen gevallen waarin het Haags 
Betekeningsverdrag of de Betekeningsverordening van toepassing is en gevallen waarin dit niet zo 
is. Dit betekent dat in gevallen waarin zowel het Verdrag als het Haags Betekeningsverdrag of de 
Betekeningsverordening van toepassing is, de bepalingen zo nodig cumulatief zullen moeten 
worden toegepast. Als de termijn van zes maanden na toezending ingevolge het Haags 
Betekeningsverdrag eindigt voordat de termijn van vier maanden na betekening ingevolge het 
Verdrag is verstreken, zal de rechter moeten wachten totdat ook de vier maanden na betekening 
ingevolge het Verdrag is verstreken. Is de vier maanden termijn na betekening ingevolge het 
Verdrag al verstreken maar de zes maanden na toezending ingevolge het Haags 
Betekeningsverdrag nog niet, dan moet de rechter wachten tot ook deze laatste termijn is 
verstreken. Pas na het verstrijken daarvan kan de rechter tegen de vreemde staat verstek 
verlenen en, na het ambtshalve toetsen van de immuniteit van de vreemde staat, eventueel een 
verstekvonnis wijzen. 
 
Onderdeel A 
Het nieuwe tweede lid van artikel 139 Rv regelt dat de rechter toetst of aan de drie 
bovengenoemde voorwaarden is voldaan als de gedaagde een vreemde staat is en deze niet 
verschijnt. Daarbij is een onderscheid gemaakt tussen de verstekverlening en het wijzen van het 
verstekvonnis. De eerste twee voorwaarden voor het mogen doen van een uitspraak – dat 
                                                 
4
 Zie artikel 10 van de Wet van 8 januari 1975, tot uitvoering van het op 15 november 1965 te 's-Gravenhage 
tot stand gekomen Verdrag inzake de betekening en de kennisgeving in het buitenland van gerechtelijke en 
buitengerechtelijke stukken in burgerlijke en in handelszaken resp. artikel 7 van Uitvoeringswet EG-
betekeningsverordening. 
3 
 

Artikel III wijzigt het Wetboek van Burgerlijke Rechtsvordering BES. Omdat het Wetboek van 
Burgerlijke Rechtsvordering BES het onderscheid tussen dagvaarding en verzoekschrift niet kent, 
volstaat aanpassing van de artikelen 79 en 84 Rv BES. Onderdeel A bevat de wijziging van artikel 
79 Rv BES, dat gaat over verstek. Onderdeel B bevat de wijziging van artikel 84 Rv BES, dat gaat 
over verzet. De termijnen voor het wijzen van verstek en het instellen van verzet in het Wetboek 
van Burgerlijke Rechtsvordering BES wijken af van de termijnen die zijn opgenomen in het 
Verdrag. Hierdoor kan het Verdrag niet rechtstreeks worden toegepast in die gevallen dat de 
gedaagde een vreemde staat is. Door middel van voornoemde wijzigingen wordt het Wetboek van 
Burgerlijke Rechtsvordering BES in overeenstemming gebracht met het Verdrag. 
 
Onderdeel A wijzigt artikel 79 Rv BES (verstek). Overeenkomstig artikel 23, eerste lid, van het 
Verdrag regelt het nieuw voorgestelde tweede lid in artikel 79 Rv BES dat wanneer de gedaagde 
een vreemde staat is en deze niet verschijnt, de rechter aan drie voorwaarden toetst alvorens een 
verstekvonnis te kunnen wijzen. De drie genoemde voorwaarden zijn hierboven reeds toegelicht 
onder artikel I/II. 
 
Ten aanzien van de betekening van stukken is artikel 22, eerste lid, onderdeel c, van het Verdrag 
van toepassing. Anders dan in het Europese deel van het Koninkrijk, geldt er voor de BES geen 
overeenkomst of bijzondere regeling voor de betekening. Dit houdt in dat betekening kan 
plaatsvinden door toezending langs diplomatieke weg aan het ministerie van Buitenlandse Zaken 
van de betrokken staat (artikel 22, eerste lid, onderdeel c, subonderdeel i, van het Verdrag) of op 
enige andere door de betrokken staat aanvaarde wijze, indien zulks niet belet wordt door het recht 
van de staat van het forum (artikel 22, eerste lid, onderdeel c, subonderdeel ii, van het Verdrag). 
Op grond van artikel 22, tweede lid, van het Verdrag wordt het stuk geacht te zijn betekend als 
het is ontvangen door het ministerie van Buitenlandse Zaken van de staat tegen wie de procedure 
zich richt.  
 
Onderbeel B wijzigt artikel 84 Rv BES (verzet). Overeenkomstig artikel 23, derde lid, van het 
Verdrag, bepaalt het nieuw voorgestelde tweede lid van artikel 84 Rv BES dat een vreemde staat 
binnen vier maanden verzet kan instellen tegen een verstekvonnis dat door de rechter tegen deze 
staat is gewezen. De termijn begint te lopen nadat de vreemde staat het vonnis heeft ontvangen 
of geacht wordt dit te hebben ontvangen. 
 
Artikel IV 
Dit artikel is opgenomen in verband met het bestaan van de twee versies van het Wetboek van 
Burgerlijke Rechtsvordering vanaf de gefaseerde inwerkingtreding van de wetgeving van 2016 in 
verband met de vereenvoudiging en digitalisering van het burgerlijk procesrecht (Stb. 2016, 288 –
294). De twee versies zijn: het Wetboek van Burgerlijke Rechtsvordering waarvoor deze wetgeving 
nog niet is ingevoerd (eerste lid) en het Wetboek van Burgerlijke Rechtsvordering waarvoor deze 
wetgeving wel is ingevoerd (tweede lid). De versie genoemd in het tweede lid geldt na de 
inwerkingtreding van de Wet van 2 juli 2019 tot wijziging van het Wetboek van Burgerlijke 
Rechtsvordering tot intrekking van de verplichting om elektronisch te procederen bij de 
rechtbanken Gelderland en Midden-Nederland en tot verruiming van de mogelijkheden van de 
mondelinge behandeling in het civiele procesrecht (Stb. 2019, 241) op dit moment alleen voor 
5
vorderingsprocedures bij de Hoge Raad. De versie genoemd in het eerste lid geldt na de 
genoemde wet van 2019 voor alle andere procedures en gerechten. Voor de beide versies wordt 
verwezen naar de wetgeving van 2016 en het Koninklijk Besluit (Stb. 2017, 16) waarmee deze 
                                                 
5
 Per 1 april 2021 geldt ook voor verzoekprocedures bij de Hoge Raad verplicht digitaal procederen (Stb. 2021, 
81). 
5 
 

