

3
inhoud
6. Stimulansen particuliere betrokkenheid 66
6.1
Geven in gezamenlijkheid 66
6.2 De bestaande ﬁscale regelingen 67
6.3
Aanpassing ﬁscale regelingen 69
6.4 Communicatie 70
6.5
Aanbevelingen 72
7.
Toekomst Commissie Collectie Nederland 73
7.1 Verwante commissies 73
7.2
Taakomschrijving vaste onafhankelijke adviescommissie 75
7.3 Werkwijze vaste onafhankelijke adviescommissie 76
7.4
Aanbevelingen 78
Samenvatting 79
Eindnoten 83
Bijlagen 92
Adviesaanvraag 93
Enquête Collectie Nederland 95
EU-drempelwaarden 96
Literatuur en bronnen 98
Gesprekspartners 100
Commissieleden 102
Colofon 103

5
Inleiding
 
In haar tussenadvies van 8 februari 2021 heeft de commissie duidelijk
gemaakt dat in het onderzoek naar het functioneren van de criteria en de
inrichting van het register onvermijdelijk het vraagstuk naar de wijze 
van beschermen als geheel ter discussie is komen te staan. Is de beschermings‐ 
systematiek op basis van een register, waarvoor de minister cultuurgoederen
aanwijst, nog wel passend bij een dynamische Collectie Nederland? 
Vormen de ﬁnanciële middelen zoals die nu zijn belegd in het Museaal
Aankoopfonds wel het stevige fundament dat nodig is voor een meer
betrokken, beter beschermingsbeleid?
De centrale vraag naar de Collectie Nederland heeft de commissie in haar
eindrapport op twee manieren uitgewerkt: zij heeft de term niet alleen
cultureel geduid (hoofdstuk 1), maar ook een eerste inventariserend
onderzoek gedaan naar de typen collecties roerend erfgoed die Nederland 
rijk is (hoofdstuk 2). Voortkomend uit haar visie op beschermwaardigheid
(hoofdstuk 3) en haar analyse van de beperkingen van het huidige
beschermingsmodel (hoofdstuk 4) adviseert de commissie de invoering 
van een nationaal uitvoervergunningensysteem (hoofdstuk 5).
Dit vergunningensysteem voor uitvoer van cultuurgoederen binnen de 
EU is een uitwerking van het actievere beschermingsbeleid dat de 
Commissie-Pechtold adviseerde en een aanvulling op het reeds bestaande
vergunningensysteem voor uitvoer van cultuurgoederen buiten de EU. 
Een nationaal uitvoervergunningensysteem dicht het belangrijkste hiaat in 
het huidige systeem: het gebrek aan toezicht op verplaatsingen van
cultuurgoederen binnen de EU. Een dergelijk systeem is transparanter voor
alle betrokkenen in het veld dan het huidige, onvoorspelbare systeem van
aanwijzing; de regels voor het aanvragen van een uitvoervergunning zijn
duidelijk en voor iedereen gelijk. De onrust die (spoed)aanwijzing met zich
meebrengt, is hiermee voorbij.
Bescherming van belangwekkende cultuurgoederen is naar overtuiging van 
de commissie een gedeelde verantwoordelijkheid van alle spelers die inhoud
en vorm geven aan de Collectie Nederland. Ook particuliere eigenaren – 
van privépersonen tot particuliere musea en bedrijfscollecties – kleuren met
hun passie, visie en verzamelingen het palet aan roerend cultureel erfgoed 
in Nederland. Als de overheid belangwekkende cultuurgoederen en
verzamelingen voor Nederland wil behouden, moet zij niet alleen de wettelijke
bescherming goed regelen, maar ook de particuliere betrokkenheid bij de
Collectie Nederland vergroten. De spanning tussen particulier bezit en
publiek belang zal altijd onderdeel blijven van de afweging over de
beschermwaardigheid van cultuurgoederen in particulier bezit. Een helder
systeem van bescherming biedt echter ook duidelijkheid aan particuliere
verzamelaars en handelaren.
De commissie besluit haar advies met aanbevelingen over het vergroten van 
de particuliere betrokkenheid bij de Collectie Nederland (hoofdstuk 6) en
haar visie op de werkwijze van een vaste onafhankelijke adviescommissie voor
de bescherming van roerend cultureel erfgoed (hoofdstuk 7).

7
Visie Collectie Nederland Begrip zonder begrip
1.
Visie Collectie Nederland
1.1
Begrip zonder begrip
De minister heeft de commissie gevraagd een visie te ontwikkelen op de
Collectie Nederland. Hoe zou de Collectie Nederland, door haar nadrukkelijk
benaderd als een dynamisch concept, ‘een toonbeeld kunnen worden van het
rijke culturele verleden en heden van ons land’. De commissie zag zich met 
dit verzoek gesteld voor een uitdagende taak. Het begrip Collectie Nederland
zorgt immers al decennia voor discussie, want: waar staat het precies voor? 
Bij de lancering in 1990 door toenmalig minister Hedy d’Ancona werd de
Collectie Nederland gezien als een ‘nationaal afwegingskader’, bedoeld om
meer onderlinge afstemming tussen de publieke musea en hun collecties
[3]
roerend cultureel erfgoed te creëren. De Collectie Nederland was geen
juridisch concept en is dat ook nooit geworden: een wettelijke omschrijving
van de term ontbreekt, er zijn geen wettelijke selectiecriteria aan gekoppeld 
en er bestaat ook niet zoiets als een nationaal overkoepelend collectieplan. 
Er zijn dus ook geen rechten aan het begrip te ontlenen. 
Uit de diverse beleidsstukken en publicaties als Voor de eeuwigheid? (2008),
evenals uit de gesprekken die de commissie sinds oktober 2020 heeft gevoerd,
blijkt dat er ook in de praktijk geen eenduidige omschrijving of hantering 
[4]
van de term is. Dan weer wordt de Collectie Nederland uitgelegd als al het
erfgoed dat in Nederland aanwezig is, dan weer als de top van het
Nederlandse erfgoed. Weer anderen menen dat de Collectie Nederland de
website collectienederland.nl behelst, waar musea en erfgoedinstellingen hun
collecties digitaal kunnen tonen. Bewust of onbewust wordt er vaak alleen op
kunst gedoeld, als het gaat over de Collectie Nederland. Hoe verder buiten 
de kunstmusea, hoe vaker de term zelfs helemaal niet gekend is. De Collectie
Nederland is een begrip zonder begrip. 
Tegelijkertijd, en dat lijkt tegenstrijdig, is er een onbenoemde consensus: 
de Collectie Nederland wordt geregeld gebruikt als kwaliteitskeurmerk 
(‘een waardevolle aanwinst voor de Collectie Nederland’) en belangrijke
ﬁnanciers van museale aankopen in Nederland – het Mondriaan Fonds
(publieke middelen) en de Vereniging Rembrandt (particuliere middelen) –
hanteren het bredere perspectief van de Collectie Nederland als
aanknopingspunt voor subsidieverstrekking of ﬁnanciering.
De commissie heeft een analyse gemaakt van de verschillende manieren
waarop de term Collectie Nederland wordt geduid. Zij onderscheidt globaal
twee benaderingen: een formele benadering en een culturele benadering. 
In het eerste geval staat de vraag centraal waaruit de Collectie Nederland
feitelijk bestaat: de Collectie Nederland als optelsom van verschillende
deelcollecties. De formele benadering suggereert een fysiek af te bakenen
geheel, een concrete lijst met culturele objecten. Problematisch daarbij is dat
een volledig inzicht in de Collectie Nederland ontbreekt (zie hoofdstuk 2).

9
Visie Collectie Nederland Een verbindende collectie
bezighouden met het behoud van cultureel erfgoed – inspireren en verbinden, 
maar zeker ook bevragen. De Collectie Nederland geeft een beeld van
Nederland, van wat het betekent ‘Nederlands’ te zijn. Maar dat beeld is nooit
af en niet eenduidig. 
Om de visie op de Collectie Nederland relevant te houden, adviseert de
commissie dat zij periodiek, bijvoorbeeld elke tien jaar, onderwerp wordt van
een onafhankelijke evaluatie.
Toelichting op de visie
Deel I – ‘De Collectie Nederland geeft een dynamisch beeld van de rijkdom,
complexiteit en diversiteit van het Nederlands roerend cultureel erfgoed,
en fungeert daarmee als een spiegel en drager van de Nederlandse
(tijdgebonden) identiteit in al haar verscheidenheid.’ 
Om het begrip Collectie Nederland cultureel te duiden, is het van belang 
te bevragen wat de Collectie Nederland kan bewerkstelligen, wat zij doet. 
De commissie ziet de Collectie Nederland als een manier om Nederland 
te verbeelden, begrijpelijk te maken én te vormen. Want dat is bij uitstek 
de functie van erfgoed: erfgoed maakt de identiteit van een land zichtbaar,
voelbaar of hoorbaar, het vertelt wie we zijn en wie we waren. Erfgoed
belichaamt denkbeelden en gevoelens, en brengt verhalen tot leven. Dat maakt
erfgoed, los van de ﬁnanciële waarde, zo kostbaar en het behouden waard.
Mensen kunnen zich herkennen in erfgoed, wat emancipatie en een gevoel van
‘ergens bij horen’ teweeg kan brengen. Maar behalve als spiegel fungeert
erfgoed ook als drager van kennis – over onze geschiedenis en onze
samenleving, en natuurlijk over het cultureel erfgoed zelf. Erfgoed is daarmee
een instrument voor educatie en voor het vormen van historisch, maat ‐
schappelijk en cultureel besef. Erfgoed kan discussie en nieuwe inzichten
opleveren, wat kan bijdragen aan persoonlijke ontwikkeling en het bevorderen
van sociale cohesie. 
De Collectie Nederland zegt dus iets over de Nederlandse identiteit. 
Identiteit is een tijdgebonden concept, dat door ieder persoonlijk en door 
[6]
de samenleving als geheel wordt ingevuld. In een (cultureel) diverse
samenleving als de Nederlandse is identiteit niet één narratief maar een
[7]
optelsom van narratieven van diverse gemeenschappen. Ook hier is
verbinding, in de zin van dialoog én discussie, het sleutelwoord. Meerdere
gemeenschappen samen weerspiegelen en vormen de Nederlandse identiteit.
Identiteit gaat voor de commissie niet over nationalisme, maar over hoe
Nederland zich verhoudt tot zijn gemeenschappen en de wereld. Door te
erkennen dat identiteit tijdgebonden is en verscheidenheid inhoudt, wordt de
Collectie Nederland vanzelf een dynamisch concept.
Dat wat we bestempelen als belangwekkend roerend cultureel erfgoed is
eveneens aan verandering onderhevig en afhankelijk van degene aan wie je het
[8]
vraagt, de zogenaamde belanghebbende. Niet zozeer het object zelf, maar
degene voor wie het betekenis heeft, bepaalt wat belangwekkend erfgoed is.
Dat geldt voor zowel de ontvanger (het publiek), als degene die beslist of iets

11
Visie Collectie Nederland Een verbindende collectie
kennis en tradities, en die aan hen en toekomstige generaties een
referentiekader bieden.’ Het verleden wordt benadrukt, net als in de memorie
van toelichting: ‘Het [erfgoed] maakt het verleden zichtbaar en versterkt ons
cultureel en historisch besef.’ De commissie adviseert meer ruimte voor
actuele zienswijzen en dialogen te creëren alsook de bescherming van
eigentijdse cultuurgoederen, zoals hedendaagse kunst, te stimuleren. Door te
spreken van ‘uit het (recente) verleden geërfde materiële en immateriële
bronnen’ wordt het verleden iets meer naar ons toe gehaald. Het is een kleine
uitbreiding die het blikveld aanzienlijk verruimt.
Deel II – ‘Alle cultuurgoederen en verzamelingen in zowel publiek 
als particulier bezit die openbaar zichtbaar zijn, dragen bij aan dat 
dynamische beeld.’ 
De commissie vindt het van groot belang dat de particuliere betrokkenheid bij
de Collectie Nederland wordt versterkt. Dat begint met de erkenning dat het
roerend cultureel erfgoed in Nederland voor een belangrijk deel is en wordt
gevormd door particulier bezit. Met z’n allen plukken we de vruchten van een
lange en rijke verzamelaarstraditie (zie kader). Het Kröller-Müller Museum,
Museum Bredius en Museum Huis van Gijn zijn ontstaan uit particuliere
verzamelingen. Fundament van het Van Gogh Museum is de kunstenaars ‐
nalatenschap van Vincent van Gogh, en de zeer diverse collecties van Teylers
Museum zijn opgebouwd dankzij het legaat van een Haarlemse particulier. 
De rijke natuurhistorische collecties van Naturalis hebben als historische
pijlers onder meer collecties van de Universiteit Leiden en de privécollectie
van een vooraanstaand zoöloog. Voor veel publieke musea in Nederland geldt
kortom dat zij, in meer of mindere mate, sterk hebben geproﬁteerd van
particuliere schenkingen en overdrachten. Bovendien zijn talloze schatten in
publieke musea feitelijk (langdurige) bruiklenen van particulieren en laten
bedrijfscollecties het publiek eveneens delen in erfgoed. Sinds eind jaren
tachtig zijn er daarnaast geregeld particuliere musea bijgekomen, waaronder
Museum Voorlinden, Museum MORE en Lisser Art Museum (LAM). 
Dit alles maakt een inclusieve visie op de Collectie Nederland volgens de
commissie noodzakelijk. Niet alleen het Rijk, de provincies, de gemeenten en
de waterschappen geven met hun verzamelingen invulling aan het concept
Collectie Nederland, ook particuliere verzamelaars – van personen tot
stichtingen en bedrijven – zijn spelers in het veld. Het omarmen van
particuliere cultuurgoederen en verzamelingen is geen poging om particulier
eigendom in te lijven, maar een blijk van waardering en een uitnodiging tot
meer uitwisseling en samenwerking tussen de verschillende actoren. 
De Collectie Nederland kan pas fungeren als ‘spiegel en drager’ als ze 
voor publiek zichtbaar is. Voor musea is dat een vanzelfsprekendheid, 
voor particuliere collecties niet altijd. Het criterium van zichtbaarheid moedigt
particuliere eigenaren aan hun collecties zoveel mogelijk zichtbaar te maken
voor publiek. Soms is erfgoed om redenen van praktische aard of veiligheid 
en privacy niet publiek toegankelijk maar wel zichtbaar. Veel mobiel erfgoed
bijvoorbeeld is rijdend, rollend of varend in de openbare ruimte te zien, maar
niet te bezoeken op een vaste locatie. Ook is het denkbaar dat particuliere
verzamelaars hun verzameling niet willen exposeren, maar wel zichtbaar willen

13
Visie Collectie Nederland Aanbevelingen
1.3
Aanbevelingen
– Erken dat de ‘Collectie Nederland’ geen fysiek af te bakenen verzameling
cultuurgoederen is.
– Hanteer als visie op de Collectie Nederland: ‘De Collectie Nederland geeft
een dynamisch beeld van de rijkdom, complexiteit en diversiteit van het
Nederlands roerend cultureel erfgoed, en fungeert daarmee als een spiegel
en drager van de Nederlandse (tijdgebonden) identiteit in al haar
verscheidenheid. Alle cultuurgoederen en verzamelingen in zowel publiek
als particulier bezit die openbaar zichtbaar zijn, dragen bij aan dat
dynamische beeld’.
– Draag er zorg voor dat de visie op de Collectie Nederland periodiek,
bijvoorbeeld elke tien jaar, onafhankelijk wordt geëvalueerd.
– Maak de deﬁnitie van ‘cultureel erfgoed’ in de Erfgoedwet 
dynamischer door ‘uit het verleden geërfde materiële en immateriële
bronnen’ te veranderen in ‘uit het (recente) verleden geërfde materiële 
en immateriële bronnen’.

15
Visie Collectie Nederland Een rijke verzamelaarstraditie
nieuw opgerichte instellingen. Zo is de oprichting van het Rijksmuseum
voor Oudheden terug te voeren tot de archeologische collectie van de
universiteit Leiden die sinds 1818 was ondergebracht in een
[13]
‘Archaeologisch Cabinet’.
Ook voor bescherming van cultureel erfgoed gaven particulieren een eerste
aanzet. Lang liepen pogingen tot bescherming van cultuurgoederen vanuit
de Staat stuk op het liberale uitgangspunt dat kunst geen regeringszaak is. 
In de laatste decennia van de negentiende eeuw kwamen veel belangrijke
Nederlandse kunstwerken op de markt, die veelal werden opgekocht 
door vermogende Amerikaanse verzamelaars. Een voorbeeld is de veiling
van de vermaarde schilderijencollectie van de Amsterdamse familie 
van Loon-van Winter in 1877. De twee topstukken uit deze verzameling,
Rembrandts portretten van Marten en Oopjen, werden op de veiling
gekocht door de familie Rothschild en verdwenen naar Frankrijk, waar zij
[14]
tot 2016 in bezit van deze familie bleven. Bezorgd over deze gang van
zaken en de vele veilingen van particuliere collecties, richtte een groep
betrokken Amsterdamse particulieren in 1883 de Vereniging Rembrandt 
op om gezamenlijk topstukken aan te kunnen kopen en veilig te stellen 
voor Nederland.
Nederland is altijd schatplichtig geweest aan zeer diverse particuliere
verzamelaars en aan de dynamiek van de kunsthandel. Doordat de
erfgoedcollecties in Nederland in grote mate zijn gekleurd en gevuld door
particuliere schenkingen en particulier initiatief, dragen ze een element van
toevalligheid in zich: veel particuliere Nederlandse verzamelingen zijn in het
verleden verkocht en naar het buitenland verdwenen. De huidige samen ‐
stelling van de erfgoedcollecties in Nederland is daarmee nooit een vooraf
vastgesteld doel geweest, maar weerspiegelt het grillige, historische proces
waarin zij zijn gevormd.

17
Zicht op de Collectie Nederland Opzet onderzoek
grenzen tussen museale collecties, bibliotheken en archieven in de praktijk
vaak als hard worden ervaren, terwijl zij naar haar overtuiging in de context
van een overkoepelende Collectie Nederland juist met elkaar samenhangen.
Een Atlas van Blaeu maakt deel uit van de Nederlandse geschiedenis en van
ons gedeeld cultureel erfgoed, of deze atlas nu formeel eigendom is van een
[18]
waterschap, een museum of een (universiteits)bibliotheek. In de praktijk is
een harde grens moeilijk te trekken: in vele archieven berusten rijke collecties
prenten en tekeningen, terwijl anderzijds historische documenten en archivalia
eveneens bijdragen aan een dynamisch beeld van de rijkdom, complexiteit 
en diversiteit van het Nederlands roerend cultureel erfgoed.
Voor particulier bezit geldt dat het overzicht nooit volledig zal zijn. Niet alleen
bestaat er soms grote terughoudendheid om informatie over belangwekkende
cultuurgoederen in eigen bezit te delen, ook zal de particuliere eigenaar 
niet altijd op de hoogte zijn van het belang van het betreffende cultuurgoed. 
De publieke museale instellingen beschikken vaak over een overzicht van
verzamelaars en sleutelwerken op het eigen verzamelgebied. Dikwijls zijn
dergelijke overzichten niet gesystematiseerd, maar opgeslagen in het geheugen
van de museummedewerkers. In algemene zin wordt deze informatie als strikt
vertrouwelijk behandeld, niet alleen vanuit privacyoverwegingen, maar ook
omdat de instellingen onderling in sommige gevallen hetzelfde werk wensen 
te verwerven.
2.3
Opzet onderzoek
Om beter inzicht te krijgen in de samenstelling van de Collectie Nederland
heeft de commissie een enquête uitgezet onder een grote groep publieke en
particuliere verzamelaars en instellingen in Nederland. De enquête is generiek
opgezet en waar mogelijk via overkoepelende (branche)organisaties 
[19]
verspreid. Meer informatie over de enquête is opgenomen in de bijlage 
Enquête Collectie Nederland.
De responsgraad op de enquête wisselde sterk per benaderde groep, maar was
overkoepelend te laag om er op een verantwoorde wijze algemene conclusies
aan te kunnen verbinden over de samenstelling van de Collectie Nederland.
De resultaten van de enquête zijn om die reden aangevuld met een reeks
interviews en een brede selectie veldgesprekken. Ook is literatuuronderzoek
gedaan en zijn de statistische gegevens die het Centraal Bureau voor de 
Statistiek (CBS) en de Museumvereniging jaarlijks verstrekken, meegenomen
in de onderstaande aanzet tot beschrijving van de typen collecties die de
Collectie Nederland rijk is.
De commissie is daarnaast in gesprek gegaan met grote particuliere
verzamelaars in Nederland om beter inzicht te krijgen in hun wensen en
ideeën (zie bijlage Gesprekspartners). Naar haar oordeel is deze persoonlijke
benadering een geschikter instrument om deze speciﬁeke groep binnen de
Collectie Nederland te benaderen en in beeld te brengen dan een enquête.

19
Zicht op de Collectie Nederland De contouren van de Collectie Nederland
Zowel bij grotere als bij kleinere instellingen wordt de gebruikelijke museale
[25]
terminologie soms als te beperkend ervaren. Wat is bijvoorbeeld in het
geval van een instelling die zeer diverse collecties beheert de kerncollectie? 
En wat zijn de deelcollecties? Met name bij instellingen met een lange
geschiedenis ligt de grote cultuurhistorische waarde besloten in het vaak
historisch gegroeide geheel, dat daarmee zoveel meer is dan de som van de
losse collecties. Voor een deel van de kleinere musea geldt daarnaast dat 
de museale terminologie die door de grotere instellingen als vanzelfsprekend
wordt gehanteerd, niet altijd breed in de organisatie bekend is en 
wordt toegepast.
Waar musea in reactie op de enquête gewenste aanvullingen op de collectie
hebben genoemd, constateert de commissie overlap tussen de individuele
instellingen. Hoewel de commissie zich nadrukkelijk niet op het terrein van
het verzamelbeleid van de instellingen wil begeven, constateert zij wel dat de
individuele instellingen in een aantal gevallen dezelfde kunstenaars en cultuur ‐
goederen noemen als gewenste aanvulling op hun collectie. Afstemming van
het individuele verzamelbeleid zou de samenstelling en diversiﬁcatie van de
dynamische Collectie Nederland als geheel kunnen vergroten. Dit was een van
de oorspronkelijke doelstellingen van toenmalig minister Hedy d’Ancona bij
de lancering van het begrip en het is nog altijd actueel.
Decentrale overheden
In de gesprekken die de commissie heeft gevoerd, kwam herhaaldelijk ter
sprake dat er geen overkoepelend zicht is op de cultuurgoederen in bezit van
gemeenten, waterschappen en provincies.
Op basis van de afgenomen enquête constateert de commissie dat er bij deze
groep sprake is van een diffuus beeld. Sommige instellingen hebben een of
meerdere medewerkers belast met het toezicht op de collectie, bij andere
instellingen ontbreekt een centraal aanspreekpunt. De registratiegraad en 
de ontsluiting van de collectie zijn wisselend en de procedure bij beoordeling 
van beschermwaardigheid van cultuurgoederen is bij deze instellingen niet 
altijd helder.
De provincie Gelderland en de provincie Limburg bijvoorbeeld hebben 
hun collectie moderne en hedendaagse kunstwerken en toegepaste kunst
ondergebracht in een ‘bedrijfscollectie’ en zijn lid van de branchevereniging
voor bedrijfscollecties. Er is bij beide collecties sprake van een actief
verzamelbeleid van met name regionale kunstenaars, werken worden in
bruikleen gegeven en er worden tentoonstellingen georganiseerd. 
De doelstelling van de collecties en het verzamelbeleid is tweeledig: 
een beeld geven van de rijke (cultuur)geschiedenis van de provincie en 
een brug slaan tussen contemporaine kunst en politiek door op te treden 
als ambassadeur van kunstenaars in de provincie. Verschillende gemeenten
hanteren een vergelijkbare doelstelling bij hun verzamelbeleid. De mate
waarin actief verzameld wordt en het daarvoor beschikbare budget, 
verschilt sterk per instelling.

21
Zicht op de Collectie Nederland De contouren van de Collectie Nederland
Religieus erfgoed
Veel religieuze organisaties zijn terughoudend met het delen van data over
bezit en welstand met de overheid. In het geval van de katholieke kerk moet de
bisschop toestemming geven voor alle informatieverzoeken naar kerkbezit.
Deze verzoeken kennen een lange doorlooptijd en worden vaak afgewezen. 
Bij de kerken in Nederland is daarnaast de laatste jaren sprake van veel fusies
en in toenemende mate van afstoting van kerkgebouwen. Dit betekent
enerzijds dat de enquête op een gevoelig moment plaatsvindt en de
responsbereidheid door betrokkenen laag werd ingeschat. Anderzijds is juist
bij mogelijke verplaatsingen en eventueel zelfs afstotingen van groot belang
dat er duidelijk zicht is op belangwekkend erfgoed dat zich in religieus 
bezit bevindt.
In nauw overleg met verschillende spelers in het veld is ervoor gekozen de
enquête niet uit te zetten onder individuele kerken en kloosters, maar om te
werken met overkoepelende organisaties en het overzicht dat daar aanwezig is.
Afspraken over de bescherming van deze gegevens, ook met het oog op de
kwetsbaarheid van de vaak kostbare objecten voor diefstal, verhinderde dat de
beschikbare inventarisaties met de commissie konden worden gedeeld. Er zijn
met de overkoepelende organisaties gesprekken gevoerd om te borgen dat de
bestaande procedures bekend zijn en de organisaties de weg weten te vinden
naar de daartoe bevoegde instanties mocht er sprake zijn van dreigende
vervreemding van belangwekkend roerend erfgoed.
Voor wat betreft het christelijk erfgoed in Nederland heeft Museum
Catharijneconvent goed zicht op de belangwekkende objecten die zich nog 
[31]
in particulier bezit bij de kerken en kloosters bevinden. Deze objecten 
zijn geregistreerd in de database Kerkelijk Erfgoed die het museum beheert. 
De contacten zijn goed en het museum volgt dreigende vervreemding via 
het eigen netwerk zo nauwgezet mogelijk.
Een belangrijke kanttekening is dat Museum Catharijneconvent zich
uitsluitend richt op religieuze instellingen die rond 1950 nog een actieve
religieuze functie hadden. Voor nagenoeg alle hofjes, gasthuizen en verwante
charitatieve religieuze instellingen is dat niet het geval. Een overkoepelend
overzicht van roerend cultureel erfgoed dat zich bij deze instellingen bevindt,
ontbreekt. Hoewel er een overkoepelende belangenvereniging bestaat voor 
de hofjes, de Stichting Landelijk Hofjesberaad, geldt in de praktijk dat de
eigendomsverhoudingen vaak versnipperd zijn. Een klein deel van de hofjes 
is nog in beheer van een particuliere rechtsopvolger van de oorspronkelijke
stichter(s); in veel gevallen is het eigendom overgedragen aan gemeenten,
woningbouwcorporaties, erfgoedorganisaties of particuliere eigenaren.
Roerend cultureel erfgoed uit het bezit van de hofjes is in veel gevallen in een
eerdere fase verkocht of overgedragen aan (regionale) museale instellingen.
Toch bevindt een deel van deze cultuurgoederen zich nog steeds in de
oorspronkelijke context in de regentenkamer van het hofje. Omdat het vaak
kleine organisaties betreft met beperkte menskracht en ﬁnanciën, is de
beveiliging van deze objecten een punt van aandacht en zorg. De recente
diefstal – voor de derde keer – van een schilderij van Frans Hals uit 
het Hofje van Aerden in Leerdam illustreert de kwetsbaarheid van deze 
[32]
groep objecten.

23
Zicht op de Collectie Nederland De contouren van de Collectie Nederland
Van overkoepelende organisaties voor andere religies in Nederland 
(onder andere islam, hindoeïsme, boeddhisme) is niet bekend of zij zicht
hebben op eventueel belangwekkend cultureel erfgoed in bezit van deze
gemeenschappen. Ook voor rituele objecten die een rol spelen bij traditionele
niet-westerse religies als winti en voodoo ontbreekt een overzicht.
Mobiel erfgoed
De stichting Mobiele Collectie Nederland (MCN) vertegenwoordigt als
centraal aanspreekpunt publieke en particuliere eigenaren van mobiel erfgoed
in Nederland. In de MCN zijn vier overkoepelende federaties ondergebracht,
elk met hun eigen aandachtsgebied en op hun beurt weer samengesteld uit
verschillende stichtingen: de Federatie Varend Erfgoed Nederland, Historisch
Railvervoer Nederland, Federatie Historische Automobiel- en Motorﬁetsclub
en de Nationale Federatie Historische Luchtvaart. De MCN onderhoudt 
[33]
het Nationaal Register Mobiel Erfgoed, dat online raadpleegbaar is. 
Het register biedt een overzicht van het mobiele erfgoed in Nederland. 
Via de online presentatie Toonbeelden van mobiel erfgoed worden sleutelstukken
[34]
uit de collectie ontsloten. De presentatie geeft een overzicht van de
toegenomen mogelijkheden tot vervoer en transport in de afgelopen 150 jaar
en laat zien hoe de diversiﬁcatie aan vervoersmogelijkheden het moderne
Nederland in belangrijke mate vorm heeft gegeven.
In 2006 is door de Rijksdienst voor het Cultureel Erfgoed (RCE) in
samenwerking met de MCN een waardestellend kader mobiel erfgoed
opgesteld als richtlijn bij de beoordeling van de historische en culturele
waarde van mobiel erfgoed. In 2015 is dit kader opgenomen in de publicatie 
Erfgoed dat beweegt. Handboek culturele waardering mobiel erfgoed, 
[35]
uitgegeven in opdracht van de MCN.
Mobiel erfgoed wordt niet in de Erfgoedwet genoemd, maar komt wel aan bod
in de memorie van toelichting. De grote inzet van particuliere eigenaren en de
goede staat waarin dit erfgoed vaak verkeert, worden daarin geprezen. 
Naar aanleiding van twee moties bij de behandeling van de Erfgoedwet is de
betekenis van mobiel erfgoed sterker onderkend. Als gevolg van deze moties is
de reeds genoemde presentatie Toonbeelden opgezet en is vastgelegd dat
speciﬁeke knelpunten voor mobiel erfgoed in de wetgeving dienen te worden
gemonitord. Deze taak is in de praktijk bij de RCE belegd, die de uitwisseling
van kennis en inzichten in bijeenkomsten voor de doelgroep (platform mobiel
erfgoed) faciliteert en in overleg met de MCN knelpunten in de wet- en
[36]
regelgeving monitort.
Om de restauratie van mobiel erfgoed mogelijk te maken, bestaat sinds 2018
[37]
bij het Mondriaan Fonds de Bijdrage Restauratie Mobiel Erfgoed. Deze
regeling, waar het ministerie van OCW tot nu toe twee maal 1 miljoen euro
voor heeft uitgetrokken, is bedoeld voor restauratie en herstel van mobiel
erfgoed met aandacht voor de verduurzaming daarvan. Voorwaarde voor
aanvragen binnen de regeling is dat het object opgenomen is in het Nationaal
Register Mobiel Erfgoed en een beeldbepalende rol heeft in de online
presentatie Toonbeelden. Het betreft een populaire, maar (vooralsnog) tijdelijke
regeling, die van groot belang is voor duurzaam behoud van mobiel erfgoed
voor de Collectie Nederland.

25
Zicht op de Collectie Nederland De contouren van de Collectie Nederland
bij het ontwikkelen van initiatieven voor behoud, beheer en presentatie van 
de collectie. Gezamenlijk bieden de bedrijfshistorische collecties een
caleidoscopisch beeld van de ontwikkeling van de Nederlandse industrie in
met name de twintigste eeuw.
Kunstenaarscollecties en -nalatenschappen
In haar tussenadvies heeft de commissie reeds geadviseerd beleid te
formuleren voor het beheer en behoud van kunstenaarscollecties 
[39]
en -nalatenschappen.  Naar oordeel van de commissie rechtvaardigt het
speciﬁeke en zeer eigen karakter van deze collecties een beschrijving als 
eigen type collectie. Anders dan bij reguliere verzamelingen (institutioneel 
en particulier), is in het geval van kunstenaarscollecties en -nalatenschappen
de kunstenaar zowel de vervaardiger als de verzamelaar van de collectie.
Kunstenaarscollecties ontstaan vaak uit contacten met andere nationale en
internationale kunstenaars en vormen zo de fysieke neerslag van een
kunstenaarsl  ev en. De commissie ziet de bijbehorende documentatie, 
archivalia en correspondentie uitdrukkelijk als integraal onderdeel van de
kunstenaarscollectie of -nalatenschap. Een verwante groep die apart dient 
te worden vermeld, zijn de (archief)collecties van kunsthandelaren of galeries,
die vaak een unieke bijdrage vormen aan de kennis over (moderne) kunst- 
en cultuurgeschiedenis.
Voor nagenoeg iedere kunstenaar geldt dat de institutionele belangstelling
voor zijn of haar werk in bepaalde perioden groter is of juist afwezig.
Verscheidene waarderingsgeschiedenissen laten zien dat er niet altijd een
verband is tussen institutionele belangstelling en artistieke waarde van het
werk. Beiden zijn onderhevig aan veranderende tijdsbeelden. Niet zelden
ontstaan daardoor in retrospectief aanzienlijke lacunes in de Collectie
Nederland, zoals bijvoorbeeld het geval is met het werk van vrouwelijke
kunstenaars of kunstenaars met een migratieachtergrond; relatief recent is 
het werk van deze kunstenaars meer in de belangstelling gekomen. Juist
kunstenaarscollecties en -nalatenschappen die een overzicht bevatten 
van een geheel oeuvre kunnen in de toekomst van grote waarde blijken te 
zijn voor herbezinning op de samenstelling van de Collectie Nederland.
De commissie constateert dat het belang van kunstenaarscollecties en 
-nalatenschappen in schril contrast staat tot de beschikbare informatie en de
beschikbare (ﬁnanciële) regelingen voor dit type collectie. De vragen over dit
type collectie raken aan veel terreinen: van ﬁscaaltechnische vragen rondom
nalatenschappen tot vragen over behoud, beheer, selectie en opslag. 
Een centraal informatiepunt zou een rol kunnen spelen in de uitwisseling van
kennis op dit gebied en een meer gestructureerde overkoepelende afstemming
en beredeneerde selectie. Waar nationale instellingen selectief zijn in het
accepteren en ontsluiten van grote (archief)collecties, bestaat er mogelijk bij
regionale en stadsarchieven wel belangstelling voor de nalatenschap van
regionale kunstenaars. Een dergelijk overzicht ontbreekt in de huidige situatie.
Universiteiten
Universitaire collecties zijn één van de historische pijlers van de Collectie
Nederland. De collecties zijn oorspronkelijk bijeengebracht ter ondersteuning
van onderzoek en studie, maar kenden ook meer ‘willekeurige’ toevoegingen

27
Beschermwaardigheid Internationaal kader
3.
Beschermwaardigheid
3.1
Internationaal kader
Het benoemen en beschermen van ‘nationaal cultuurbezit’ is een universeel
recht. Belangrijk fundament hiervoor is het Unesco-verdrag 1970, de eerste
overkoepelende, internationale overeenkomst die de illegale handel in
[40]
cultuurgoederen tegen probeert te gaan. Wat tot het beschermde culturele
erfgoed van een land behoort en het land niet zou moeten verlaten, is aan elk
land zelf om te bepalen. Ook is het aan de individuele landen om preventieve
maatregelen tegen de uitvoer van erfgoed te nemen. Veel gebruikte
instrumenten, die ook Unesco noemt, zijn lijsten waarop is vastgelegd welke
cultuurgoederen nationaal zijn beschermd, alsmede een vergunningensysteem,
op basis waarvan een vergunning moet worden aangevraagd voor de uitvoer
van mogelijk belangwekkende cultuurgoederen. Elk land dat partij is
geworden bij het Unesco-verdrag 1970 – in 2021 zijn dat 141 landen – kan op
basis van dit verdrag een teruggaveprocedure starten indien een nationaal
belangwekkend cultuurgoed wederrechtelijk is uitgevoerd, bijvoorbeeld door
diefstal uit een museum of omdat het zonder de vereiste vergunning is
uitgevoerd. In Nederland trad de Uitvoeringswet Unesco 1970 op 1 juli 2009
in werking. De Uitvoeringswet is nadien opgenomen in de Erfgoedwet (2016).
De voltooiing van het vrije verkeer van goederen, personen, diensten en geld
binnen Europa heeft in 1993 geresulteerd in het afschaffen van douane‐ 
formaliteiten bij de Europese binnengrenzen. Het fundamentele recht op vrij
verkeer van goederen binnen de EU geldt sinds dat jaar ook voor het verkeer
van cultuurgoederen, wat in principe betekent dat cultuurgoederen
gemakkelijk naar een ander EU-land kunnen worden gebracht. Lidstaten
hebben echter een relatief grote vrijheid om in nationale regelgeving een
uitzondering op dit Europees recht te maken. Op grond van artikel 36 van 
het Verdrag betreffende de werking van de Europese Unie (VWEU) is de
bescherming van ‘nationaal artistiek, historisch en archeologisch bezit’ een van
[41]
de redenen waarom lidstaten verboden en beperkingen mogen instellen.
Het Unierecht biedt verder een tweeledige ondersteuning aan de nationale
bescherming. Richtlijn 2014/60/EU biedt een kader voor de teruggave van
cultuurgoederen die op onrechtmatige wijze buiten het grondgebied van de
[42]
lidstaat zijn gebracht. Verordening (EG) nr. 116/2009 geeft Europese regels
[43]
voor de uitvoer van cultuurgoederen uit de EU.
Dankzij internationale en Europeesrechtelijke regelingen kan Nederland dus
aanspraak maken op erfgoed dat onrechtmatig is uitgevoerd. Voorwaarde is
wel dat de Staat in zijn nationale wetgeving werk heeft gemaakt van bescherm ‐ 
waardigheid en bescherming. Anders is er geen grond voor teruggave. De kern
van het beschermingssysteem dat momenteel in Nederland wettelijk van
kracht is, is aanwijzing door de minister van OCW, gekoppeld aan plaatsing in
een register. Cultuurgoederen die onvervangbaar en onmisbaar zijn voor
Nederland worden aangewezen als nationaal beschermd cultureel erfgoed en

29
Beschermwaardigheid Reikwijdte bescherming
3.3
Reikwijdte bescherming
Beschermwaardigheid gaat ook over de reikwijdte van bescherming; tot waar
strekt bescherming zich uit? De belangrijkste afbakening die de commissie
hanteert, is haar visie op de Collectie Nederland: roerend cultureel erfgoed in
publiek of particulier bezit dat in aanmerking komt voor bescherming, 
draagt altijd ook bij aan die visie. Die visie vormt – hoe breed ze ook is – 
een begrenzing, een kader.
Naast de begrenzing die de visie op de Collectie Nederland biedt, zijn er
concreet drie domeinen tot waar bescherming zich om uiteenlopende redenen
niet uitstrekt. Bescherming gaat niet over erfgoed in Caribisch Nederland,
noch over erfgoed dat op basis van restitutieregelingen wordt teruggegeven.
Ook de roerende elementen van interieurensembles kunnen – onder de
huidige wetgeving – niet voldoende worden beschermd tegen ongewenste
uitvoer naar het buitenland.
Caribisch Nederland
In het tussenadvies heeft de commissie de vraag gesteld of de reikwijdte van
bescherming zo ver moet gaan dat Caribisch Nederland – te weten Bonaire,
Sint Eustatius en Saba – in de Erfgoedwet moeten worden opgenomen. 
Zij concludeerde toen dat opname in de Erfgoedwet alleen een optie kan zijn
indien deze ‘bijzondere gemeenten’ van Nederland, ook wel de BES-eilanden
genoemd, dat zelf willen. Naar aanleiding van het tussenadvies heeft de
Tweede Kamer in juni 2021 schriftelijke vragen gesteld aan de minister over
het toezicht op de bescherming van cultureel erfgoed in Caribisch 
[45]
Nederland. In gesprek met vertegenwoordigers van Caribisch Nederland is
gebleken dat het allereerst cultuurpolitiek gezien niet eenvoudig is om het
roerend cultureel erfgoed in Caribisch Nederland ‘Collectie Nederland’ te
noemen. Weliswaar echoot de term in Nederland al decennialang, maar op
Bonaire, Sint Eustatius en Saba weerklinkt die niet of nauwelijks. Bovendien is
de cultuur van de Caribische regio, hoewel verweven met de Nederlandse
cultuur, autonoom. Voorts bleek dat de vraag naar bescherming en of die
anders zou moeten worden geregeld niet als het meest urgente dilemma wordt
ervaren. De eilanden benadrukken dat zij vooral behoefte hebben aan steun
van Nederland bij behoud en beheer, zowel op het gebied van kennis als
voorzieningen. Op basis van de gevoerde gesprekken concludeert de
commissie dat voor Caribisch Nederland het beschermingsvraagstuk telkens
voorafgegaan wordt door het meer primaire vraagstuk van behoud en beheer.
De commissie adviseert de verantwoordelijke bewindspersoon van OCW
hierover in gesprek te gaan met Caribisch Nederland.
Restitutie-erfgoed
Twee speciﬁeke groepen cultuurgoederen in Nederland die naar oordeel van
de commissie niet in aanmerking komen voor bescherming tegen ongewenste
uitvoer zijn naziroofkunst vallend onder het restitutiebeleid en ‘onvrijwillig
bezitsverlies uit voormalige Nederlandse koloniën’ zoals gedeﬁnieerd door de
[46]
commissie Nationaal Beleidskader Koloniale Collecties. De laatst ‐
genoemde commissie adviseerde om ‘in alle andere gevallen dan onvrijwillig
verloren cultuurgoederen uit Nederlandse koloniale gebieden’ de bescherm ‐

31
Beschermwaardigheid Beschermingscriteria
3.4
Beschermingscriteria
In de Erfgoedwet zijn criteria geformuleerd om te bepalen of een cultuurgoed
of verzameling beschermwaardig is. Criteria voor bescherming zijn naar 
het idee van de commissie niet afhankelijk van het systeem van beschermen;
ze passen elk systeem. Ze horen bij de vraag naar beschermwaardigheid 
en zijn in de gekozen beschermingssystematiek van een land een instrument
om die beschermwaardigheid te bepalen. De commissie spreekt van
beschermingscriteria in plaats van ‘aanwijzingscriteria’, de term in de
Erfgoedwet die verwijst naar het systeem van aanwijzing dat Nederland
gebruikt (zie hoofdstuk 4). Het is een neutralere omschrijving die beter 
past nu de commissie een nieuw beschermingsmodel gaat voorstellen 
(zie hoofdstuk 5).
De minister heeft de commissie verzocht ‘te bezien of de huidige open
aanwijzingscriteria in de Erfgoedwet, te weten ‘onmisbaar’ en ‘onvervangbaar’,
meer duiding behoeven, rekening houdend met de huidige tijdgeest en
ontwikkelingen in de samenleving’. Op verzoek van de minister heeft de
commissie deze evaluatie als eerste aangepakt en verwerkt in haar
tussenadvies. De commissie is van mening dat de criteria inderdaad moeten
worden geëxpliciteerd en is het eens met de Commissie-Pechtold die stelde
[51]
dat de open aanwijzingscriteria rechtsonzekerheid in de hand werken. 
De commissie meent echter ook dat de evaluatie van de twee genoemde
criteria niet kan zonder de evaluatie van de drie andere aanwijzingscriteria in
de Erfgoedwet: ‘bijzondere cultuurhistorische betekenis’, ‘bijzondere
wetenschappelijke betekenis’ en ‘uitzonderlijke schoonheid’. In de wettekst
(artikel 3.7) zijn de criteria onlosmakelijk met elkaar verbonden: een cultuur‐ 
goed kan worden aangewezen als beschermd cultuurgoed als het onvervang ‐
baar én onmisbaar is, én van bijzondere cultuurhistorische betekenis óf van
[52]
bijzondere wetenschappelijke betekenis óf van uitzonderlijke schoonheid.
De criteria zijn derhalve niet los van elkaar te zien. De commissie heeft alle vijf
de criteria geëvalueerd omdat zij wil beoordelen aan de hand van een set die
in zijn geheel bruikbaar is.
Uitgangspunten
Alvorens tot een nieuwe invulling van de criteria te komen, herhaalt de
commissie graag twee uitgangspunten uit haar tussenadvies:
1. De beschermingscriteria dragen uit dat ze tijdgebonden zijn
Beschermingscriteria staan nooit op zichzelf. Ze zijn een vehikel, een
instrument, om een bepaalde visie vorm te geven en bepaalde
doelstellingen te bereiken. De nieuwe beschermingscriteria worden
geformuleerd in relatie tot de visie op de dynamische Collectie Nederland,
zoals door de commissie geformuleerd in hoofdstuk 1 van dit advies. 
Die visie kan in de loop van de tijd veranderen, het is de visie die de
beschermingscriteria tijdgebonden maakt.
Parallel hieraan wil de commissie meer ruimte maken voor de actualiteit.
Ze wil erfgoed niet slechts historisch benaderen en meer oog hebben voor
belangwekkende moderne en hedendaagse cultuurgoederen die onmisbaar

33
Beschermwaardigheid Beschermingscriteria
Internationale vergelijking – de gemeenschappelijke delers
– Net als Nederland trachten België, Duitsland, Frankrijk en Verenigd
Koninkrijk met hun criteria iets te zeggen over het belang van
cultuurgoederen voor de nationale identiteit.
– Alle landen raken het belang van zeldzaamheid of uniciteit aan.
– Alle landen richten zich met hun criteria vooral op het verleden (zonder
daar altijd een tijdafbakening aan te koppelen).
– Alle landen omarmen met hun criteria meerdere perspectieven op
betekenisgeving. De genoemde betekenissen: archeologische, artistieke,
cultuurhistorische, esthetische, etnologische, historische,
kunsthistorische en wetenschappelijke betekenis. Sommige van deze
betekenissen zijn duidelijk aan een discipline gekoppeld (artistieke
betekenis gaat over kunst) terwijl andere betekenissen van toepassing
kunnen zijn op meerdere disciplines. Wetenschappelijk belang
bijvoorbeeld kan gaan over de studie van kunst, geschiedenis of
onderwijs.
– De Nederlandse Erfgoedwetcriteria vertonen grote gelijkenissen met de
Britse (‘Waverly’) criteria en met de Vlaamse criteria.
De RCE-methode is voor de commissie een functionele leidraad gebleken. 
De RCE werkt met cultuurhistorische waarden, sociaal-maatschappelijke
waarden en gebruikswaarden. Het zijn brede groepen hoofdcriteria,
waaronder diverse subcriteria een plaats kunnen krijgen. Vooral de eerste twee
groepen zijn voor het beschermingsvraagstuk van de commissie van belang.
Aansprekend vindt de commissie het onderscheid tussen het mogelijk
historische en het mogelijk actuele belang van een cultuurgoed dat de RCE
hiermee maakt. Daarmee gaat bescherming over verleden én heden. Het is een
reikwijdte die de commissie adviseert in de bescherming te incorporeren. 
De RCE verdeelt het cultuurhistorisch belang onder in historisch, artistiek 
en informatief belang en meet het maatschappelijk belang af aan de waarde of
waardering die het object heeft voor een bepaalde gemeenschap of groep.
Naar een nieuwe invulling
De commissie kan zich vinden in de criteria ‘onvervangbaar’ en ‘onmisbaar’,
maar zou hun functie en relatie tot de overige criteria duidelijker omschreven
willen zien in de Erfgoedwet. De commissie adviseert ‘onmisbaar’ te koppelen
aan de breed-inhoudelijke en dynamisch toepasbare criteria ‘cultuurhistorisch
belang’ en ‘maatschappelijk belang’, en aan de reeds genoemde symbool-, ijk-
en schakelfunctie uit de Wet tot behoud van cultuurbezit. Deze drie functies
zouden algemener dienen te worden verwoord, en kunnen daarmee fungeren
als instrument om de discussie over en argumentatie rond onmisbaarheid te
verﬁjnen en verdiepen.

35
Beschermwaardigheid Beschermingscriteria
* Symbool-, schakel- en ijkfunctie
Deze functies verﬁjnen de discussie over en de argumentatie rond de criteria
‘onmisbaar cultuurhistorisch belang’ en ‘onmisbaar maatschappelijk belang’.
De commissie stelt voor de volgende omschrijvingen te hanteren:
Symboolfunctie: een cultuurgoed of verzameling fungeert als een duidelijke
herinnering aan personen, instellingen, gebeurtenissen of tradities die voor het
Nederlandse collectieve geheugen van overtuigend belang zijn.
Schakelfunctie: een cultuurgoed of verzameling fungeert als wezenlijk element
in een ontwikkeling, als essentiële fase of omwenteling in een proces.
IJkfunctie: een cultuurgoed of verzameling fungeert als een unicum, paratype
of prototype en levert daarmee een wezenlijke bijdrage aan het onderzoek 
[56]
of de kennis van andere belangrijke cultuurgoederen of verzamelingen.

37
De noodzaak van een nieuw nationaal beschermingsmodel Inleiding & Het huidige beschermingsmodel
4.
De noodzaak van een nieuw
nationaal beschermingsmodel
4.1
Inleiding
In haar tussenadvies heeft de commissie zich behalve over de beschermings ‐
criteria ook uitgesproken over de beschermingssystematiek. Zij gaf aan dat het
ter discussie stellen van deze systematiek het gevolg was van het onderzoek
naar het functioneren van de criteria en de inrichting van het register. Ook de
vele gesprekken die zij had gevoerd, gaven aanleiding de wijze van beschermen
als geheel te herzien. Want een belangrijke oorzaak van de bekritiseerde
werking van de huidige beschermingssystematiek bleek gelegen in de
systematiek zelf.
De gesprekken met vertegenwoordigers uit de handel, verzamelaars, musea 
en erfgoeddeskundigen, een enquête en een vergelijkend onderzoek naar 
de beschermingsmodellen in de ons omringende landen die volgden na het
uitkomen van het tussenadvies hebben onze conclusie bevestigd. Om deze
reden heeft de commissie de tweede fase van haar adviestraject benut om 
de contouren van een meer passend model verder uit te werken.
Voor een goed begrip van het nieuwe beschermingsmodel dat de commissie 
in hoofdstuk 5 voorstelt, is het nodig de bezwaren van de commissie tegen het
huidige systeem te kennen, evenals de uitgangspunten en randvoorwaarden
voor het nieuwe model die daaruit zijn voortgekomen.
4.2
Het huidige beschermingsmodel
De Nederlandse Erfgoedwet kent verschillende beschermingsregelingen
[57]
inzake roerend cultureel erfgoed. Op de uitvoer van cultuurgoederen buiten
de Europese Unie (EU) is de Europese ‘Verordening (EG) nr. 116/2009’ 
van toepassing (opgenomen als paragraaf 4.4, artikel 4.23 van de Erfgoedwet).
Voor de reguliere uitvoer van cultuurgoederen binnen de EU geldt, als zij
tenminste niet als nationaal beschermd cultuurgoed zijn aangemerkt, in het
huidige systeem geen procedure of controle. Om cultuurgoederen die voor
Nederland van onvervangbaar en onmisbaar belang zijn te beschermen 
tegen uitvoer naar het buitenland (zowel binnen als buiten de EU) hanteert
Nederland de regeling ‘Aanwijzing van cultuurgoed en verzameling’, die in 
[58]
de praktijk hoofdzakelijk is gericht op particulier bezit. Twee aanvullende
regelingen – paragraaf 4.2, artikel 4.17-4.21 en paragraaf 4.3, artikel 4.22, 
van de Erfgoedwet – betreffen vooral het bezit van overheden en andere
publiekrechtelijke rechtspersonen.

39
De noodzaak van een nieuw nationaal beschermingsmodel Het huidige beschermingsmodel
of een cultuurgoed legaal in Nederland is en zijn eventuele belang voor 
[62]
de Nederlandse (cultuur)geschiedenis. Als de Inspectie meent dat er een
verband met de Nederlandse cultuurgeschiedenis is te leggen, wint zij in de
huidige situatie advies in bij de Ad hoc Commissie Onvervangbaar en
Onmisbaar die een nadere toets uitvoert op de beschermwaardigheid volgens
[63]
de criteria in de Erfgoedwet. De Inspectie kan een aanvraag voor een
vergunning alleen weigeren als het cultuurgoed beschermd is. Alvorens een
object kan worden aangewezen als beschermd, is een expertadvies nodig. 
De huidige Ad hoc Commissie Onvervangbaar en Onmisbaar staat onder
voorzitterschap van prof. dr. R.E.O. (Rudi) Ekkart en wordt ondersteund door
een secretaris van de RCE. De commissie bestaat daarnaast uit deskundigen
die per casus worden aangezocht.
b.
Aanwijzing van cultuurgoed en verzameling
Juist in zijn nationale wetgeving kan een land werk maken van
beschermwaardigheid en bescherming (zie hoofdstuk 3). Veel EU-landen
hebben daartoe een nationaal uitvoervergunningensysteem ontwikkeld.
Nederland vormt hierop een van de weinige uitzonderingen.
Het beschermings systeem da t Nederland sinds 1985 hanteert, toen de 
Wet tot behoud van cultuurbezit (Wbc) in werking trad, is ‘aanwijzing’ door
de minister van OCW. In de huidige Erfgoedwet, die in 2016 in werking trad, 
is aanwijzing uitgewerkt in de regeling ‘Aanwijzing van cultuurgoed en
verzameling’ (paragraaf 3.2 van de Erfgoedwet). Aanwijzing houdt in dat de
minister op basis van de criteria in de Erfgoedwet ambtshalve kan besluiten
dat een cultuurgoed of verzameling niet voor Nederland verloren zou moeten
gaan. Zo’n cultuurgoed of verzameling wordt aangewezen als nationaal
beschermd cultureel erfgoed en op een lijst geplaatst, het register. Hierom
wordt aanwijzing ook wel het ‘lijstsysteem’ genoemd. Plaatsing in het register
betekent dat het betreffende cultuurgoed Nederland niet zonder toestemming
van de minister mag verlaten. Aanwijzing vindt plaats los van de vraag of er
een concreet voornemen tot uitvoer is. Sinds de invoering van de Erfgoedwet
in 2016 gold een terughoudend aanwijzingsbeleid; aanwijzing was versmald
tot enkel nog ‘spoedaanwijzing’, waarbij de overheid bijvoorbeeld reageert op
het punt dat een belangwekkend cultuurgoed dreigt te verdwijnen naar het
[64]
buitenland. Deze beleidsregel is begin 2020 komen te vervallen, spoed‐ 
aanwijzing is echter nog wel een optie. Het huidige register is bescheiden van
[65]
omvang: het bevat momenteel 161 objecten en verzamelingen.
De ‘aanwijzingsregeling’ geldt voor particulier en publiek bezit, maar afgaande
op de memorie van toelichting, de wetsgeschiedenis en de staande praktijk
[66]
wordt vooral particulier bezit aangewezen. De eigenaar van een
aangewezen cultuurgoed of verzameling krijgt een aantal beperkingen
opgelegd die behoorlijk ingrijpend kunnen zijn. Zolang het cultuurgoed is
aangewezen, kan het niet zonder toestemming van de minister van OCW naar
het buitenland – ook niet tijdelijk. De minister heeft zes weken de tijd om
bedenkingen aan te voeren wanneer een eigenaar van een beschermd
cultuurgoed toestemming vraagt het betreffende cultuurgoed permanent naar
het buitenland uit te voeren. Van permanente uitvoer is bijvoorbeeld sprake 

41
De noodzaak van een nieuw nationaal beschermingsmodel Bezwaren tegen het huidige beschermingsmodel
aan een andere partij dan de Staat, een provincie, gemeente of andere publiek ‐
[69]
rechtelijke rechtspersoon. Knelpunt is echter dat in de praktijk dezelfde
publiekrechtelijke rechtspersoon die afstoting overweegt ook moet afwegen of
er redelijkerwijs sprake is van een onvervangbaar en onmisbaar cultuur goed.
[70]
 Niet alleen is de hiervoor benodigde specialistische kennis niet altijd
aanwezig, ook kan het een onwenselijke verstrengeling van belangen opleveren
(de slager die zijn eigen vlees keurt). Bovendien is het advies in de huidige
regelgeving niet bindend. Beheerders van speciﬁek de Rijkscollectie moeten
voor het vervreemden van cultuurgoederen uit de Rijkscollectie toestemming
[71]
vragen aan de RCE.
De ‘vervreemdingsprocedure’ is sterk gestoeld op vertrouwen: overheden of
andere publiekrechtelijke rechtspersonen zullen niet zo snel onvervangbaar en
onmisbaar cultuurgoed vervreemden, lijkt de gedachte. Ook speelt wellicht
mee dat een deel van de collecties van genoemde gremia is ondergebracht in
musea en dat musea die zijn aangesloten bij het Museumregister met de
LAMO een sterke vorm van zelfregulering toepassen bij afstoting. In essentie
zal publiek bezit inderdaad niet zomaar op een buitenlandse veiling worden
verkocht. Het is echter niet ondenkbaar dat in een ernstige crisis afstoting aan
het buitenland toch aan de orde komt. Daarbij zijn niet alle musea aan ‐
gesloten bij het museumregister. In haar tussenadvies pleitte de commissie al
voor meer centrale aansturing van de bescherming van publiek bezit. Om het
zicht op de collecties van overheden en andere publiekrechtelijke rechts ‐
personen te vergroten (zie hoofdstuk 2) en de bescherming van deze collecties
te verbeteren, stelt zij voor om bij de beoordeling van beschermwaardigheid
standaard deskundigen te betrekken. 
Een aanvullende regeling is: ‘Cultuurgoed in openbare of kerkelijke collectie’
(paragraaf 4.3, artikel 4.22, van de Erfgoedwet). Deze gaat over goederen
respectievelijk in eigendom van de Staat of een ander openbaar lichaam, of in
eigendom van een kerkgenootschap (privaatrechtelijke rechtspersoon). Alleen
met toestemming van de eigenaar, of plaatsvervangend een vergunning door
de minister van OCW, mag een (geregistreerd) cultuurgoed of (geregistreerde)
verzameling uit openbare of kerkelijke collecties buiten Nederland (binnen of
buiten de EU) worden uitgevoerd. Cultuurgoederen waarvoor geen
toestemming is gegeven, kunnen worden teruggevorderd. Deze regeling 
biedt naar oordeel van de commissie een passieve vorm van bescherming en
veronderstelt een actieve eigenaar: het is de eigenaar die aan de bel moet
trekken als zijn cultuurgoed zonder zijn toestemming naar het buitenland 
is uitgevoerd.
4.3
Bezwaren tegen het huidige beschermingsmodel
Tegen het huidige systeem zoals geschetst in de vorige paragraaf gelden
verschillende bezwaren.
1. Bescherming binnen EU is onvoldoende
De bescherming tegen ongewenste uitvoer van cultuurgoederen buiten de
EU is behoorlijk breed en afdoende geregeld. Als het gaat over uitvoer
binnen de EU is bescherming echter zeer beperkt geregeld. Er is in de

43
De noodzaak van een nieuw nationaal beschermingsmodel Bezwaren tegen het huidige beschermingsmodel
dat de bescherming via een register sterk blijft drijven op spoed‐ 
aanwijzingen, reagerend op wat er op de markt komt. De duidelijkheid die
het register zou moeten bieden, bestaat in de praktijk niet.
4.
Een register is te statisch
In de visie van de commissie is de Collectie Nederland altijd in
ontwikkeling. Dit dynamische karakter van de Collectie Nederland vergt
een doorlopend proces van beoordelen als het gaat om bescherming. 
De betrokkenheid van de overheid (concreet de minister van OCW) is in
de huidige praktijk echter beperkt tot incidentele (spoed)aanwijzing van
cultuurgoederen. Het register is daarmee een momentopname en dat
verhoudt zich slecht tot een dynamische collectie. Een register is te statisch.
Hoewel de mogelijkheid er is, blijkt aanpassing van het register in de
praktijk nauwelijks te gebeuren. Het huidige register is in 1985 opgesteld
[73]
en sindsdien slechts in beperkte mate aangepast.
5.
De praktijk van (spoed)aanwijzing veroorzaakt onzekerheid en onrust
Een (particuliere) eigenaar weet niet of en wanneer aanwijzing zal
plaatsvinden. Bij een bepaalde categorie cultuurgoederen is er altijd de
mogelijkheid dat er ter voorkoming van uitvoer eenzijdig tot aanwijzing
wordt overgegaan. Dit creëert onzekerheid en onrust. Bij spoedaanwijzing
speelt dat in versterkte mate. De onvoorspelbare aanpak van aanwijzing
doet de betrokkenheid van particulieren bij de Collectie Nederland geen
goed. Wat zekerheid lijkt te bieden (een register) is in de praktijk voer voor
twijfel en discussie.
6.
Belangwekkende cultuurgoederen van geringe ﬁnanciële waarde zijn
onvoldoende beschermd
Cultuurgoederen van geringe ﬁnanciële waarde maar van mogelijk
onmisbaar maatschappelijk of cultuurhistorisch belang blijven in het
huidige systeem te zeer buiten beeld. Nationaal is er onvoldoende oog voor
deze categorie cultuurgoederen en internationaal zijn ze niet beschermd.
De relatief geringe ﬁnanciële waarde betekent in de praktijk namelijk dat de
betreffende cultuurgoederen niet of nauwelijks worden opgemerkt in het
huidige uitvoervergunningensysteem voor buiten de EU, simpelweg omdat
ze onder de betreffende waardedrempels vallen en dus niet vergunning ‐
plichtig zijn. Uit gesprekken is gebleken dat in het bijzonder belang ‐
wekkende cultuurgoederen uit regionale en migrantengemeenschappen
momenteel onvoldoende beschermd zijn.
7. Een stevig ﬁnancieel fundament voor het aankopen van roerend cultureel
erfgoed waarvan de Staat vindt dat het niet uit Nederland zou moeten
verdwijnen, ontbreekt
Plaatsing in het register wekt de suggestie dat het cultuurgoed voor
Nederland blijft behouden. Maar plaatsing betekent in feite niet meer dan
een moratorium bij uitvoer. Als er binnen zes weken geen andere kopers in
Nederland te vinden zijn voor roerend cultureel erfgoed dat de Staat in
Nederland zou willen behouden en de eigenaar volhardt in zijn voornemen
tot verkoop aan het buitenland, moet de Staat zelf een reëel bod doen om
het cultuurgoed aan te kopen. Echter, het Museaal Aankoopfonds waaruit

45
De noodzaak van een nieuw nationaal beschermingsmodel Uitgangspunten en randvoorwaarden
4.
Het systeem beschermt particulier en publiek bezit op dezelfde wijze 
In de visie van de commissie zijn beide domeinen – publiek en particulier –
belangrijke spelers in de Collectie Nederland. Door meer eenheid in het
beschermingssysteem te creëren, wint het aan duidelijkheid: een gelijke
behandeling voor alle eigenaren, publiek en particulier, vereenvoudigt de
regelgeving en draagt bij aan de gewenste transparantie van het systeem.
5.
Het systeem kan, anders dan het huidige systeem, functioneren zonder dat
alle roerende cultuurgoederen in Nederlands bezit bekend zijn
Een centraal en feitelijk inzicht in de deelcollecties die samen ‘de Collectie
Nederland’ vormen, bestaat niet. De Collectie Nederland als een fysiek 
af te bakenen geheel, een concrete lijst met cultuurgoederen en
verzamelingen, is een illusie. Bovendien is zo’n afgebakend geheel niet
wenselijk: in de visie van de minister en de commissie is de Collectie
Nederland immers dynamisch (zie hoofdstuk 1).
6.
Het systeem maakt idealiter ook mogelijk dat cultuurgoederen van geringe
ﬁnanciële waarde, maar van cultuurhistorisch of maatschappelijk belang,
behouden blijven voor Nederland 
In de visie van de commissie op de Collectie Nederland is veel ruimte voor
meerstemmigheid, voor de verhalen van diverse gemeenschappen. 
Die meerstemmigheid moet terug te zien zijn in de Collectie Nederland.
Ook cultuurgoederen die niet behoren tot de ﬁnanciële top van de
internationale markt, maar van grote cultuurhistorische of
maatschappelijke waarde zijn voor Nederland, dienen voor de Collectie
Nederland behouden te kunnen blijven.
7.
Het systeem is meer in overeenstemming met de systemen in andere 
EU-landen
Een gelijk Europees speelveld is voor eigenaren, handelaren én
bescherming van cultuurgoederen van belang. Samenwerking en
uitwisseling van informatie omtrent mogelijk beschermwaardig en reeds
beschermd nationaal erfgoed tussen landen worden erdoor vergemakkelijkt.
Randvoorwaarden:
1. Niet alles kan en hoeft te worden beschermd
Het is onmogelijk maar ook onwenselijk om al het erfgoed in Nederland te
houden: het gaat om de juiste balans tussen een zuinige en zorgvuldige
omgang met het Nederlands roerend cultureel erfgoed en de rechten van
individuele eigenaren op een vrije omgang met hun bezit.
2. De administratieve en ﬁnanciële last voor overheid en eigenaar moet zo
beperkt mogelijk zijn
De kosten van de uitvoering van het nieuwe stelsel moeten zo laag mogelijk
worden gehouden en de gebruikersvriendelijkheid van het stelsel dient 
zo hoog mogelijk te zijn. Onnodige bureaucratie komt de haalbaarheid en
acceptatie van een verandering van het beschermingssysteem ten goede.

47
Een nationaal uitvoervergunningensysteem Inleiding
5.
Een nationaal
uitvoervergunningensysteem
5.1
Inleiding
In het voorgaande heeft de commissie geconstateerd dat het ontbreken 
van toezicht op verplaatsingen binnen Europa het belangrijkste hiaat in het
huidige beschermingsmodel is. Het risico op ongewenste vervreemding 
van belangwekkende cultuurgoederen neemt hiermee toe. Als een dergelijk
cultuurgoed vanuit Nederland wordt ingebracht voor verkoop op een
Europese veiling, hoeft hiervoor momenteel geen procedure te worden
doorlopen. Als de verplaatsing heeft plaatsgevonden, zijn beschermende
maatregelen (concreet in het huidige model: aanwijzing en plaatsing in het
register) niet meer mogelijk en is het cultuurgoed feitelijk al voor Nederland
verloren. Het ontbreken van een adequate bescherming van belangwekkende
cultuurgoederen bij verplaatsingen binnen de EU werkt spoedaanwijzing in 
de hand. Als het voornemen tot verkoop van een dergelijk belangwekkend
cultuurgoed al wordt opgemerkt voor vertrek uit Nederland, moet er in 
grote haast worden gehandeld om het voorgenomen vertrek te voorkomen.
Op basis van haar bevindingen adviseert de commissie het bestaande 
EU-uitvoervergunningensysteem (voor buiten de EU) aan te vullen met 
een nationaal uitvoervergunningensysteem (voor uitvoer binnen de EU). 
Deze voorgestelde uitbreiding dicht het belangrijkste hiaat in het huidige
beschermingsmodel. Als doorlopend proces van beoordeling in plaats 
van incidentele aanwijzing, past zij bij de bescherming van een collectie die 
in de visie van de minister en de commissie dynamisch en dus altijd in
ontwikkeling is. Het voorgestelde nationaal uitvoervergunningensysteem is 
een uitwerking van het door de Commissie-Pechtold geadviseerde actievere
[76]
beschermingsbeleid v  an belangwekkende cultuurgoederen.
Het nieuwe nationaal uitvoervergunningensysteem is sterk gemodelleerd naar
het EU-uitvoervergunningensysteem. Het volgen van het Europese systeem
heeft grote voordelen: het is een gekend en uitgewerkt systeem. In het
nationaal uitvoervergunningensysteem dat de commissie voor ogen staat, 
moet voor cultuurgoederen boven een vooraf vastgestelde leeftijds- en
waardedrempel een uitvoervergunning worden aangevraagd. Dit geldt voor
zowel publieke als particuliere eigenaren. Eventueel belangwekkende
cultuurgoederen komen zo veel eerder, en binnen een vastliggende procedure
in het vizier van de daartoe bevoegde adviescommissie. Het nieuwe systeem
maakt zo niet alleen betere bescherming mogelijk, het is voor de betrokkenen
in het veld ook transparanter dan het huidige, onvoorspelbare systeem van
aanwijzing: de regels voor het aanvragen van een uitvoervergunning zijn
duidelijk en voor iedereen gelijk. Alleen voor geregistreerde musea en voor
musici stelt de commissie een uitzondering op de reguliere procedure voor.
Omdat de nieuwe uitvoerregels gelden voor zowel particulier als publiek bezit,

49
Een nationaal uitvoervergunningensysteem De aanvraagprocedure vanuit de aanvrager
wetgeving en de bijbehorende categorieëncheck met daaraan gekoppelde
waardedrempels dateren uit 1993; de marktprijzen voor topstukken hebben
zich sindsdien sterk ontwikkeld. De commissie pleit met een nationaal
uitvoervergunningensysteem weliswaar voor betere bescherming van
belangwekkende cultuurgoederen, maar wil de handel in de EU niet buiten ‐
proportioneel verstoren en de administratieve last voor aanvrager en
behandelaar beperken.
De commissie stelt voor de nieuwe ﬁnanciële drempelwaarden te bepalen in
samenspraak met het veld, bijvoorbeeld in rondetafelgesprekken met
specialisten per categorie. Duitsland organiseerde voor de ophoging van de
drempelwaarden in zijn nieuwe ‘Kulturgutschutzgesetz’ van 2016 eveneens
een inspraakprocedure: de kennis van handelaren, veilinghuizen en musea
werd daarmee in de nieuwe wetgeving gewaarborgd, wat het draagvlak voor 
de wetgeving vergrootte. In het Nederlandse wetgevingsproces zou naar de
dan geldende marktwaarden moeten worden gekeken. Verder adviseert de
commissie de minister binnen de geldende gremia in overleg te gaan met de
EU over aanpassing van de drempelwaarden in het EU-uitvoervergunningen ‐
systeem aan de huidige marktprijzen.
Extra categorie: kunst tussen 20 en 50 jaar oud ongeacht materiaalsoort 
vanaf 750.000 euro
Aansluitend op de in dit rapport geformuleerde visie op de Collectie
Nederland komen ook eigentijdse kunstuitingen in aanmerking voor
bescherming. In het EU-uitvoervergunningensysteem bestaat geen categorie
voor kunst jonger dan 50 jaar en in het huidige register is deze groep
cultuurgoederen sterk ondervertegenwoordigd. De commissie pleit er daarom
voor een categorie toe te voegen aan het nieuwe nationaal vergunningen‐ 
systeem: ‘kunst tussen 20 en 50 jaar oud ongeacht materiaalsoort’. 
De commissie adviseert voor deze categorie de volgende drempelwaarden aan
te houden: tussen de 20 en 50 jaar oud, met een ﬁnanciële waarde van
minimaal 750.000 euro. In de voorgestelde leeftijdsdrempel is meegewogen
dat bescherming de prijsontwikkeling van een levende kunstenaar zo min
mogelijk zou moeten belemmeren. 20 jaar is een redelijke termijn voor een
kunstenaar en/of kunstwerk om te worden opgemerkt door musea of
verzamelaars en ook een redelijke termijn voor een kunstenaar om inter‐ 
nationaal zijn vleugels uit te slaan. Een aanvullend argument voor een
minimale ouderdom van 20 jaar is de wens alleen die werken in aanmerking 
te laten komen die behoren tot het uitgekristalliseerde deel van het oeuvre 
van de kunstenaar.
Een actuele ontwikkeling die de commissie hier wil signaleren, is ‘born-digital
art’. Deze niet-fysieke kunstvorm, die niet gebonden is aan landsgrenzen, 
valt buiten het beschermingsmodel. In het kader van bescherming adviseert de
commissie de (juridische) ontwikkelingen rondom deze kunstvorm nauw ‐
lettend te blijven volgen.

51
Een nationaal uitvoervergunningensysteem De beoordelingsprocedure vanuit de overheid
Paspoort
De commissie stelt één toevoeging voor aan het systeem zoals we dat kennen
voor permanente uitvoer buiten de EU: een open vergunning voor
permanente uitvoer met een geldigheid van tien jaar, door de commissie
‘paspoort’ genoemd. Het is een voorstel waarmee de commissie tegemoet wil
komen aan de bewegingsvrijheid van de Nederlandse handelaren. Anders dan
met de (eenmalige) vergunning voor permanente uitvoer is de aanvrager/
eigenaar vrij om onbeperkt heen en weer te reizen tussen Nederland en andere
EU-landen en kan hij zijn cultuurgoed binnen die tien jaar ongehinderd
verkopen of schenken aan het buitenland. Tien jaar lang hoeft er voor het
betreffende cultuurgoed geen uitvoervergunning te worden aangevraagd. 
Het paspoort brengt snelheid in het uitvoervergunningensysteem en beperkt
voor alle actoren de aanvullende werklast van het nationaal vergunningen ‐
systeem aanzienlijk.
Met name voor handelaren die deelnemen aan Europese beurzen zal het
paspoort een verlichting van de administratieve last betekenen. Indien een
cultuurgoed niet is verkocht op de betreffende beurs, hoeft niet opnieuw een
vergunning te worden aangevraagd bij deelname aan een andere beurs in het
buitenland. Ook hoeft er geen permanente uitvoervergunning meer te worden
aangevraagd bij verkoop (of een andere vorm van eigendomsoverdracht); 
de toetsing op beschermwaardigheid heeft immers al plaatsgevonden bij
verstrekking van het paspoort. De verkoop zal wel moeten worden gemeld,
[77]
waarmee het paspoort vervalt. Na tien jaar kan een aanvraag voor
verlenging van het paspoort worden gedaan. Indien de omstandigheden 
dat eisen, kan het zijn dat die verlenging niet wordt gegeven.
5.3
De beoordelingsprocedure vanuit de overheid
(zie schema ‘Aanvraag- en beoordelingsprocedure nationale uitvoervergunning’)
De commissie adviseert de beoordelingsprocedure van een aanvraag voor een
nationale uitvoervergunning zoveel als mogelijk te laten overeenkomen met 
de reeds bestaande procedure voor een EU-uitvoervergunning. Procesmatig
zijn in beide situaties vergelijkbare activiteiten nodig met vergelijkbare
deskundigheid en voor de aanvrager is eenduidigheid van grote meerwaarde.
De processtappen zijn: administratieve (digitale) registratie van de aanvraag en
volledigheidscheck (nu door CDIU), brede cultuurinhoudelijke beoordeling
van de aanvraag (nu door Inspectie), bij twijfel Inspectie toetsing van de
aanvraag aan de beschermingscriteria uit de Erfgoedwet (nu door Ad hoc
Commissie Onvervangbaar en Onmisbaar), besluit over vergunningverlening
(nu door Inspectie) en administratieve afhandeling c.q. papieren afgifte van de
vergunning (nu door CDIU).
De commissie stelt voor om in het nieuwe beschermingsmodel de toetsing 
aan de beschermingscriteria te beleggen bij de in te stellen vaste
onafhankelijke adviescommissie (zie hoofdstuk 7). Die commissie geeft dan
advies over permanente uitvoervergunningen voor zowel binnen als buiten 
de EU. Ook acht de commissie het denkbaar – zeker als de huidige papieren
aanvraagprocedure en afgifte worden gedigitaliseerd en daarmee

53
Een nationaal uitvoervergunningensysteem De gevolgen van afwijzing
Continuïteit in de expertbeoordeling
Continuïteit in de expertbeoordeling is essentieel voor een meer betrokken
beschermingsbeleid. Idealiter wordt daartoe in het nieuwe systeem de
tijdelijke ad-hoccommissie opgevolgd door een vaste onafhankelijke advies‐ 
commissie, en wordt deze actor met haar rol ook opgenomen in de
Erfgoedwet omdat zij onderdeel van het uitvoervergunningensysteem is;
zonder expertbeoordeling is dat systeem niet compleet. Logischerwijs neemt
de vaste adviescommissie bovendien de beoordeling van de EU-aanvragen
voor permanente uitvoervergunningen in behandeling: die worden immers
ook, als de Inspectie dat nodig vindt, getoetst aan de beschermingscriteria 
uit de Erfgoedwet. Net als de huidige ad-hoccommissie doet de vaste
onafhankelijke adviescommissie waar nodig een beroep op individuele experts
(zie hoofdstuk 7).
Snelheid
Snelheid in de beoordeling van aanvragen wordt door alle partijen in het veld
bepleit. Een aanvraag voor permanente uitvoer verdient zo snel mogelijk
uitsluitsel, maar dient in elk geval de maximale termijn van acht weken van de
Algemene wet bestuursrecht (Awb) niet te overschrijden. Dat is dus inclusief
de eventuele criteriatoets door de vaste onafhankelijke adviescommissie.
Idealiter komt er een tweetrapsbeoordeling: een snelle eerste reactie in
bijvoorbeeld tien dagen (de vergunning zal worden verleend of de aanvraag
wordt nader onderzocht) en een afhandeling binnen acht weken. 
De commissie acht het wenselijk te onderzoeken of eigenaren van cultuur ‐
goederen in het bezit van een nationale uitvoervergunning, waarvoor in
sommige categorieën hogere drempels gelden, versneld of misschien zelfs
automatisch een EU-uitvoervergunning kunnen krijgen.
Evaluatie
Om het systeem van beoordeling en bescherming dynamisch te houden,
adviseert de commissie de categorieën en drempelwaarden periodiek,
minimaal vijfjaarlijks, te evalueren. De evaluatie zou kunnen samenvallen 
met de evaluatie van de Erfgoedwet.
5.4 De gevolgen van afwijzing
(zie schema ‘Aanvraag- en beoordelingsprocedure nationale uitvoervergunning’)
Bij het niet verkrijgen van een vergunning voor permanente uitvoer kan de
aanvrager/eigenaar besluiten af te zien van zijn voornemen tot uitvoer en het
betreffende cultuurgoed vervolgens binnen Nederland verkopen of in eigen
bezit houden. In het laatste geval kan hij in aanmerking komen voor een
Bijdrage Beschermd Cultuurgoed. Als de eigenaar volhardt in zijn voornemen
tot vervreemding naar het buitenland, terwijl de Staat het cultuurgoed graag
wil behouden voor Nederland, biedt de Staat hem een Aankooptraject
Beschermd Cultuurgoed aan.
Bijdrage Beschermd Cultuurgoed
In het huidige systeem van aanwijzing kan de eigenaar van een aangewezen
cultuurgoed of verzameling een tegemoetkoming krijgen in de kosten voor

55
Een nationaal uitvoervergunningensysteem De gevolgen van afwijzing
Wat betreft de taxatie, de particuliere kopers en de aankooptermijn adviseert
de commissie het volgende:
Internationale taxatie
Een belangrijke voorwaarde voor de commissie is dat de aankoop gebeurt
tegen een reële internationale marktwaarde, gebaseerd op een onderbouwde
taxatie of waarde-inschatting door twee internationaal georiënteerde
onafhankelijke taxateurs, van wie er een wordt aangewezen door de eigenaar
en een door de Staat. De commissie realiseert zich dat het moeilijk is de
internationale marktwaarde exact te kennen: het betreft immers een taxatie,
geen verkoopprijs. Indien eigenaar en Staat het niet eens kunnen worden over
het proces van taxatie door twee onafhankelijke taxateurs, kan de eigenaar de
rechtbank in Den Haag inschakelen om te beoordelen of de procedure eerlijk
is verlopen. (De Haagse rechtbank is ook een actor in het huidige
registersysteem.)
Particuliere kopers
Ook de collecties van particulieren kunnen in de visie van de commissie deel
uitmaken van de Collectie Nederland en een factor in publieksbereik zijn.
Idealiter zorgt een particuliere koper voor (een zekere mate van) openbare
zichtbaarheid van het aangekochte cultuurgoed, zodat het daarmee onderdeel
wordt van de Collectie Nederland. Het is echter geen eis die de overheid
kan opleggen; het cultuurgoed is immers niet haar eigendom. De eventuele 
zorg dat een particulier museum een beschermd cultuurgoed doorverkoopt
naar het buitenland, is overbodig: bij permanente uitvoer moet immers 
een uitvoervergunning worden aangevraagd.
Aankooptijd (twee keer) zes maanden
Voor het gehele aankooptraject stelde de commissie in het tussenadvies zes
maanden voor. Deze periode acht de commissie nog steeds werkbaar. Het is
een beduidend langere periode dan de zes weken die kopers anders dan de
Staat in de huidige Erfgoedwet krijgen voor het aankopen van aangewezen
[85]
cultuurgoederen en verzamelingen. Zes maanden is echter nog altijd slechts
de helft van de tijdsperiode die men bijvoorbeeld in het Verenigd Koninkrijk
reserveert voor de aankoop van een ‘national treasure’. Taxatie en fondsen‐ 
werving zijn processen die tijd kosten en waarvoor zes weken hoe dan ook te
kort is. Mocht het partijen in het veld na zes maanden niet zijn gelukt het
gehele bedrag bijeen te brengen maar wel reeds een substantieel deel, dan zou
de mogelijkheid moeten bestaan het aankooptraject te verlengen met maxi ‐
maal nog eens zes maanden opdat een succesvolle aankoop door het veld kan
worden gerealiseerd. Wanneer het (in laatste instantie de Staat) niet lukt 
het cultuurgoed aan te kopen, dan krijgt de aanvrager/eigenaar een vergunning
voor permanente uitvoer en kan hij het cultuurgoed deﬁnitief uitvoeren en
verkopen of schenken aan het buitenland.

57
Een nationaal uitvoervergunningensysteem Overgangsregeling register & Cultuurgoederen van geringe ﬁnanciële waarde
5.5
Overgangsregeling register beschermde cultuurgoederen
Voor de 161 cultuurgoederen en verzamelingen in het huidige register, 
de nationaal beschermde cultuurgoederen die niet zonder toestemming van de
minister naar het buitenland mogen, stelt de commissie een overgangsregeling
voor. Bij invoering van een nationaal uitvoervergunningensysteem blijft de
beschermde status van deze groep ongewijzigd. Er worden echter geen
cultuurgoederen aan het register meer toegevoegd. Een eventueel bestaand
recht op ﬁnanciële tegemoetkoming op basis van de status als nationaal
beschermd erfgoed (zie hoofdstuk 5.8) blijft ongemoeid. De commissie
adviseert de 161 cultuurgoederen en verzamelingen in het huidige register in
de loop van tien jaar opnieuw, aan de hand van de nieuwe beschermings ‐
criteria, te laten beoordelen door de vaste onafhankelijke adviescommissie 
(zie hoofdstuk 7).
Cultuurgoederen en verzamelingen die eventueel in de overgang van het oude
naar het nieuwe systeem worden aangewezen voor bescherming en daarmee in
het register komen, vallen ook onder de overgangsregeling.
5.6
Onvervangbare en onmisbare cultuurgoederen van geringe
ﬁnanciële waarde 
In de visie van de commissie zou de Collectie Nederland een beeld van de
rijkdom, complexiteit en diversiteit van het Nederlands roerend cultureel
erfgoed moeten geven. Voor die rijkdom, complexiteit en diversiteit dient ook
in de bescherming aandacht te zijn. Eén speciﬁeke categorie stelde haar echter
voor een dilemma: onvervangbare en onmisbare cultuurgoederen van relatief
geringe ﬁnanciële waarde, vaak afkomstig – zo bleek ook in de gesprekken –
uit speciﬁek regionale en migrantengemeenschappen. De commissie wil
aandacht voor deze cultuurgoederen (zie hoofdstuk 1 en de uitgangspunten in
hoofdstuk 4.4) maar de waardedrempels in het uitvoervergunningensysteem
(zowel dat voor buiten als binnen de EU) zijn voor hen te hoog, wat maakt dat
ze niet vergunningplichtig zijn en dus niet in beeld komen voor bescherming
op het moment van uitvoer.
Het extreem verlagen van de waardedrempels is in de praktijk geen werkbare
oplossing: het zou een enorme stijging van het aantal vergunningplichtige
cultuurgoederen en verzamelingen betekenen en leiden tot een onacceptabele
werkbelasting en bureaucratie voor eigenaren en overheid. Daarbij is 
het naar het oordeel van de commissie de vraag of het risico op ongewenste
vervreemding voor deze groep cultuurgoederen, hoewel in theorie altijd
aanwezig, in de praktijk de grootste bedreiging is. Het is daarmee ook 
de vraag of een betere vertegenwoordiging van cultuurgoederen van geringe
ﬁnanciële waarde maar groot cultuurhistorisch of maatschappelijk belang
binnen de Collectie Nederland het effectiefst te bewerkstelligen is met
beschermingsmaatregelen. Aangezien het cultuurgoederen van relatief geringe
ﬁnanciële waarde betreft, vallend onder de waardedrempels van de
vergunningenstelsels, zou het in de praktijk haalbaar moeten zijn voor musea
en erfgoedinstellingen deze cultuurgoederen te verwerven. Anderzijds geldt
ook dat er speciﬁek voor deze groep cultuurgoederen zeer complexe beheer-

59
Een nationaal uitvoervergunningensysteem Financiën
Net als musea controleren grote veilinghuizen doorgaans streng: als een werk
ter veiling komt, moet de uitvoervergunning zijn geregeld. In gesprekken 
met overheden en andere stakeholders in de ons omringende landen werd
bovendien gesteld dat er een mentaliteitsverandering gaande is die
bescherming mogelijk ten goede komt. Door de actuele internationale
politieke aandacht voor het tegengaan van handel in roofkunst wordt de
herkomst van een cultuurgoed steeds belangrijker gevonden – door veiling ‐
huizen, maar ook door particuliere eigenaren. Een onduidelijke herkomst is
schadelijk voor (de verhandelbaarheid en dus de waarde van) het cultuurgoed.
Een deel van een zo adequaat mogelijke controle en handhaving is dus
gestoeld op internationale wetgeving, een ander deel op vertrouwen – in het
goede gedrag van particulieren, handelaren en veilinghuizen – en weer een
ander deel op de wisselwerking en samenwerking tussen particulieren 
en overheid.
5.8
Financiën
Om het nieuwe, meer betrokken beschermingsmodel te realiseren, is er 
– los van de ﬁscale regelingen die worden voorgesteld in hoofdstuk 6 –
structureel budget nodig voor de aankoop van beschermde cultuurgoederen
en de ﬁnanciële tegemoetkoming in behoud en beheer voor eigenaren aan 
wie een uitvoervergunning is geweigerd. Daarnaast zijn er de kosten om het
nationaal uitvoervergunningensysteem te implementeren.
Museaal Aankoopfonds
Voor het aankopen van onvervangbaar en onmisbaar erfgoed door de Staat 
is er sinds 1 oktober 1999 het Museaal Aankoopfonds. Omdat dit fonds niet 
is opgenomen in de Erfgoedwet is het niet wettelijk vastgelegd waarvoor 
het kan worden gebruikt en welke middelen daarvoor beschikbaar zijn. 
Ook kent het fonds geen regeling voor aanvulling. Zoals reeds in het tussen‐ 
advies geadviseerd, vindt de commissie dat de doelstellingen van het Museaal
Aankoopfonds en de daaraan gekoppelde budgetten wettelijk moeten 
[87]
worden verankerd.
Doelstellingen
De commissie adviseert het Museaal Aankoopfonds alleen te gebruiken 
voor aankoop en bescherming van roerende cultuurgoederen. De ﬁnanciering
van niet-museale en niet-erfgoed gerelateerde zaken, zoals recentelijk de
subsidiëring van Scapino Ballet Rotterdam en Eurosonic Noorderslag, 
zouden niet uit de middelen van het Museaal Aankoopfonds moeten worden
bekostigd. Naar het idee van de commissie is het fonds er voor het aankopen
van beschermde cultuurgoederen en verzamelingen, en voor grote incidentele
aankopen die musea willen doen los van het beschermingsvraagstuk. 
Voor deze twee doeleinden was het Museaal Aankoopfonds aanvankelijk
[88]
bedoeld. Een nieuwe doelstelling van het Museaal Aankoopfonds zou 
de aankoop van onvervangbare en onmisbare cultuurgoederen van relatief
geringe ﬁnanciële waarde – vaak afkomstig uit speciﬁek regionale en
migrantengemeenschappen – moeten zijn (zie hoofdstuk 5.6).

61
Een nationaal uitvoervergunningensysteem Financiën
en wordt een actiever beschermingsbeleid mogelijk. De commissie schaart
zich graag achter deze ﬁnanciële uitwerking.
De commissie hecht eraan om in dit verband het belang van een dynamische
Collectie Nederland nogmaals onder de aandacht te brengen. Om die
dynamiek te kunnen realiseren, is het essentieel dat er ook middelen beschik ‐
baar blijven voor belangwekkende ‘kleinere’ museale aankopen. De commissie
onderschrijft om die reden het eerdere pleidooi van het Mondriaan Fonds 
om de Bijdrage Aankopen die dit fonds beheert structureel te verhogen. 
De regeling is al twee keer, in 2016 en 2018, eenmalig aangevuld omdat ze
ontoereikend is. De scheidslijn van 500.000 euro die het Mondriaan Fonds nu
inzet – een aanvraag onder de 500.000 euro wordt betaald uit de Bijdrage
Aankopen, boven de 500.000 euro uit de Bijdrage Aankopen en het Museaal
Aankoopfonds samen (zie hoofdstuk 5.4) – kan alleen worden gehandhaafd
[94]
als het budget wordt opgetrokken naar 4 miljoen euro per jaar. Als dat niet
gebeurt, is de kans groot dat het Museaal Aankoopfonds eerder, bij een lagere
scheidslijn, zal moeten worden aangesproken.
Tot slot wil de commissie benadrukken dat het aankopen van cultuur ‐
goederen, teneinde ongewenste vervreemding naar het buitenland te
voorkomen, moet gebeuren op basis van de strenge beschermingscriteria zoals
voorgesteld in hoofdstuk 3. Het beschermingsbudget binnen het Museaal
Aankoopfonds dient alleen in uitzonderlijke gevallen te worden aangesproken:
ter voorkoming van ongewenste vervreemding van als onvervangbaar én
onmisbaar voor Nederland beoordeelde cultuurgoederen. Bovendien wil de
commissie particulieren motiveren medeﬁnanciers te worden middels een
participatieconstructie. Zo wordt bescherming tegen uitvoer een gedeelde
verantwoordelijkheid van samenleving en overheid (zie hoofdstuk 6).
Bijdrage Beschermd Cultuurgoed
De commissie adviseert de Bijdrage Beschermd Cultuurgoed 
(zie hoofdstuk 5.4) – aan te vragen door iedereen die een vergunning voor
permanente uitvoer is geweigerd en afziet van verkoop in het buitenland – 
in het nieuwe systeem te verruimen, zodat het voor particulieren
aantrekkelijker wordt om in samenwerking met de overheid belangwekkend
cultureel erfgoed voor Nederland te behouden. De toekenning van maximaal
60 procent van de aanvraag is volgens de commissie en haar gesprekspartners
een te bescheiden tegemoetkoming in de vaak aanzienlijke kosten van 
behoud en beheer van onvervangbaar en onmisbaar erfgoed voor Nederland. 
Zij adviseert het percentage en het huidige budget (600.000 euro) 
te verhogen.
Kosten nationaal uitvoervergunningensysteem
De implementatie van het nieuwe vergunningensysteem vergt verdere 
concrete uitwerking en nieuwe afspraken tussen de uitvoerende instanties en
het ministerie van OCW. De investeringskosten zijn naar de inschatting van 
de commissie te overzien. Digitalisering is een proces dat ook los van het
nieuwe beschermingssysteem zal gaan plaatsvinden. De informatievoorziening
over beschermd roerend cultureel erfgoed zou ook in het huidige systeem
beter kunnen en komt uiteindelijk de gehele Collectie Nederland ten goede. 

63
Een nationaal uitvoervergunningensysteem Financiën
De aanvraag voor een uitvoervergunning wordt beoordeeld door de federale
autoriteit, na consultatie van de deelstaatautoriteiten.
Statistische gegevens over de afgelopen vijf jaar (augustus 2016 tot 
augustus 2021) laten zien dat er voor uitvoer binnen de EU jaarlijks
gemiddeld 809 aanvragen zijn gedaan voor de uitvoer van cultuurgoederen
boven de drempelwaarden (ouder dan 75 jaar en met een minimale waarde
van 300.000 euro). Voor uitvoer buiten de EU van cultuurgoederen boven de
Europese drempelwaarden waren er in dezelfde periode in Duitsland
gemiddeld 1.354 aanvragen per jaar. In deze cijfers is geen onderscheid
gemaakt tussen tijdelijke en permanente uitvoervergunningen: het aanvraag ‐
proces voor beide vergunningen is in Duitsland hetzelfde. Het aantal
aanvragen voor uitvoervergunningen binnen de EU ligt daarmee in Duitsland
aanzienlijk lager dan vooraf werd verwacht: de Duitse autoriteiten gingen in
hun inschatting uit van gemiddeld 1.000-1.200 aanvragen per jaar binnen
deze categorie, iets minder dan het gemiddelde aantal aanvragen voor
uitvoervergunningen buiten de EU tot dan toe. De handel verwachtte vooraf
[99]
juist een veelvoud van dit getal: maar liefst 150.000.
De verhouding tussen het aantal aanvragen voor uitvoervergunningen buiten
de EU en binnen de EU is in Duitsland 1.354 versus 809. Het aantal
aanvragen voor binnen de EU betekende in de praktijk dus een stijging van
ruim de helft (59,7%) van het aantal aanvragen. Hoewel het aantal aanvragen
in de praktijk sterk samenhangt met de uiteindelijk vastgestelde drempel ‐
waarden (voor welke cultuurgoederen dient een vergunning aangevraagd te
worden binnen de EU), biedt deze verhouding tussen uitvoervergunningen
buiten de EU en binnen de EU mogelijk een indicatie voor het aantal 
te verwachten aanvragen in Nederland. In Nederland zijn in 2020 in totaal 
288 vergunningen verleend voor de uitvoer (tijdelijk en permanent) van
[100]
cultuurgoederen buiten Europa. Als de stijging van grofweg 60 procent 
in Duitsland een aanwijzing is, zou het aantal vergunningen voor binnen 
de EU in Nederland komen te liggen rond de 170 per jaar.

65
Een nationaal uitvoervergunningensysteem Aanbevelingen
– Zorg dat de Bijdrage Aankopen van het Mondriaan Fonds structureel
wordt verhoogd naar 4 miljoen euro per jaar zodat het fonds niet steeds
vaker genoodzaakt zal zijn een beroep op het Museaal Aankoopfonds 
te doen.
– Creëer een stevig ﬁnancieel fundament voor een actief, betrokken
beschermingsbeleid door de overheid door het Museaal Aankoopfonds 
en zijn doelstellingen en daaraan gekoppelde budgetten wettelijk te
verankeren. Vul het Museaal Aankoopfonds eenmalig aan tot 
50 miljoen euro en investeer jaarlijks 25 miljoen euro.
– Beleg een speciﬁek budget bij het Museaal Aankoopfonds voor de aankoop
van cultuurgoederen van geringe ﬁnanciële waarde (lees: vallend onder de
waardedrempels van het nationaal uitvoervergunningensysteem) maar van
onvervangbaar en onmisbaar cultuurhistorisch of maatschappelijk belang,
vaak afkomstig uit speciﬁek regionale en migrantengemeenschappen.

67
Stimulansen particuliere betrokkenheid De bestaande ﬁscale regelingen
eigenaren om haar waardering te uiten voor het particulier cultuurbezit in
[101]
Nederland. De commissie onderschrijft het belang om vanuit de overheid
in gesprek te gaan met particuliere verzamelaars en een meer bestendige en
structurele relatie met hen op te bouwen.
De commissie signaleert dat er zowel vanuit de musea als vanuit de overheid
een sterke nadruk ligt op kunstverzamelaars. Voor een dynamische samen ‐
stelling van de Collectie Nederland is het van belang dat er ook geïnvesteerd
wordt in het opbouwen van een bestendige relatie met verzamelaars van
andersoortige cultuurgoederen.
Essentieel voor het bewerkstelligen van een grotere betrokkenheid van
particulieren bij de Collectie Nederland, is een omslag in benadering en
denken over ﬁscale regelingen die een duurzame bescherming van
belangwekkende cultuurgoederen realiseren voor de gemeenschap. Er is naar
het oordeel van de commissie in de huidige beeldvorming vaak te weinig oog
voor het feit dat de geschonken cultuurgoederen onvervreemdbaar eigendom
worden van de Staat, waarmee feitelijk een waardeoverdracht plaatsvindt.
Dergelijke schenkingen zijn een permanente verrijking van het publieke bezit,
zowel inhoudelijk als ﬁnancieel. Een gedeeltelijke compensatie in de vorm 
van belastingvoordeel vormt een goede en adequate stimulans voor en aanzet 
tot schenkingen.
In haar aanbevelingen heeft de commissie er steeds naar gestreefd een
afgewogen balans te vinden tussen verplichting en recht voor particulier en
Staat, tussen een zo groot en breed mogelijke particuliere betrokkenheid 
bij de Collectie Nederland en ﬁscaal gunstige regelingen.
De aanbevelingen zijn niet los te zien van de reeds in het tussenadvies
geadviseerde signiﬁcante uitbreiding van het Museaal Aankoopfonds 
(zie hoofdstuk 5.8). Beide zaken zijn complementair. Het Aankoopfonds
betreft publiek geld; de beslissingsbevoegdheid over besteding van het
vermogen ligt bij de Staat. De voorstellen die de commissie doet om de
particuliere betrokkenheid bij de Collectie Nederland te vergroten, betreffen
particulier geld. De scheidslijn tussen publiek en privaat geld dient glashelder
te zijn, ook in de governance van de fondsen en de beslissingsbevoegdheid
over besteding van het vermogen.
Juist in de huidige, sterk dynamische kunstmarkt dienen de overheid en
particulieren de krachten te bundelen om in gezamenlijkheid aankopen en
schenkingen voor de Collectie Nederland te realiseren.
6.2
De bestaande ﬁscale regelingen
Financiële betrokkenheid van particulieren bij de Collectie Nederland krijgt 
in de huidige praktijk vorm in twee ﬁscale regelingen: de zogeheten successie‐ 
regeling, ondergebracht in de Successiewet 1956 (hierna: Successiewet), 
en een opslag bij de aftrek van giften aan culturele anbi’s, onderdeel van de
[102]
Geefwet (2012).

69
Stimulansen particuliere betrokkenheid Aanpassing ﬁscale regelingen
6.3
Aanpassing ﬁscale regelingen
De commissie constateert op basis van de gesprekken die zij heeft gevoerd 
dat er een enorm potentieel is voor particulier mecenaat in Nederland en bij
Nederlanders woonachtig in het buitenland. Veel Nederlanders, zowel in
binnen- als buitenland, hebben hun geld (deels) in Nederland verdiend en
[105]
willen graag iets terugdoen voor de samenleving. Het is de kunst dit
potentieel beter te benutten.
De commissie adviseert de focus te leggen op wat de successieregeling
(betaling van erfbelasting in natura) de publieke zaak brengt, namelijk grote
giften die de Collectie Nederland verrijken met publiek toegankelijke
topstukken. Ook pleit zij voor een uitbreiding van de Geefwet, het gebruik van
een participatieconstructie en de mogelijkheid reeds bij leven een werk aan 
de Rijkscollectie te kunnen schenken tegen ﬁscaal gunstige voorwaarden.
Schenken bij leven
Uit de gesprekken blijkt dat de bestaande successieregeling ﬁscaaltechnisch
goed functioneert. Jaarlijks worden gemiddeld vijftien tot twintig verzoeken
behandeld, waarvan zo’n 90 procent positief wordt beoordeeld. Beide partijen
(de schenker en de gemeenschap) proﬁteren van de regeling. Via de regeling
kunnen cultuurgoederen voor de gemeenschap worden verworven uit
particulier bezit die anders in veel gevallen niet in publieke collecties terecht
zouden komen (omdat ze bijvoorbeeld particulier zouden vererven of verkocht
zouden worden via de kunsthandel of veiling). De 20 procent opslag maakt
het aantrekkelijk voor schenkers gebruik te maken van de regeling en niet 
te kiezen voor verkoop op de vrije markt. Ook de overweging dat het werk na
schenking in een publieke collectie terechtkomt, speelt vaak een grote rol in 
de overweging van de schenkers.
Ter aanvulling op de successieregeling heeft de commissie in haar tussenadvies
reeds geadviseerd het voor particulieren mogelijk te maken al bij leven een
werk aan de Rijkscollectie te kunnen schenken tegen dezelfde ﬁscale voor ‐
waarden zoals die gelden bij toepassing van de successieregeling. Dat wil
zeggen: een opslag van 20 procent op de getaxeerde waarde van het te
schenken cultuurgoed te verrekenen met de – in dit geval – verschuldigde
(inkomsten)belasting. Vanuit de Rijkscollectie kunnen de cultuurgoederen, net
als bij de successieregeling, in (langdurig) bruikleen gegeven worden aan
musea en erfgoedinstellingen. De commissie herhaalt dit advies graag in 
haar eindadvies.
Uitbreiding Geefwet
De commissie constateert dat de bestaande opslag bij giften aan culturele
anbi’s goed functioneert. De maximering van het bedrag waarover de opslag
mag worden berekend op 5.000 euro betekent echter in de praktijk dat deze
regeling niet van toepassing is op omvangrijkere schenkingen. Een algehele
verruiming van de Geefwet acht de commissie niet noodzakelijk om de
particuliere betrokkenheid bij de Collectie Nederland te vergroten. Wel
adviseert zij een speciﬁeke uitzondering op te nemen in de wet voor giften die
worden gedaan voor de aankoop van een als onvervangbaar en onmisbaar

71
Stimulansen particuliere betrokkenheid Communicatie
Uit de gesprekken is daarnaast gebleken dat Nederlanders die woonachtig zijn
in het buitenland, maar die zich nog sterk verbonden voelen met Nederland,
een belangrijke doelgroep kunnen zijn bij schenkingen. Als bij deze groep
potentiële schenkers het vertrouwen kan worden gewonnen dat de gift een
waardevol doel dient en een goede bestemming zal krijgen, zou een
aanzienlijke ‘terugkeer’ van vermogen naar Nederland te bewerkstelligen zijn.
Als bestemming voor dit vermogen denkt de commissie in de context van dit
advies met name aan (een bijdrage aan) het behoud van belangwekkende
cultuurgoederen voor Nederland. Het is daarbij van belang de schenkers en de
best practices de aandacht te geven die ze verdienen en beter voor het voetlicht
te brengen. De opbouw van dergelijke relaties om tot succesvolle schenkingen
te komen, is een zaak van lange adem. Een onafhankelijk informatiepunt kan
hieraan een belangrijke bijdrage leveren.

73
Toekomst Commissie Collectie Nederland Verwante commissies
7.
Toekomst Commissie Collectie
Nederland
7.1
Verwante commissies
In haar adviesaanvraag (zie bijlage) vraagt de minister de commissie speciﬁek
een aanbeveling te doen over de samenhang tussen de verwante commissies
die zich bezighouden met het verwerven en vervreemden van cultuur‐ 
goederen: ‘Hoe kan de samenhang worden versterkt, ook in de wijze 
van beoordeling?’.
In het tussenadvies zijn drie verwante commissies genoemd en beschreven: 
de Adviescommissie beoordeling aangeboden cultuurbezit uit nalaten ‐
schappen (de commissie ‘successieregeling’), de Toetsingscommissie
Beschermwaardigheid van museale objecten en de Ethische Codecommissie
[109]
voor Musea. Een vierde verwante commissie betreft de Ad hoc 
Commissie Onvervangbaar en Onmisbaar.
Uit de gesprekken die de commissie heeft gevoerd met de verwante
commissies blijkt dat de taakstelling per commissie een duidelijk afgebakend
en van elkaar gescheiden terrein betreft. De commissie ‘successieregeling’ 
is in de kern een ﬁscale faciliteit voor erfgenamen en musea. Via de regeling
kunnen erfgenamen de verschuldigde successiebelasting (deels) voldoen in
natura en kunnen musea de collectie uitbreiden met belangrijke cultuur ‐
goederen, die ze in bruikleen ontvangen van de Rijkscollectie 
(zie hoofdstuk 6.2).
De werkzaamheden van de Ethische Codecommissie zijn zeer divers; slechts
een klein deel betreft casussen die raken aan afstotingsvraagstukken. Basis is
steeds de Ethische Code voor musea. In gevallen waar twijfel bestaat over de
juiste toepassing van de Ethische Code of waar de code niet wordt toegepast,
kan de commissie adviseren. Per deﬁnitie betreft dit geen beoordeling per
casus over de beschermwaardigheid van een cultuurgoed. De commissie is 
een toetsingscommissie, geen beoordelingscommissie.
De Toetsingscommissie Beschermwaardigheid van museale objecten richt zich
uitsluitend op afstoting van museale objecten en toetst of de LAMO correct 
is toegepast. De LAMO is opgezet om de afstotingsparagraaf in de Ethische
Code concreet uit te werken in praktische adviezen en voorschriften en zo als
instrument van zelfregulering voor de museale sector te kunnen functioneren.
Met de komst van de Erfgoedwet is de aanmeld- en toetsingsprocedure
[110]
aangepast om tegenstrijdigheden te voorkomen. Indien het (museale)
objecten betreft waarvan het eigendom berust bij een (lagere) overheid, dient
op grond van de Erfgoedwet het besluit tot afstoting ook kenbaar te worden
gemaakt in de Staatscourant. De commissie hecht eraan nogmaals te
benadrukken dat een correcte toepassing van de LAMO en toetsing hiervan

75
Toekomst Commissie Collectie Nederland Taakomschrijving vaste onafhankelijke adviescommissie
De Adviescommissie bestaat sinds 1997 en beoordeelt in opdracht van 
het ministerie van Financiën of het aangeboden cultuurgoed aan de 
criteria voldoet.
Toetsingscommissie Beschermwaardigheid van museale objecten
De Toetsingscommissie Beschermwaardigheid adviseert over de afstoting 
van museale objecten en toetst of de LAMO (Leidraad Afstoting Museale
Objecten) correct gevolgd is.
Ethische Codecommissie voor Musea
De Ethische Codecommissie adviseert gevraagd en ongevraagd over de
inhoud en toepassing van de Ethische Code. Deze code is een vertaling van
de ICOM (International Council of Museums) Code of Ethics uit 2004 en
vormt de basis voor de beroepsethiek in de museale sector in Nederland.
Een casus kan alleen bij de commissie aangebracht worden door een van de
zes organisaties die de commissie opgericht hebben, waarvan de
Museumvereniging en de Stichting Museumregister de grootste twee zijn.
Ad hoc Commissie Onvervangbaar en Onmisbaar
De Ad hoc Commissie Onvervangbaar en Onmisbaar is in december 2019
door de minister van OCW in het leven geroepen als onafhankelijke en
deskundige adviescommissie bij de beoordeling van de bescherm‐ 
waardigheid van belangwekkende cultuurgoederen. De commissie is tijdelijk
van aard en functioneert tot een nieuw beschermingsbeleid in werking
treedt. De ad-hoccommissie behandelt alleen spoedgevallen en geeft
eveneens onafhankelijk advies bij het verstrekken van uitvoervergunningen
(buiten Europa) voor mogelijk beschermwaardige objecten door de
Inspectie Overheidsinformatie en Erfgoed.
7.2
Taakomschrijving vaste onafhankelijke adviescommissie
De instelling van een ‘onafhankelijke vaste deskundigencommissie met de 
taak het cultuurgoed in Nederland verder te inventariseren en te actualiseren’ 
en te adviseren over nieuwe beleidsregels ‘die leiden tot meer rechtszekerheid
voor betrokkenen en een minder terughoudend aanwijzingsbeleid’, is een
[112]
kernadvies uit het rapport van de Commissie-Pechtold. In haar beleids‐ 
reactie op het rapport heeft de minister deze adviezen overgenomen en de
instelling van een vaste onafhankelijke adviescommissie bij de Raad voor
[113]
Cultuur aangekondigd. De taakomschrijving en de samenstelling van de
vaste onafhankelijke adviescommissie zijn nog niet vastgelegd. Op basis van de
adviezen die in dit eindrapport worden geformuleerd, benoemt de commissie
graag enkele aandachtspunten voor de taakomschrijving en werkwijze van
deze vaste Commissie Collectie Nederland.
De commissie adviseert de uiteindelijke taakstelling van de vaste Commissie
Collectie Nederland in overleg met de andere betrokken actoren bij de
uitvoering van een nieuw beschermingsmodel vast te leggen. In de optiek van
de huidige commissie dient de vaste Commissie Collectie Nederland als hoofd‐ 
taak te vervullen: advisering aan de verantwoordelijke bewindspersoon van

77
Toekomst Commissie Collectie Nederland Werkwijze vaste onafhankelijke adviescommissie
kunnen uitbrengen en beoordelen, waarop desgewenst en niet per deﬁnitie de
voltallige vaste Commissie Collectie Nederland kan besluiten over het advies
aan de verantwoordelijke bewindspersoon van OCW. De kerncommissie zou
eveneens kunnen beoordelen of voor een concrete casus een volledige
commissie met externe deskundigen moet worden geformeerd of dat daartoe
geen reden bestaat. Deze opzet garandeert snelheid van handelen en komt de
totale werklast ten goede. Ook biedt deze procedure, waarbij een vaste
kerncommissie kan beschikken over een brede kring van nationale en
internationale experts, een garantie van consequent beleid.
Op basis van het advies van de Adviescommissie Nationaal Beleidskader
Koloniale Collecties heeft de minister van OCW besloten dat een
onafhankelijke beoordelingscommissie zal adviseren over verzoeken tot
[115]
teruggave van koloniale cultuurgoederen. Wanneer vaststaat dat het
onvrijwillig bezitsverlies betreft uit een voormalige Nederlandse kolonie zal het
cultuurgoed onvoorwaardelijk worden teruggegeven. Wanneer het vrijwillig
bezitsverlies betreft of wanneer onduidelijk is of het onvrijwillig bezitsverlies
was, zal de beoordelingscommissie een afweging van belangen maken 
(zie hoofdstuk 3). Aspecten die in deze afweging kunnen worden betrokken
zijn ‘het culturele belang van het cultuurgoed voor het herkomstland, de
betrokken gemeenschappen in de herkomstlanden en in Nederland, het
belang voor de Collectie Nederland, de toekomstige bewaaromstandigheden
[116]
en de publieke toegankelijkheid’. In haar tussenadvies heeft de commissie
reeds geadviseerd de vaste Commissie Collectie Nederland gesprekspartner 
te maken van de beoordelingscommissie die in het geval van vrijwillig
bezitsverlies de afweging dient te maken over het belang voor de Collectie
Nederland en de eventuele beschermwaardigheid voor Nederland. 
Ook dit advies herhaalt de commissie graag in haar eindrapport.

79
Samenvatting
Samenvatting
Opdracht
Op verzoek van de toenmalige minister van OCW Ingrid van Engelshoven
heeft de Commissie Collectie Nederland zich gericht op de bescherming 
van belangwekkend roerend cultureel erfgoed: hoe kan die beter en hoe kan 
die recht doen aan een dynamische, altijd in ontwikkeling zijnde Collectie
Nederland? De instelling van de commissie door de Raad voor Cultuur 
is voortgekomen uit de aanbevelingen van de Commissie-Pechtold, die
constateerde dat de overheid te terughoudend is geweest in het beschermen
van belangwekkende cultuurgoederen. In haar beleidsreactie op het advies van
de Commissie-Pechtold heeft de minister de aanbevelingen van die commissie
omarmd en de noodzaak van een meer betrokken beschermingsbeleid
onderkend. De Commissie Collectie Nederland is speciﬁek gevraagd een visie
op de (dynamische) Collectie Nederland te formuleren en de huidige 
161 beschermde cultuurgoederen en verzamelingen die in het register van
beschermde cultuurgoederen en verzamelingen zijn geplaatst, evenals de
beschermingscriteria in de Erfgoedwet, te evalueren. Een goede betrokkenheid
van en omgang met particulieren moesten daarbij aandachtspunten zijn.
Aanpak
Met het onderzoek naar het functioneren van de criteria en de inrichting van
het register is onvermijdelijk het vraagstuk naar de wijze van beschermen als
geheel ter discussie komen te staan. De Commissie Collectie Nederland heeft
de opdracht van de minister uiteindelijk vertaald in drie hoofdvragen:
1.
Wat is de Collectie Nederland en wat bewerkstelligt zij?
2.
Hoe is er het beste invulling te geven aan een actiever beschermingsbeleid
en hoe kan in de bescherming een diverse en dynamische samenstelling van
de Collectie Nederland worden gestimuleerd en geborgd?
3.
Hoe kan de particuliere betrokkenheid bij de Collectie Nederland 
worden vergroot?
Advies
Visie Collectie Nederland
Om beter in beeld te krijgen welke cultuurgoederen en verzamelingen zich in
publiek en particulier bezit bevinden in Nederland, heeft de commissie een
eerste aanzet gegeven tot een inventarisatie van de typen collecties waaruit de
Collectie Nederland bestaat. De commissie constateert dat de Collectie
Nederland geen fysiek af te bakenen verzameling cultuurgoederen is, maar een
cultureel concept dat altijd in ontwikkeling is. Haar visie op de Collectie
Nederland is gebaseerd op drie uitgangspunten: de Collectie Nederland is
dynamisch, spreekt de verscheidene gemeenschappen in Nederland aan en
legt een verbinding met het particuliere veld, dat doorgaans niet met de
Collectie Nederland wordt geassocieerd. Als visie op de Collectie Nederland
stelt de commissie voor:

81
Samenvatting
In de visie van de commissie zou de Collectie Nederland een beeld van de
rijkdom, complexiteit en diversiteit van het Nederlands roerend cultureel
erfgoed moeten geven. Voor die rijkdom, complexiteit en diversiteit dient ook
in de bescherming aandacht te zijn. De commissie pleit er daarom voor een
categorie toe te voegen aan het nieuwe nationaal vergunningensysteem: 
‘kunst tussen 20 en 50 jaar oud ongeacht materiaalsoort vanaf 750.000 euro’.
Onvervangbare en onmisbare cultuurgoederen van relatief geringe ﬁnanciële
waarde – vaak afkomstig uit regionale of migrantengemeenschappen – blijven
buiten beeld in een uitvoervergunningensysteem dat werkt met relatief hoge
ﬁnanciële drempelwaarden. Voor die cultuurgoederen, die dus niet tegen
uitvoer kunnen worden beschermd, adviseert de commissie een stimulerings ‐
maatregel in de vorm van een aankoopbudget, gereserveerd in het 
Museaal Aankoopfonds.
Museaal Aankoopfonds
Voor een meer betrokken beschermingsbeleid is het Museaal Aankoopfonds,
ingesteld voor de aankoop van roerend cultureel erfgoed, een noodzakelijk
fundament. Via dit Aankoopfonds kunnen cultuurgoederen worden
aangekocht door zowel musea als het Rijk en zo daadwerkelijk worden
beschermd tegen uitvoer. In haar werkzaamheden heeft de commissie
geconstateerd dat het Museaal Aankoopfonds structureel te weinig middelen
bevat om belangwekkende cultuurgoederen die voor Nederland behouden
zouden moeten blijven, aan te kopen voor de Collectie Nederland – zeker
tegen de achtergrond van de sterk dynamische internationale handel in
cultureel erfgoed. Hierdoor neemt het risico toe dat dergelijke cultuur ‐
goederen naar het buitenland worden vervreemd. Bovendien zijn het
Aankoopfonds en zijn doelstellingen niet verankerd in de Erfgoedwet,
waardoor het fonds in de praktijk ook wordt aangewend voor andere
doeleinden dan het aankopen van roerend cultureel erfgoed. De commissie
adviseert het Aankoopfonds eenmalig aan te vullen tot het oorspronkelijke
niveau van 50 miljoen euro en een structurele investering van 25 miljoen euro
per jaar.
Stimulansen particuliere betrokkenheid
Adequate bescherming is alleen mogelijk bij een goede verbinding tussen alle
actoren: particulieren, overheden, fondsen, musea, (kunst)handel en publiek.
Het stimuleren van particulier draagvlak is hierbij essentieel. Transparante 
en bestendige regelgeving en het gevoel als gelijkwaardige partners te worden
behandeld, zijn belangrijke voorwaarden voor het vergroten van de
particuliere betrokkenheid bij de Collectie Nederland. Eveneens van belang
zijn de bestaande ﬁscale regelingen die het mogelijk maken successiebelasting
(deels) in natura te voldoen met de schenking van een cultuurgoed en 
de opslag van 25 procent bij giften aan culturele anbi’s. Het bestaan van de
regelingen maakt het behoud van belangwekkende cultuurgoederen voor 
Nederland kansrijker.

83
Eindnoten
Eindnoten
1
Van terughoudend naar betrokken. Hoe cultuurgoederen en verzamelingen onder de Erfgoedwet adequaat 
te beschermen (Adviescommissie Bescherming Cultuurgoederen, Raad voor Cultuur 2019).
2
Kamerstuk 32820-332. Beleidsreactie op het rapport van de Adviescommissie Bescherming Cultuurgoederen
(17 december 2019).
3
Kiezen voor Kwaliteit. Beleidsnota over de toegankelijkheid en het behoud van het museale erfgoed 
(ministerie van Welzijn, Volksgezondheid en Cultuur 1990). Onder publieke musea vallen allerlei typen
musea: kunstmusea, (natuur)historische musea, etnograﬁsche musea, et cetera.
4
R. Hermans, W. Hupperetz e.a. (red.), Voor de eeuwigheid? Over collectiebeleid in Nederland 
(Rotterdam 2008).
5
Kamerstuk 32820-332, pp. 2-3. De Rijksdienst voor het Cultureel Erfgoed (RCE) deﬁnieert op haar
website nog kernachtiger: ‘De complete verzameling kunst- en andere roerend erfgoedcollecties in
openbaar bezit in Nederland noemen we de ‘Collectie Nederland’.’ Zie: cultureelerfgoed.nl/
onderwerpen/collecties-in-nederland [laatst geraadpleegd 22 oktober 2021].
6
Identiteit is altijd ook in wording (een ‘becoming’) en nooit alleen een zijnstoestand (een ‘being’).
Daarmee is het een begrip dat ook tot de toekomst behoort. Zie voor een verdieping van deze
discussie: S. Hall, ‘Cultural Identity and Diaspora’, in: J. Rutherford (red.), Identity: Community,
Culture, Difference (1990), p. 225.
7
‘(…) in a cultural diverse world, it is impossible to attribute a single set of positive values to a single
‘canon’ of heritage’ (…) different groups in society wish to see themselves, their values and their
histories represented in the ‘national story’ of heritage.’ Uit: R. Harrison, Heritage. Critical approaches 
(Londen 2013), p.145.
8
Zie voor een verdieping van deze discussie: S. Hall, ‘Whose heritage? Un-settling “The heritage”, 
re-imagining the post nation’, in: J. Littler en R. Naidoo (red.), The Politics of Heritage: The Leg acies 
of “race” (Londen, New York 2005), pp. 3-13.
9
Vanaf medio jaren zestig leidt de snel toenemende economische groei in Nederland tot werving van
arbeidskrachten over de grens, de zogenoemde gastarbeiders. Veel van deze arbeidsmigranten, 
uit onder meer Italië, Marokko, Spanje en Turkije, hebben zich permanent in Nederland gevestigd.
Historische migratiestromen naar Nederland hielden veelal verband met de voormalige koloniale
gebieden (Indonesië, Suriname). Vanaf de jaren negentig zijn de migratiestromen mondiaal
toegenomen. Gewapende conﬂicten en natuurrampen hebben grote groepen mensen in beweging
gebracht. De komst van deze zogeheten asielzoekers, heeft geleid tot een sterke diversiﬁcatie in de
bevolkingssamenstelling. Volgens recente cijfers van het Centraal Bureau voor de Statistiek (CBS) 
heeft in 2021 24,8 procent van de Nederlandse bevolking (totaal ruim 17,5 miljoen inwoners) een
migratieachtergrond. De zes meest voorkomende migratieachtergronden, in afnemende orde van
grootte, zijn in 2021: Turkije, Marokko, Suriname, Indonesië, Duitsland en Polen. Zie: cbs.nl/nl-nl/
visualisaties/dashboard-bevolking/migratieachtergrond [geraadpleegd 26 juli 2021].
10
Het onderscheid tussen materieel en immaterieel erfgoed is niet altijd even strikt. Ook objecten
vertellen en genereren verhalen. Die verhalen zijn mede immaterieel erfgoed.
11
E. Bergvelt, ‘De kunstverzamelingen en het museum van koning Willem II’, in S. Paarlberg & 
H. Slechte (eds.), Willem II. De koning en de kunst (Zwolle/Dordrecht/Luxemburg 2014), pp. 82-109, 
317-319.

85
Eindnoten
27
Zie voor een reconstructie: B. Soetenhorst en J. Wester, De kraak van het Slotervaartziekenhuis en 
de avonturen van Aysel Erbudak (Haarlem 2015).
28
nhnieuws.nl/nieuws/283191/het-mysterie-van-de-verdwenen-kunst-uit-het-slotervaartziekenhuis 
[laatst geraadpleegd 31 augustus 2021].
29
Zie voor deze terminologie de in noot 25 genoemde handleiding van de Rijksdienst voor het Cultureel
Erfgoed (RCE).
30
Museumnorm 2020 (Stichting Landelijk Netwerk van Museumconsulenten, Museumvereniging),
digitaal beschikbaar via: museumvereniging.nl/media/museumnorm_2020.pdf 
[laatst geraadpleegd 9 november 2021].
31
De Stichting Kerkelijk Kunstbezit in Nederland (SKKN) beheerde van 1974 tot 2012 een database en
archief met registratiegegevens van het kunst- en cultuurbezit in Nederlandse kerken en kloosters. 
In 2013 is de stichting geliquideerd nadat de ﬁnanciering vanuit zowel de overheid als de kerken sterk
was teruggelopen. Haar taken (inclusief de database en het archief) zijn overgenomen door Museum
Catharijneconvent.
32
Na eerdere diefstallen in 1988 en 2011 is het schilderij ‘Twee lachende jongens’ van Frans Hals in
augustus 2020 voor de derde keer ontvreemd uit het hofje. Zie: nos.nl/artikel/2345624-schilderij-frans-
hals-opnieuw-gestolen-uit-museum-in-leerdam [laatst geraadpleegd 31 augustus 2021].
33
mobielecollectienederland.nl [laatst geraadpleegd 2 september 2021].
34
toonbeelden.com [laatst geraadpleegd 2 september 2021].
35
cultureelerfgoed.nl/onderwerpen/mobiel-erfgoed/waardestellend-kader-mobiel-erfgoed 
[laatst geraadpleegd 2 september 2021].
36
Een speciﬁek aandachtspunt voor de leden van de MCN, in het bijzonder de leden van de Federatie
Varend Erfgoed Nederland, is de wens onthefﬁng verleend te krijgen waar (milieu)regelgeving van
decentrale overheden het gebruik van historisch mobiel erfgoed onmogelijk dreigt te maken. Zo is het
uitgangspunt ‘behoud door beheer’ in het geval van historische schepen moeilijk te verenigen met het
streven naar een emissievrije scheepvaart. Het zou voor een historisch stoomschip in dat geval
onmogelijk zijn nog in bedrijf te kunnen worden getoond aan het publiek. Erkenning als monument,
sterk gewenst door de MCN, zou het aanvragen van een dergelijke onthefﬁng mogelijk kunnen maken.
37
mondriaanfonds.nl/aanvraag/bijdrage-restauratie-mobiel-erfgoed 
[laatst geraadpleegd 2 september 2021].
38
Zie voor een overzicht van de bij de VCBN aangesloten collecties: vbcn.nl/nl/collecties 
[laatst geraadpleegd 9 november 2021].
39
Tussenadvies Commissie Collectie Nederland (8 februari 2020), p. 32.
40
Voor het Unesco-verdrag 1970 zie: en.unesco.org/ﬁghttrafﬁcking/1970 
[laatst geraadpleegd 21 oktober 2021].

87
Eindnoten
54
Wet tot behoud van cultuurbezit, artikel 2.3 a, b en c. Zie: wetten.overheid.nl/
BWBR0003659/2015-08-27 [laatst geraadpleegd 22 oktober 2021]. Een cultuurgoed heeft volgens de
toelichting een symboolfunctie als het een duidelijke herinnering aan personen of gebeurtenissen is die
voor de Nederlandse geschiedenis van overtuigend belang zijn; een schakelfunctie als het een wezenlijk
element in een ontwikkeling betreft die voor de wetenschapsbeoefening, met inbegrip van de
beoefening van de cultuurgeschiedenis, in Nederland van overtuigend belang is; en een ijkfunctie ten
slotte als het een wezenlijke bijdrage levert in het onderzoek of de kennis van andere belangrijke
cultuurgoederen.
55
De periode van vijf jaar is gekozen op basis van artikel 3.9 in de Erfgoedwet waarin staat dat de
minister toestemming moet vragen voor aanwijzing aan de eigenaar indien de eigenaar ‘degene is die
het cultuurgoed in Nederland heeft gebracht of die het binnen vijf jaar, nadat het in Nederland is
gebracht, heeft verworven (…).’
56
De termen ‘paratype’ en ‘prototype’ worden gehanteerd in het Deltaplan voor het cultuurbehoud, 
zie: Deltaplan voor het cultuurbehoud. Onderdeel: Plan van aanpak achterstanden musea, archieven,
monumentenzorg, archeologie (1990), p. 45.
57
Deze verschillende beschermingsregelingen zijn uitvoerig onderzocht en toegelicht door de
Commissie-Pechtold. Voor een volledige juridische analyse zie: Van terughoudend naar betrokken, 
pp. 82-105.
58
De Commissie-Pechtold heeft al geconstateerd dat in de praktijk verwarring bestaat over de deﬁnitie
van particulier bezit bij toepassing van deze regeling. Zie: Van terughoudend naar betrokken, p. 7.
59
De Leidraad Afstoting Museale Objecten (LAMO) bevat een procedure die musea die in het
Museumregister zijn geregistreerd dienen te volgen als zij objecten willen afstoten. Deze vorm van
zelfregulering heeft niet eenzelfde juridische afdwingbare kracht als de Erfgoedwet. Wel kan het
museum met het overtreden van de LAMO uit het Museumregister worden verwijderd en kan het 
zijn lidmaatschap bij de Museumvereniging verliezen.
60
inspectie-oe.nl/onderwerpen/uitvoer-van-cultuurgoederen [laatst geraadpleegd 29 oktober 2021]. 
De basis voor de Speciale Open Vergunning is artikel 10 van de Implementing Regulation (EU) 
No. 1081/2012. Zie: eur-lex.europa.eu/legal-content/EN/ALL/?uri=CELEX%3A32012R1081 
[laatst geraadpleegd 29 oktober 2021].
61
De Algemene Open Vergunning is vastgelegd in artikel 13 van de Uitvoeringsverordening (EU) 
No. 1081/2012.
62
De checklist die voor deze toetsing wordt gebruikt, is vastgelegd in een intern memo 
(‘Toets beschermwaardigheid cultuurgoederen’). Vriendelijke mededeling van de Inspectie
Overheidsinformatie en Erfgoed, 17 augustus 2021. Voor een ‘beslisschema’ zie: Behandeling van
aanvragen voor uitvoervergunningen voor cultuurgoederen (Inspectie Overheidsinformatie en 
Erfgoed 2019), p. 4.
63
Deze (verkorte) werkwijze geldt met ingang van augustus 2021. Tot augustus 2021 vroeg de Inspectie
Overheidsinformatie en Erfgoed eerst een preadvies aan externe deskundigen, in de praktijk veelal
medewerkers van musea en andere culturele instellingen. Bij een positief oordeel werd de aanvraag
voorgelegd aan de Ad hoc Commissie Onvervangbaar en Onmisbaar. De nieuwe werkwijze is
vastgelegd in een intern memo van het ministerie van OCW. Vriendelijke mededeling van de Inspectie
Overheidsinformatie en Erfgoed, 25 augustus 2021 en 26 oktober 2021.

89
Eindnoten
77
Als de beschermingscriteria binnen die tien jaar veranderen, is dat het risico van de Staat.
78
De CDIU voert, als onderdeel van de Douane, haar huidige taken op het gebied van cultuurgoederen
uit in opdracht van het ministerie van OCW. Zie: belastingdienst.nl/wps/wcm/connect/bldcontentnl/
themaoverstijgend/brochures_en_publicaties/convenant-douane-onderwijs-cultuur-wetenschap 
[laatst geraadpleegd 16 januari 2022].
79
Zonder daarbij de eigenaren te noemen als dat om privacyredenen niet gewenst is.
80
De regeling betreft het binnenbrengen van cultuurgoederen in de EU en is gebaseerd op verordening
EU (2019/880). De verordening is al in werking, maar de verplichting om een invoervergunning of een
importeursverklaring in te dienen, wordt van toepassing wanneer het gecentraliseerde systeem voor de
opslag van gegevens tussen EU-autoriteiten operationeel wordt, of uiterlijk vanaf 28 juni 2025. 
Zie: eur-lex.europa.eu/legal-content/NL/TXT/?uri=CELEX%3A32019R0880
[laatst geraadpleegd 29 oktober 2021].
81
Zie: mondriaanfonds.nl/subsidie-aanvragen/regelingen/aankopen [laatst geraadpleegd 16 januari 2022]
Voorheen heette deze regeling. Bijdrage Incidentele Aankopen.
82
De scheidslijn van 500.000 euro ‘is geen formeel vastgelegde grens, maar wordt gehanteerd vanuit
praktische en strategische overwegingen zodat de ministeriële inzet in verhouding blijft tot het belang
van de aankoop en de hoogte van het aankoopbedrag’. Vriendelijke mededeling van het Mondriaan
Fonds op 6 september 2021.
83
Zie voor de eisen die het Mondriaan Fonds stelt aan musea die een aankoopaanvraag indienen: 
mondriaanfonds.nl/subsidie-aanvragen/regelingen/aankopen [laatst geraadpleegd 16 december 2021].
84
Indien het museum namens een overheid verwerft of de collectie eigendom is van een overheid, 
kan de formele eigenaar in dit geval ook een overheid zijn.
85
Een eventueel aanbod van de Staat geldt drie maanden met een mogelijkheid tot verlenging in
samenspraak met de eigenaar. Zie: artikel 4.10 van de Erfgoedwet.
86
Een uitzondering hierop vormen de cultuurgoederen in de categorie ‘kunst tussen 20 en 50 jaar oud
ongeacht materiaalsoort’ die de commissie adviseert toe te voegen aan het nieuwe nationaal
uitvoervergunningensysteem. Omdat deze categorie niet voorkomt in het EU-uitvoervergunningen ‐
systeem is handhaving aan de buitengrenzen van de EU alleen passief mogelijk, op basis van
terugvordering, en niet op basis van actieve controle.
87
Een motie over ‘het wettelijk verankeren van de doelstellingen en budgetten van het nationaal museaal
aankoopfonds’ is naar aanleiding van het wetgevingsoverleg van de vaste commissie voor Onderwijs,
Cultuur en Wetenschap op 16 december 2021 (‘Incidentele suppletoire begroting inzake verwerving
kunstwerk’ [Rembrandts Vaandeldrager]) door de Kamer aangenomen. Kamerstuk 35984-11.
88
In de praktijk is het Aankoopfonds van meet af aan aangewend voor ‘aankopen in het kader van de
uitvoering van de Wet Behoud Cultuurbezit enerzijds en voor museale aankopen ten behoeve van de
Collectie Nederland anderzijds.’ Zie: ‘Aankoopfonds Collectie Nederland’ (Mondriaan Stichting), 
in: Staatscourant 1999, nr. 192, p. 11.
89
De indemniteitsregeling is een garantieregeling waarbij de Nederlandse Staat een deel van het risico
van een belangrijk bruikleen op zich neemt. Dit maakt het voor Nederlandse musea en
collectiebeheerders makkelijker om kostbare voorwerpen te laten zien in een tijdelijke tentoonstelling.

91
Eindnoten
103
wetten.overheid.nl/BWBR0002227/2020-01-01 en zoek.ofﬁcielebekendmakingen.nl/
stcrt-2020-48127.html [laatst geraadpleegd 16 januari 2022].
104
Deze giftenaftrek is voorgesteld in de Geefwet en neergelegd in artikel 6.39a Wet inkomstenbelasting
2001 en artikel 16 Wet op de vennootschapsbelasting 1969.
105
Zie bijvoorbeeld de recente interviews met Frank Aalderinks, Hoofd ﬁlantropie van ABN Amro 
Mees Pierson en Arent Fock, voorzitter van de Vereniging Rembrandt: ‘Melinda en Bill kent de wereld
wel, maar waar blijven de gulle Nederlandse gevers?’ [interview met Frank Aalderinks door 
Wilco Dekker], de Volkskrant 14 mei 2021 en ‘Er is in dit land geld genoeg voor kunst’ [interview met
Arent Fock door Elsje Jorritsma], NRC Handelsblad 14 juli 2021.
106
De successieregeling is een vrijwillige regeling; de erfgenamen beslissen over toepassing en aanvraag
van de regeling; niet de erﬂater. Voor automatische toepassing van de successieregeling bij participatie
is mogelijk een wetswijziging nodig.
107
Een belangrijk initiatief is het in december 2020 gelanceerde landelijke digitale platform ‘Nalaten aan
cultuur’. Vijftig prominente culturele instellingen en organisaties, waaronder het Concertgebouw en de
Vereniging Rembrandt, hebben de krachten gebundeld om aandacht te vragen voor de bestaande
mogelijkheden om na te laten aan cultuur. Het platform wordt beheerd door de stichting Nalaten aan
cultuur (opgericht 6 juli 2021). Aan het platform is een landelijke campagneweek gekoppeld (de eerste
week van november 2021). Zie: nalaten-aan-cultuur.nl [laatst geraadpleegd 29 oktober 2021].
108
Zie ook het interview met Frank Aalderinks in de Volkskrant van 14 mei 2021 waarin wordt opgeroepen
tot een Nederlandse versie van de Giving Pledge, een Amerikaanse campagne waarin de allerrijksten
publiekelijk toezeggen een aanzienlijk deel van hun vermogen aan goede doelen te schenken, tijdens
hun leven of als nalatenschap.
109
Tussenadvies Commissie Collectie Nederland, p. 33.
110
Zie voor meer toelichting: museumvereniging.nl/lamo-leidraad-afstoten-museale-objecten 
[laatst geraadpleegd 1 oktober 2021].
111
Aansluitend op een in september-oktober 2021 gehouden enquête heeft de Museumvereniging in
samenwerking met het Museumregister evaluatiepunten verzameld voor de LAMO. Een werkgroep
gaat zich in de eerste helft van 2022 buigen over herziening van de LAMO. Zie: museumcontact.nl/
artikelen/werkgroep-aan-de-slag-voor-herziening-lamo [laatst geraadpleegd 3 januari 2022].
112
Van terughoudend naar betrokken, p. 70.
113
Kamerstuk 32820-332, p. 5.
114
Zie voor meer informatie: politie.nl/onderwerpen/landelijke-deskundigheidsmakelaar.html 
[laatst geraadpleegd 27 november 2021].
115
Kamerstuk 32820-405. Beleidsvisie collecties uit een koloniale context (29 januari 2021). Voor het rapport
zie: Koloniale Collecties en de erkenning van onrecht [Advies van de Adviescommissie Nationaal
Beleidskader Koloniale Collecties], Raad voor Cultuur, 7 oktober 2020.
116
rijksoverheid.nl/actueel/nieuws/2021/01/29/kabinet-herstel-onrecht-door-teruggave-van-
cultuurgoederen-aan-landen-van-herkomst [laatst geraadpleegd 1 oktober 2021].

93
Bijlagen Adviesaanvraag
Adviesaanvraag

95
Bijlagen Enquête Collectie Nederland
Enquête Collectie Nederland 
Opzet Responsgraad
De enquête is generiek opgezet en waar mogelijk via  De responsgraad per deelnemende groep collecties wisselt sterk. 
overkoepelende (branche)organisaties verspreid. Er zijn twee Daarnaast geldt dat de enquête door sommige brancheorganisaties 
enquêtes samengesteld: een voor publiek bezit en een voor  veel breder verspreid is dan door andere organisaties, wat een 
particulier bezit. Van de particuliere verzamelaars zijn vooral de gewogen interpretatie van de antwoorden compliceert.
georganiseerde particuliere verzamelaars benaderd, zoals de 
bedrijfscollecties en de particuliere musea. Daarnaast is een De enquête naar publiek bezit is in totaal door 281 respondenten 
selectie van kunstenaars en beheerders van kunstenaarscollecties (gedeeltelijk) ingevuld; de enquête naar particulier bezit door in 
en -nalatenschappen benaderd. Deelnemers hebben per e-mail totaal 221 respondenten.
een uitnodiging ontvangen en konden via een webbased  
programma de enquête online invullen. De enquête bestond uit Van de 420 uitgenodigde musea, hebben 130 instellingen de 
31 vragen, verdeeld over vier ‘hoofdstukken’, over de kerncollectie, enquête (gedeeltelijk) ingevuld, dat komt neer op een respons- 
deelcollectie(s), topstukken en beleid of strategie. graad van grofweg 31 procent. 
Gesprekspartners bij de ontwikkeling van de enquête  Twee provincies hebben gereageerd (17%); tien waterschappen 
waren onder anderen vertegenwoordigers van FMHaaglanden, hebben deelgenomen (48%) en 62 gemeenten hebben de enquête 
de Museumvereniging, het Museumregister Nederland,  (gedeeltelijk) ingevuld (38%). 
de Rijksdienst voor het Cultureel Erfgoed (RCE) en  
de Vereniging van Nederlandse Gemeenten (VNG). Voor de bedrijfscollecties en collecties en nalatenschappen van 
kunstenaars geldt dat het beeld diffuus is: de particuliere  
De enquête is opgesteld en uitgezet in samenwerking met  deelnemers hebben niet altijd duidelijk aangegeven tot welke 
Art Traces, kunst en culturele projecten. Miriam Windhausen groep zij behoren en de enquête is vaak zeer summier ingevuld. 
heeft de commissie bijgestaan met het samenstellen van een 
selectie kunstenaars en kunstenaarsnalatenschappen en  Grofweg een derde van de aangeschreven leden van zowel  
aanvullende informatie verschaft over kunstenaarscollecties. de Vereniging Bedrijfscollecties Nederland (VBCN) als van  
de Vereniging Bedrijf & Historie (VBH) heeft aan de enquête 
Verspreiding deelgenomen. Onder de aangeschreven beheerders en/of  
Via de Museumvereniging is de enquête verspreid onder  eigenaren van kunstenaarscollecties en -nalatenschappen lag  
420 Nederlandse musea. Via drie cultuurnetwerken van de  de responsgraad op 37 procent. Van de 105 geselecteerde  
Vereniging Nederlandse Gemeenten (VNG) en via Hermes,  kunstenaars hebben er 27 de enquête (gedeeltelijk) ingevuld,  
een stichting voor cultuurambtenaren, zijn 194 gemeenten  dat komt neer op een responsgraad van circa 25 procent.
benaderd. De provincies hebben de enquête ontvangen  
via het Interprovinciaal Overleg (IPO); de 21 waterschappen 
via de Unie van Waterschappen. Verder zijn onder meer het 
Rijksvastgoedbedrijf, FMHaaglanden en diverse ministeries 
aangeschreven.
Via de Vereniging Bedrijfscollecties Nederland (VBCN) hebben 
45 bedrijfscollecties de enquête ontvangen. Beheerders en  
eigenaren van mobiel erfgoed zijn benaderd via de overkoepelende 
Stichting Mobiele Collectie Nederland (MCN), die de enquête 
verder zeer breed verspreid heeft via de vier federaties die zij 
vertegenwoordigt. De enquête is ook verspreid via de Vereniging 
Bedrijf & Historie (VBH).
Een representatieve selectie van 106 Nederlandse kunstenaars en 
26 beheerders of eigenaren van kunstenaarsnalatenschappen is 
persoonlijk benaderd voor deelname. 
De vijf stichtingen waarin familiecollecties van het  
Koninklijk Huis zijn ondergebracht (Stichting Archief van het 
Huis Oranje-Nassau, Stichting Kroongoederen van het Huis 
Oranje-Nassau, Stichting Historische Verzamelingen van  
het Huis Oranje-Nassau, Stichting Officiële Geschenken van het  
Huis Oranje-Nassau en de Stichting Koninklijke Geschenken) 
zijn benaderd voor deelname via de Koninklijke Verzamelingen.

97
Bijlagen EU-drempelwaarden
Categorie Omschrijving Waardedrempel Douanecode
(in euro’s)
10 Boeken, ouder dan 100 jaar, afzonderlijk of in verzamelingen. 50.000 9705 00 00
9706 00 00
11 Gedrukte geografische kaarten, ouder dan 200 jaar. 15.000 9706 00 00
12 Archieven en onderdelen daarvan, ongeacht de aard en geen 3704, 3705, 3706
het materiaal, ouder dan 50 jaar. 4901, 4906
9705 00 00
9706 00 00
[2]
13 a. Verzamelingen  en exemplaren voor verzamelingen van 9705 00 00
fauna, flora, mineralen en anatomische delen.
50.000
[2]
b. Verzamelingen  van historisch, paleontologisch, 9705 00 00
etnografisch of numismatisch belang.
14 Vervoermiddelen, ouder dan 75 jaar. 50.000 9705 00 00
Hoofdstukken
86 t/m 89
15 Andere antiquiteiten die niet tot de categorieën
A1 t/m A14 behoren:
a. Tussen 50 en 100 jaar oud: Hoofdstuk 95
– speelgoed, spellen 7013
– glaswerk 7114
– edelsmidwerk Hoofdstuk 94
– meubelen en meubelstukken Hoofdstuk 90
– optische instrumenten en instrumenten 50.000
voor de fotografie of de cinematografie
– muziekinstrumenten Hoofdstuk 92
– uurwerken Hoofdstuk 91
– houtwaren Hoofdstuk 44
– aardewerk Hoofdstuk 69
– tapisserieën 5805 00 00
– tapijten Hoofdstuk 57
– behangselpapier 4814
– wapens Hoofdstuk 93
b. Meer dan 100 jaar oud. 9706 00 00
Bron: Invoer en uitvoer van Cultuurgoederen, Ministerie van 
Onderwijs, Cultuur en Wetenschap (november 2016).
Op de website van de Erfgoedinspectie wordt nadere  
informatie gegeven over de interpretatie van een aantal 
categorieën cultuurgoederen. 
inspectie-oe.nl

99
Bijlagen Literatuur en bronnen
Koloniale collecties en erkenning van onrecht. Advies over de omgang Websites
met koloniale collecties (Adviescommissie Nationaal Beleidskader 
Koloniale Collecties, Raad voor Cultuur 2020). artscouncil.org.uk
belastingdienst.nl
LAMO 2016 (Museumvereniging 2016). cbs.nl
codex.vlaanderen.be
Museumcijfers 2019, Museumcijfers 2020 (Stichting Museana, collectienederland.nl
Stichting Museumkaart, Museumvereniging). cultureelerfgoed.nl
data.collectienederland.nl/vc/wbc-2
Museumnorm 2020 (Stichting Landelijk Netwerk van erfgoedmonitor.cultureelerfgoed.nl
Museumconsulenten, Museumvereniging). eur-lex.europa.eu
inspectie-oe.nl
Omgang met collectie bij dreigend faillissement (Ethische kbfus.org
Codecommissie voor Musea 2020). kulturgutschutz-deutschland.de
legifrance.gouv.fr
Op de museale weegschaal. Collectiewaardering in 6 stappen mobiel-erfgoed.nl
(Rijksdienst voor het Cultureel Erfgoed 2013). mondriaanfonds.nl
museumregisternederland.nl
Streven naar rechtvaardigheid. Evaluatie beleid restitutie naziroofkunst museumvereniging.nl
(Adviescommissie restitutie cultuurgoederen  nalaten-aan-cultuur.nl
Tweede Wereldoorlog, Raad voor Cultuur 2020). nhnieuws.nl
nos.nl
Tussenadvies Commissie Collectie Nederland (Commissie Collectie patrimoineculturel.cfwb.be
Nederland, Raad voor Cultuur 8 februari 2021). rijksoverheid.nl
toonbeelden.com
Van terughoudend naar betrokken. Hoe cultuurgoederen en  unesco.org
verzamelingen onder de Erfgoedwet adequaat te beschermen vbcn.nl
(Adviescommissie Bescherming Cultuurgoederen,  vlaanderen.be
Raad voor Cultuur 2019). wetten.overheid.nl 
(o.a. Wet tot behoud van cultuurbezit, Erfgoedwet, VWEU,  
Verslag over het toezicht 2019-2020 (Inspectie Overheidsinformatie Successiewet 1956, Geefwet) 
en Erfgoed 2021). zoek.officielebekendmakingen.nl
Kamerstukken Overig
35984-11 Incidentele suppletoire begroting inzake verwerving kunstwerk  De Balie en Boekmanstichting, ‘Collectie Nederland: 
(16 december 2021): motie over ‘het wettelijk verankeren van de Wat is Nederlands Erfgoed’ en ‘Collectie Nederland:  
doelstellingen en budgetten van het nationaal museaal aankoop- Toekomstig Erfgoed’, de Balie TV op respectievelijk  
fonds’. 4 maart 2020 en 2 juli 2020.
35570 VIII-217 Vaststelling van de begrotingsstaten van het Ministerie W. Dekker, ‘Melinda en Bill kent de wereld wel, maar
van Onderwijs, Cultuur en Wetenschap (VIII) voor het jaar 2021 waar blijven de gulle Nederlandse gevers?’ [interview
(18 mei 2021). met Frank Aalderinks], in: de Volkskrant (14 mei 2021).
2020D19744 Adviesaanvraag Raad voor Cultuur Commissie inzake E. Jorritsma, ‘Er is in dit land geld genoeg voor kunst’
bescherming roerend erfgoed (3 april 2020). [interview met Arent Fock], in: NRC Handelsblad (14 juli 2021).
32820-332 Beleidsreactie op het rapport van de Adviescommissie 
Bescherming Cultuurgoederen (17 december 2019). 
34109 nr. 3 Memorie van Toelichting. Bundeling en aanpassing van 
regels op het terrein van cultureel erfgoed (Erfgoedwet)  
(15 december 2014).
31255 Uitvoeringswet Unesco-verdrag 1970 inzake onrechtmatige 
invoer, uitvoer en eigendomsoverdracht van cultuurgoederen.

101
Bijlagen Gesprekspartners
Imara Limon Wiet Pot Marian Thedinga
Conservator Amsterdam Kunstverzamelaar Vaktechnisch coach 
Museum Centrale Dienst  
Emma van Proosdij In- en Uitvoer
Eelco van der Lingen Hoofd artistiek bedrijf  
Directeur Mondriaan Fonds Museum Beelden aan Zee Maurice van Valen
Kunstverzamelaar en  
Melanie List Nasha Radjouki oprichter April in Paris 
Referentin Die Beauftragte Programmamanager afdeling Fine Arts
der Bundesregierung für  Cultuur Openbaar Lichaam  
Kultur und Medien St. Eustatius Dominique Velda
Directeur Melfund Group
Olav Loeber Clara Reyes
Adviseur Federatie Varend Hoofd departement Cultuur, Arno Verkade
Erfgoed Nederland ministerie van Educatie,  Directeur Christie’s  
Cultuur, Jeugd en Sport  Nederland en Duitsland
Iris Looman Sint Maarten
Strategisch adviseur Roerend Albertine Verlinde
erfgoed en Rijkscollectie Timo de Rijk Chairman Sotheby’s 
Rijksdienst voor het Cultureel Directeur Design Museum Nederland
Erfgoed Den Bosch 
Martha Visser
Ger Luijten Marielies Schelhaas Advocaat Bergh Stoop 
Directeur Fondation Custodia Secretaris-generaal  & Sanders
Nederlandse Unesco 
Eyk en Rose-Marie de Mol Commissie Inge van der Vlies
van Otterloo Emeritus hoogleraar  
Kunstverzamelaars Nico Schouten Staats- en bestuursrecht, 
Senior inspecteur Inspectie kunst en recht Universiteit 
Mirjam Moll  Overheidsinformatie  van Amsterdam, voormalig 
(in dierbare herinnering) en Erfgoed voorzitter Wbc-commissie
Directeur Museumvereniging 
Barbara Siregar John Fentener van Vlissingen
Martijn van Nieuwenhuyzen Directeur Inspectie  Kunstverzamelaar
Directeur De Pont Overheidsinformatie 
en Erfgoed Kees Wielemaker
Patrick Nurse Secretaris Stichting Mobiele 
Adviseur Handhavingsbeleid Jan Six Collectie Nederland
Douane Directeur Jan Six Fine Art
Frances Wilson
Antoon Ott Joost Smeets Manager, Export Licensing, 
Directeur en oprichter Artilaw Belastingadviseur Museums & Cultural  
Property The Arts Council
Alexander Pechtold Valika Smeulders
Voorzitter Adviescommissie Hoofd geschiedenis Miriam Windhausen
Bescherming Cultuurgoederen Rijksmuseum Adviseur  
kunstenaarsnalatenschappen
Elsa Peterson Koosje Spitz
Beleidsmedewerker Cultuur Adviseur erfgoed Nederlandse Sietske van Zanten
Openbaar Lichaam Saba Unesco Commissie Directeur Lisser Art Museum 
(LAM)
Wim Pijbes Anastasia Tennant
Directeur Stichting Senior Policy Adviser,  
Droom en Daad Museums & Cultural  Speciale dank gaat uit  
Property The Arts Council naar Arent Fock (voorzitter  
Jennifer Pocornie-Martis Vereniging Rembrandt) en  
Adviseur Cultuur en Jeugd Jan Teeuwisse Joost Smeets (belasting- 
Openbaar Lichaam Bonaire Directeur Museum adviseur). Zij namen deel  
Beelden aan Zee aan een werkgroep binnen de 
Rob Polak commissie rond het thema  
Voorzitter Ethische Code ‘particuliere betrokkenheid’.
Commissie voor musea

103
Colofon
De Raad voor Cultuur is het wettelijke adviesorgaan van
de regering en het parlement op het terrein van kunst,
cultuur en media. De raad is onafhankelijk en adviseert,
gevraagd en ongevraagd, over actuele beleidskwesties
en subsidieaanvragen.
 
‘Onvervangbaar & Onmisbaar. Naar een dynamisch 
beschermingsmodel voor de Collectie Nederland’
is een uitgave van de Raad voor Cultuur.
Commissie Collectie Nederland
Sybrand van Haersma Buma (voorzitter)
Brigitte Bloksma (vicevoorzitter)
Robert Aronson
Vanessa van Baasbank
Meta Knol
Wayne Modest
Axel Rüger
Chris Stolwijk
Kitty Zijlmans
Geert-Jan Janse (secretaris)
Philippine Jenster (secretaris)
Mirjam van der Linden (secretaris)
Leden Raad voor Cultuur
Kristel Baele (voorzitter)
Stef Avezaat
Brigitte Bloksma
Lennart Booij
Erwin van Lambaart
John Olivieira
Ellen Schindler
Thomas Steffens
Jakob van der Waarden (directeur)
 
Raad voor Cultuur
Prins Willem Alexanderhof 20, 2595 BE Den Haag
070 – 3106686, info@cultuur.nl, www.raadvoorcultuur.nl
Het is toegestaan (delen van) de inhoud van deze publicatie
te citeren of te verspreiden, mits daarbij de Raad voor Cultuur
en deze publicatie als bronnen worden vermeld.
Aan deze publicatie kunnen geen rechten worden ontleend.
Den Haag, februari 2022

