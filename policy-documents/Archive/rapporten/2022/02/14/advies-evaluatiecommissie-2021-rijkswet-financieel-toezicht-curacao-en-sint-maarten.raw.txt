 
 
    
 
 
 
 
 
 
 
Toezicht en beheer in het teken van 
groei 
 
Financieel beheer en toezicht zijn geen doel op zich. Ze 
helpen de overheidsfinanciën op orde te brengen en de 
sociaaleconomische doelen van de landen te realiseren. 
Ze helpen het schip koers te houden, ook in ruig of 
mistig weer. 
 
 
 
Advies Evaluatiecommissie 2021 
Artikel 33 Rijkswet financieel toezicht Curaçao en Sint Maarten 
 
  

DEFINITIEF ADVIES, 14-02-2022 
Samenvatting 
 
Met de staatkundige vernieuwing van 10 oktober 2010 is de Rijkswet financieel toezicht Curaçao 
en Sint Maarten (Rft) in werking getreden. Deze wet regelt het financieel toezicht van de 
Rijksministerraad (RMR) op de landen Curaçao en Sint Maarten en de signalerende en adviserende 
rol van het College financieel toezicht (Cft). Het toezicht is geen doel op zich, maar dient te 
bevorderen dat de landen structureel voldoen aan de in artikel 15 van de Rft genoemde normen 
zodat het toezicht op termijn overbodig wordt. In artikel 33 van de Rft zijn bepalingen opgenomen 
over de evaluatie, voortzetting, beperking en beëindiging van het toezicht. Hierover wordt thans 
iedere drie jaar een beslissing genomen. 
Dit advies betreft een evaluatie van de Rft voor de jaren 2018-2020, uitgevoerd door de 
evaluatiecommissie 2021 (de commissie). Het advies is in de eerste plaats gericht op het 
beantwoorden van de vraag of het financieel toezicht, dat conform de Rft op Curaçao en Sint 
Maarten wordt uitgeoefend, geheel of gedeeltelijk kan worden beëindigd. Daarnaast doet de 
commissie een aanbeveling over het tijdstip van de volgende evaluatie, aanbevelingen aan de 
landen die bevorderen dat ze aan de normen kunnen voldoen, en aanbevelingen over het uit te 
oefenen toezicht. 
De commissie oordeelt op basis van de rapportages van het Cft dat Sint Maarten en Curaçao voor 
de drie opeenvolgende begrotingsjaren 2018 tot en met 2020 niet hebben voldaan aan de normen 
uit de Rft. Dit komt voor een deel door de bijzondere omstandigheden in beide landen in de 
desbetreffende jaren (orkaan Irma, sluiting grens Venezuela, sluiting raffinaderij, Covid-19), welke 
de landen niet kunnen worden aangerekend. Ondanks dat het oordeel van de commissie is dat 
deze omstandigheden niet te wijten zijn aan de landen, betekent dit niet dat het toezicht kan 
worden opgeheven. De commissie concludeert dan ook op grond van de Rft dat het financieel 
toezicht voor beide landen moet worden voortgezet en dat het niet gerechtvaardigd is dat een of 
meerdere verplichtingen ex de Rft worden opgeheven. De commissie beveelt daarnaast aan om de 
volgende evaluatie overeenkomstig artikel 33 lid 2 Rft binnen drie jaar – uiterlijk in 2024 – te laten 
plaatsvinden. 
Op basis van de bevindingen uit gesprekken zijn gevoerd in Curaçao, Sint Maarten en Nederland, 
doet de commissie een drietal aanbevelingen. 
1. Financieel beheer: depolitiseer de discussie, werk gezamenlijk aan verbetering en benut de 
landspakketten optimaal hiervoor. 
Het financieel beheer in de landen is nog niet op orde. Uit gesprekken komt naar voren dat dit 
komt door een gebrek aan uitvoeringscapaciteit en een gebrek aan financiële middelen. De 
commissie constateert echter ook dat financieel beheer in politieke discussies geen prioriteit krijgt. 
Wanneer de situatie nijpend is en er voor de korte termijn politieke keuzes moeten worden 
gemaakt, begrijpt de commissie dat de verbetering van het financieel beheer ondergeschikt is aan 
beleidsterreinen zoals veiligheid, zorg, onderwijs en armoedebestrijding. Tegelijkertijd zorgt goed 
financieel beheer voor beter inzicht, wat de sturing op en de politieke discussie over het beleid in 
de besturen en de staten bevordert. 
De commissie doet de aanbeveling om financieel beheer uit het directe politieke speelveld te 
halen. Geef de Secretarissen-Generaal (SG’s) het mandaat met de opdracht en financiële middelen 
om het financieel beheer op orde te brengen. Door de feitelijke aansturing toe te vertrouwen aan 
het ambtelijk apparaat wordt de verbetering van het financieel beheer op grotere afstand gezet 
van de politiek, en is de continuïteit ervan minder onderhevig aan politieke afwegingen of 
bestuurlijke wisselingen. De landspakketten kan hierbij een belangrijke rol spelen, wat een unieke 
kans is om gedisciplineerd en stapsgewijs het financieel beheer op orde te brengen. De commissie 
adviseert om als landen evenwichtige afspraken te maken over het budget en de 
uitvoeringscapaciteit die beschikbaar moeten komen voor het op orde brengen van het financieel 
beheer.  
 
3 
 

DEFINITIEF ADVIES, 14-02-2022 
Denk als secretariaat meer met de landen mee over de concrete invulling van de adviezen die het 
Cft afgeeft. Het Cft heeft de afgelopen tijd al stappen genomen om deze rol beter in te vullen.  
Het Cft voegt een memorie van toelichting bij de formele adviezen waarin de praktische uitwerking 
van de adviezen wordt toegelicht 
Een memorie van toelichting biedt de ruimte voor het Cft om het formele advies op een 
constructieve manier toe te lichten. Dit dient het verschil tussen gesprekken op ambtelijk niveau 
en de uiteindelijke formele adviezen te verkleinen, en ervoor te zorgen dat het secretariaat en het 
college meer dan nu dezelfde boodschap uitdragen richting de landen.  
Het Cft maakt in de presentatie en communicatie van formele adviezen meer gebruik van de 
collegeleden namens de landen 
De collegeleden namens Curaçao en Sint Maarten weten welke toon en taal als cultureel 
acceptabel wordt ervaren in de landen. Dit geldt voor de presentatie van de formele adviezen, 
alsook in de communicatie met de landen en in de communicatie met de pers. De commissie 
beveelt tevens aan om de adviezen richting Sint Maarten in het Engels te presenteren.  
5 
 

DEFINITIEF ADVIES, 14-02-2022 
1.2 Evaluatiecommissie Rft 2021 
 
De commissie bestaat uit vier onafhankelijke leden. Zij zijn op grond van deskundigheid benoemd 
in het instellingsbesluit dat per 1 november 2021 van kracht is:  
1. De heer Peter Hennephof, tevens voorzitter, in overeenstemming met de ministers van 
Financiën van de landen;  
2. De heer Chester Peterson, lid in overeenstemming met de Minister van Financiën van het 
land Curaçao; 
3. Mevrouw Helma Etnel, lid in overeenstemming met de Minister van Financiën van het land 
Sint Maarten; 
4. De heer Kees van Nieuwamerongen, lid aangewezen door de Minister van Binnenlandse 
Zaken en Koninkrijksrelaties van Nederland.  
De commissie wordt ambtelijk ondersteund door de heer Sjoerd Boerdijk (algemeen), de heer 
Eugene Martis (Curaçao), de heer Jaap van Duinkerken (Sint Maarten) en mevrouw Sanne 
Kouwenhoven (Nederland). Zij vormen gezamenlijk het secretariaat. 
Deze evaluatie is nadrukkelijk een terugblik op de periode 2018-2020. Voorafgaand aan de 
werkzaamheden heeft de commissie de RMR op de hoogte gesteld van haar taakopvatting door 
middel van een startnotitie (zie bijlage 1). Op deze manier hebben Curaçao, Nederland en Sint 
Maarten vooraf kennis kunnen nemen van de uitgangspunten en de reikwijdte van de evaluatie. 
De opdracht van de commissie is begrensd. Gelet op de Rft en bijbehorende memorie van 
toelichting, heeft de evaluatiecommissie de werking van de Rft zelf niet geëvalueerd. 
1.3 Opbouw advies 
 
Het advies is grotendeels opgebouwd uit onderdelen die het conform de Rft artikel 33 lid 10 moet 
bevatten: 
 
a) een oordeel over de vraag of het desbetreffende land structureel voldoet aan de normen, 
genoemd in artikel 15, en of alsdan het te nemen besluit, bedoeld in het eerste 
onderscheidenlijk het tweede lid, kan inhouden dat de verplichtingen op grond van deze 
wet blijvend niet meer behoeven te worden nagekomen door het desbetreffende land;  
b) een oordeel of er sprake is van niet aan het desbetreffende land te wijten 
omstandigheden, waaronder die genoemd in artikel 25, die het voldoen aan de normen in 
de weg hebben gestaan; 
c) een oordeel of de toepassing van de normen, genoemd in artikel 15, zodanig is dat het 
gerechtvaardigd is dat een of meerdere verplichtingen op grond van deze wet blijvend niet 
meer behoeven te worden nagekomen en welke verplichtingen het in dat geval kan 
betreffen; 
d) een aanbeveling over het tijdstip van de volgende evaluatie; 
e) indien de evaluatiecommissie van oordeel is dat voortzetting van deze wet, geheel of 
gedeeltelijk, nodig is, aanbevelingen aan het desbetreffende land over maatregelen die 
bevorderen dat het aan de normen kan voldoen; 
f) zo nodig, met het oog op een optimale uitvoering van deze wet, aanbevelingen aan de 
landen met betrekking tot het krachtens deze wet uit te oefenen toezicht.  
Deze oordelen en aanbevelingen komen als volgt in het advies aan de orde. In hoofdstuk 2 
beantwoordt de commissie de vraag of het financieel toezicht dat conform de Rft op Curaçao en 
Sint Maarten wordt uitgeoefend, geheel of gedeeltelijk kan worden beëindigd (artikel 33 lid 10 sub 
a, b en c) en doet de commissie een aanbeveling over het tijdstip van de volgende evaluatie 
(artikel 33 lid 10 sub d). In hoofdstuk 3 doet de commissie aanbevelingen aan de landen die 
bevorderen dat ze aan de normen kunnen voldoen, en aanbevelingen over het uit te oefenen 
toezicht (artikel 33 lid 10 sub e en f). 
 
7 
 

DEFINITIEF ADVIES, 14-02-2022 
2. Beoordeling voortzetten toezicht 
 
2.1 Wettelijk kader 
 
Dit advies bevat in de eerste plaats een oordeel over de vraag zoals vermeld in artikel 33 lid 10 
sub a Rft of Sint Maarten en Curaçao in de periode die deze evaluatie betreft structureel hebben 
voldaan aan de normen van artikel 15 Rft. De normen zijn:  
Lid 1.  Voor de beoordeling van de vastgestelde begroting van een land en een vastgestelde 
verordening tot wijziging van de begroting hanteert het college de volgende normen:  
a. de in de begroting en de meerjarige begroting opgenomen uitgaven op de 
gewone dienst worden gedekt door de ter dekking van die uitgaven opgenomen 
middelen;  
b. de in de begroting en de meerjarige begroting opgenomen uitgaven op de 
kapitaaldienst worden gedekt door de ter dekking van die uitgaven opgenomen 
middelen, rekening houdend met de verwachte ontvangsten uit de opbrengst 
van geldleningen;  
c. de rentelastnorm wordt niet overschreden.  
Lid 2.  Bij de beoordeling, bedoeld in het eerste lid, worden de volgende aspecten betrokken:  
a. in de begroting en de meerjarige begroting zijn alle verwachte uitgaven en 
verwachte ontvangsten opgenomen;  
b. de in de begroting opgenomen ontvangsten en uitgaven worden toereikend 
toegelicht;  
c. de begroting is zodanig ingericht dat zij voldoet aan de criteria van ordelijkheid 
en controleerbaarheid.  
Lid 3.  Bij de begroting wordt een uiteenzetting verstrekt van de financiële toestand van het land.  
Op basis van artikel 33 lid 11 Rft voldoet een land structureel aan de normen uit de Rft als het ten 
minste de laatste drie achtereenvolgende jaren geheel aan deze normen heeft voldaan en deze 
normen in de eigen regelgeving heeft verankerd. Op het oordeel of beide landen hebben voldaan 
aan de normen, volgt een tweede oordeel of toepassing van de normen zodanig is dat het 
gerechtvaardigd is dat een of meerdere verplichtingen op grond van de Rft blijvend niet meer 
behoeven te worden nagekomen. Tot slot beoordeelt de evaluatiecommissie of er sprake is van 
niet aan het desbetreffende land te wijten omstandigheden, waaronder die genoemd in artikel 25 
3
Rft, die het voldoen aan de normen in de weg hebben gestaan.  
2.2 Oordeelsvorming 
 
Om tot een oordeel te komen heeft de commissie kennisgenomen van rapportages van het Cft van 
2018 tot en met 2020 over de vastgestelde begrotingen van de landen, de uitvoering van de 
4 
begroting en het financieel beheer. Artikel 12 geeft aan dat de normen niet alleen gelden voor de 
(ontwerp)begroting, maar ook voor tussentijdse wijzigingen van de begroting naar aanleiding van 
uitvoeringsinformatie (conform artikel 17) en de realisatie van de begroting zoals die beschreven is 
in de verantwoordingsdocumenten (conform artikel 18). Er moet dus naar de gehele begrotings- 
en jaarrekeningcyclus worden gekeken om tot een oordeel te komen over de gerechtvaardigdheid 
van het wel of niet (of gedeeltelijk) voortzetten van het financieel toezicht. De normen uit de Rft 
staan daarbij niet op zichzelf. Om te kunnen beoordelen of er voldaan is aan de normen en om te 
kunnen sturen op de begroting, zal het financieel beheer op orde moeten zijn (zoals beschreven in 
art 15 lid 2).  
De gecontroleerde en vastgestelde jaarrekeningen over de jaren 2018 - 2020 zijn door beide 
landen nog niet verstrekt aan het Cft. Hierdoor is een definitief oordeel over hoe de uitgaven en 
 
3
 Artikel 33 lid 10 sub b Rft 
4
 De gecontroleerde en vastgestelde jaarrekeningen over de jaren 2018 – 2020 zijn nog niet verstrekt aan het Cft. 
9 
 

DEFINITIEF ADVIES, 14-02-2022 
Het Cft geeft aan dat de toelichtingen bij de kapitaaldienst aanzienlijk zijn verbeterd, waardoor de 
begroting anders dan in voorgaande jaren integraal beoordeeld kan worden. Hiermee wordt 
afgezien van het in de afgelopen jaren noodzakelijk geachte voorbehoud op de kapitaaldienst. Aan 
het verzoek van het Cft voor een verdere toelichting op een voorgenomen investering in de 
herstructurering van de belastingdienst, is door Curaçao geen opvolging gegeven. Op basis van 
het bovenstaande voldeed Curaçao ten dele aan artikel 15 lid 1b.  
Op 12 juli 2019 geeft de RMR een aanwijzing aan Curaçao. De inschatting is dat het begrotingsjaar 
2019 met een tekort van ANG 98 miljoen zal worden afgesloten. Voor het derde 
achtereenvolgende jaar wordt niet aan de wettelijke norm van een sluitende gewone dienst 
voldaan. De aanwijzing schrijft voor dat een verwacht tekort in 2019 nog in datzelfde jaar dient te 
worden gecompenseerd en dat de tekorten van 2017 en 2018 met overschotten in 2020, 2021 en 
2022 moeten worden gecompenseerd. Uit de te realiseren overschotten dienen de 
betalingsachterstanden op de schulden aan het Algemeen Pensioenfonds Curaçao en de Sociale 
Verzekeringsbank te worden opgelost. Curaçao tekent beroep aan tegen de aanwijzing bij de Raad 
van State.  
Na afloop van 2019 (in de vierde UR) constateert het Cft dat de meeste projecten in het kader van 
de roadmap goedkeurende accountantsverklaring 2021 zijn aangevangen in 2019. Het Cft 
constateert tevens dat er in 2019 betekenisvolle stappen zijn gezet voor verbetering van de 
overheidsfinanciën van Curaçao, het voldoen aan de Rft en het voldoen aan de aanwijzing van juli 
2019. Wel blijkt er een verwacht tekort op de gewone dienst van circa ANG 20 miljoen, waarmee 
niet wordt voldaan aan de aanwijzing en aan artikel 15 Rft. 
Samenvatting financieel toezicht 2020: 
De begroting voldoet niet aan de normen van artikel 15 Rft en aan de aanwijzing van juli 2019. 
Het Cft heeft negen aanbevelingen gedaan bij de vastgestelde begroting, waarna een hoor- en 
wederhoortraject is gestart. Om de gevolgen van de COVID-19-pandemie op te vangen, besluit de 
RMR op 27 maart dat op grond van artikel 25 van de Rft kan worden afgeweken van de centrale 
begrotingsnorm zoals vervat in artikel 15, eerste lid, van de Rft. 
Gedurende het jaar loopt het tekort op de gewone dienst op. Uit de vierde UR volgt een tekort op 
de gewone dienst per eind 2020 van ANG 644 miljoen. Curaçao ontvangt liquiditeitssteun van 
Nederland om de tekorten op te vangen. Daarnaast is gedurende het jaar volgens het Cft te weinig 
voortgang geboekt op een aantal onderwerpen ten aanzien van het financieel beheer waar het Cft 
herhaaldelijk aandacht voor vraagt, zoals de vaststelling van de jaarrekeningen 2016-2018, de 
roadmap goedkeurende accountantsverklaring 2021 en uitvoering van het Groeiakkoord.  
Eind 2020 wordt het beroep van Curaçao tegen de aanwijzing uit 2019 door de Raad van State 
gegrond verklaard. De eerste twee onderdelen van de aanwijzing vervallen en het derde onderdeel 
over de aflossingen aan het Algemeen Pensioenfonds en de Sociale Verzekeringsbank wordt 
geherformuleerd.  
 
2.3.2. Sint Maarten 
 
6
Jaar 15 lid1a 15 lid1b 15 lid1c 15 lid2a 15 lid2b 15 lid2c 15 lid3 25 
        
2018 
2019         
        
2020 
 
Legenda 
Voldaan aan norm Niet voldaan aan Van kracht in 
Ten dele voldaan Onbekend 
Rft norm Rft desbetreffende jaar 
  
 
6
 De commissie heeft op basis van de adviezen van het Cft, geen oordeel kunnen vormen over het wel of niet voldoen aan 
artikel 15 lid 3. 
11 
 

DEFINITIEF ADVIES, 14-02-2022 
2.4 Voortzetting financieel toezicht  
 
De commissie oordeelt op basis van de voorgaande paragrafen dat Sint Maarten en Curaçao voor 
de drie opeenvolgende begrotingsjaren 2018 tot en met 2020 niet hebben voldaan aan de normen 
van de Rft. Dit komt voor een deel door de bijzondere omstandigheden in beide landen in de 
desbetreffende jaren (Irma, sluiting grens Venezuela en raffinaderij, Covid-19), wat de landen niet 
kan worden aangerekend. Ondanks dat het oordeel van de commissie is dat deze omstandigheden 
niet te wijten zijn aan de landen, betekent dit niet dat het toezicht kan worden opgeheven.  
Op basis van het bovenstaande concludeert de commissie dat het financieel toezicht op grond van 
de Rft voor beide landen moet worden voortgezet en dat het niet gerechtvaardigd is dat een of 
meerdere verplichtingen op grond van de Rft worden opgeheven. De commissie beveelt daarnaast 
aan om de volgende evaluatie overeenkomstig artikel 33 lid 2 Rft binnen drie jaar – uiterlijk in 
2024 – te laten plaatsvinden. Door de driejaarstermijn in stand te houden ontstaat er voldoende 
ruimte voor de landen om te komen tot verbeteringen, met name ook op het terrein van het 
financieel beheer. Bovendien zullen er in de komende jaren mogelijk (grote) veranderingen 
optreden als gevolg van de landspakketten waarvan de resultaten dan meegenomen kunnen 
worden. 
  
13 
 

DEFINITIEF ADVIES, 14-02-2022 
Aanbeveling 
De commissie adviseert de verbetering van het financieel beheer meer op afstand te zetten van 
het directe politieke speelveld. Geef de Secretarissen-Generaal (SG’s) het mandaat met de 
opdracht en de benodigde financiële middelen om het financieel beheer op orde te brengen. Door 
de feitelijke aansturing toe te vertrouwen aan het ambtelijk apparaat wordt financieel beheer op 
grotere afstand gezet van de politiek, en is de continuïteit van verbetertrajecten minder 
onderhevig aan politieke afwegingen of bestuurlijke wisselingen. 
Het op orde krijgen van het financieel beheer is een opzichzelfstaand hoofdstuk in de 
landspakketten. Het meerjarige kader daarvan is een unieke kans om gedisciplineerd en 
stapsgewijs het financieel beheer op orde te brengen. Hiervoor dient budget en capaciteit 
beschikbaar te komen. Ondersteuning vanuit Nederland zal daarbij ook noodzakelijk zijn, maar het 
gewenste eigenaarschap veronderstelt wel dat de landen zelf mensen en middelen beschikbaar 
stellen. Ondersteuning vanuit Nederland zal immers altijd tijdelijk zijn. Voorkomen moet worden 
dat na afloop van deze steun de situatie weer verslechtert. Maak als landen evenwichtige 
afspraken over het budget en de uitvoeringscapaciteit die beschikbaar moeten komen voor het op 
orde brengen van het financieel beheer, waarbij oog is voor de beperkte omvang van het ambtelijk 
apparaat van de landen.  
Zorg dat er met het landspakket één gedeeld beeld per land ontstaat van de doelen die op het 
gebied van financieel beheer behaald moeten gaan worden, en op welke termijn. Maak voor Sint 
Maarten een realistisch meerjarenplan (met behapbare jaardoelen) om deze doelen te bereiken, 
(her)evalueer het meerjarenplan van Curaçao op haalbaarheid en pas dit tijdig aan als dat nodig 
blijkt. Wijs speciale projectteams aan die zich fulltime bezighouden met de verbetering van het 
financieel beheer. Hanteer hierbij het meerjarenplan en geef bij iedere stap expliciet aan welke 
taken de projectteams gaan uitvoeren om deze doelen (volgens planning) te bereiken. 
Versterking van de ambtelijk apparaten via de landspakketten kan op verschillende manieren 
worden vormgegeven (technische assistentie, scholing/training van het ambtelijke apparaat, 
werving gekwalificeerd personeel). Kies telkens een vorm van versterking waar alle landen 
(Nederland, Curaçao, Sint Maarten) mee uit de voeten kunnen en die bovenal toekomstbestendig 
is. Wanneer tijdelijke ondersteuning wegvalt, moet geboekte voortgang bestendigd zijn. Het 
duurzaam opbouwen van de ambtelijk apparaten staat centraal. 
De rol van de eigen instituties is ook belangrijk in de verbetering van het financieel beheer en is 
integraal onderdeel van de landspakketten. Gesprekspartners beoordelen de adviezen van de 
eigen instituties (o.a. op het gebied van financieel beheer) als goed, maar geven aan dat er 
onvoldoende opvolging wordt gegeven aan de adviezen. De commissie benadrukt dat in het kader 
van de landspakketten gekeken moet worden naar een versterking van de positie van de 
instituties. Tevens wordt in Sint Maarten aangegeven dat de vele instituties belastend werken op 
het ambtelijk apparaat. De commissie is van mening dat een verbetering van het financieel beheer 
een lagere belasting op het ambtelijk apparaat oplevert. Een meer betrouwbare 
informatievoorziening zal het functioneren van de instituties verder ten goede komen. 
 
3.2 Organiseer het toezicht zodanig dat een grotere bijdrage geleverd kan 
worden aan de lange termijn sociaaleconomische ontwikkeling 
 
Curaçao en Sint Maarten voldeden de afgelopen jaren niet aan de sluitende begrotingsnorm. 
Gesprekspartners geven aan dat het tijd nodig heeft om aan deze norm te kunnen voldoen, 
vanwege de schaalgrootte en de opbouwende fase waarin Curaçao en Sint Maarten sinds 10-10-
2010 verkeren. In de landen heerst de overtuiging dat het financieel toezicht te strikt is, waardoor 
er onvoldoende ruimte is om een beleid te voeren dat noodzakelijk is voor de sociaal economische 
ontwikkeling van de landen op de lange termijn. 
15 
 

DEFINITIEF ADVIES, 14-02-2022 
op hun herstel en ontwikkeling. De commissie beveelt aan dat een dergelijk kader door Curaçao, 
Sint Maarten en Nederland gezamenlijk ontwikkeld wordt op basis van doorberekende 
economische gevolgen op lange termijn en meerjarige budgettaire houdbaarheid. Uiteindelijk zal 
de RMR het kader moeten bekrachtigen. 
De uitkomst van het macro-economisch afwegingskader kan betekenen dat de landen verzoeken 
tot geldleningen indienen bij het Cft ondanks dat de begroting tekorten toont. Of dat kan of niet 
vraagt om een afweging van de beheersmatige aspecten uit de Rft en het meerjarige macro-
economische afwegingskader.  
Investeringsvoorstellen blijven daarbij in de ogen van de commissie nog steeds onderhevig aan 
een kritische toets van het Cft. Wanneer voorgestelde leningen niet controleerbaar zijn vanwege 
gebrekkige of onbetrouwbare informatievoorziening, of wanneer het verwachte rendement met 
teveel onzekerheid is begeven, kan het Cft niet positief adviseren over deze voorstellen. De 
commissie beveelt de landen daarom aan om eerst de nodige stappen te zetten in de verbetering 
van het financieel beheer (zie aanbeveling 1). Dit vergroot de mogelijkheid om op basis van 
betrouwbare informatie met gedegen en goed onderbouwde investeringsvoorstellen te komen.  
Om in aanmerking te komen tot de derde tranche liquiditeitssteun (juli t/m september 2020), 
8
stemden Curaçao en Sint Maarten in met een aantal door de RMR geformuleerde voorwaarden. 
Eén van deze voorwaarden was de wijziging van de Rft, onder andere voor wat betreft aanvullende 
normen voor de schuldquote, het financieringstekort c.q. financieringsoverschot en de rentelast. 
De commissie beveelt de RMR aan om daarbij ook oog te hebben voor de door de commissie 
beschreven benadering van de normen in de Rft. 
 
3.3 Neem verdere stappen richting een zakelijke én tegelijk meer ontspannen  
werkrelatie tussen de besturen, het ambtelijk apparaat en het Cft 
 
De commissie constateert dat de relatie tussen het secretariaat van het Cft en het ambtelijk 
apparaat in Curaçao de afgelopen jaren is verbeterd. Voor Sint Maarten geldt dit ook voor het 
afgelopen jaar, doordat het secretariaat als gevolg van versoepelde reisrestricties weer vaker op 
Sint Maarten is en hierdoor intensiever contact heeft dan tijdens het begin van de coronacrisis. 
Toch merkt de commissie op basis van de gesprekken op dat de relatie tussen de landsbesturen en 
het Cft – dit wil zeggen het college zelf – enigszins gespannen is. Dit heeft volgens de commissie 
een aantal oorzaken.  
De eerste oorzaak is dat de formele adviezen van het Cft soms te weinig handelingsperspectief 
bieden. Het merendeel van de gesprekspartners is van mening dat het Cft in zijn advisering 
onvoldoende meedenkt in oplossingen. Zo wordt aangegeven dat het Cft in zijn advisering meer 
rekening kan houden met de beperkte uitvoeringscapaciteit, de beperkte financiële middelen en de 
huidige staat van het financieel beheer. Op basis van een eigen analyse concludeert de commissie 
9
dat het handelingsperspectief van de Cft adviezen sterk uiteenloopt in beide landen. De brieven 
van het Cft bevatten de ene keer concrete en bruikbare adviezen, maar een andere keer ook 
adviezen met weinig handelingsperspectief. De toelichting dat het Cft geen beleidsmatig oordeel 
mag geven, wordt naar het oordeel van de commissie soms ook wel erg letterlijk genomen. Een 
beleidsmatig oordeel is in de ogen van de commissie iets anders dan een advies hoe te voldoen 
aan de normen. Het valt de commissie overigens op dat het Cft wél dergelijke adviezen geeft 
buiten de officiële advisering om (in lezingen bijvoorbeeld).  
Een tweede oorzaak voor de gespannen relatie is de toon van de Cft adviezen, die door de landen 
als (te) hard wordt ervaren. In gesprekken is aangegeven dat de adviezen vaak een negatieve 
lading hebben, en er geen ruimte is voor een compliment wanneer er verbeteringen plaatsvinden. 
 
8
 Akkoord Curaçao: Tweede Kamer, vergaderjaar 2020–2021, 35 420, nr. 177 
  Akkoord Sint Maarten: BZK, 2020-0000762732. Akkoord derde tranche liquiditeitssteun Sint Maarten 
9
 Deze analyse is uitgevoerd op basis van de reacties van het Cft op de uitvoeringsrapportages over de periode 2018-2020. 
17 
 

DEFINITIEF ADVIES, 14-02-2022 
4. Reacties van Curaçao en Sint Maarten op het ontwerpadvies 
 
De Rft schrijft voor dat de commissie het bestuur van Curaçao en Sint Maarten hoort voordat de 
commissie haar advies uitbrengt. Op 24 januari 2022 heeft de commissie haar ontwerpadvies 
daarom gedeeld met Curaçao en Sint Maarten. De reacties van beide landen op het ontwerpadvies 
zijn integraal opgenomen in bijlage 5. De reacties hebben ertoe geleid dat de commissie in 
hoofdstuk 2 explicieter is ingegaan op de werking van artikel 25 wanneer deze van kracht was in 
de landen voor de jaren 2018-2020. De overige reacties hebben de commissie geen aanleiding 
gegeven om het advies aan te passen. 
De commissie dankt het bestuur van Curaçao en Sint Maarten voor hun reacties op het 
ontwerpadvies. 
  
19 
 

DEFINITIEF ADVIES, 14-02-2022 
Bijlagen 
 
Bijlage 1 – Startnotitie evaluatiecommissie Rft 2021 
 
1. Aanleiding 
De Rijkswet financieel toezicht (Rft) is van kracht sinds 10 oktober 2010, na de staatkundige 
hervormingen die eveneens per die datum plaatsvonden. De wet regelt dat op voet van 
samenwerking tussen gelijkwaardige partners financieel toezicht wordt ingesteld op de landen 
Curaçao en Sint Maarten. Dit toezicht is erop gericht dat die landen structureel voldoen aan de in 
de Rft opgenomen begrotingsnormen die tevens zijn verankerd in de eigen wetgeving zodat het 
toezicht op termijn overbodig wordt. 
 
Gelet op de autonomie van de landen hebben Nederland, Curaçao en Sint Maarten afspraken 
gemaakt over een aanpak die uitgaat van de inzet van de eigen instituties (zoals de raad van 
ministers, de Staten en de Algemene Rekenkamer) voor de gezondmaking van de 
overheidsfinanciën. De landen blijven dus zelf verantwoordelijk voor de eigen begroting. Het uit 
deskundigen samengestelde College financieel toezicht (Cft) vervult de toezichtfunctie en 
beoordeelt uitsluitend op begrotingstechnische aspecten. Het Cft heeft een signalerende en 
adviserende rol en zal in voorkomende gevallen door overleg en met adviezen de bij de begroting 
betrokken partijen moeten overtuigen om deze in overeenstemming te brengen en te houden met 
de afgesproken normen. Het College onthoudt zich echter van het geven van een beleidsmatig 
oordeel. 
 
Het toezicht zoals beschreven in de Rft is geen doel op zich. Het is erop gericht de instituties van 
Curaçao en Sint Maarten zo te laten functioneren en hun bestuurlijke werkwijze zo te organiseren 
dat het toezicht op termijn overbodig wordt. Het toezicht dient te bevorderen dat de landen 
structureel voldoen aan de in artikel 15 van de Rft genoemde normen. Daarom zijn in artikel 33 
Rft bepalingen opgenomen over de evaluatie, voortzetting, beperking en beëindiging van het 
toezicht. Verder wordt in artikel 33 Rft bepaald dat de Raad van Ministers van het Koninkrijk 
(RMR), waarin ook de regeringen van Curaçao en Sint Maarten zijn vertegenwoordigd, vijf jaar na 
inwerkingtreding, en vervolgens iedere drie jaar, beslist of en, zo ja, met ingang van welk tijdstip 
een van de landen of beide een of meer verplichtingen op grond van deze wet blijvend niet meer 
hoeft na te komen. De RMR neemt dit besluit op basis van een advies van een speciaal daartoe 
ingestelde commissie. 
 
De eerste evaluatie vond plaats in 2015. De commissie heeft toen geadviseerd om het toezicht te 
handhaven. Dit advies is overgenomen door de RMR. De tweede evaluatie vond plaats in 2018. De 
commissie heeft toen wederom geadviseerd om het toezicht te handhaven en ook dit advies is 
overgenomen door de RMR.  
 
De volgende evaluatie vindt plaats in 2021. Deze startnotitie beschrijft de uitgangspunten en 
reikwijdte van deze evaluatie. 
 
2. Reikwijdte evaluatie Rft 2021  
De commissie 2021 richt zich op de oordelen en aanbevelingen die het advies conform de Rft moet 
bevatten. Daarnaast onderzoekt de commissie in hoeverre de aanbevelingen uit 2018 zijn 
opgevolgd. Deze onderdelen worden toegelicht onder 2.1 en 2.2. De evaluatie is nadrukkelijk een 
terugblik op de periode 2018-2020, waarbij het vertrekpunt de in die periode geldige wet- en 
regelgeving is. 
 
Hiermee is de opdracht van de evaluatiecommissie 2021 begrensd. Gelet op de Rft en 
bijbehorende memorie van toelichting, zal de commissie 2021 de werking van de Rft zelf niet 
evalueren. Wel zal de commissie 2021 eventueel aanbevelingen doen aan de landen over 
maatregelen die bevorderen dat het land aan de normen kan voldoen en over het krachtens de Rft 
21 
 

DEFINITIEF ADVIES, 14-02-2022 
gezonde financiële huishouding. De commissie 2021 beoordeelt daarom in hoeverre hier 
sprake van is in de periode 2018 tot en met 2020. Als er enig advies door het Cft wordt 
uitgebracht, is er dus niet meteen sprake van onzelfstandigheid. Wel moet de advisering 
en het toezicht door het Cft zo beperkt zijn, dat het eigen bestuur en de eigen instituties 
zelfstandig een gezonde en duurzame financiële huishouding in stand houden.  
5. Bij buitengewone omstandigheden die het behalen van de normen in de weg hebben 
gestaan, richt de commissie 2021 zich op (natuur)rampen. Het gaat om een plotselinge 
externe gebeurtenissen met grote (eenmalige) financiële impact.  
N.B. Op 6 september 2017 werd Sint Maarten hard geraakt door orkaan Irma, welke grote schade 
heeft veroorzaakt over het gehele eiland. De Rijksministerraad heeft op 16 maart 2018 en 
vervolgens op 23 november 2018, conform artikel 25 Rft (schade door buitengewone 
gebeurtenissen) besloten dat Sint Maarten voor begrotingsjaren 2017, 2018 en 2019 mag afwijken 
van de begrotingsnormen. Op basis van artikel 25 kan in verband met het herstel van schade 
veroorzaakt door buitengewone gebeurtenissen namelijk worden afgeweken van de normen zoals 
genoemd in artikel 15. Begin 2020 zijn de economieën van Curaçao en Sint Maarten zwaar 
getroffen door de COVID-19-pandemie. De Rijksministerraad heeft op 27 maart 2020 geoordeeld 
dat ook de COVID-19-pandemie een buitengewone gebeurtenis is zoals bedoeld in artikel 25 van 
de Rft en dat de landen voor 2020 niet hoeven te voldoen aan de norm van een sluitende 
begroting.  
 
Zowel orkaan Irma als de COVID-19-pandemie zijn niet aan het land te wijten omstandigheden die 
het voldoen aan de normen deels in de weg hebben gestaan, namelijk de norm voor 
begrotingsevenwicht. Toepassing van artikel 25 ontslaat de landen echter niet van de verplichting 
om te zorgen voor goed financieel beheer. Aangezien de commissie bij de beoordeling of een land 
in enig jaar aan de normen van artikel 15 heeft voldaan, het gehele artikel in beschouwing neemt 
zal het toestaan van een begrotingstekort niet betekenen dat het toezicht kan worden opgeheven.  
 
Art. 33, lid 10, sub b – Een oordeel of er sprake is van niet aan het desbetreffende land te wijten 
omstandigheden die het voldoen aan de normen in de weg hebben gestaan.  
 
Art. 33, lid 10, sub c – Een oordeel of de toepassing van de normen zodanig is dat het 
gerechtvaardigd is dat een of meerdere verplichtingen op grond van deze wet blijvend niet meer 
behoeven te worden nagekomen en welke verplichtingen het in dat geval kan betreffen.  
 
Art. 33, lid 10, sub d – Een aanbeveling over het tijdstip van de volgende evaluatie. 
 
2.2. Advies over de aanbevelingen die de commissie 2018 heeft gedaan aan en ter 
overweging van de landen  
De commissie 2021 zal in zijn advies ook beschrijven in hoeverre uitvoering is gegeven aan de 
aanbevelingen en actiepunten van de evaluatie uit 2018. Om hier uitspraak over te kunnen doen, 
zal de commissie op Curaçao en Sint Maarten spreken met verschillende stakeholders over de rol 
en inzet van de twee landen bij het opvolgen van de aanbevelingen van de evaluatiecommissie 
2018. Voor wat betreft de rol en inzet van Nederland, zal de evaluatiecommissie spreken met 
stakeholders in Nederland. De aanbevelingen van de evaluatiecommissie 2018 zijn:  
 
1. De evaluatiecommissie doet de aanbeveling aan de Rijksministerraad om deze evaluatie 
overeenkomstig artikel 33 lid 2 Rft binnen drie jaar – uiterlijk en tijdig in 2021 – te laten 
plaatsvinden. 
2. De evaluatiecommissie doet de aanbeveling aan de landen om de rollen en 
verantwoordelijkheden van de verschillende partijen die betrokken zijn bij het financieel 
beheer van de landen te verhelderen en te versterken.  
2.1 Verhelder en versterk de rol en verantwoordelijkheden van de minister van Financiën 
ten opzichte van de andere ministeries, de verhouding van de minister van Financiën 
ten opzichte van de Minister-President, en de rol van de secretarissen-generaal. 
2.2 Verhelder de rol van het Cft. 
2.3 Verhelder de rol van en versterk de eigen instituties. 
23 
 

DEFINITIEF ADVIES, 14-02-2022 
De commissie bestaat uit vier onafhankelijke leden. Zij zijn op grond van deskundigheid benoemd 
in het instellingsbesluit dat per 1 november 2021 van kracht is:  
 
1. De heer Peter Hennephof, tevens voorzitter, in overeenstemming met Onze Ministers van 
Financiën van de landen;  
2. De heer Chester Peterson, in overeenstemming met Onze Minister van Financiën van het 
land Curaçao; 
3. Mevrouw Helma Etnel, in overeenstemming met Onze Minister van Financiën van het land 
Sint Maarten; 
4. De heer Kees van Nieuwamerongen, aangewezen door Onze Minister.  
De commissie 2021 wordt ambtelijk ondersteund door mevrouw Jasmijn Kossick en mevrouw 
Joanne de Mooij (algemeen), de heer Eugene Martis (Curaçao), de heer Jaap van Duinkerken (Sint 
Maarten) en mevrouw Sanne Kouwenhoven (Nederland). Zij vormen gezamenlijk het secretariaat. 
 
4. Methode 
De commissie 2021 zal gesprekken voeren met partijen die bij het toezicht betrokken zijn en met 
partijen die een bijdrage kunnen leveren aan de analyse op welke wijze de landen uitvoering 
hebben gegeven aan de aanbevelingen van de evaluatiecommissie 2018. Hiervoor stelt de 
commissie 2021 vooraf een vragenlijst op. De lijst met te interviewen partijen zal door de 
commissie in gezamenlijk overleg worden vastgesteld. Gesprekspartners worden geselecteerd op 
basis van de opvattingen van de individuele commissieleden gegeven de reikwijdte van de 
evaluatie en de analyse van de adviezen en rapporten van het Cft alsmede de analyse van stukken 
die betrekking hebben tot de opvolging van de aanbevelingen uit 2018. De gesprekken die in 
Nederland plaatsvinden, worden gevoerd via videoverbinding. De commissie reist voorts af naar 
Curaçao en Sint Maarten om ter plaatse gesprekken te voeren met betrokken partijen.  
 
Verder zal de commissie 2021 zich, gelet op de termijn van drie maanden, baseren op bestaand 
materiaal waaronder adviezen en rapportages van het Cft over de betreffende periode alsmede de 
reacties van de Minister van Financiën van de landen op deze adviezen en rapportages. Het 
conceptrapport van de commissie zal worden aangeboden aan het Cft en aan de besturen van de 
landen voor hun commentaar waarna het rapport kan worden afgerond met inachtneming (waar 
nodig) van het commentaar van de eerder genoemde partijen. 
 
5. Rol en verantwoordelijkheden commissieleden 
De vijf leden van het secretariaat vormen de ambtelijke ondersteuning van de commissie. Zij 
bereiden de stukken voor en gelden als penvoerder. Het secretariaat voert de desk research uit, 
bereidt de vergaderingen van de commissie inhoudelijk voor, werkt de interviews uit en verwerkt 
deze in het advies.  
 
De leden van de commissie beoordelen, wegen en valideren de door het secretariaat voorbereide 
stukken, voeren de interviews met de betrokken partijen en brengen, door tussenkomst van de 
staatssecretaris van BZK, advies uit aan de Rijksministerraad.  
 
De voorzitter leidt de vergaderingen. Hij is verantwoordelijk voor het volledig en tijdig opleveren 
van het advies. De voorzitter stuurt de evaluatiecommissie en ambtelijke ondersteuning aan; hij 
delegeert, draagt taken over en stimuleert samenwerking.  
 
6. Planning 
De commissie 2021 brengt binnen drie maanden nadat zij is ingesteld advies uit aan de RMR door 
tussenkomst van de staatssecretaris van BZK. De globale planning is als volgt:  
 
Datum Betreft Bespreekpunten 
Ma 1 november 2021 Formele instelling evaluatiecommissie 
   
25 
 

DEFINITIEF ADVIES, 14-02-2022 
Bijlage 2 – Lijst gesprekspartners 
 
Organisatie      Functie 
Curaçao      
Algemeen Pensioenfonds Directeur, adjunct-directeur 
Algemene Rekenkamer Curaçao Voorzitter, collegelid, sectorleider 
Centrale Bank van Curaçao en Sint Maarten  President 
College financieel toezicht  Secretaris, plaatsvervangend secretaris 
Hervormingscommissie Voorzitter 
Kabinet van de Gouverneur Gouverneur 
Ministerie van Financiën Minister van Financiën, secretaris-generaal 
a.i., medewerkers 
Raad van Advies Onder-voorzitter, leden, secretaris, 
medewerker 
Raad van Ministers Minister-president 
Kabinetschef 
Minister van Verkeer, Vervoer en 
Ruimtelijke Planning 
Minister van Justitie en Veiligheid 
SOAB Managing director, director 
Sociaaleconomische Raad  Fungerend voorzitter, raadslid, algemeen 
secretaris   
Sociale Verzekeringsbank Directeur 
Staten Financiële commissie, Statenleden (niet  
zijnde commissieleden) 
Sint Maarten 
Algemeen Pensioenfonds Bestuurslid, algemeen directeur 
Algemene Rekenkamer Sint Maarten Voorzitter, secretaris 
COHO / Tijdelijke werkorganisatie Liaison Sint Maarten 
Kabinet van de Gouverneur Gouverneur, adviseur 
Ministerie van Algemene Zaken Minister-president, secretaris-generaal 
Ministerie van Financiën Minister, secretaris-generaal 
Staten Commissie Financiën, statenleden (niet 
zijnde commissieleden) 
Raad van Advies Waarnemend vice-voorzitter, bestuurslid 
Ministerraad Minister-president 
Minister van Justitie 
Minister van Financiën 
Minister van Onderwijs, Cultuur, Jeugd- en 
Sportzaken 
Minister van Volkshuisvesting, Ruimtelijke 
Ordening, Milieu en Infrastructuur 
27 
 

DEFINITIEF ADVIES, 14-02-2022 
Bijlage 3 – Vragenlijst 
 
Algemeen 
Q1: In welke hoedanigheid spreekt u met de evaluatiecommissie?  
 
Q2: Bent u betrokken bij het financieel toezicht op Curaçao en/of Sint Maarten? Zo ja, op welke 
manier?  
 
 
1. Oordelen en aanbevelingen die het advies conform de Rijkswet financieel toezicht 
(Rft) moet bevatten (conform artikel 33, lid 10, Rft) 
Het advies van de evaluatiecommissie zal een oordeel bevatten over de vraag of Curaçao en Sint 
Maarten respectievelijk voldoen aan de normen van de Rft (zie voor de normen 3.1, startnotitie).  
 
Ook zal het advies van de evaluatiecommissie een oordeel bevatten of er sprake is van niet aan 
het desbetreffende land te wijten omstandigheden waaronder die genoemd in artikel 25 Rft, die 
het voldoen aan de normen in de weg hebben gestaan. 
 
Q3:  
i. De Rft geeft normen aan voor het financieel beheer van de landen. De landen voldoen 
volgens het Cft in onvoldoende mate aan deze normen; wat is daar volgens u de oorzaak 
van?  
ii. Bent u het eens met de bevindingen van het Cft?  
iii. Wordt de noodzaak om het financieel beheer op orde te brengen gedeeld op Curaçao en 
Sint Maarten?  
iv. Hoe kijkt u aan tegen het structureel voldoen aan de normen door Curaçao en/of Sint 
Maarten? Zijn de normen op termijn haalbaar (twee onderdelen: financieel beheer, 
begroting) en hoe kan het toezicht daarbij helpen? Wat is de rol daarin van de 
verschillende actoren (Nederland, Sint Maarten, Curaçao, het Cft, eventuele anderen 
anderen)? 
v. Was er, los van orkaan Irma en de covid-19-pandemie, sprake van buitengewone 
omstandigheden in de jaren 2018-2020?  
 
Q4:  
i. Hoe functioneert het toezicht van en door de instituties van de landen (bijv. Algemene 
Rekenkamer, Raad van Advies en de Stichting Overheidsaccountantsbureau)?  
ii. Hoe beoordeelt u de bestuurlijke organisatie van Curaçao en Sint Maarten, die 
verantwoordelijk is om de financiën op orde te brengen?  
 
Q5:  
i. Wat is uw visie op het financieel beheer van Curaçao en/of Sint Maarten?  
ii. Is er vooruitgang geboekt in de periode 2018 – 2020 en wat heeft hierbij geholpen?  
iii. Indien verbeteringen zijn uitgebleven, wat is hier naar uw mening de oorzaak van?  
iv. Heeft dit afgelopen jaren volgens u prioriteit gekregen? Waaruit blijkt dat?  
v. Wat ziet u als resultaten van verbetering van het financieel beheer?  
vi. Wat moet er de komende jaren gebeuren om het financieel beheer op orde te krijgen? 
 
Q6. Wat zou u Curaçao en/of Sint Maarten aanbevelen over het uit te oefenen toezicht? 
  
29 
 

DEFINITIEF ADVIES, 14-02-2022 
i. Hoe ziet u de rol en inzet van Nederland bij het opvolgen van de aanbevelingen van de 
evaluatiecommissie 2018?  
ii. Hoe ziet u de rol van de twee landen bij het opvolgen van de aanbevelingen van de 
evaluatiecommissie 2018?  
iii. Hoe ziet u de rol van het Cft bij het opvolgen van de aanbevelingen van de 
evaluatiecommissie 2018? 
 
 
3. Aanbevelingen aan de landen over maatregelen die bevorderen dat het land aan de 
normen kan voldoen en over het uit te oefenen toezicht (conform artikel 33, lid 10, Rft)
  
Eind 2020 hebben respectievelijk Curaçao als Sint Maarten en Nederland een onderlinge regeling 
getekend voor de uitvoering van de landspakketten. In de landspakketten zijn hervormingen zijn 
overeengekomen met als doel de financiële, economische, institutionele en maatschappelijke 
weerbaarheid van de landen te versterken. Het Caribisch Orgaan voor Hervorming en Ontwikkeling 
(COHO) zal toezien op de ontwikkeling en uitvoering van de hervormingen en waar nodig 
ondersteunen.  
 
Q11: In de landspakketten is aandacht voor financieel beheer. Bent u bekend met deze 
voornemens? Wat vindt u ervan en denkt u dat deze gaan helpen bij het op orde brengen van FB? 
 
Q12:  
i. Bent u bekend met de rollen van het Cft en het COHO? 
ii. Hoe kijkt u naar de verhouding tussen het Cft en het COHO (of TWO)? Is voor u duidelijk 
hoe deze twee instituties zich tot elkaar zullen gaan verhouden en welke 
verantwoordelijkheid/rol straks bij welk instituut belegd is?  
iii. Hoe en waar zou de rolverdeling duidelijker of anders kunnen/moeten?  
iv. Wat is er nodig om de werkrelatie tussen COHO en Cft effectief te maken? Alsook de 
relatie tussen COHO, het Cft en de landen? 
 
Afronding 
Q13: Zijn er zaken niet besproken die u de evaluatiecommissie wil meegeven ter overweging bij 
hun advies?  
 
 
 
 
 
  
31 
 

DEFINITIEF ADVIES, 14-02-2022 
De evaluatiecommissie 2018 beveelt aan de rol van de eigen instituties, zowel van financiële als 
sociaaleconomische aard, te versterken om tot een verbeterde en vruchtbaardere werkrelatie met 
de landsbesturen te komen.  
Deze aanbeveling is door Curaçao deels opgevolgd en door Sint Maarten niet opgevolgd. 
De Algemene Rekenkamer van Curaçao is inmiddels bevoegd om ongevraagd onderzoek te doen 
naar de overheidsentiteiten. Hiermee is een specifieke aanbeveling van de evaluatiecommissie 
2018 opgevolgd. 
In Sint Maarten zijn, voor zover de commissie 2021 bekend is, geen concrete acties ondernomen 
betreffende deze aanbeveling. 
Ondanks de stappen die Curaçao heeft gezet, geldt voor beide landen dat de adviezen van de 
eigen instituties niet altijd worden opgevolgd door de landsbesturen. De verheldering en 
versterking van de rol van de instituties blijft relevant en komt aan bod in hoofdstuk 3. 
 
2.4 Versterk het financieel beheer. (artikel 33, lid 10, onder e) 
De evaluatiecommissie 2018 beveelt aan om toe te werken naar een goedkeurende 
accountantsverklaring bij de jaarrekeningen vanaf 2021, landsinterne afspraken te maken over te 
hanteren financiële kaders, prioriteiten te stellen in plaats van alles tegelijk aan te pakken en 
betrokkenen te laten samenwerken.  
Deze aanbeveling is deels opgevolgd. Er hebben verbeteringen plaatsgevonden in het 
financieel beheer, maar een goedkeurende accountantsverklaring bij de jaarrekening 2021 is voor 
beide landen buiten bereik. 
In oktober 2018 (voordat de evaluatiecommissie 2018 zijn advies uitbracht) hebben Curaçao en 
het Cft afgesproken dat Curaçao een roadmap opstelt om de financiële kolom te versterken zodat 
de jaarrekening 2021 wordt voorzien van een goedkeurende accountantsverklaring. De “Roadmap 
voor een goedkeurende controleverklaring bij de jaarrekening 2021 van het Land Curaçao” was 
15
opgesteld en goedgekeurd door het bestuur van Curaçao. Uit gesprekken die de commissie 2021 
heeft gevoerd, blijkt dat door een gebrek aan financiële middelen en uitvoeringscapaciteit, het 
gewenste doel nog niet bereikt is.  
Op Sint Maarten hebben verbeteringen plaatsgevonden. Alhoewel er een inhaalslag is gemaakt in 
de oplevering van jaarrekeningen (in 2020 en 2021 zijn in totaal vier achterstallige jaarrekeningen 
vastgesteld (2013-2016) en op de valreep nog eens twee goedgekeurd door de Staten), heeft dit 
nog niet geleid tot een goedkeurende accountantsverklaring en constateerde de accountant 
dezelfde tekortkomingen bij deze jaarrekeningen.  
Deze aanbeveling en bijbehorende overwegingen van de evaluatiecommissie 2018 zijn nog steeds 
relevant. De commissie 2021 geeft daarom veel aandacht aan financieel beheer in hoofdstuk 3. 
 
2.5 Versterk de ICT. (artikel 33, lid 10, onder e) 
De evaluatiecommissie 2018 beveelt met name Sint Maarten aan om een goed functionerend ICT-
systeem te implementeren ten behoeve van de verbetering van het financieel beheer.  
Deze aanbeveling is niet opgevolgd. Er zijn inspanningen gedaan op Sint Maarten om deze 
aanbeveling op te pakken, maar onder meer vanwege ontbrekende financiering, heeft dit niet 
geleid tot significante verbeteringen. Een adequaat ICT-systeem ter verbetering van het financieel 
beheer maakt onderdeel uit van het landspakket thema A. 
 
15
 Samenwerkingsconvenant van 21 januari 2019 
33 
 

DEFINITIEF ADVIES, 14-02-2022 
4.1 Ontwikkel een strategie die gezonde financiën, economische groei en sociale ontwikkeling 
samen oppakt. 
De evaluatiecommissie 2018 beveelt aan een strategie te ontwikkelen waarin aandacht is voor:  
- Financieel beheer in relatie tot de sociaaleconomische situatie, zodat de koppeling tussen 
gezonde overheidsfinanciën, economische groei en de kwaliteit van leven van de inwoners 
van Curaçao en Sint Maarten zichtbaar moet worden; 
- Structurele hervormingen van de economie, op het gebied van arbeidsmarkt, de 
overheidsorganisatie, de rol van de overheid als aandeelhouder in overheidsnv’s, het 
ondernemersklimaat, de kapitaalmarkt, etc.; 
- Lange termijnvisie op overheidsinvesteringen, in plaats van korte termijninvesteringen.  
Deze aanbeveling is deels opgevolgd. Uit de gesprekken die de commissie 2021 heeft gevoerd 
in de landen, blijkt dat er door het bestuur als geheel nog altijd te weinig prioriteit wordt gegeven 
aan het verbeteren van het financieel beheer. Het lijkt erop dat door de sociaaleconomische noden 
de prioriteit van het verbeteren van het financieel beheer door de bestuurders uit het oog wordt 
verloren. Deze (sub)aanbeveling is daarmee niet opgevolgd. De aanbeveling blijft relevant en 
komt aan bod in hoofdstuk 3. 
De (sub)aanbeveling om aandacht te besteden aan structurele hervormingen van de economie, is 
opgevolgd. Met de overeengekomen landspakketten tussen de regeringen van Curaçao 
respectievelijk Sint Maarten en Nederland, zijn eind 2020 bestuurlijke afspraken gemaakt over 
economische, financiële, sociale en institutionele hervormingen. Dit betreft onder andere 
hervormingen met betrekking tot overheidsorganisatie, de publieke sector, de arbeidsmarkt en het 
ondernemersklimaat. Het komt nu neer op de uitvoering van deze gemaakte afspraken, waarbij 
ook zal blijken of de afspraken genoegzaam zullen uitpakken. 
De aanbeveling om aandacht te besteden aan een lange termijnvisie op overheidsinvesteringen, is 
niet opgevolgd. De commissie licht de redenen hiervan toe in hoofdstuk 3.  
 
4.2 Gebruik of creëer gezamenlijke platforms met betrokkenen uit de publieke en private sector.  
De evaluatiecommissie 2018 beveelt aan een platform te gebruiken waarbinnen partijen samen 
werken aan nationale plannen en de uitvoering ervan. Hierdoor wordt maatschappelijk draagvlak 
gecreëerd en kunnen plannen worden doorgezet ongeacht politieke en bestuurlijke wisselingen. 
Deze aanbeveling is opgevolgd. Met de totstandkoming van de landspakketten is in de ogen 
van de commissie 2021 in zekere zin een platform gecreëerd waarbinnen de publieke en private 
sector worden betrokken bij de uitvoering van overeengekomen maatregelen kunnen werken. 
Daarnaast is de uitvoering van de landspakketten niet onderhevig aan bestuurlijke wisselingen. 
Het bestuur van Curaçao heeft voornamelijk in de jaren 2018 en 2019 met het Nationaal Dialoog-
platform overleg gevoerd met de verschillende maatschappelijke stakeholders. Overleg met 
maatschappelijke groeperingen vond tevens plaats in het kader van het beperken van de 
verspreiding van COVID-19 en de bestrijding van de negatieve maatschappelijke effecten. 
In Sint Maarten bestond een dergelijk platform niet in de jaren 2018-2020. 
 
4.3 Wees transparant. 
De evaluatiecommissie 2018 beveelt aan de inwoners van Curaçao en Sint Maarten te laten zien 
wat er met hun belastinggeld gebeurt. Dit zal de compliance cultuur naar verwachting bevorderen. 
Opvolging: Dit is een zeer algemeen geformuleerde aanbeveling. De commissie 2021 vond het 
lastig om deze aanbeveling te operationaliseren waardoor het niet tot een oordeel is gekomen. 
35 
 

DEFINITIEF ADVIES, 14-02-2022 
5.3 Overweeg om incentives te bieden als de landen zaken op orde brengen. 
De evaluatiecommissie 2018 beveelt aan in een Koninkrijk breed bestuurlijk overleg te bespreken 
of en zo ja hoe goed financieel beheer kan leiden tot ‘incentives’ of voordelen, zoals 
geconditioneerde normverlichting, schuldverlichting of –spreiding, specifieke kapitaalinjecties of 
eventuele verlaging kosten technische bijstand. 
Deze aanbeveling is niet opgevolgd. De commissie 2021 is niet bekend met Koninkrijk brede 
afspraken over ‘incentives’ of voordelen als gevolg van verbeteringen in het financieel beheer. 
 
 
 
 
 
 
 
 
 
 
 
 
 
 
 
 
 
 
 
 
 
 
37 
 

Ministbub van
Algemene Zaken
I
)it is nu onmogelijk daar de zeer beperkte financiele ruimte op de gewone dienst
simpelweg onvoldoende is om hiermee tevens zinvolle investeringen te doen in
I
uitvoeringscapaciteit en economische activiteiten. Hierdoor leidt de strikte naleving van
de Rft normen tot een procyclisch beleid wat dus in tijden van economische tegenspoed
als effect heeft een verdere verslechtering van de sociaaleconomische situatie vanwege
een verdere beperking van de uitgavenruimte en investeringsruimte voor de overheid.
Hierdoor is er in de praktijk behoefte aan een meerjarig perspectief bij de invulling van
het financieel toezicht, waarbij tevens de naleving van de Rft normen bezien dient te
worden rekening houdende met de omgevingscontext voor Cura9ao en de gevolgen
hiervan voor de sociaaleconomische situatie en vooruitzichten voor het Land.
Per slot van rekening kan een situatie van evenwichtige begroting op termijn alleen
bereikt worden indien er sprake is van een solide basis voor een duurzame economische
ontwikkeling. Rekening houdende met de grote exteme schok van Covid-19, waarbij de
door het Rijk verstrekte liquiditeitssteun meteen als schuld is gekenmerkt, leidt dit
daamaast tot een verdere verslechtering van de schuldpositie van Curasao en dus het
verder uitblijven van vooruitzichten voor een duurzame economische ontwikkeling.
Constructiever zou zijn om de afwikkeling van deze schulden samen te koppelen aan
een programma van economische ontwikkeling welk daadwerkelijk als doel heeft om
Curasao verder te helpen. Indien er nu wordt uitgegaan van de stringente naleving van
de Rft-normen, leidt de tot nu toe verstrekte liquiditeitssteun -bij ongewijzigde status
hiervan c.q. handhaving hiervan als een schuld welk door Curasao dient te worden
afgelost, tot een verdere verslechtering van de financiele positie van Curasao daar er
feitelijk geen begrotingsruimte meer is om de aangegeven investeringen en benodigde
uitvoeringscapaciteit te kunnen financieren. Dit is niet in overeenstemming met de
voomemens vanuit het Rijk om toe te werken naar een duurzame sociaaleconomische
ontwikkeling voor Curasao. Per slot van rekening zijn financieel beheer en toezicht geen
doel op zich. Ze dienen de overheidsfinancien te helpen op orde te brengen om de
sociaalec^omische doelen van Curasao te kunnen realiseren.
Hoogadhftend,
G. 5^531^
MrfriSt^fcyan Algemene Zaken
Fort AmstGrdsm 17 I t ) www.gobicrnu.cw

Legenda
Dit overzicht geeft aan op welke punten van de Rft voldoet of niet of onvoldoende presteert. Ten
aanzien van la dient te worden opgemerkt dat in de gepresenteerde jaren het bekende artikel 25 gold
hetgeen een afwijking van artikel 15 toestaat. Daaimee is het niet voor de hand liggend de score ten
aanzien van dit punt op "niet voldaan" te presenteren.
Ook ten aanzien van lid 2 is op de score van de drie elementen we! wat af te dingen op de onzes
inziens te strenge beoordeling en verdient Sint Maarten ten aanzien van deze elementen tenminste de
score "ten dele voldaan".
Voorgesteld wordt om een kolom op de nemen voor artikel 25 en de negatieve score op la te laten
vervailen.
In de gepresenteerde jaren gold bovendien elk jaar dat artikel 25 van kracht was en dus een
crisissituatie was ontstaan waarin grote onzekerheden optraden voor zowel de inkomsten als voor de
uitgaven. Deels trad die onzekerheid op vanwege onvoorspelbaarheid van het economisch herstel
(zowel in tijdstip als in snelheid) als ook door onzekerheid over liquiditeitsverstrekkingen. Dit alles
maakt een P&C-cyclus van 6^n boekjaar erg rigide en geeft (te weinig) manoeuvreer ruimte voor de
regering zeker gezien de omvangrijke procedure van begrotingswijziging.
Ondanks dat Sint Maarten met een inhaalslag van de jaarrekeningen bezig is (in 2020 zijn twee
achterstallige jaarrekeningen vastgesteld^), wordt in 2020 niet de gewenste voortgang geboekt met
betrekking tot het verbeteren van het financieel beheer. Het Cft verzoekt Sint Maarten meermaals
stappen te ondememen, maar hier wordt niet aan voldaan.
Er bestaan reeds enige Jaren plannen om het financieel beheer in Sint Maarten structureel te
moderniseren. Ben dergelijk initiatief vergt niet alleen inzet van de organisatie zelf maar gaat ook
gepaard met investeringen en met kosten van extern advies. Na eerdere pogingen om de financiering
daarvoor los te krijgen via DPO (Wereldbank) en opneming in de kapitaaldienst zijn steeds op niets
uitgelopen. De hier gekozen formulering wordt door Sint Maarten dan ook tendentious gevonden.
Tegelijkertijd geldt voor ieder huishouden en iedere organisatie dat het 'huishoudboekje' op orde
moet zijn om de juiste beleidsmatige afwegingen te (kunnen) maken Met deze stelling wordt
onvoldoende rekening gehouden met de situatie van voor de orkanen dan wel ontbreekt de context
van de overgang van de situatie van voor de orkanen naar de situatie van na de orkanen en de Covid-
19 pandemie.
In 2021 zijn nog eens twee achterstallige jaarrekeningen vastgesteld door de gouverneur (2015 en 2016) en nog twee
vastgesteld door de Staten (2017 en 2018).
Government Administration Building
Post Office Box 943, Philipsburg / Soualiga road 1, Sint Maarten

