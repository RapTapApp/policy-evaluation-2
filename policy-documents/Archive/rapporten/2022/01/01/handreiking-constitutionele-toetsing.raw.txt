Handreiking
Constitutionele Toetsing
Praktische handvatten voor wet- en regelgeving

Inhoud
Colofon 2
1. Inleiding 5
1.1 Doel en achtergrond handreiking 5
1.2 Wat is constitutionele toetsing? 6
2. Werkwijze BZK (CZW) bij constitutionele toetsing 8
2.1 Algemeen 8
2.2 Wanneer is (aparte) aanbieding voor constitutionele toetsing door BZK aangewezen? 8
2.3 Verhouding constitutionele toets BZK tot mensenrechtentoets JenV 9
2.4 Wanneer en hoe een voorstel formeel aanbieden voor een constitutionele toets (toetsloket) 9
2.5 In een voorfase al ambtelijk advies inwinnen over de constitutionele toets?  9
2.6 Waarop wordt door BZK bij een constitutionele toets gelet? 10
2.7 Wat betekent een positieve uitkomst van de constitutionele toets voor de behandeling van het 
 wetsvoorstel in voorportaal, onderraad en ministerraad? 10
3. Aanwijzingen voor de regelgeving, Integraal afwegingskader voor beleid en regelgeving en 
Toetsingskader digitalisering 11
3.1 Aanwijzingen voor de regelgeving 11
3.2 Integraal afwegingskader voor beleid en regelgeving 11
3.3 Toetsingskader Raad van State 12
4. De memorie van toelichting  14
5. Nadere informatie en praktische tips  16
5.1 Wat zijn fundamentele constitutionele normen en is er een handig overzicht? 16
5.2 Bronnen van constitutioneel recht  17
5.3 Normenhiërarchie binnen het (nationale en internationale/Europese) constitutionele recht 19
6. Grond- en mensenrechten in de Grondwet, het EVRM en de EU 20
6.1 De Grondwet 20
6.1.1 De grondrechten 21
6.1.2 De Grondwet als toetsingskader 23
6.1.3 Mogelijkheden tot beperking van grondrechten 23
6.1.4 Wanneer is (mogelijk) een grondrecht in het geding? 24
6.1.5 Eis dat een beperking herleidbaar moet zijn tot een specifieke wettelijke grondslag 26
6.2 Het EVRM (en de daarbij behorende protocollen) 27
6.3 EU-recht en Handvest van de grondrechten 29
3

1. Inleiding
1.1 Doel en achtergrond handreiking
De voorliggende handreiking bevat praktische handvatten voor ambtenaren binnen de Rijksdienst die 
betrokken zijn bij het tot stand brengen van wet- en regelgeving waarbij constitutionele vraagstukken (kunnen) 
1
spelen. 
Departementen zijn zelf primair verantwoordelijk voor de constitutionele houdbaarheid van hun regelgeving, 
2
in de toelichting bij een voorstel dient hierover verantwoording te worden afgelegd.
De directie Constitutionele Zaken en Wetgeving (CZW) van het Ministerie van Binnenlandse Zaken en 
Koninkrijksrelaties (BZK) is verantwoordelijk voor het uitvoeren van een constitutionele toets op 
3
ontwerpregelgeving, zoals wetsvoorstellen en algemene maatregelen van bestuur. Deze directie toetst – kort 
gezegd – of de constitutionele onderdelen in het voorstel de aandacht krijgen die zij verdienen. Denk vooral 
– maar zeker niet uitsluitend – aan de vraag of het voorstel verenigbaar is met de Grondwet en met (nationale 
en internationale) grondrechten. 
Deze handreiking geeft in de eerste plaats informatie over de gevallen waarin een constitutionele toets door 
BZK aangewezen is, hoe en wanneer deze toets moet worden aangevraagd en de manier van werken van BZK 
bij de uitvoering van die toets (onderdeel 2). Verder is op een rij gezet waar je zelf vanuit constitutioneel 
oogpunt op moet letten bij het opstellen van ontwerpregelgeving. Er wordt daarbij ook verwezen naar 
informatie in andere, al bestaande, instrumenten, in het bijzonder de belangrijkste eisen die vanuit 
constitutioneel oogpunt in de Aanwijzingen voor de regelgeving (hierna: de Aanwijzingen) en het Integraal 
afwegingskader voor beleid en regelgeving (hierna: het IAK) worden gesteld. Ook het toetsingskader voor 
ontwerpwet- en regelgeving van de Afdeling advisering van de Raad van State, onlangs gepreciseerd in het 
toetsingskader Digitalisering en wetgeving, komt daarbij aan bod (onderdeel 3). Vervolgens wordt ingegaan op 
de eisen die vanuit constitutioneel perspectief aan de memorie van toelichting worden gesteld (onderdeel 4). 
De laatste drie onderdelen (onderdelen 5, 6 en 7) bevatten inhoudelijke informatie en praktische tips met 
betrekking tot het vinden en toepassen van constitutionele normen. Op hoofdlijnen wordt in deze onderdelen 
ingegaan op de (inhoud van de) voor Nederland belangrijkste constitutionele bronnen, hoe die zich tot elkaar 
verhouden, en de beperkingssystematiek van grondrechten.
Deze handreiking beoogt bij te dragen aan een verdere verscherping van het constitutioneel bewustzijn en aan 
de kwaliteit en constitutionele houdbaarheid van (ontwerp) wet- en regelgeving. Daarnaast dient de 
handreiking ter uitvoering van toezeggingen aan de Tweede Kamer, waar al langere tijd de wens leeft de 
1 
Als er sprake is van EU wet- en regelgeving, vindt er daarnaast al eerder op Europees niveau - door de Europese Commissie (bij 
initiatief voor wet-/regelgeving) en de Raad en het Europese Parlement (die een voorstel aannemen) - toetsing plaats van een voorstel 
aan (o.a.) de Unieverdragen, het Handvest van de Grondrechten van de EU en de algemene beginselen van EU-recht. Constitutionele 
toetsing van EU ontwerpregelgeving vindt plaats in het zogenoemde BNC-fiche. Deze toetsing op nationaal niveau is, volgens de in 
voetnoot 4 genoemde brief weliswaar terughoudend en algemeen van aard, maar moet desalniettemin wel worden uitgevoerd.
2 
Zie aanwijzing 4.43, onderdeel f.
3 
Zie hoofdstuk 7 van de Aanwijzingen voor de regelgeving, in het bijzonder aanwijzing 7.1 (Afstemming met andere ministeries) en 
aanwijzing 7.4 (Wetgevingstoets).
5

9
de Grondwet. Op basis daarvan is de rechter bevoegd te treden in de beoordeling van de grondwettigheid van 
lagere regelgeving en besluiten, maar niet van wetten in formele zin en verdragen. In dit stelsel is 
constitutionele toetsing in het wetgevingstraject van groot belang. Het toetsingsverbod vooronderstelt 
immers, dat het de formele wetgever is die uitsluitend en bij uitstek in staat is om de grondwettigheid van 
formele wetten en verdragen te beoordelen. Dat impliceert dat zijn in het kader van het wetgevingsproces te 
verrichten constitutionele toetsing grondig en indringend is. 
Bij de constitutionele toets in het wetgevingsproces kan niet worden volstaan met het louter constateren 
dat voldaan is aan de eis in een grondrechtenbepaling dat een beperking op het grondrecht bij formele wet 
plaatsvindt en nu een formele wet is voorzien aan die bepaling is voldaan. De formele wetgever moet bij 
het formuleren van beperkingen op de uitoefening van grondrechten ook materiële criteria aanleggen. 
Daartoe kan inspiratie ontleend worden aan de maatstaven die verdragen stellen aan beperkingen ter zake 
van aan nationale grondrechten equivalente mensenrechten, zoals noodzakelijkheid, proportionaliteit, 
subsidiariteit en voldoende precisie van de normstelling. Deze maatstaven vereisen een grondige 
belangenafweging waarbij het belang van bescherming van het grondrecht zwaar dient te wegen. Zie in dit 
verband met name ook onderdeel 6.2.
Tot slot wordt opgemerkt dat een grondige constitutionele toetsing op nationaal niveau ook van invloed kan 
zijn op de (intensiteit van de) toetsing door de Europese hoven. Met name in de rechtspraak van het Europees 
Hof voor de Rechten van de Mens (EHRM) is een zogenaamde ‘procedurele trend’ waar te nemen. Als er al een 
zorgvuldig wetgevend proces is geweest, en rechterlijke toetsing heeft plaatsgevonden, kan het EHRM 
besluiten om zelf niet het proces van belangenafweging over te doen en zijn oordeel in plaats van het nationale 
oordeel te stellen.
9 
Dit toetsingsverbod is neergelegd in artikel 120 van de Grondwet. Dit verbod houdt (volgens de Hoge Raad) ook in dat toetsing door 
de rechter van de wet, aan welke hogere regel dan ook, is uitgesloten, afgezien van uitzonderingen zoals vervat in artikel 94 van de 
Grondwet en de toetsing aan het EU-recht. Dit betekent dat ook geen toetsing van wetten aan het Statuut of aan ongeschreven 
rechtsbeginselen is toegestaan, althans volgens de Hoge Raad.
7

Aparte toetsing door BZK is in beginsel niet aangewezen bij voorstellen die zuiver technisch van aard zijn, 
denk aan een veegwet of een reparatiewet, of bij zuivere implementatiewetgeving.
2.3 Verhouding constitutionele toets BZK tot mensenrechtentoets JenV
Voor zover het in een voorstel louter en alleen gaat om bijvoorbeeld mensenrechtelijke aspecten/standaarden, 
zoals het EVRM, ligt het primaat voor de toetsing bij JenV. Voor zover het (meer) gaat om toetsing aan nationale 
grondrechten die ook een internationaalrechtelijke equivalent hebben, ligt het primaat bij BZK. Bij 
twijfelgevallen zullen beide departementen zo nodig onderling afstemmen bij wie het voortouw ligt.
2.4 Wanneer en hoe een voorstel formeel aanbieden voor een constitutionele toets 
(toetsloket)
Voor een efficiënte afhandeling van het toetsingsproces wordt voor de wetgevings- en constitutionele toets 
gebruik gemaakt van het Toetsloket, dat een applicatie is van het interdepartementale wetgevingsplanning- en 
voortgangssysteem Kiwi. Dit is een digitaal loket waarin aankomende wet- en regelgeving in de aanloop naar 
de behandeling in voorportaal, onderraad en ministerraad ter toetsing kan worden aangeboden aan alle 
relevante toetsingsinstanties, zoals de rijksbrede wetgevingstoets door JenV (JZW) en de constitutionele toets 
door BZK.
Let op: een aanvraag voor een constitutionele toets door BZK moet apart worden aangevinkt in Kiwi (BZK: 
Grondwet & grondrechten). Nadere informatie over de procedure in Kiwi is opgenomen in de handleiding 
Kiwi, te vinden via www.kcbr.nl.
2.5 In een voorfase al ambtelijk advies inwinnen over de constitutionele toets? 
Bij de voorbereiding van regelgeving waarin constitutionele vraagstukken spelen of regeling vinden, is het soms 
aan te raden in een vroegtijdig stadium contact op te nemen met BZK. Denk hierbij aan omvangrijke, 
ingewikkelde of politiek-bestuurlijk complexe en/of gevoelige voorstellen. Tijdig wil zeggen: voorafgaand aan 
de formele aanbieding van een voorstel voor de wetgevings- en constitutionele toets. Dat kan ook voorkomen 
dat pas in die fase problemen of kwetsbaarheden aan het licht komen.
Het aanleverende departement kan in het toetsloket dus aangeven welke toetsen moeten worden verricht, 
maar BZK kan als toetsingsinstantie ook op eigen initiatief tot toetsing overgaan. Door te werken met het 
toetsloket is voor alle betrokkenen transparant en duidelijk welke toetsingsinstanties in actie zijn gekomen, 
wanneer een stuk in behandeling is genomen en tot welk oordeel men is gekomen en waarom. 
9

3. Aanwijzingen voor de regelgeving, 
Integraal afwegingskader voor beleid en 
regelgeving en Toetsingskader 
digitalisering
Aandacht voor toetsing aan hoger recht is nadrukkelijk opgenomen in de Aanwijzingen, het IAK en het 
Toetsingskader Digitalisering en Wetgeving van de Raad van State, zowel wat betreft de inhoudelijke als de 
meer technische aandachtspunten.
3.1 Aanwijzingen voor de regelgeving
Relevante aanwijzingen (o.a.):
• Aanwijzing 2.15: overeenstemming met hogere regels
• “Bij het ontwerpen van regelingen wordt onderzocht welke hogere regels de vrijheid van regeling ten aanzien van het 
betrokken onderwerp hebben ingeperkt.”
• Aanwijzing 2.20: grondwettelijke delegatieverboden
• Aanwijzing 2.31: afwijking bij lagere regeling
• Aanwijzing 2.32: wijziging door lagere regeling
• Aanwijzing 4.43 : (onder f) inhoud memorie van toelichting, verenigbaarheid met hoger recht en de 
verhouding tot andere regelingen (zie nader onderdeel 4)
• Aanwijzing 7.4: wetgevingstoets (inclusief constitutionele toets)
3.2 Integraal afwegingskader voor beleid en regelgeving
Onder hoofdvraag 6 van het IAK (‘Wat is het beste instrument?’) valt onder andere een rechtmatigheidstoets: 
12
welke ruimte bieden juridische kaders voor het bereiken van doelen? Relevant voor de toetsing aan hoger 
recht zijn vooral de onderdelen 6.2.1 (Aansluiting op Grondwet en hoger recht) en 6.2.3 (Toetsing aan algemene 
rechtsbeginselen) van het IAK. 
• In onderdeel 6.2.1 van het IAK over de aansluiting op de Grondwet en hoger recht wordt verwezen naar de 
volgende hulpmiddelen en kwaliteitseisen:
- Checklist grondrechten 
- Handleiding nationale toepassing EU-Grondrechtenhandvest 
- Handreiking economische, sociale en culturele grondrechten
- Handreiking eigendomsrecht onder het EVRM 
- Privacy Impact Assessment (PIA): ondersteunt overheid en bedrijfsleven bij het beoordelen van nieuwe 
technologie, informatiesystemen, programma’s, beleid en wetsvoorstellen op het voldoen aan privacy vereisten.
De vragen uit voornoemde IAK-checklist grondrechten zijn:
12 
IAK -> Vraag 6. Wat is het beste instrument? -> 6.2 Rechtmatigheid.
11

Zie in dit verband ook het Impact Assessment Mensenrechten en Algoritmes (IAMA). Met het IAMA kan een 
afgewogen discussie gevoerd worden tussen de relevante partijen bij de afweging om wel of niet een 
algoritmische toepassing te gaan ontwikkelen. En het IAMA helpt om de gekozen ontwikkeling en 
implementatie vervolgens op een verantwoorde manier te doen. In het IAMA worden verbanden gelegd 
15
met relevante regels, instrumenten en toetskaders op het gebied van algoritmen.
15 
Impact Assessment Mensenrechten en Algoritmes.
13

NB. In voornoemde paragrafen is de beschrijving van de grondrechtelijke aspecten die er bij het 
wetsvoorstel spelen goed op orde, waardoor deze informatief zijn en als voorbeeld kunnen dienen. Dat wil 
niet zeggen dat deze paragrafen in het wetgevingsproces geheel zonder kritiek zijn gebleven van 
bijvoorbeeld de Afdeling advisering van de Raad van State.
In de grondrechtenparagraaf bij een regeling noem je bij voorkeur alle relevante nationale en internationale 
grondrechten, zoals bijvoorbeeld neergelegd in de Grondwet, het EVRM, het Handvest van de grondrechten 
van de Europese Unie en het IVBPR. Zoals uit onderdeel 6 blijkt verschillen het grondwettelijk stelsel en het 
stelsel van het EVRM op belangrijke punten waar het gaat om grondrechtenbeperkingen. Zo is de Grondwet 
veelal strenger als het gaat om de wettelijke basis waarin een beperking moet zijn neergelegd (wet in formele 
zin). Voor zover er relevante verschillen zijn tussen grondrechten uit verschillende bronnen, verdienen deze 
aparte bespreking. Gelet op het specifieke grondwettelijke systeem ligt aparte bespreking van de Grondwet 
vrijwel altijd in de rede. Als grondrechten in verschillende (andere) bronnen met elkaar corresponderen qua 
inhoud en reikwijdte, bijvoorbeeld een grondrecht in het EVRM en in het Handvest, kun je volstaan met de 
constatering dat het gaat om equivalenten met een gelijkwaardige dekking en vervolgens de verdere 
bespreking baseren op het EVRM. 
15

Wie behoefte heeft aan meer achtergrondinformatie over de verschillende constitutionele normen, kan er 
baat bij hebben om kennis te nemen van de overzichten die zijn opgenomen in een uitgave van de Raad van 
State met als titel ”Juridische betekenis en reikwijdte van het begrip rechtsstaat”. Daarin staan enkele 
schema’s die inzicht bieden in de wijze waarop de Raad van State rechtsstatelijke normen vindt en toepast 
in haar uitspraken en adviezen. Deze rechtsstatelijke beginselen vallen voor een groot deel (zo niet geheel) 
samen met de constitutionele normen waarover deze handreiking gaat. Zie voor de gehele uitgave van de 
Raad van State: www.raadvanstate.nl/publicaties.
20
Als in een wetsvoorstel de uitvoering van publieke taken bij semipublieke instellingen wordt belegd, is het van 
21
belang dat deze voldoen aan de eisen van de rechtsstaat en dat de grondrechten voldoende beschermd blijven. 
Gedacht moet daarbij worden aan enkele kernelementen, zoals het legaliteitsbeginsel, het 
rechtszekerheidsbeginsel, verbod van willekeur, toegang tot de rechter (effectieve rechtsbescherming) en respect 
voor mensenrechten en gelijke behandeling. De Venetië-commissie van de Raad van Europa heeft hiervoor 
aandacht gevraagd in haar hiervoor genoemde Rule of law checklist uit 2016 (zie met name de onderdelen 
16-18). Daarbij dient wel te worden bedacht dat semipublieke instellingen niet onverkort als overheidsorganen 
hebben te gelden, en genoemde eisen soms een andere inkleuring hebben omwille van de eigen aard van die 
instellingen (zij zijn ook onderneming; of zij zijn ook product van particulier initiatief met een eigen ethos etc.)
NB. Als verplichte kwaliteitseis bevat het IAK een Besliskader privatisering en verzelfstandiging met 
inhoudelijke aandachtspunten en procesmatige richtlijnen voor privatiserings- en verzelfstandigingstrajecten. 
In paragraaf 6.2 van het Besliskader wordt ingegaan op de rol van de democratische rechtsstaat. Kijk daarvoor 
op Besliskader privatisering en verzelfstandiging.
5.2 Bronnen van constitutioneel recht 
De regels van constitutioneel recht zijn als gezegd voor een deel, maar niet exclusief, in de Grondwet terug te 
vinden. Enkele wezenlijke onderdelen van de constitutie – zoals de verhouding tussen kerk en staat, de 
vertrouwensregel, de machtenscheiding, de betekenis van het lidmaatschap van de Europese Unie (EU) en het 
deel uitmaken van een internationale rechtsorde, waaronder de internationale bescherming van 
mensenrechten – komen in de Grondwet niet of slechts beperkt aan de orde. In belangrijke mate zijn zij 
onderwerp van ongeschreven constitutioneel recht of worden zij inmiddels geregeld door internationaal- en 
Unierecht. Het internationale recht kent verschillende bronnen, waaronder verdragen, volkenrechtelijke 
besluiten en internationaal ongeschreven recht, zoals het internationaal gewoonterecht. 
Op een rij gezet gaat het bij constitutionele toetsing om de verhouding van een regeling tot de volgende 
rechtsbronnen: 
20 
Semipublieke instellingen zijn privaatrechtelijke rechtspersonen die een publieke taak behartigen of institutioneel verboden zijn met 
de overheid, bijvoorbeeld omdat de overheid de meerderheid van de aandelen bezit. Denk hierbij aan zorginstellingen, 
woningbouwcorporaties en (bijzondere) onderwijsinstellingen en overheidsbedrijven als NV Luchthaven Schiphol en ProRail BV.
21 
Zie ook een motie van het lid Özütok van 16 november 2017, Kamerstukken II 2017/18, 34775 VII, nr. 17.
17

5.3 Normenhiërarchie binnen het (nationale en internationale/Europese) constitutionele 
recht
In ons systeem van regelgeving zijn, afgezien van de Grondwet, alle wetten in formeel opzicht van gelijke 
27
rangorde. De Grondwet is weer ondergeschikt aan het Statuut. Een ieder verbindend verdragsrecht heeft 
voorrang boven het nationale recht. Het EVRM bevat een ieder verbindende bepalingen, die rechtstreeks 
werken in de Nederlandse rechtsorde en voorrang hebben boven Nederlands recht. Voor bepalingen uit andere 
28
‘klassieke’ mensenrechtenverdragen geldt vaak hetzelfde; bepalingen uit mensenrechtenverdragen die sociale 
rechten bevatten, zijn vaker niet een ieder verbindend dan wel. Dit neemt niet weg dat, ook indien deze rechten 
vanwege het gebrek aan directe werking door een burger niet inroepbaar zijn voor de rechter, de internationale 
verplichting tot nakoming voor Nederland blijft bestaan. In alle gevallen zijn zowel de wetgevende als de 
uitvoerende macht gebonden aan deze bepalingen en zijn deze bepalingen in zoverre dus ook van belang in een 
29
constitutionele toets. Bepalingen van (primair en secundair) Unierecht (Europese recht) kunnen rechtstreeks 
doorwerken en zowel rechten als plichten voor de lidstaten en voor particulieren bevatten, die voorrang 
hebben boven nationale wettelijke voorschriften. Internationaal recht heeft voorrang boven nationaal recht, 
zoals tot uitdrukking is gebracht in de artikelen 93 en 94 van de Grondwet. Met andere woorden: internationaal 
30
recht gaat voor (en moet worden nageleefd). 
27 
Wel geldt als uitgangspunt dat specifieke wetten gaan voor de algemene (Awb, Awgb) en latere wetten voor eerdere.
28 
De voorrang van het internationaal recht vloeit voort uit het ongeschreven constitutioneel (gewoonte)recht en de artikelen 93 en 94 van de 
Grondwet.
29 
Soms hebben bepalingen uit mensenrechtenverdragen die sociale rechten bevatten ook werking als een standstill-bepaling: beter 
mag wel, minder mag niet.
30 
De basis hiervoor is internationaal gewoonterecht, gecodificeerd in artikel 27 van het Weens Verdragenverdrag. Ook buiten het bestek 
van het verdragenrecht is dit de algemene norm.
19

Voor nadere informatie over verschillende grondrechten, zoals het discriminatieverbod, de vrijheid van meningsuiting, de 
vrijheid van godsdienst en levensovertuiging en de vrijheid van onderwijs, is aanbevelenswaardig om te raadplegen het 
wetenschappelijk commentaar op de Grondwet op nederlandrechtsstaat.nl en de nota grondrechten in een pluriforme 
samenleving: Nota grondrechten in een pluriforme samenleving (Kamerstukken II, 2003/04, 29614, nr. 2). Zie voorts 
de verschillende Handreikingen genoemd in onderdeel 3.
6.1.1 De grondrechten
De nationale grondrechten zijn te vinden in hoofdstuk 1 van de Grondwet. De Grondwet kent geen 
32
voorgeschreven rangorde tussen de grondrechten. De klassieke grondrechten zijn omschreven in de artikelen 
1, 2, vierde lid, 3, 4, 5, 6, 7, 8, 9, 10, 11, 12, 13, 14, 15, 16, 17, 18, 19, derde lid, 23, twee, derde, vijfde, zesde en 
zevende lid, 99, 113, derde lid, 114, 121 en 129, eerste lid; grofweg de artikelen 1 tot en met 18. De sociale 
grondrechten betreffen de artikelen 19, eerste en tweede lid, en artikel 23, eerste en vierde lid. Klassieke 
grondrechten zijn bijvoorbeeld de vrijheid van meningsuiting (artikel 7) en vrijheid van godsdienst en 
levensovertuiging (artikel 6). Sociale grondrechten zijn bijvoorbeeld werkgelegenheid (artikel 19) en sociale 
zekerheid (artikel 20). 
De bescherming die de Grondwet biedt komt in sommige gevallen vrijwel overeen met de bescherming die 
internationale normen bieden. Dat is bijvoorbeeld het geval bij het gelijkheidsbeginsel (artikel 1 Grondwet, 
artikel 26 IVBPR en artikel 1 van het Twaalfde Protocol bij het EVRM). Het is ook mogelijk dat de Grondwet een 
verdergaande bescherming biedt dan internationale normen, dat is bijvoorbeeld aan de orde bij de vrijheid van 
meningsuiting (artikel 7 Grondwet, artikel 19 IVPR en artikel 10 EVRM). De Grondwet bevat een censuurverbod, 
het verbod voor lagere regelgevers in de inhoud van de uiting te treden en voor een zelfstandig middel van 
verspreiding een algemeen verbod of vergunningstelsel op te leggen. Een ander verschil tussen artikel 7 
Grondwet enerzijds en voornoemde verdragsbepalingen is, dat handelsreclame is uitgesloten van bescherming 
van artikel 7 Grondwet, terwijl het wel onder de reikwijdte valt van de verdragsbepalingen. 
Hierna volgt een afzonderlijke toelichting op twee grondrechten die sterk door alle beleidsvelden en 
wetgevingscomplexen heen lopen, namelijk het discriminatieverbod en het recht op de persoonlijke levenssfeer. 
Discriminatietoets
Op grond van artikel 1 worden allen die zich in Nederland bevinden in gelijke gevallen gelijk behandeld. 
Discriminatie wegens godsdienst, levensovertuiging, politieke gezindheid, ras, geslacht of op welke grond dan 
ook, is niet toegestaan. Dit beginsel is nader uitgewerkt in de gelijke behandelingswetgeving, waaronder de 
Algemene wet gelijke behandeling (AWGB). Deze wet verbiedt het maken van onderscheid tussen personen op 
grond van godsdienst, levensovertuiging, politieke gezindheid, ras, geslacht, nationaliteit, hetero- of 
homoseksuele gerichtheid of burgerlijke staat bij verschillende vormen van economisch en maatschappelijk 
verkeer, tenzij de wet het maken van onderscheid toestaat dan wel het om indirect onderscheid gaat dat 
objectief gerechtvaardigd is. De AWGB ziet overigens in de eerste plaats op horizontale rechtsverhoudingen 
(tussen burgers onderling en dus niet tussen overheid en burger), met uitzondering van artikel 7a AWGB, dat 
enkel ten aanzien van de grond van ras een verbod van onderscheid regelt bij de sociale bescherming, sociale 
zekerheid en sociale voordelen; dus uitkeringen en dergelijke.
32 
In geval van een conflict van grondrechten zal dus niet het ene grondrecht op voorhand zwaarder wegen dan het andere. Zie 
uitgebreid hierover o.a.: Kamerstukken II 2003/04, 29614, nr. 2 (Nota grondrechten in een pluriforme samenleving). 
21

De wetgevingsopdracht in artikel 10 van de Grondwet blijft dus een belangrijke rol spelen op de gebieden 
die geheel of gedeeltelijk aan het Unierecht zijn onttrokken.
Zie over de eisen die de Afdeling advisering van de Raad van State stelt aan regelgeving die de persoonlijke 
levenssfeer beperkt onderdeel 6.1.5.
6.1.2 De Grondwet als toetsingskader
Grondwettelijk beschermde grondrechten kunnen in beginsel alleen beperkt worden als de Grondwet daarvoor 
expliciet een grondslag bevat. De Grondwet wijst veelal de formele wetgever aan als het ambt dat bevoegd is 
tot beperking. Dit geldt zowel voor maatregelen die op de uitoefening van een grondrecht zijn gericht, 
zogeheten bijzondere beperkingen, als voor maatregelen die een zijdelingse, (onbedoelde) beperking van een 
grondrecht inhouden, de zogeheten algemene beperkingen (zie ook hierna onder 6.1.4). De kwestie van de 
beperkingen speelt vooral een rol bij de klassieke grondrechten (vrijheidsrechten), zoals de vrijheid van 
meningsuiting en de vrijheid van godsdienst, en niet zozeer bij de sociale grondrechten, die naar hun aard 
ruimer zijn geformuleerd. 
Voor de inhoud van de wettelijke beperking stelt de Grondwet geen expliciete eisen of voorwaarden. Slechts in 
enkele gevallen worden doelcriteria genoemd, bijvoorbeeld openbare orde, volksgezondheid en/of nationale 
veiligheid. De Grondwet voorziet niet expliciet in een materiële toetsing aan de vereisten van proportionaliteit 
en subsidiariteit. Het EVRM en het IVBPR kennen daarentegen wel materiële beperkingsvoorwaarden.  
De wetgever heeft daarmee betrekkelijk veel vrijheid gekregen van de grondwetgever om een beperking te 
stellen aan de uitoefening van een vrijheidsrecht, voor zover hij dat doet in een formele wet. Dat neemt niet 
weg dat de formele wetgever bij het formuleren van beperkingen op de uitoefening van grondrechten niet kan 
volstaan met het louter constateren dat voldaan is aan de eis in een grondrechtenbepaling dat een beperking 
op het grondrecht bij formele wet plaatsvindt en nu een formele wet is voorzien aan die bepaling is voldaan.  
De wetgever moet ook materiële criteria aanleggen, zoals de vereisten van noodzakelijkheid, proportionaliteit, 
34
gelet op diens bijzondere verantwoordelijkheid (zie hierover uitgebreider onderdeel 1.2). Bovendien mag 
wetgeving niet discriminatoir zijn.
6.1.3 Mogelijkheden tot beperking van grondrechten
De Grondwet gaat uit van een stelsel van competentievoorschriften die al dan niet worden geclausuleerd door 
doelcriteria en/of procedurevoorschriften. 
1. Competentievoorschriften: De bevoegdheid tot het beperken van het grondrecht wordt voorbehouden aan een 
bepaald overheidsorgaan. Als de Grondwet spreekt van “wet” wordt daar altijd wet in formele zin mee 
bedoeld. In dit verband kan gewezen worden op de formule “behoudens ieders verantwoordelijkheid 
volgens de wet”, zoals bijvoorbeeld opgenomen in artikel 7 van de Grondwet (vrijheid van meningsuiting). 
De vrijeid van meningsuiting kan daardoor alleen worden beperkt door de formele wetgever 
35 36
(formeelwettelijke grondslag). Slechts als de Grondwet spreekt van “(bij of) krachtens de wet” dan wel 
34 
Ook de Raad van State hanteert deze benadering. In een advies over het wetsvoorstel gegevensverwerking door 
samenwerkingsverbanden heeft de Raad van State aangenomen dat de formele wetgever op hoofdlijnen een belangenafweging moet 
verrichten en beperkingen van het grondrecht moet specificeren. Zij moet dus wel (op hoofdlijnen) ingaan op noodzakelijkheid, 
proportionaliteit en subsidiariteit. Zie Kamerstukken II 2019/20, 35447, nr. 4, p. 25-27.
35 
Dit geldt voor zover het de inhoud van de uiting betreft. Het verspreidingsrecht staat bloot aan decentrale beperkingen.
36 
Het delegatie-element zit in de term krachtens, want ‘bij’ ziet alleen op de formele wetgever.
23

(bijzondere of algemene) beperkingen onderwerpen die te herleiden zijn tot een grondwettelijke 
beperkingsclausule. Dit betekent dat lagere regelgevers alleen de bevoegdheid toekomt om regelingen vast te 
stellen die een inperking van een grondrecht opleveren als de wetgever in formele zin hen expliciet die 
inperkingsbevoegdheid heeft toegekend en op het niveau van de formele wetgever een afweging heeft 
plaatsgevonden tussen het belang dat gediend wordt met de (eventueel) door de lagere regelgever aan te 
brengen beperking en de omvang van die beperking.
Bij deze strikte grondwettelijke beperkingssystematiek is bij de grondwetsherziening van 1983, zij het voor 
uiterste gevallen, enige relativering aangebracht.
Ten tijde van de grondwetsherziening van 1983, toen de hierboven beschreven strenge grondwettelijke 
wetmatigheidseis en beperkingssystematiek werden geïntroduceerd, is enige ruimte gelaten voor een 
genuanceerde benadering in die zin dat een neutraal geformuleerde regel die niet specifiek gericht is op de 
inperking van een bepaald grondrecht, maar in bepaalde situaties wel het effect heeft dat een individu in zijn 
grondrechtenuitoefening wordt beperkt, beschouwd kan worden als een zogenaamde ‘algemene 
grondrechtenbeperking’. In beginsel is het idee van algemene grondrechtenbeperkingen bij de 
grondwetsherziening 1983 afgewezen, maar tegelijkertijd is erkend dat in bepaalde situaties ‘algemene’ 
beperkingen onvermijdelijk zijn en toelaatbaar geacht moeten worden in het licht van onder meer een 
redelijke uitleg van de in het geding zijnde grondrechten en rechtsinstellingen die zich in de praktijk hebben 
ontwikkeld en binnen het rechtsbestel een gevestigde en algemeen aanvaarde plaats innemen. Het gaat dan 
om voorschriften die in het algemeen gelden en als (toevallig) neveneffect hebben dat zij grondrechten 
beperken, maar niet zijn terug te voeren op een grondwettelijke beperkingsclausule. Bekend zijn de 
voorbeelden van brandweervoorschriften die de uitoefening van de vrijheid van vergadering in een bepaalde 
ruimte verbieden. En in het licht van de vrije meningsuiting, voorschriften ingevolge de Wet milieubeheer en 
de Woningwet die de bouw en instandhouding van drukkerijen aan een vergunning binden. 
Aan de redelijkheid kunnen dus grenzen worden ontleend waarbuiten een grondrecht geen toepassing meer 
behoort te vinden en een bepaalde handeling of maatregel niet binnen het grondrecht valt. Grondrechten 
reiken niet zo ver dat de uitoefening ervan te allen tijde, op elke plaats en op iedere wijze geoorloofd is. 
Illustratief in dit verband is ook een uitspraak van de Afdeling bestuursrechtspraak van de Raad van State van 13 
juli 2011 (201011441/1, ECLI:NL:RVS:2011:BR1448) over klokgelui waarbij de Afdeling overging tot een redelijke 
uitleg van artikel 6 van de Grondwet (vrijheid van godsdienst). De Afdeling overwoog dat klokgelui ter 
gelegenheid van het oproepen tot het belijden van godsdienst deel uitmaakt van de liturgie, zodat deze op 
zichzelf kan worden aangemerkt als een door artikel 6 van de Grondwet beschermde uiting tot het belijden van 
godsdienst. De Afdeling concludeerde dat plaatselijke regulering (via de APV) van duur en geluidsniveau binnen 
redelijke grenzen, welke er niet toe leidt dat geen gebruik van betekenis om de klok te luiden meer resteert, 
geacht moet worden de vrijheid van godsdienst zoals gewaarborgd in artikel 6 Grondwet niet te beperken.  
De Afdeling verwijst daarbij naar het standpunt van de regering bij de totstandkoming van de Wet openbare 
40
manifestaties dat regulering van klokgelui de vrijheid van godsdienst niet raakt. 
Opmerking verdient ook dat de reikwijdte van grondrechten soms onduidelijk kan zijn, waardoor ook niet zeker 
40 
Kamerstukken II 1985/86, 19427, nr. 3, blz. 25, Kamerstukken II 1987/88, 19427, nr. 21 en nr. 8, p. 8 en Handelingen II 1987/88, p. 48-49. Er is 
ook een uitspraak van het EHRM in deze zaak, waarin kort gezegd is geoordeeld dat er weliswaar (mogelijk) sprake is van een inbreuk 
op artikel 9 EVRM (vrijheid van godsdienst en levensovertuiging), maar dat die kan worden gerechtvaardigd, zie EHRM 16 oktober 
2012, nr. 2158/12. Bedacht dient te worden dat de beperkingsclausule van artikel 6, eerste lid, van de Grondwet wat betreft het niveau 
van de regeling (beperking moet bij formele wet) veel strenger is dan die van artikel 9, tweede lid, van het EVRM, waarbij elke 
krachtens een bevoegdheid gegeven regeling, mits voldoende toegankelijk en voorzienbaar volstaat (soms zelfs beleidsregelgeving).
25

43
beide bepalingen bleef niettemin ongewijzigd. 
Daarnaast komt het voor dat de rechter een onderscheid maakt tussen zware en lichte inbreuken op het grondrecht, 
44
met als consequentie dat alleen de zware inbreuk aan de strikte grondwettelijke voorwaarden behoeft te voldoen. 
Door deze ‘technieken’ haalt de rechter als het ware ‘de scherpe kantjes af’ van de grondwetssystematiek.
Raad van State
In enkele recente adviezen heeft de Afdeling advisering van de Raad van State zich uitgelaten over de eisen die 
zij stelt aan regelgeving die de door artikel 10 van de Grondwet beschermde persoonlijke levenssfeer beperkt:
• In een voorlichting over grondrechtelijke aspecten van de crisismaatregelen van 25 mei 2020 overweegt de 
Afdeling dat de formeelwettelijke grondslag voldoende specifiek moet zijn om grondwettelijke grondrechten 
45
te beperken (een generieke bevoegdheid is niet geschikt om een grondrechtenbeperking te schragen); 
• In een advies over de Wet gegevensverwerking samenwerkingsverbanden (2019) overweegt de Afdeling dat 
de beperkende wet voldoende specifiek moet zijn om een belangenafweging (proportionaliteit en 
subsidiariteit) door de wetgever mogelijk te maken; hoofdelementen zoals wie wat mag kunnen niet worden 
46
doorgeschoven naar een Amvb;
• Iets vergelijkbaars is te vinden in het advies over de Wet zeggenschap lichaamsmateriaal (2021).  
Onder verwijzing naar het advies over de Wet gegevensverwerking samenwerkingsverbanden wordt gesteld 
dat de formele wet in elk geval op hoofdlijnen een belangenafweging mogelijk moet maken en zelf ten 
47
minste de reikwijdte en de structurele elementen van de beperkende regeling moet bevatten.
6.2 Het EVRM (en de daarbij behorende protocollen)
Het EVRM bevat eenieder verbindende bepalingen. Nationaal recht dient daarom op grond van artikel 94 van 
de Grondwet buiten toepassing te worden gelaten als dat niet in overeenstemming is met het EVRM.  
Het grondwettelijk stelsel en het stelsel van het EVRM verschillen op belangrijke punten. Verdragen, waaronder 
het EVRM, stellen over het algemeen slechts een ondergrens (minimumnormen). Ook kunnen de reikwijdte en 
de beperking van de grondrechten onder het EVRM verschillen van de Grondwet. Het EHRM gaat uit van een 
ruime reikwijdte van de EVRM-rechten. Ook neemt het snel beperkingen aan.  
De in het EVRM (en aanvullende protocollen) opgenomen rechten kunnen verder worden onverdeeld in 
‘absolute rechten’ en ‘relatieve rechten’. Absolute rechten kunnen niet worden beperkt, ook niet door andere 
grondrechten. Een voorbeeld vormt het verbod van foltering en onmenselijke en vernederende behandeling 
(artikel 3 EVRM) of het verbod van slavernij (artikel 4 EVRM). De relatieve rechten kunnen wel worden beperkt 
door een ander belang dat in het concrete geval voorrang heeft. 
43 
Zie hierover uitgebreider paragraaf 7 van de voorlichting van de Afdeling advisering van de Raad van State van 25 mei 2020 over de 
grondwettelijke aspecten van (voor)genomen crisismaatregelen (W04.20.0139/I/Vo): voorlichting over grondrechtelijke aspecten van 
crisismaatregelen.
44 
Zo werd de algemene taakstelling in artikel 2 van de Politiewet door de Hoge Raad aanvaard als een voldoende (specifieke) basis voor 
lichte inbreuken op de persoonlijke levenssfeer, zoals in het openbaar observeren of fotograferen van personen. HR 19 december 
1995, NJ 1996, 249 m.nt. Sch.
45 
Zie paragraaf 7 van de voorlichting van de Afdeling advisering van de Raad van State van 25 mei 2020, hiervoor genoemd. 
46 
Wet gegevensverwerking samenwerkingsverbanden.
47 
Wet zeggenschap lichaamsmateriaal.
27

6.3 EU-recht en Handvest van de grondrechten
Grondrechten zoals zij worden gewaarborgd door het EVRM en de constitutionele tradities van de lidstaten zijn 
al geruime tijd erkend als algemene beginselen van Unierecht. Sinds de inwerkingtreding van het Verdrag van 
Lissabon op 1 december 2009 is het Handvest van de grondrechten van de Europese Unie juridisch bindend 
geworden. Het Handvest kent dezelfde status als het primaire recht van de Unie (het VEU en het VWEU) en gaat 
dus voor op bijvoorbeeld Verordeningen (een vorm van secundair Unierecht). 
Het Handvest, net als de algemene beginselen, is alleen van toepassing op nationale maatregelen als er sprake 
is van het “ten uitvoer brengen” van Unierecht (zie artikel 51 Handvest). Dat is bijvoorbeeld het geval wanneer 
een bepaling van een verordening door een bestuurlijke autoriteit ten uitvoer wordt gebracht, maar ook 
wanneer een nationale regeling een beperking van het vrije verkeer vormt. Raadpleeg de Handleiding nationale 
toepassing EU Grondrechtenhandvest om welke situaties het nog meer kan gaan (zie onderdeel 3, Handleiding 
nationale toepassing EU-Grondrechtenhandvest). 
Voor zover de grondrechten in het Handvest corresponderen met die in het EVRM zijn hun inhoud en reikwijdte 
dezelfde, maar een verdergaande bescherming is ook mogelijk. Het Handvest bevat verschillende grondrechten 
die een verdergaande bescherming bieden dan de corresponderende grondrechten uit het EVRM én daarnaast 
grondrechten die in het geheel niet in het EVRM zijn opgenomen (zie bijlage II). Zo zijn verschillende sociale en 
economische rechten opgenomen (zoals artikel 31 rechtvaardige en billijke arbeidsomstandigheden- en 
voorwaarden en artikel 16 vrijheid van ondernemerschap) en daarnaast enkele uitgebreidere gelijkheidsrechten 
dan het EVRM (zoals artikel 24 rechten van het kind en artikel 25 rechten van ouderen). 
Als de bepalingen van het Handvest voldoende nauwkeurig en onvoorwaardelijk zijn, kunnen ze rechtstreeks 
werken op nationaal niveau. Bepalingen die beginselen bevatten daarentegen, kunnen enkel in rechte worden 
ingeroepen als daaraan uitvoering is gegeven door wetgevings- en uitvoeringshandelingen. De artikelsgewijze 
Toelichting op het Handvest geeft verdere duiding over de herkomst en betekenis van de verschillende 
grondrechten uit het Handvest. Ook is bij verschillende bepalingen aangegeven of het gaat om ‘beginselen’ in 
plaats van rechten, zoals bij de verschillende sociale rechten. Verder is een handige handreiking over het 
Handvest uitgegeven door het Grondrechtenagentschap van de EU: FRA Handbook (European Union Agency for 
fundamental rights) (zie daarvoor ook bijlage I bij deze handreiking).
 
De beperkingssystematiek van de grondrechten uit het Handvest is opgenomen in artikel 52, eerste lid, van het 
Handvest. Deze is grotendeels gelijk aan die onder het EVRM. Beperkingen van de grondrechten uit het 
Handvest moeten worden voorzien bij wet, er dient een legitiem doel mee te worden gediend en beperkingen 
moeten noodzakelijk en evenredig zijn. Expliciet is daarnaast vereist dat beperkingen geen afbreuk mogen 
doen aan de wezenlijke inhoud van het grondrecht. 
De grondrechten uit het Handvest zijn alleen van toepassing op nationale regelingen wanneer  
daarmee het Unierecht ten uitvoer wordt gebracht. Raadpleeg de Handleiding nationale toepassing 
EU-Grondrechtenhandvest om te bepalen wanneer daarvan sprake is, en raadpleeg verder het FRA 
Handbook over de toepassing en uitleg van de grondrechten uit het Handvest.
 
In bijlage II is een overzicht van het FRA opgenomen waarin de artikelen van het Handvest tegenover de 
tekst van het EVRM zijn geplaatst, waardoor inzichtelijk wordt waar een verschillende en gelijkwaardige 
dekking bestaat en het Handvest toegevoegde waarde kan hebben.
29

het lidmaatschap van de Staten-Generaal of van een der kamers kunnen worden uitgeoefend. 
52
De Raad van State heeft in een voorlichting uit de totstandkomingsgeschiedenis van deze bepaling afgeleid 
dat de omschrijving ‘openbare betrekkingen’ als limitatief moet worden beschouwd, zodat de wet uitsluitend 
combinaties met openbare betrekkingen kan verbieden. Verder heeft volgens de Raad van State de 
parlementaire behandeling niet duidelijk gemaakt wat precies onder ‘openbare betrekkingen’ moet worden 
verstaan. Gelet op hun structuur en achtergrond zijn volgens de Raad van State bestuursfuncties bij 
omroepverenigingen geen openbare betrekkingen, omdat zij niet gebonden zijn aan de neutraliteit die eigen is 
aan openbare functies.
7.4 Belastingen en heffingen
Belastingen van het Rijk worden geheven uit kracht van een wet. Andere heffingen van het Rijk worden bij de 
wet geregeld (artikel 104 van de Grondwet). De formulering ‘uit kracht van een wet’ komt slechts een keer voor 
53
in de Grondwet en heeft een speciale betekenis : de regeling van een belasting of heffing gebeurt in beginsel 
op het niveau van een wet in formele zin en - zo blijkt ook uit het toetsingskader dat de Afdeling advisering van 
de Raad van State hanteert - de ‘essentialia’ van de regeling (belastingobject, belastingsubject en tarief) 
54
moeten in ieder geval wezenlijk op dat niveau geregeld worden.
7.5 Rechtspraak (Hoofdstuk 6 van de Grondwet, artikelen 112-122) 
De artikelen 112 e.v. van de Grondwet kennen de rechtsprekende bevoegdheid aan de rechterlijke macht toe. 
Artikel 112 van de Grondwet brengt mee - zo overwoog de Afdeling advisering van de Raad van State in een 
55
advies - dat de burgerlijke rechter bevoegd is kennis te nemen van vorderingen waaraan de eiser ten 
grondslag heeft gelegd dat jegens hem een onrechtmatige daad is gepleegd. Blijkens de jurisprudentie van de 
Hoge Raad geldt dat ook als de wetgever de bestuursrechter ‘bij uitsluiting’ bevoegd heeft verklaard. Het is 
daarom aan de burgerlijke rechter zelf, en dus niet aan de wetgever, om te bepalen of een vordering 
ontvankelijk is. Daarbij komt dat bij de burgerlijke rechter ook nog andere vorderingen kunnen worden 
ingesteld dan een vordering tot schadevergoeding. Dit betekent dat de toegang tot de burgerlijke rechter als 
restrechter niet door de wetgever kan worden uitgesloten.
7.6 Decentraal domein
De Grondwet geeft in hoofdstuk 7 (artikelen 123-132) enkele basisregels voor de inrichting van openbare 
lichamen, zoals gemeenten en provincies. De nadere uitwerking wordt opgedragen aan de wetgever. Dit is 
56
hoofdzakelijk in de Provincie- en Gemeentewet gebeurd.
52 
Kamerstukken II 2019/20, 35042, D.
53 
Kamerstukken II 1979/80, 15575, nr. 10.
54 
Of een in een belastingwet opgenomen delegatie aan de regering verder gaat dan artikel 104 van de Grondwet toelaat, mag de rechter 
op grond van artikel 120 van de Grondwet niet toetsen (HR 4 april 2014, ECLI:NL:HR:2014:779).
55 
Advies van 9 mei 2019 over de Wet Instituut Mijnbouwschade Groningen, kenmerk W18.18.0384/IV.
56 
De Provincie- en Gemeentewet worden wel aangeduid ‘structuurwet’, dat wil zeggen dat er slechts bij hoge uitzondering door andere 
wetten vanaf mag worden geweken.
31

Op grond van artikel 132a, vierde lid, Grondwet kunnen voor deze openbare lichamen regels worden gesteld 
en andere specifieke maatregelen worden getroffen met het oog op bijzondere omstandigheden waardoor 
deze openbare lichamen zich wezenlijk onderscheiden van het Europese deel van Nederland. Territoriale 
differentiatie is dus mogelijk in wetgeving.
Deze staatsrechtelijke indeling van het Koninkrijk is het gevolg van de opheffing van het land de Nederlandse 
Antillen per 10 oktober 2010. 
7.7.2 Koninkrijksaangelegenheid of landsaangelegenheid?
De autonomie van de landen in het Koninkrijk vormt een belangrijk uitgangspunt. Dit betekent dat het aantal 
beleidsterreinen waarover het Koninkrijk bevoegd is regelgevend op te treden, beperkt is. Zij zijn primair 
57
opgesomd in artikel 3 van het Statuut. Daartoe behoren onder meer defensie, de buitenlandse betrekkingen, 
het Nederlanderschap en het stellen van algemene voorwaarden voor de toelating en uitzetting van 
vreemdelingen. 
Het is van belang goed te onderscheiden tussen enerzijds Koninkrijksaangelegenheden en anderzijds 
landsaangelegenheden die door de landen gemeenschappelijk worden behartigd, omdat dit (vanzelfsprekend) 
ook van belang is voor de vraag bij wie de bevoegdheid tot regeling ten aanzien van dat onderwerp berust. 
Het uitgangspunt daarbij is eenvoudig: wat des Koninkrijks is wordt gedaan door Koninkrijksorganen, wat des 
lands is door landsorganen. Met deze hoofdregel kan echter niet worden volstaan. De werkelijkheid van het 
Statuut is gecompliceerder. Verschillende bepalingen van het Statuut doorkruisen de hoofdregel. Het effect 
daarvan is dat de bevoegdheidsverdeling tussen Koninkrijk en landen, met name waar het de regelgeving 
betreft, een nogal onoverzichtelijk geheel oplevert waarin je het spoor snel bijster wordt. 
Regels omtrent Koninkrijksaangelegenheden die niet in Curaçao, Aruba of Sint Maarten gelden, worden bij 
Nederlandse wet of algemene maatregel van bestuur vastgesteld (artikel 14, derde lid, van het Statuut).  
Deze bepaling heeft tot gevolg dat veel wetgeving over Koninkrijkszaken door de Nederlandse wetgevende 
organen wordt behandeld, omdat de betreffende wetgeving alleen in Nederland geldt. Een voorbeeld is de 
Uitleveringswet die alleen op uitlevering vanuit Nederland betrekking heeft. In het omgekeerde geval geldt 
deze uitzondering niet. Geldt een regeling over een Koninkrijksonderwerp alleen in een van de Caribische 
landen, dan kan deze niet door de organen van die landen worden vastgesteld. 
Is een Koninkrijksaangelegenheid wel bij rijkswet of algemene maatregel van rijksbestuur geregeld, dan is het 
mogelijk in die regeling de vaststelling van nadere regelgeving te delegeren aan landsorganen. Het onderwerp van 
deze gedelegeerde regelgeving blijft echter Koninkrijksaangelegenheid. Delegatie is zowel aan Nederlandse als aan 
Caribische organen mogelijk.
Een onderlinge regeling tussen twee of meer landen van het Koninkrijk over een eigen aangelegenheid van de 
57 
Koninkrijksaangelegenheden kunnen ook uit andere Statuutsbepalingen voortvloeien (bijvoorbeeld het Koningschap). Daarnaast 
bepaalt art 43 lid 2 Statuut dat het waarborgen van bepaalde fundamentele constitutionele normen een Koninkrijksaangelegenheid 
vormt. Deze bepaling vormt geen grondslag voor wetgeving, maar kan met toepassing van de artikelen 50/51 van het Statuut worden 
gesanctioneerd. 
33

BIJLAGE I: overzicht vindplaatsen bronnen 
van constitutioneel recht
Grondwet
• De Nederlandse Grondwet: commentaar en achtergronden bij de Grondwet.
• nederlandrechtsstaat.nl: zeer uitgebreid wetenschappelijk commentaar op de Grondwet (artikelsgewijs).
• Nota grondrechten in een pluriforme samenleving: kabinetsnota over onder meer de werking, reikwijdte en 
beperking van grondrechten, in het bijzonder het discriminatieverbod, de vrijheid van meningsuiting en de 
vrijheid van godsdienst.
63
Raad van Europa
• Verdragendatabank van de Raad van Europa: onder meer het EVRM (zie ook: EVRM Nederlandse vertaling)  
en de daarbij bijbehorende protocollen, het Europees Sociaal Handvest, het Antifolterverdrag (CPT) en het 
Kaderverdrag nationale minderheden.
• Jurisprudentiedatabank Europees Hof voor de Rechten van de Mens (Hudoc): bron van uitleg van het EVRM.
• EHRM factsheets: het EHRM heeft op basis van zijn uitspraken factsheets gemaakt over diverse thema’s/
vrijheidsrechten, bijvoorbeeld de vrijheid van meningsuiting, het recht op de eerbiediging van de persoonlijke 
levenssfeer en het verbod van discriminatie. 
• EHRM case law Guides: bevat de belangrijkste uitspraken op diverse thema’s dat door het EHRM met 
regelmaat wordt bijgewerkt (Case law).
• EHRM human rights handbooks: praktische handboeken over de implementatie van het EVRM op diverse 
thema’s (human-rights-handbook).
64
• Venice Commission : website van de Venetië-commissie van de Raad van Europa (adviesorgaan van de Raad 
van Europa), gericht op het uitdragen van de geest van het constitutioneel recht van de Europese Unie. 
Verenigde Naties
Zie onder meer (de verdragen zijn geen uitputtende opsomming):
• Internationaal verdrag inzake burgerrechten en politieke rechten (IVBPR)
• Internationaal verdrag inzake economische, sociale en culturele rechten (IVESCR)
• Vrouwenrechtenverdrag 
• Verdrag inzake de rechten van het kind
65
• Verdrag inzake de rechten van personen met een handicap
• Volledige lijst verdragen
• Verenigde Naties: Human Rights Bodies: bron van uitleg van jurisprudentie van de toezichthoudende comités /
general comments. Je kunt klikken naar de verschillende 'comités' en vervolgens zie dan in de linkerbalk onder 
meer een kopje 'jurisprudence database' en 'general comments'.
63 
De Raad van Europa is een internationale organisatie die zich richt op het verspreiden en bevorderen van democratie en 
mensenrechten. 47 staten, waaronder Nederland, zijn aangesloten bij de Raad van Europa.
64 
Zie over de rol van de Venetië-commissie van de Raad van Europa ook: Vermeulen en Jasiak, “de constitutionele advisering door de 
Venice Commission’, RegelMaat 2018-4, p. 205-229.
65 
Het College voor de Rechten van de Mens, de onafhankelijke toezichthouder op de implementatie van het VN-verdrag handicap in 
Nederland, heeft een handreiking ontwikkeld voor de beoordeling van ontwerpwetgeving in het licht van het VN-verdrag. 
De handreiking kan helpen in kaart te brengen of (voorgenomen) wetgeving in lijn is met het VN-verdrag. Het VN-verdrag is in beeld 
bij (voorgenomen) wetgeving die uitvoering geeft aan het VN-verdrag, die (mede) betrekking heeft op mensen met een beperking of 
die in het bijzonder effect heeft op mensen met een beperking. De handreiking is te vinden op www.mensenrechten.nl. 
35

BIJLAGE II: overzicht artikelen Handvest van 
de EU tegenover artikelen EVRM
37

Deze handreiking is een uitgave van:
Ministerie van Binnenlandze Zaken en 
Koninkrijksrelaties
Postbus 20011 | 2500 Ea Den Haag
t 0800 646 39 51 (ma t/m vrij 9.00 – 21.00 uur)
Januari 2022 | Publicatienr. 21406761

