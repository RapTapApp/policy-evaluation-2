 
 
 
 
 
Toetsingskader Risicoregelingen 
Rijksoverheid: Herfinanciering van de 
liquiditeitsleningen met einddatum 10 
april 2022 aan Sint Maarten 
 
  
 
 

van de Rijkswet financieel toezicht Curaçao en Sint Maarten (Rft) en van artikel 29 van Statuut 
voor het Koninkrijk der Nederlanden. 
b) het beste instrument waarmee een optimale doelmatigheidswinst kan worden bewerkstelligd 
ten opzichte van andere beleidsinstrumenten? Maak een vergelijking met alternatieve 
beleidsinstrumenten. 
• Een alternatief beleidsinstrument is het begiftigen in tegenstelling tot het herfinancieren tot 
oktober 2023 (oftewel het met 18 maanden herfinancieren). Dit doet echter geen recht aan de 
eigen verantwoordelijkheid die de regering van Sint Maarten draagt voor de staat van de 
economie en de landsbegroting.  
• Een ander instrument is een rentedragende lening. De RMR heeft evenwel besloten om omwille 
van de budgettaire druk op Sint Maarten geen rente in rekening te brengen.  
 
4. Op welke wijze wordt het nieuw aan te gane risico gecompenseerd door risico’s vanuit andere 
risicoregelingen binnen de begroting te verminderen? 
• Er is geen andere risicoregeling om de bedoelde compensatie te leveren. Uiterlijk 10 
oktober 2023 vindt besluitvorming plaats over eventuele herfinanciering van de leningen 
(mogelijk tegen andere leenvoorwaarden). 
 
Risico’s en risicobeheersing 
5. Wat zijn de risico’s van de regeling voor het Rijk: 
a. Wat is het totaalrisico van de regeling op jaarbasis? Kent de regeling een totaalplafond? 
• In totaal wordt ANG 292,4 miljoen (EUR 141,7 miljoen) aan openstaande schuld 
geherfinancierd door Nederland aan Sint Maarten. Daarbij wordt de totale openstaande 
schuld geherfinancierd via één nieuwe lening aan Sint Maarten met 10 april 2022 als 
5
startdatum en een looptijd tot 10 oktober 2023. 
• De herfinanciering heeft betrekking op de zeven tranches liquiditeitssteun en een 
uitgestelde tranche liquiditeitssteun i.v.m. orkaan Irma die zijn verstrekt door Nederland 
aan Sint Maarten m.b.t. tot de periode vanaf april 2020 tot 10 april 2022. Al deze tranches 
zijn naar aanleiding van de Covid-19 pandemie verstrekt als noodsteun onder artikel 36 
van het Statuut voor het Koninkrijk der Nederlanden. 
• Met de herfinanciering wordt het totaalbedrag aan uitstaande liquiditeitsleningen 
geherfinancierd via één lening tegen een 0% nominaal renttarief zonder 
aflossingsverplichtingen.  
• Deze zeven tranches liquiditeitsleningen en de uitgestelde tranche liquiditeitssteun i.v.m. 
orkaan Irma zijn uitbetaald in USD en de leningen staan nominaal uit in ANG. Hierdoor 
wordt er door Nederland een wisselkoersrisico gelopen, aangezien de begroting in euro’s 
is. Met de herfinanciering vinden er geen nieuwe geldstromen plaats richting Sint Maarten. 
 
                                                
5 e e
 Voor wat betreft de uitgestelde tranche liquiditeitssteun i.v.m. orkaan Irma en de 1 tot en met de 7 tranche 
is bij de omzetting van de lokale munteenheid naar eurobedragen de realisatiekoersen gehanteerd voor de 
desbetreffende begrotingsjaren. 
 
 

• De Raad van Ministers van Sint Maarten heeft ingestemd met de instelling van het Caribisch 
orgaan voor hervorming en ontwikkeling (COHO) dat het land ondersteunt bij de uitvoering 
van de hervormingen zoals afgesproken in het Landspakket Sint Maarten, zonder daarbij 
formele bevoegdheden over te nemen die bij de organen van de landen berusten. Het 
COHO (i.o.), voorheen de Tijdelijke Werkorganisatie (TWO) ondersteunt Sint Maarten bij 
het doorvoeren van structurele hervormingen en houdt toezicht op die hervormingen. Het 
wetsvoorstel ligt nu voor in de parlementen van de betrokken landen. 
• Deze hervormingen, waar Sint Maarten middels aanvaarding van het Landspakket Sint 
Maarten mee heeft ingestemd, hebben tot doel de financiële, economische, institutionele en 
maatschappelijke weerbaarheid van de landen dusdanig te versterken, zodat zij beter in 
staat zullen zijn om externe schokken zelfstandig op te vangen. Beoogd is dat daardoor de 
totale economische situatie voor de lange termijn verbetert en het wanbetalingsrisico 
verkleind wordt. Uiterlijk 10 oktober 2023 vindt besluitvorming plaats over eventuele 
herfinanciering van de leningen (mogelijk tegen andere leenvoorwaarden).  
7. Bij complexe risico's: hoe beoordeelt een onafhankelijke expert het risico van het voorstel en 
de risico beheersende en risico mitigerende maatregelen van Rijk? 
• De adviseur voor de RMR voor het financieel toezicht op Sint Maarten is het College 
financieel toezicht (Cft). 
• Bij het besluit over de verstrekking van de liquiditeitsleningen tussen april 2020 en maart 
2022 heeft het Cft getoetst en geadviseerd op basis van de uitvoeringsrapportages van 
Sint Maarten. 
• Het Cft heeft geen oordeel over de risico’s voor het Rijk, noch over de voorziening tot 
risicocompensatie. 
Vormgeving 
8. Welke premie wordt voorgesteld en hoeveel wordt doorberekend aan de eindgebruiker? Is deze 
premie kostendekkend en marktconform. Zo nee, hoeveel budgettaire ruimte wordt het door 
het vakdepartement specifiek ingezet? 
• De lening wordt verstrekt tegen een rentetarief van 0%. Het rentetarief (inclusief 
risicopremie) is niet kostendekkend en niet marktconform. De RMR heeft bewust gekozen 
voor een zachte lening met oog op het voorkomen van additionele budgettaire druk op Sint 
Maarten tijdens de herstelfase na de Covid-19 crisis. Daarbij zijn de financieringsrisico’s dus 
niet één op één verdisconteerd in het rentetarief (en de bijbehorende risicopremie).  
 
9. Hoe wordt de risicovoorziening vormgegeven? 
• Er wordt geen risicovoorziening vormgegeven. De door de herfinanciering ontstane nieuwe 
vordering (lening) vervangt de eerdere uitstaande liquiditeitsleningen die via verscheidene 
tranches zijn verstrekt tussen april 2020 en maart 2022. Alle tranches die tussen april 2020 
en april 2022 zijn uitgegeven zijn corona gerelateerd. 
 
10. Welke horizonbepaling wordt gehanteerd (standaardtermijn is maximaal 5 jaar)? 
• De lening heeft de vorm van een renteloze bulletlening en loopt in 10 oktober 2023 af, 
samen met de leningen van mogelijk nog volgende liquiditeitstranches. Dit betekent dat er 
gedurende deze periode geen sprake is van rente en aflossingsverplichtingen. Nederland zal 
met Sint Maarten tijdig voor het aflopen van de leningen in gesprek gaan over de 
mogelijkheid tot herfinanciering. Dan wordt beoordeeld of en zo ja op welke wijze de lening 
kan worden geherfinancierd. Zo kan op een later moment mogelijk de totaal gegeven 
liquiditeitssteun geherfinancierd worden waarbij op dat moment de passende 
aflossingstermijnen en overige voorwaarden worden bepaald. Vanzelfsprekend zal te zijner 
tijd hierover het Cft om advies worden gevraagd. 
• Volgens het Nederlandse kabinet kan Sint Maarten de huidige crisis niet te boven komen 
zonder een substantiële versterking van de reeds vóór de crisis kwetsbare economische 
structuur van het land. Nederland heeft bij de tweede tranche liquiditeitssteun reeds 
aangekondigd dat structurele hervormingen over de volle breedte van de economie 
 
 

