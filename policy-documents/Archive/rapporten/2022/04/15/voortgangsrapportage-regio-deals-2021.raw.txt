Voortgangsrapportage Regio Deals 2021  
Hoofdpunten voortgang 
Voor de Regio Deals uit de eerste tranche komt voor een aantal projecten de afronding inmiddels in 
zicht of is een feit en liggen de Regio Deals grotendeels op schema. De uitvoering van de tweede 
tranche Regio Deals komt goed op stoom en leidt inmiddels tot eerste resultaten. In de derde tranche 
is er duidelijk verschil waarneembaar van Regio Deals die direct aan de slag konden en anderen 
waarbij eerst nog een grotere investering nodig is in het opzetten van de governance of nadere 
uitwerking van projecten. Inmiddels is elke deal op een goede wijze gestart.  
De Regio Deal wordt breed gezien als een effectief instrument waarbij regionale partners samen met 
het Rijk de brede welvaart, leefbaarheid en economische kracht in de regio kunnen bevorderen. Uit de 
tussentijdse rapportages die de regio’s opstelden, komt wederom naar voren dat de Regio Deals 
functioneren als vliegwiel voor samenwerking. Enerzijds zorgt de Regio Deal voor meer regionale 
samenwerking, waarin partijen elkaar steeds beter weten te vinden. In verschillende regio’s is 
zichtbaar dat het zorgvuldig opzetten van een governance-structuur, en het actief verbinden van 
verschillende thema’s en partijen ten goede komt aan die regionale samenwerking. Mooie voorbeelden 
zijn de ondernemers die mee investeren in de Fruit Tech Campus in de Regio Deal Rivierenland en de 
triple helix samenwerking die het Bruto Twents Geluk meetbaar probeert te maken. Anderzijds is er 
ook meer Rijk-regio samenwerking. Voor de betrokkenen bij de Regio Deal Zuid- en Oost-Drenthe lijkt 
het Rijk dichterbij en zij zien zichzelf ook zichtbaarder worden in Den Haag. 
Een ander terugkerend thema in de regio’s is de borging van de samenwerkingen en activiteiten op de 
lange termijn. “Het gaat niet alleen om de projecten die nu lopen, maar juist om de beweging die zij 
op gang brengen”, klinkt het bijvoorbeeld in Oost-Groningen. Vanuit die beweging is in die regio 
bijvoorbeeld een lange termijn agenda opgesteld. In ZaanIJ zijn investeringen in het kader van de 
Regio Deal een katalysator voor meer projecten. Kennis en ervaring, opgedaan in een Regio Deal, zijn 
ook breder beschikbaar, bijvoorbeeld over bodemdaling of via de Community of Practice rond de 
wijkenaanpak in Utrecht. 
Leerervaringen  
Er bestaan verschillende trajecten ten behoeve van kennisontwikkeling van de Regio Deal aanpak. 
Zodat het Rijk net als de regio tussentijds kan leren. Ik ga hieronder in op de stand van zaken van 
deze trajecten. 
Regionale monitor Brede Welvaart door het CBS  
Op 6 december 2021 lanceerde het CBS de tweede editie van de regionale Monitor Brede Welvaart 
1
(rMBW). De monitor werd, net als de eerste editie, gefinancierd door het ministerie van LNV. In de 
rMBW wordt de brede welvaart van gemeenten, provincies en COROP-gebieden in kaart gebracht. Aan 
de hand van 42 indicatoren geeft de monitor een breed en divers beeld van de staat en ontwikkeling 
van de regionale samenleving. De nieuwe editie is gebruiksvriendelijker en heeft aan aantal nieuwe 
indicatoren, waaronder groen-blauwe ruimte. Het beeld van de brede welvaart veranderde weinig ten 
opzichte van de eerste meting. De opvallendste trend is dat Nederlanders hun kwaliteit van wonen 
minder zijn gaan waarderen. Ook de afstand tot voorzieningen nam in veel gemeenten toe. Op 1 
 
1
 Zie: https://www.cbs.nl/nl-nl/visualisaties/regionale-monitor-brede-welvaart 

Een belangrijk vraagstuk waar met elkaar over wordt gesproken, is de samenwerking tussen Rijk en 
regio en hoe dit verder verbeterd kan worden. Rijk en regio zijn bijvoorbeeld vaak niet goed bekend 
met elkaars besluitvormingsprocessen. Ook is gebleken dat bij de Regio Deals uit de eerste en tweede 
tranche de communicatie tussen de regio en departementen duidelijker had gekund, verwachtingen 
waren over en weer niet altijd helder. Het Lab laat ook zien dat regio’s samenwerking met het Rijk 
belangrijk vinden, waarbij de Regio Deal een opmaat kan zijn voor langjarige samenwerking. Dit past 
bij de behoefte aan meer opgavegerichte samenwerking tussen Rijk en regio, zoals blijkt uit het 
rapport van de Studiegroep Interbestuurlijke en Financiële Verhoudingen. Andere thema’s die in Regio 
Deal Labs aan de orde kwamen, zijn de inrichting van een passende regionale governance, legitimiteit 
en draagvlak.  
Op verzoek van bestuurders die betrokken zijn bij een Regio Deal is ook een digitale bijeenkomst 
georganiseerd voor bestuurders. Hier is gesproken over onderwerpen als gemeentelijke sturing in 
regionale samenwerking en samenwerking met andere partijen dan overheden. 
Gevolgen van de coronacrisis 
De impact van de coronapandemie op de ambities en opgaven is in alle Regio Deals besproken. Hieruit 
en uit onderzoek van de planbureaus en de Rabobank komen een aantal patronen naar voren:  
● Corona heeft invloed op alle aspecten van brede welvaart: economie (sectorale effecten die 
regionaal vaak verschillende impact hebben), ecologie/ruimte (druk op ruimte, herwaardering 
voor natuur) en mens/maatschappij (onderwijsachterstanden, participatie, druk op 
gezondheid, sociale cohesie). 
● Er zijn regionale verschillen in de impact, zowel stedelijk versus landelijk als verschillen binnen 
stedelijke agglomeraties.  
● Bestaande kwetsbaarheden lijken door corona te worden versterkt/uitvergroot. Een voorbeeld 
daarvan is de grote impact van corona in wijken die toch al kwetsbaar waren, zoals in 
Rotterdam Zuid en Groningen Noord. In de Zuid-Hollandse Delta werd corona bijvoorbeeld als 
katalysator van vraagstukken gezien, zoals het vergroten van ongelijkheid.  
● Het belang van een brede welvaart aanpak neemt toe: een integrale aanpak gericht op 
economisch en maatschappelijk herstel t.b.v. duurzame kwaliteit van leven en leefomgeving. 
Zo vergoot de coronacrisis de aandacht voor een gezonde leefstijl, wat om een integrale 
aanpak vraagt die ook naar de sociale en fysieke leefomgeving kijkt.  
● Het belang van regionaal maatwerk en “bottom-up werken” wordt duidelijker, aansluitend bij 
wat inwoners en ondernemers nodig hebben, om in te spelen op regionale verschillen. 
● Uit verschillende regio’s klonk het signaal dat de impact van de coronacrisis op jeugd een 
groot aandachtspunt is. Hierbij werd gesproken over onderwijsachterstanden, 
kansenongelijkheid en mentale gezondheidsproblemen. Het project Kansen4Kinderen wordt in 
de Regio Zuid- en Oost Drenthe bijvoorbeeld als perspectiefvol project beschouwd om op voort 
3
te bouwen in het kader van coronaherstel. Opgaven op de arbeidsmarkt was een ander 
terugkerend thema. Daarbij gaat het bijvoorbeeld om de positie van kwetsbaren, maar ook 
werden in verschillende regio’s de urgentie van een wendbare beroepsbevolking, en “werk 
naar werk” projecten zichtbaarder. 
In een aantal Regio Deals is er door de coronapandemie ook vertraging opgelopen, bijvoorbeeld op 
plekken waar behoefte was om gezamenlijk met bewoners visies voor de toekomst te ontwikkelen. 
Soms bleek dat digitaal op te lossen, of kwamen projecten na de lockdown weer goed op stoom. Bij 
 
3
 https://cmostamm.nl/wp-content/uploads/Rapportage-corona-herstel-strategie-Drenthe-digitale-versie-def.pdf 

Voortgang Regio Deals 
Landsdeel Noord  
1. Zuid- en Oost-Drenthe 
De Regio Deal Zuid- en Oost-Drenthe heeft een impuls gegeven aan het gezamenlijk verbeteren van 
de brede welvaart in de regio. De Regio Deal is daarnaast de aanzet geweest voor meer regionale 
samenwerking in de regio, en ook met het Rijk. De regio ervaart Den Haag dichterbij en ziet zichzelf 
ook zichtbaarder worden in Den Haag. Vanuit de Regio Deal zijn inmiddels ruim veertig projecten 
gestart, verdeeld over de pijlers Werken, Wonen en Welzijn. De economische structuurversterking is 
vormgegeven door het inrichten van innovatiehubs in de regio. Het biedt kansen voor jongeren en 
andere talenten uit de regio om kennis te maken met de (maak-) bedrijven uit de regio en samen te 
werken aan de vraagstukken voor de toekomst. Mooie voorbeelden hiervan zijn de IQ Boulevard in 
Hardenberg, de IT hub en DOC33 in Hoogeveen en de campus Emmen waarin MBO (Drenthe college), 
HBO (NHL Stenden) en WO (RUG) gezamenlijk in doorgaande leerlijnen werken aan het oplossen van 
de vragen van het bedrijfsleven. Er zijn tien proeftuinen gestart in verschillende woonwijken in 
gemeenten zoals Borger Odoorn, Hoogeveen en Coevorden, met als doel om te kijken wat werkt en 
wat werkt niet in het vraagstuk van het verduurzamen en toekomstbestendig wonen. Meer dan zestig 
scholen in de regio werken samen om alle kinderen gelijke kansen te geven. Er is een flexibele HBO-
Verpleegkunde opleiding in de regio gerealiseerd en er is een methode ontwikkeld om gezinnen te 
helpen armoedepatronen te doorbreken die in hun families van generatie op generatie zijn 
overgedragen. Betrokken partners in de regio willen graag op deze voet door voor de lange termijn. In 
de regio, met Den Haag en met meer stakeholders uit de verschillende werkvelden en thema’s. 
Meer informatie over deze Regio Deal is te vinden via www.regiodealzuidoostdrenthe.nl 
2. Natuurinclusieve landbouw  
In deze Regio Deal zijn het Rijk en de provincies Drenthe, Fryslân en Groningen aan de slag gegaan 
met gebiedsgericht werken aan meer natuurinclusieve landbouw. In acht gebieden die verschillen qua 
grondsoort en type landbouw zijn gebiedsprocessen opgestart om van onderop in een samenwerking 
tussen boeren, terreinbeheersorganisaties en overheden een streefbeeld te formuleren. Via projecten 
worden boeren in samenwerking met andere gebiedspartijen op gang geholpen om ‘anders te gaan 
boeren’. Voor deze samenwerking zijn fysieke bijeenkomsten en ontmoetingen essentieel. Als gevolg 
van de verschillende lockdowns de afgelopen twee jaren is de voortgang minder groot dan verwacht 
en is een verlenging van de uitvoeringsperiode met één jaar aangevraagd. Toch zijn er de nodige 
projecten in uitvoering en staan veel nieuwe initiatieven in de startblokken om in 2022 tot uitvoering 
te komen. Het gaat hierbij om een mix van grote en kleine projecten gericht op experimenten, 
kennisontwikkeling die bijdragen aan een landbouw die beter in balans is met de natuur en landschap 
en daarmee de leefgemeenschap. In vijf van de acht gebieden is een subsidieregeling voor 
kleinschalige boerenexperimenten in uitvoering. Samenwerkingsprojecten zijn hiermee gestart, 
waarmee bijvoorbeeld de bodemstructuur versterkt wordt, een gevarieerder grasaanbod op veen 
ontstaat en experimenten met strokenteelt en sorghumteelt plaatsvinden. Ook is het afgelopen jaar 
geïnvesteerd in monitoring, een belangrijk onderdeel van deze Regio Deal. Een kennisconsortium van 
WO, HBO, MBO en Kadaster ondersteunt het lerende karakter van deze Regio Deal. Deze 
gebiedsgerichte aanpak versterkt de samenwerking tussen boeren en andere gebiedspartijen, wat 
bijdraagt aan een gedragen en duurzaam perspectief voor de landbouw. De komende tijd kijken de 
betrokken partners hoe de aanpak in de Regio Deal zich verhoudt tot de plannen en afspraken uit het 
Coalitieakkoord op het gebied van landbouw, natuur en landelijk gebied.  

Werk & Inkomen, Gezondheid en Woonomgeving. Het eerste halfjaar van de deal stond vooral in het 
teken van het neerzetten van de organisatie en het uitvoeren van een nulmeting. Inmiddels zijn 
binnen alle pijlers projecten gestart. Op www.regiodealoostgroningen.nl staan verschillende projecten 
beschreven. Hieronder een kleine selectie. 
De pijler Leren zet in op ketensamenwerking binnen het onderwijs en met de arbeidsmarkt. Zo volgen 
met het project Route Rubicon en De Boeg nu honderd vroegtijdig schoolverlaters een aangepast 
onderwijstraject zodat zij toch een mbo-diploma kunnen halen. Ook wordt een impuls gegeven aan 
praktijkleren. Jongeren leren vanuit de praktijk een vak en krijgen een door het MBO erkende 
Praktijkverklaring. Dit mes snijdt aan twee kanten: bedrijven komen zo aan personeel en inwoners 
staan sterker op de arbeidsmarkt. De pijler Werk & Inkomen investeert daarbij in digitalisering en 
ondersteunt innovatieve ondernemers, bedrijven en initiatieven. Dit gebeurt ook hier in samenwerking 
met het onderwijs, zoals in de projecten Makeport Mercurius en InnovatieHub Oost-Groningen. De 
Pijler Gezondheid zet in op gezonde leefstijl en toegankelijke zorg. In het project Tijd voor Toekomst 
(Verrijkte Schooldag) krijgen kinderen een brede basis mee, wat bijdraagt aan kansengelijkheid. In 
alle zes deelnemende gemeenten start het project op twee scholen. Het project Ondersteuner Sociaal 
Domein zorgt voor een betere verbinding tussen het medisch en sociaal domein. De pijler 
Woonomgeving richt zich op de gebiedsgerichte aanpak en op verduurzaming van de woningvoorraad. 
Daarvoor is jouwbespaarcoach.com gestart. Dit project helpt, met inzet van lokale bedrijven, inwoners 
met bewustwording en verduurzaming. Inmiddels zijn meer dan 20.000 inwoners bereikt, hebben 
7.000 inwoners een energiebespaarpakket ontvangen en hebben de (door het project opgeleide) 
energiecoaches meer dan 750 huishoudens geadviseerd. 
De Regio Deal is een katalysator en zet stevig in op het borgen van haar activiteiten in de regio en op 
de lange termijn. Het gaat niet alleen om de projecten die nu lopen, maar juist om de beweging die zij 
op gang brengen. Vanuit die beweging hebben de gemeenten in 2021 gezamenlijk een langere termijn 
agenda opgesteld. 
5. Groningen Noord  
Met behulp van deze Regio Deal, gesloten op 10 juli 2020, streven Rijk en regio ernaar om de brede 
welvaart en algemene leefbaarheid in Groningen Noord over tien jaar dichter bij het stedelijk 
gemiddelde te brengen. Groningen wil een inclusieve stad zijn waar iedereen tot zijn recht komt en op 
een gelijkwaardige manier kan deelnemen aan de samenleving: in het onderwijs, op de arbeidsmarkt 
en op de woningmarkt. In het eerste jaar is veel geïnvesteerd in het inrichten van de organisatie en 
governance, waarbij er veel aandacht was voor het inbedden van de Regio Deal impuls in de al 
bestaande structurele wijkvernieuwing. 
Inmiddels zijn veel van de projecten binnen de Regio Deal op gang gekomen. Op het vlak van 
‘maatschappelijk meedoen’ worden er wijkbedrijven ontwikkeld, waarbij geleerd wordt van de 
ervaringen die daarmee zijn opgedaan in Selwerd. Daarnaast is gestart met de realisatie van ‘Michi 
Noeki’s’: kleinschalige halteplaatsen die zorgen voor toevallige ontmoetingen tussen wijkbewoners en 
tussen jong en oud. Die ontmoetingen vergroten het welzijn van mensen in de wijk en gaan 
eenzaamheid tegen. Op het vlak van prettig en veilig samenleven is er bijvoorbeeld een goede 
samenwerking ontstaan tussen politie en welzijnswerk om ondermijning in wijken tegen te gaan. De 
Pilot Jongerencoaches problematische jeugdgroepen is opgestart om te onderzoeken of gerichte inzet 
op de harde kern van een problematische jeugdgroep kan leiden tot een positieve gedragsverandering 
bij deze jongeren. Binnen de programmalijn kansen voor kinderen zijn inmiddels vier scholen aan de 
slag met de verlengde schooldag. Dit betekent extra leer-en ontwikkeltijd om zo de kinderen in de 
noordelijke stadswijken dezelfde kansen te bieden als in de rest van de gemeente. 

De Vruchtbare Kringloop Achterhoek (VKA) is een belangrijk lerend netwerk van boeren voor de 
transitie naar kringlooplandbouw. Het netwerk heeft afgelopen jaar hard gewerkt aan een 
professionele organisatie met uitstraling. Daarmee is een basis gelegd voor het ontwikkelen en 
uitvoeren van vernieuwde leer- en verbeterprogramma’s die impact hebben op de boerenpraktijk. Het 
VKA is van belang om met boeren samen richting te geven aan nieuwe onderzoeken, voldoende 
boeren die willen deelnemen aan praktijkexperimenten en vervolgens de resultaten breed te delen. 
Concrete pilots zijn onder andere: omgaan met stikstof op eigen bedrijf (BES-pilot), nieuw 
sturingsmodel (Marke-model) en een pilot voor combi van akkerbouw-veehouderij. Dat deze 
vraaggestuurde aanpak van onderzoek en experimenten gecombineerd met kennisdeling belangrijk is, 
zien we onder andere bij Wageningen Universiteit (WUR) die de boerenbetrokkenheid bij onderzoek 
een belangrijk aspect vindt in de regionale aanpak in de Achterhoek.  
In 2021 is een businessplan Achterhoek Deelvervoer Coöperatie opgesteld met de opgave om middels 
een coöperatie de fijnmazige bereikbaarheid in de Achterhoek beter te organiseren en verder uit te 
rollen. Marktpartijen vinden een ruraal gebied als de Achterhoek niet aantrekkelijk genoeg om met 
deelvervoer aan de slag te gaan. Daarom is de Achterhoek als rurale regio zelf aan de slag gegaan om 
dit coöperatief op te pakken. Het businessplan geeft de juiste haakjes om nadere stappen te zetten tot 
het opzetten van een deelvervoer coöperatie. Het opzetten van een regionale Deelvervoer Coöperatie 
is uniek in Nederland. Door dit de komende jaren vorm te geven kan dit ook dienen als voorbeeld voor 
andere rurale regio’s die met dezelfde bereikbaarheidsuitdagingen te maken hebben. 
Een belangrijk onderdeel van de Regio Deal is de ontwikkeling van de Achterhoek Monitor. Met de 
Achterhoek monitor wordt een overzicht van betrouwbare en feitelijke informatie over de economie en 
het leven in de Achterhoek. De informatie wordt samengesteld door een team van onafhankelijke 
onderzoekers. Er is begeleiding door een stuurgroep van deskundigen die de wetenschappelijke 
kwaliteit en de onafhankelijkheid van de duiding bewaken. In 2021 is de tweede monitor verschenen. 
Meer informatie over deze Regio Deal is te vinden via https://8rhk.nl/regio-deal-achterhoek-mooie-
resultaten-2019-2020/. 
8. Twente 
De Regio Deal Twente richt zich op vier actielijnen: versterking van de technologische kracht, de 
arbeidsmarkt, het vestigingsklimaat en de transitie naar een circulaire economie. Inmiddels is van de 
Rijksbijdrage (€30 mln.) €28,7 mln. aan projecten beschikt. De uitvoering van deze Regio Deal ligt 
grotendeels op schema, ondanks merkbare impact van de coronacrisis. De vertraging in projecten ten 
opzichte van het voorjaar lijkt langzaam te zijn ingehaald. 
De Regio Deal blijkt een vliegwiel voor een regionale samenwerking. De regionale samenwerking loopt 
goed, met gelijkwaardige vertegenwoordiging in de Twente Board vanuit de overheid, ondernemers en 
het onderwijs. De transformatie van Regio Twente naar de triple-helix samenwerking ‘(stichting) 
Twente Board’, met daaronder een eigen uitvoeringsorganisatie ‘Twente Board Development (BV)’ 
versterkt de governance in Twente. Dit is per 1 juli 2021 ingegaan. Twente Board is inmiddels de 
formele convenantpartner van de Regio Deal Twente.  
Er is een noodzaak geconstateerd voor meer regie op de vele initiatieven die er lopen in de regio. Dit 
heeft geresulteerd in het Talentpact Twente. Inmiddels zijn er twintig creatieve broedplaatsen in 
Twente gestart (doel was tien). De aantrekkingskracht op bedrijven is groter dan verwacht, wat 
zichtbaar is in de bijdrage in de private cofinanciering. De regionale spreiding is zichtbaar en de 
onderwerpen divers. Zo worden nieuwe technieken gebruikt voor cyberweerbaarheid, technische 

In 2021 is in het programma Circulaire bedrijven het multidisciplinaire fieldlab CIM opgericht 
(Circulaire Innovatie in de Maakindustrie). Het CIM gaat over interdisciplinaire innovatieprojecten voor 
het werken aan circulaire uitdagingen van bedrijven met als doel: techno-socio-economische 
innovaties voor waardebehoud van grondstoffen, halffabricaten en producten in kringlopen. Het 
Fieldlab mobiliseert benodigde kennis en kunde in de Cleantech Regio en Oost Nederland. Het Fieldlab 
verbindt de kennis in de lectoraten, academies en opleidingen van Saxion voor interdisciplinaire 
samenwerking gericht op praktische oplossingen voor bedrijven. 
 
In het algemeen lopen de projecten van de Regio Deal Cleantech Regio conform planning en liggen 
deze goed op schema. Slechts twee projecten blijven daarop achter. Bij de Techniek Fabriek Zutphen 
ontbrak het aan een goede penvoerder voor het opstellen van een gedegen Plan van Aanpak. 
Inmiddels is deze penvoerder gevonden. De verwachting is dat het project in het eerste kwartaal van 
2022 beschikt gaat worden. Het project Vindwerk.nl (Platform stad als werkgever) stagneert doordat 
de markt in een jaar tijd is verandert van een markt met veel werkzoekenden naar een markt met 
enorme krapte. Om die reden wordt het project herijkt. 
Meer informatie over deze Regio Deal is te vinden via https://www.cleantechregio.nl/samen-werken-
aan/regio-deal. 
10. Foodvalley  
De initieel langere aanloopperiode in deze Regio Deal heeft zich duidelijk uitbetaald in de huidige 
samenwerking; partners weten elkaar te vinden en werken samen in Rijk-regio verband en in de 
regionale structuren die in 2020 zijn vastgelegd in de regionale samenwerkingsovereenkomst. In 2021 
is daarnaast veel geïnvesteerd in het leggen van verbindingen: tussen de sporen en thema’s, met 
nationale ontwikkelingen (zoals landbouwthema met stikstofaanpak en kringlooplandbouw), en met 
ontwikkelingen bij gemeenten met aandacht voor organiseren van draagvlak en betrokkenheid vanuit 
de Regio. Om deze ontwikkelingen te ondersteunen is een communicatiestrategie ontwikkeld met 
bijbehorende instrumenten. Inmiddels wordt er in alle drie de sporen goede voortgang geboekt, 
hoewel de effecten van Covid-19 maatregelen wel invloed hebben op activiteiten met fysieke 
bijeenkomsten (o.a. co-creatie, werving studenten).  
Thema 1 richt zich op versnelde transitie in de landbouw. Experts hebben in samenspraak met 
stakeholders 25 innovaties goedgekeurd die getest gaan worden in de Proeftuin van ruim 70 
bedrijven. Dit betreft 12 innovaties met emissie reducerende maatregelen, 8 met circulair veevoer en 
5 bodemverbeteringsprojecten. Er vindt nog aanvullende werving plaats waarbij speciale aandacht 
gaat naar structurele maatregelen. Het ontwerp voor het Regionaal Omgevingsmeetnetwerk 
Luchtkwaliteit is uitgewerkt en de eerste metingen zijn gestart. Er wordt momenteel ook gezocht naar 
manieren om het netwerk uit te breiden met depositiemetingen ammoniak. Voor Thema 2 wordt volop 
onderzoek gedaan naar voeding en gezondheid, waarin onderzoekers samenwerken met lokale en 
regionale organisaties en netwerken. Bijvoorbeeld naar het effect van een plantaardig dieet op de 
vitaliteit van ouderen; of naar het gezonder en duurzamer maken van restaurantmenu’s, waaraan 
meer dan 35 restaurants meedoen. Thema 3 betreft kennis en innovatie: in 2021 zijn 7 investeringen 
gedaan in gedeelde onderzoeksapparatuur en is de eerste aanvraag voor gedeelde faciliteiten 
gehonoreerd (Insect Experience Centre). Ook is de Shared facility finder uitgebreid met 50 
organisaties. Raad en Staten hebben een definitief besluit genomen over de World Food Centre 
Experience, en aan de Experience wordt momenteel volop gebouwd. Tot slot wordt er bij de Food 
Academy Nijkerk hard gewerkt aan een Leven Lang ontwikkelen traject, waarbij de werving van 

coaching. Ruim 800 werkgevers hebben een subsidieaanvraag ingediend en meer dan 1.400 
werknemers volgen scholing of hebben dit afgerond.  
De Spoorzone ontwikkelt zich steeds meer tot de nieuwe, creatieve en innovatieve broedplaats van 
Regio Zwolle, waar mensen wonen, ondernemen, innoveren en elkaar ontmoeten en waar volop 
kruisverbanden tussen grote en kleine bedrijven, organisaties en onderwijsinstellingen ontstaan. Het 
zogenoemde ECO-team, bestaande uit ambassadeurs, investeerders, specialisten en kwartiermakers 
uit verschillende sectoren, jagen ontwikkelingen aan, helpen initiatieven verder en zorgen voor 
bundeling van investeringskracht.  In het Vechtdal wordt gewerkt aan versterking van de recreatieve 
beleving en regionale economische groei, met behoud en versterking van natuurwaarden. Er is een 
nieuw fietspad opgeleverd tussen Hardenberg en Rheeze, bestemd voor recreatie en woon-/ 
werkverkeer. Ook is een pilot gestart met elektrisch varen. Langs een deel van de oevers langs de 
Vecht wordt de stortsteen verwijderd en worden oude slenken in de uiterwaarden hersteld. Dit zorgt 
voor verbetering van omstandigheden voor waterfauna. 
De uitvoering van deze Regio Deal wordt door een onafhankelijke adviescommissie begeleid. Het Rijk 
draagt € 22,5 miljoen bij aan de Regio Deal. De cofinanciering vanuit de regio loopt inmiddels op tot 
circa € 52 miljoen.  
Zie voor meer informatie over deze Regio Deal: https://regiozwolle.info/regiodeal 
13. Veluwe 
Voor de Regio Deal Veluwe investeren Rijk en Veluwse partijen in: het optimaliseren van het 
ruimtegebruik, bestemmingsmanagement, duurzame mobiliteit, het Vakantiepark van de Toekomst en 
een gezamenlijke agenda voor wet- en regelgeving. Na de ondertekening van de deal in de zomer van 
2020 kwam de uitvoering van deze deal moeizaam op gang. Het blijkt voor veel regionale partijen 
lastig te zijn om projectmatig te werken in of nabij het omvangrijke Natura2000-gebied de Veluwe. In 
2021 heeft de provincie daarom extra begeleiding ingezet om de uitvoering van projecten op gang te 
brengen. Daarbij is gekozen voor grootschalige (ruimtelijke) projecten. In 2021 zijn er zes van 
dergelijke projecten van start gegaan.  
Het project Staverden is inmiddels een mooi voorbeeldproject van ruimtelijke integrale aanpak: het is 
een brede integraal aanpak van een specifiek gebied met eigen opgaven. Het project is voor het 
ste
Geldersch Landschap & Kasteelen belangrijk om te onderzoeken hoe je een landgoed in 21 eeuw 
kunt beheren in relatie tot de opgaven van deze tijd. Kwaliteit is leidend bij de plannen. Daarom is 
eerst goed in beeld gebracht wat de kwaliteiten van het gebied zijn. Dit is vervolgens vertaald in een 
beheervisie, waarbij er aandacht is voor de complexiteit en de dynamiek in het gebied, hetgeen 
resulteert in een brede insteek voor natuur, water, landbouw, erfgoed en recreatie.  
Om toerisme en natuur beter met elkaar in balans te brengen worden er toegangspoorten naar de 
Veluwe gecreëerd, van waaruit bezoekers als vanzelf de meest gewenste routes kunnen volgen om 
het gebied te ontdekken, zodat de recreatieve druk op kwetsbare natuurgebieden vermindert. In dat 
kader is in 2021 gestart met de ontwikkeling van het Masterplan Veluwezoom. De balans tussen 
natuur en recreatie is in de Veluwezoom ernstig verstoord. De focus ligt dan ook op de actielijnen 
bestemmingsmanagement en mobiliteit. Al vele jaren zoeken belanghebbenden naar oplossingen voor 
de problematiek, zoals parkeeroverlast, lawaai en ‘overbetreding’ van kwetsbare gebieden. Het kopen 
van een manege in dit gebied bleek de katalysator voor gebiedsontwikkeling. De gezamenlijke partijen 
gaan nu het gebied opnieuw inrichten (schuiven van functies). Met een verkeersplan wordt verder 

15. Zeeland 
De uitvoering van de Regio Deal Zeeland loopt grotendeels conform planning. Naast de afgesproken 
investering van €70 miljoen door rijk en regio samen, heeft de regio circa €4 miljoen extra 
beschikbaar gesteld om het volledige pakket projecten te realiseren. Wel is er door de 
coronamaatregelen vertraging opgelopen bij de realisatie van de doelen van de Deal. Zo was het lastig 
reisbewegingen van leerlingen te meten in het kader van het Smart Mobility-project door 
schoolsluitingen. Data om vervoer in de provincie slimmer te organiseren komt daarom later 
beschikbaar. Andere onderdelen van dit project hebben daarom voorrang gekregen, zoals het plaatsen 
van deelfietsen. Ook waren participatietrajecten lastiger vorm te geven, zoals voor de realisatie van 
de Central Gate bij de haven van Vlissingen. Om deze reden wordt de looptijd van de Regio Deal met 
1 jaar verlengd, tot en met 31 december 2023. De eerste twee projecten zijn volledig afgerond: 
Samenwerking in de Groene Delta zorgde ervoor dat het groene onderwijs in Zeeland behouden blijft 
en beter aansluit in de keten van groen onderwijs in de regio en ook bij de regionale arbeidsmarkt. Zo 
blijven ook potentiële arbeidskrachten voor de regionale arbeidsmarkt behouden. De uitbreiding van 
het bevrijdingsmuseum met de Four Freedoms Experience is gereed onder het motto ‘Leren van toen 
voor een vreedzame toekomst’ en meer actueel dan ooit. Met de vaststelling van de “Subsidieregeling 
Gebiedsgerichte Aanpak Wonen 2022”is ook het laatste deel van het project “Kwaliteitsimpuls wonen 
en leefbaarheid” van start gegaan. Hiermee kan een beroep worden gedaan op €2.000.000 voor 
herstructurering en verbetering van woon- en leefkwaliteit in wijken en kernen. 
Halfjaarlijks rapporteert de provincie over de voortgang van de Regio Deal aan Provinciale Staten. 
Voor de meest recente rapportage, zie: 
https://www.zeeland.nl/sites/default/files/digitaalarchief/IB21_26d08254.pdf 
16. Midden- en West-Brabant 
In de Regio Deal Midden- en West-Brabant Makes and Moves zijn 16 projecten in 2020/2021 met de 
uitvoering gestart. De projecten hebben hierbij fors last gehad van de coronapandemie. Hierdoor is de 
realisatie in 2020 vertraagd, maar de achterstand is in 2021 weer goeddeels ingelopen. De doelen 
voor de Regio Deal zijn er op gericht om het MKB in de regio te ondersteunen bij het slimmer, 
duurzamer en circulair produceren, vervoeren en onderhouden van goederen. Ook zet de Regio Deal 
met een aantal projecten in op het verkrijgen en behouden van voldoende vakbekwaam personeel, 
het realiseren van een meer duurzame arbeidsmarkt in de regio. Een voorbeeld hiervan is HTC 
Topsectoren. In HTC Topsectoren wordt samengewerkt met de stichting vakopleiding Metaal waarmee 
in 2021 een vakopleiding ‘programmeur lasrobots’ is opgezet. Een opleiding voor vakmensen waaraan 
binnen en buiten de regio Midden- en West-Brabant een ernstig tekort is. Inmiddels zijn in 2021 de 
eerste zes leerlingen opgeleid en hebben een baan én zijn er tien mensen met de opleiding gestart. 
Verder heeft Biovoice, wat als doel heeft om grote en kleinere bedrijven met elkaar te laten werken 
aan marktgerichte innovaties en de verbetering van ecosystemen, inmiddels geleid tot 54 
samenwerkings- en researchtrajecten waarin 30 gezamenlijke onderzoekslijnen worden uitgevoerd. 
De Logistics Community Brabant (LCB) combineert verschillende vervoerswijzen in transport met als 
doel maatschappelijke en economische waarde toe te voegen onder het gelijktijdig verduurzamen en 
vergroenen van het goederentransport. Hiervoor verbindt zij de 25 Brabantse corridors van het 
transportnetwerk (trein, binnenvaartschip en vrachtauto). Via interactieve bijeenkomsten is de 
samenwerking tussen bedrijfsleven, onderwijs en de verschillende overheden versterkt. 
Meer informatie over deze Regio Deal is te vinden via https://regiodealmidwestbrabant.nl/  

hierbij ondersteund worden met diverse regelingen en kennisuitwisseling. In het Circular Food Center, 
een initiatief van Samen Tegen Voedselverspilling, werken overheden, meer dan 100 bedrijven, 
kennisinstellingen en maatschappelijke organisaties samen aan oplossingen voor voedselverspilling en 
duurzame voedselverpakkingen en willen daarin wereldwijd koploper zijn. In het kader van 
AgriFoodInnovation zijn vier businesscases ingebracht door het bedrijfsleven om versneld twee 
systeemsprongen mogelijk te maken naar een digitale gewasketen en een slimme varkensketen. Het 
aantal bedrijven dat hierbij aansluit, groeit elk kwartaal. 
 
De betrokken partijen zijn trots op de Regio Deal die zichtbaar versnelling heeft opgeleverd op de 
integrale aanpak van regionale opgaven. Er is meer verbinding zowel op bestuurlijk, tactisch als 
uitvoerend niveau binnen de regio als ook met rijk en provincie. De regionale partners van Regio Deal 
Noordoost Brabant zijn RNOB (penvoerder), AgriFood Capital, Noordoost Brabant Werkt en de 
provincie Noord-Brabant. 
Zie voor meer informatie over deze deal: Regio Deal Noordoost-Brabant (rnob.nl) 
19. Zeeuws Vlaanderen ‘Zeeuwen zelf aan zet’   
Vanaf juli 2020 zijn Rijk en regio samen aan de slag met de uitvoering van de Regio Deal Zeeuws-
Vlaanderen (2020-2024). Doel is het versterken van de sociale structuur en cohesie van Zeeuws-
Vlaanderen door inwoners, bedrijven en organisaties zelf aan de slag te laten gaan. De ambitie is een 
leefbaar, zelfredzaam en toekomstbestendige regio waar de inwoners trots op zijn. De brede welvaart 
is toegenomen en inwoners worden en voelen zich actief betrokken bij ontwikkelingen in de regio en 
zijn in staat uitdagingen op te pakken. Het programma van de deal bestaat uit vier lijnen die elk op 
hun eigen manier aan de slag gaan met het vormgeven van participatie en sociale cohesie: identiteit 
en participatie, toekomstbestendig veranderen leefomgeving, voorzieningen innovatief dichterbij en 
arbeidsmarkt & scholing. 
Inmiddels zijn bijna alle projecten van start en is de deal volop in uitvoering ondanks de vertraging 
door de corona omstandigheden. Een inhaalslag wordt echter snel verwacht nu projecten uit de 
opstartfase komen. Hiermee is het gros van de middelen uit de rijksbijdrage van € 7,5 miljoen 
toegekend en lopen de gemaakte afspraken op de cofinanciering volgens planning. Het centrale 
onderwerp participatie komt goed van de grond en wordt op diverse plekken zichtbaar zoals in Hulst 
waar een regionaal netwerk van inwoners gezamenlijk aan de slag gaan met de fysieke leefomgeving. 
Ook is veel geïnvesteerd in kennisdeling en samenwerking zowel op participatie (hoe doe je dat en 
met welke instrumenten) en in het aan elkaar koppelen van de projecten uit de verschillende lijnen. 
Zie voor meer informatie over deze deal: https://www.economicboardzeeland.nl/economic-board-
zeeland/regio-deal-zeeuws-vlaanderen/  
20. Noord-Limburg 
Regio Noord-Limburg, provincie Limburg en het Rijk leveren met de in juli 2020 gesloten Regio Deal 
Noord Limburg (2020-2024) gezamenlijk een bijdrage aan de regionale ambitie om de Gezondste 
Regio van Nederland te worden. Doel is het bevorderen van de brede welvaart, leefbaarheid, 
vestigingsklimaat en de economische kracht van de regio in nauwe samenhang met de 
Investeringsagenda Noord-Limburg (uitwerking van de strategische visie in een 
Uitvoeringsprogramma op basis van 6 programmalijnen die invulling geven aan een gezamenlijk lange 
termijn perspectief voor de Regio). De inzet binnen de Regio Deal is gericht op vijf thema’s: Future 
Farming, Vitaal en Gezond, Talent aantrekken en behouden, Veilige en leefbare omgeving, 

strafrechtketen (LVB-project) in 2020 uitgebreid naar Oud-Charlois en Carnisse. Het doel is om de 
preventieve aanpak van de jongeren in deze wijken en in de Tarwewijk te versterken. 
Meer informatie over deze Regio Deal is te vinden in de jaarstukken Rotterdam 2020. Nationaal 
Programma Rotterdam Zuid en in de Collegebrief over voortgang Nationaal Programma Rotterdam 
Zuid 2020 Gemeente Rotterdam (raadsinformatie.nl) 
22. Den Haag Zuidwest  
De Regio Deal Den Haag Zuidwest investeert in de brede welvaart van de regio langs drie pijlers: 1) 
sociale samenhang en veiligheid 2) vitale inwoners en 3) activeren, leren en werken in de 
(wijk)economie. Net als in andere kwetsbare gebieden, heeft de coronacrisis ook impact op Den Haag 
Zuidwest en de Regio Deal projecten. Zo is ontmoetingscentrum Allekanten beperkter open geweest, 
maar heeft desondanks goede resultaten geboekt. Ruim 800 omwonenden kwamen langs en er 
hebben activiteiten plaatsgevonden gericht op het leveren van een positieve bijdrage in de wijk. De 
Participatiekeuken heeft – ondanks alle beperkingen – 100.000 maaltijden bezorgd. Pandje 4 is erin 
geslaagd ruim 350 bewoners actief te krijgen in de buurt. De Lief en Leedstraatjes zijn een groot 
succes. In Zuidwest zijn inmiddels bijna 1.500 bewoners betrokken in 76 straten. Een van de vijf 
genomineerde straten voor de Verkiezing van de Liefste straat 2021 ligt dan ook in Zuidwest. De 
werkwijze van Vreedzame Wijk wordt uitgebreid naar andere buurten. Ook werden bewoners, juist 
tijdens de coronapandemie, gestimuleerd tot gezond gedrag en sport en beweging, bijvoorbeeld via 
Life Goals dat begin 2020 is gestart. Het Haags Sportkwartier ontwikkelt inmiddels vanuit twee 
beweeglabs sport- en beweegactiviteiten in co-creatie met bewoners en lokale organisaties. Tijdens de 
coronapandemie zijn lessen voor volwassenen en jongeren op gebied van taal, techniek en digitale 
vaardigheden zoveel mogelijk online doorgegaan. Dat was een behoorlijke uitdaging in een gebied als 
Zuidwest, waar digitale vaardigheden en toegang tot digitale middelen niet vanzelfsprekend zijn. Om 
de stap naar werk voor bewoners kleiner te maken en drempels weg te nemen is een methodiek 
ontwikkeld (de werkfittrajecten) die is toegepast in een aantal Regio Deal projecten. Deze methode wordt 
geïmplementeerd binnen de bestaande dienstverlening. Op 1 april 2021 is het wijkleerbedrijf van start 
gegaan. Om de wijkeconomie te stimuleren is een bedrijfscontactfunctionaris aan de slag gegaan die 
kleinschalige ondernemers in Zuidwest bijstaat bij het opstarten en laten groeien van hun bedrijf. Om 
steun te krijgen voor de grote opgave in Zuidwest – zowel op sociaal, economisch als fysiek vlak – en 
vanwege de grote impact die de opgave heeft op bewoners, ondernemers en wijkorganisaties is hun 
stem in de plannen essentieel. Tegelijkertijd vraagt dit ook veel afstemming. Daarom is ten behoeve 
van de Regio Deal in 2019 de Partnerraad Zuidwest opgericht. Deze ontwikkelt zich inmiddels door tot 
een breed adviesplatform voor Zuidwest met zo’n 20 zeer betrokken bewoners.  
Voor de meest recente voortgangsrapportage zie 
https://denhaag.raadsinformatie.nl/document/10866871/1/RIS310659_Bijlage  
23. Noordelijk Flevoland 
De uitvoering van de Regio Deal is de afgelopen periode verder op stoom gekomen. Dit geldt voor alle 
drie de pijlers (maritiem cluster Urk, verduurzaming IJsselmeervisserij en MITC) die tezamen een 
belangrijke impuls geven aan de brede welvaart op Noordelijk Flevoland.  
Wat betreft het maritiem cluster Urk is in 2021 het bestemmingsplan voor het binnendijkse 
bedrijventerrein Port of Urk vastgesteld en zijn inmiddels de eerste gronden uitgegeven. In 2020 is 
opnieuw gestart met de procedure voor het inpassingsplan voor het buitendijkse bedrijventerrein, de 
Maritieme Servicehaven Noordelijk Flevoland. Deze is in juni 2021 definitief vastgesteld, maar er loopt 

De (tussen)resultaten op het gebied van kennisontwikkeling bieden inzicht in de langere-termijn 
effecten van bodemdaling en worden onder meer gebruikt om de samenwerking te versterken en 
verschillende gremia te voeden, zoals (met) het platform Slappe bodem, Stevige steden, het 
interbestuurlijk programma Hollands Utrechtse Veenweiden, de NOVI samenwerking, en de veenweide 
strategieën. De meeste projecten lopen op schema. Doordat een aantal projecten is aangescherpt en 
goedkoper uitviel, konden er 4 nieuwe projecten worden toegevoegd. Eén daarvan is een project van 
het Kennis Centrum Aanpak Funderingsproblematiek dat met behulp van de applicatie ‘FunderMaps’ 
en het Funderingsloket Groene Hart funderingsrisico’s beter in kaart brengt en het bewustzijn over 
schaderisico’s en handelingsperspectief voor woningeigenaren vergroot. Daarnaast is het project over 
de teelt van lisdodden afgerond en wordt deze kennis verspreid. Het Mobiel Informatiecentrum 
Bodemdaling is gereed en staat op verschillende locaties om bewoners te informeren. De laatste hand 
wordt gelegd aan het Kenniscentrum Bodemdaling en Funderingen, één centraal fysiek en digitaal 
punt voor alle kennis en kennisdeling rond stad en buitengebied. 
Medio 2021 is ook de nulmeting over het handelingsperspectief bodemdaling opgeleverd genaamd 
‘beelden van bodemdaling’, waarbij 1.450 inwoners en (agrarische) ondernemers zijn betrokken, als 
ook medewerkers van de diverse overheden en terreinbeherende organisaties. Hierdoor is onder meer 
inzicht ontstaan over hoe deze doelgroepen denken over bodemdaling en hoe ze hiermee om willen en 
kunnen gaan. 
Zie voor meer informatie over deze Regio Deal: https://bodemdalingdebaas.nl 
25. Drechtsteden-Gorinchem 
Vanaf 2020 geven de regio Smart Delta Drechtsteden, de gemeente Gorinchem, de Provincie Zuid-
Holland en het Rijk in de Regio Deal Drechtsteden-Gorinchem vorm aan het verbeteren van de brede 
welvaart in de Drechtsteden en Gorinchem langs de pijlers Human Capital, Toegepaste Innovatie en 
Dynamische Oevers. Hoewel de coronapandemie voor extra uitdagingen heeft gezorgd in de regio en 
daarmee de Regio Deal, lopen nagenoeg alle projecten volgens planning. De gevolgen van corona zijn 
vooral zichtbaar geworden op het gebied van personenvervoer over water en Perspct (verbinden van 
mensen met een afstand tot de arbeidsmarkt), doordat activiteiten ten gevolge van de maatregelen 
niet door konden gaan. In de pijler Human Capital is gestart met 3 AD-opleidingen aan de Dordrecht 
Academy, wordt door overheid, ondernemingen en onderwijs geïnvesteerd in de exploitatie van het 
Innovatie en Afstudeercentrum in Gorinchem, is er het BAAS-platform waar (MBO) studenten, 
werkzoekenden en werkgevers elkaar vinden om een leven lang te ontwikkelen en zijn de eerste 
deelnemers via het project ‘kansrijk op het Nedstaal terrein’ gestart met een praktijkleerprogramma 
waarmee werklozen duurzaam naar een betaalde baan worden begeleid en personeel van bedrijven 
om- en bijscholing kunnen krijgen. Op het gebied van toegepaste innovatie wordt onder andere 
gewerkt aan de Maakfabriek en het Kopgebouw die met de Duurzaamheidsfabriek en de Dordrecht 
Academy de campusontwikkeling aanzwengelen. Opgestelde innovatie roadmaps en de digital 
roadmap voor Digital Mainport Drechtsteden geven richting en jagen (praktische) innovatie aan. Bij de 
dynamische oevers zien we grote investeringen en uitvoeringskracht op nieuwe woningbouw locaties, 
modal shift in de vorm van verplaatsingen van de bedrijven Peute en Dolderman naar betere gelegen 
locaties in de regio waardoor vrachtverkeer over de weg kan worden verminderd en er ruimte vrijkomt 
voor nieuwe woningbouw en natte bedrijvigheid. Ook worden een aantal oevers opgewaardeerd door 
de natuurwaarden én de bereikbaarheid te verhogen. 
Meer informatie over deze Regio Deal is te vinden op Regio Deal Drechtsteden-Gorinchem 

ruimte, start van het werkteam Muntenbuurt, uitvoering van een diepgaande veiligheidsanalyse met 
bijbehorende eerste acties en de oplevering van de woonzorgwijzer. 
Vollenhove: In 2020 is gestart met de wijkaanpak Vollenhove Vooruit. In de afgelopen periode is 
gewerkt aan het opzetten van projecten en een netwerk waarin wordt samengewerkt met diverse 
partners en projectgroepen (netwerkstructuur). Het realiseren van ontmoetingsplekken was een 
prioriteit. Resultaten zijn onder meer: contacten in de wijk zijn uitgebreid, onder meer door de inzet 
van een kwartiermaker. Naast de technische renovatie van de L-flat is ook de sociale aanpak, 
intensieve begeleiding van en hulpverlening aan bewoners in volle gang. Dit in samenwerking met het 
Instituut voor Publieke waarden (actieonderzoek en doorbraak methode). Met de opening van een 
nieuw buurtpunt (’t Volle Hof) waarin ook het sociale team en CJG zijn gevestigd, kunnen 
buurtbewoners terecht voor het ontmoeten, activiteiten en hulpvragen . Voor heel Vollenhove wordt  
een gebiedsvisie ontwikkeld, in 2021 is een inspiratiedocument Parkplan Vollenhove door de raad 
vastgesteld. De eerste 300 woningen van de L-flat zijn intussen afgesloten van het kookgas: de 
mogelijkheden voor Vollenhove gasvrij worden verder onderzocht. De buurtboa heeft zijn plek 
veroverd in de wijk. Door middel van gericht toewijzen zijn de eerste bewoners gehuisvest die 
voorrang hebben gekregen omdat ze een maatschappelijke rol gaan spelen in de buurt.   
De nulmeting van de monitoring van de RD Vitale wijken door het RIVM is gerealiseerd en levert veel 
informatie op over de wijken. Door nieuwe inzichten wordt opschaling naar andere wijken en 
gemeenten mogelijk. In de Community of Practice leren deelnemers van elkaar wat werkt. In 2022 
zullen kennispartners de nulmeting per wijk definitief maken en wijk specifiek uitbreiden.  
28. Maritiem Cluster Kop van Noord-Holland 
In de Regio Deal Maritiem Cluster Kop van Noord-Holland zetten gemeente Den Helder, Provincie 
Noord-Holland en de stuurgroep De Kop Werkt! zich samen met het rijk in voor het versterken, 
verbeteren en versnellen van bestaande en nieuwe Human Capital activiteiten, maritieme opkomende 
technologieën en de energietransitie-waterstofeconomie. 
Na de ondertekening van de Regio Deal is flink ingezet op het inrichten van een goede 
governancestructuur. De Regio Deal heeft een aanzuigende werking, waardoor ook nieuwe partijen 
aanhaken: zowel ondernemers, het onderwijs als vanuit verschillende departementen die de Regio 
Deal hebben ondertekend, en ook departementen die dat niet hebben gedaan. 
De programmalijn Human Capital fungeert als paraplu over de andere twee programmalijnen heen. Zo 
worden bij het te sluiten leerwerkakkoord in de programmalijn Human Capital ook de 
programmalijnen maritieme technologieën en waterstof betrokken en is er een overeenkomst met het 
Clusius College gesloten over het organiseren van MBO-keuzedelen rondom het METIP (drones, 
XR/VR, 3D-printing). Met de New Energy Coalition, wordt verkend of en hoe het onderwijs 
vormgegeven kan worden in relatie tot waterstof. De start van twee Associate Degree’s in september 
2021 is bovendien een feit. In de programmalijn maritieme opkomende technologieën is inmiddels een 
zelfstandige organisatie opgericht: het Maritime Emerging Technologies Innovation Park – METIP. De 
fysieke locatie van het METIP is eind 2021 geopend op Willemsoord; een toonaangevende locatie met 
veel maritieme geschiedenis. De Koninklijke Marine gebruikt een deel van deze locatie o.a. voor 
simulaties. Ook hebben een aantal ondernemers hun intrek genomen in het gebouw. Tot slot vinden er 
veel activiteiten plaats in het kader van de programmalijn energietransitie-waterstofeconomie. Zo is er 
een samenwerkingsverband opgezet met lokale, regionale en bovenregionale stakeholders, is er 
gestart met de voorbereiding voor de aanvraag voor de Hydrogen Valley status en is via het project 
H2Gateway de businessanalyse naar een blauwe waterstoffabriek afgerond.  

31. Nucleaire problematiek  
Het verwerken en afvoeren van het historisch radioactief afval bij NRG in Petten naar de COVRA in 
Vlissingen, en de ontmanteling van gebouwen bij NRG in Petten, verloopt conform planning. EZK heeft 
met NRG een overeenkomst in de vorm van een lening met voorwaardelijke terugbetalingsverplichting 
afgesloten. In 2021 is een aanvullende lening met voorwaardelijke terugbetalingsverplichting 
verstrekt. De samenwerking  tussen NRG en COVRA verloopt goed. Dat is van belang voor een tijdige 
verwerking en afvoer van het historisch afval. Een aanjager ziet hierop toe. 
32. Caribisch Nederland  
In 2020 heeft het kabinet 20 miljoen uit de Regio Envelop beschikbaar gesteld voor Caribisch 
Nederland. Deze investering was een aanvulling op de 30 miljoen die in 2018 al was vrijgemaakt voor 
voornamelijk infrastructurele projecten.  
De nadruk in deze ronde ligt op sociaaleconomische en ecologische projecten en op governance. Dit 
bedrag is ingezet ten behoeve van vijf meerjarige projecten: het programma BES(t) 4 Kids, het 
versterken van de aansluiting van het onderwijs op de arbeidsmarkt, een jobcentrum op Bonaire, het 
Koraalherstelplan, en het versterken van de governance van Sint-Eustatius. De uitvoering van deze 
projecten loopt of is afgerond, zoals de realisatie van een jobcentrum Bonaire. 
De incidentele investeringen worden in de komende periode ook verbonden met de nieuwe 
beleidsinitiatieven uit het coalitieakkoord en de investeringen van 30 miljoen structureel en 35 miljoen 
voor het Natuur- en Milieubeleidsplan (NMBP). 
  

RD Twente 30,00 30,00 - - 31-12-25 
RD Achterhoek 20,00 20,00 - - 31-12-22 
RD Foodvalley 20,00 20,00 - - 31-08-24 
RD Groene Hart 10,00 10,00 - - 31-12-23 
RD Noordelijk Flevoland 15,00 7,50 7,50 - 31-12-25 
RD Den Haag Zuidwest 7,50 7,50 - - 31-07-23 
RD ZaanIJ 7,50 7,50 - - 31-12-23 
RD Parkstad Limburg 40,00 40,00 - - 31-12-22 
RD West- en midden 10,00 10,00 - - 31-12-24 
Brabant 
Subtotaal tranche #2 215,00 207,50 7,50 -  
Tranche #3          
RD Zuidoost Fryslân 15,00 15,00 - - 01-10-24 
RD Groningen Noord 15,00 15,00 - - 01-10-24 
RD Oost Groningen 15,00 15,00 - - 01-07-24 
RD Zwolle 22,50 22,50 - - 31-12-23 
RD Veluwe 12,50 12,50 - - 31-12-24 
RD Rivierenland 7,50 7,50 - - 31-12-23 
RD Cleantech 7,50 7,50 - - 31-12-24 

