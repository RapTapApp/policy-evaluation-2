 
Samenvatting 
Evaluatie Veiligheidswet BES 
Groningen, 21 maart 2022 
  

EVALUATIE VEILIGHEIDSWET BES 
Samenvatting 
Aanleiding 
De Veiligheidswet BES is op 10-10-’10 ingevoerd toen de staatkundige structuur van het Ko-
ninkrijk der Nederlanden werd gewijzigd en Bonaire, Sint Eustatius en Saba als openbare licha-
men deel zijn gaan uitmaken van het land Nederland. De Veiligheidswet BES regelt de taak en 
samenstelling van het politiekorps en de inrichting en organisatie van de brandweerzorg, ram-
penbestrijding, crisisbeheersing en geneeskundige hulpverlening in Caribisch Nederland.  
 
Uitgangspunt tijdens de wetgevingsoperatie per 10-10’10 was dat de inhoud van de Neder-
lands-Antilliaanse wetgeving zoveel mogelijk werd gehandhaafd in Caribisch Nederland. Een 
Nederlands-Antilliaans wettelijk kader ontbrak op het terrein van de brandweer, de rampen-
bestrijding en de crisisbeheersing. De structuur van de Politiewet 2012 en de Wet veiligheids-
regio’s (Wvr) werd als uitgangspunt voor de Veiligheidswet BES genomen. 
 
In 2018 heeft de Inspectie Justitie en Veiligheid (JenV) naar aanleiding van de orkanen Irma, 
Jose en Maria een onderzoek gedaan naar het systeem van rampenbestrijding in Caribisch 
Nederland. In de beleidsreactie op het onderzoek van de Inspectie JenV heeft de minister van 
Justitie en Veiligheid een evaluatie van de Veiligheidswet BES aangekondigd. Dit is de samen-
vatting van dat evaluatieonderzoek.  
Onderzoeksvraag en deelonderzoeken 
De volgende onderzoeksvraag stond in het onderzoek centraal:  
 
Hoe functioneert de Veiligheidswet BES gelet op de per 10-10-’10 geformuleerde uitgangs-
punten en doelstellingen, welke knelpunten zijn te onderscheiden en in hoeverre is de wet 
toekomstbestendig, mede gelet op de huidige en toekomstige ontwikkelingen in het veilig-
heidsdomein en de bevindingen van de eind 2020 geëvalueerde Wet veiligheidsregio’s?  
 
Deze hoofdvraag valt uiteen in 11 deelvragen, die op hun beurt zijn onderverdeeld in vier on-
derzoeksthema’s. Het gaat om de volgende thema’s:  
 
1. Doelen en uitgangspunten van de wet  
2. Beleid, uitvoering, financiering en toezicht  
3. Samenwerking tussen de BES-eilanden onderling en in de regio 
4. Toekomstbestendigheid en verhouding tot de Wet veiligheidsregio’s (Wvr)  
 
 1 

EVALUATIE VEILIGHEIDSWET BES 
samenstelling. De inrichting, de organisatie, het gezag en het beheer van de politie is geregeld 
in de Rijkswet politie van Curaçao, van Sint Maarten en van Bonaire, Sint Eustatius en Saba. 
De inrichting, de organisatie, het gezag en het beheer van de brandweerzorg zijn wel geregeld 
in de Veiligheidswet BES.  
 
De Veiligheidswet BES regelt zes onderwerpen: 
a. Taak en samenstelling van de politie en KMar 
b. Inrichting, organisatie, gezag en beheer van het brandweerkorps  
c. Rampenbestrijding en crisisbeheersing  
d. Samenwerking 
e. Financiën 
f. Toezicht 
 
Hieronder wordt op de bevindingen per onderwerp ingegaan.  
Politie en brandweer  
Wat betreft politie en brandweerzorg heeft de wet met name bijgedragen aan het tot stand 
komen van een voor de drie eilanden gezamenlijk politiekorps (KPCN) en brandweerkorps 
(BKCN). Wat betreft de taken en samenstelling worden voor de politie geen grote knelpunten 
geconstateerd in deze evaluatie. Voor de brandweer zijn de inrichting, de organisatie, het ge-
zag en het beheer in de Veiligheidswet BES geregeld. De basis is volgens gesprekspartners in 
de afgelopen twaalf jaar neergezet, maar de ontwikkeling richting preventieve brandweerzorg 
verloopt trager dan verwacht. Uit de gesprekken komt naar voren dat de oorzaak met name 
bij de bestuurscolleges en de korpsbeheerder ligt; deze sturen de brandweer onvoldoende 
aan. Oorzaken dat te weinig sturing door het openbaar lichaam plaatsvindt, is volgens hen: 1) 
de relatief nieuwe bevoegdheid van het openbaar lichaam om een visie op brandweerzorg te 
moeten formuleren, 2) het feit dat het Rijk de uitvoering van de prioriteiten bekostigt en niet 
het openbaar lichaam, waardoor het openbaar lichaam minder geneigd is prioriteiten te stel-
len en dat aan de korpsbeheerder laat, en 3) de geringe capaciteit en het gebrek aan expertise 
op dit punt bij het openbaar lichaam. Ook de Inspectie JenV heeft in 2018 geconstateerd dat 
de bestuurscolleges weinig actief zijn richting de brandweer en de korpsbeheerder en dat dit 
onder andere komt doordat het gevoel bestaat dat de korpsbeheerder erover gaat. 
Rampenbestrijding en crisisbeheersing 
Het systeem van rampenbestrijding en crisisbeheersing is overeenkomstig de Veiligheidswet 
BES ingericht; er is een eilandelijk beleidsteam ingesteld, de functie van eilandelijk rampenco-
ordinator is belegd, een structuur voor de organisatie van bevolkingszorg is opgezet en de 
geneeskundige hulpverlening is aangesloten op de crisisstructuur. De eilandsecretaris dele-
geert op Sint Eustatius en Saba zijn taken naar een crisiscoördinator, op Bonaire is dit belegd 
bij een adjunct eilandsecretaris. De uitvoering van wettelijke taken is sterk persoonsafhanke-
lijk, hetgeen een kwetsbaarheid betekent; als een cruciale functionaris wegvalt, is daar 
meestal niet direct vervanging voor en staat de ontwikkeling van dat taakgebied stil.  
 
De wet heeft geen uitwerking gegeven aan de organisatie van bevolkingszorg en de organisatie 
van de geneeskundige hulpverlening. Doordat de taken niet duidelijk zijn omschreven, is het 
lastig om de bijbehorende capaciteit en middelen voldoende in te schatten. Ook zijn beide 
onderwerpen nog niet op alle eilanden naar tevredenheid van alle partijen ingericht.  
 
Door gesprekspartners van zowel de openbare lichamen als enkele gesprekspartners bij de 
ministeries is aandacht gevraagd voor de vergelijkbare bevoegdheden in de Veiligheidswet 
 3 

EVALUATIE VEILIGHEIDSWET BES 
intensief wordt ervaren; voor de brandweer zijn inmiddels meerdere rapporten verschenen, 
waarbij telkens dezelfde aanbevelingen worden gedaan.    
Samenwerking 
Samenwerking over de eilanden heen vindt met name plaats binnen het KPCN en het BKCN.  
Op het gebied van rampenbestrijding en crisisbeheersing vindt deze samenwerking vrijwel niet 
plaats. Hetzelfde geldt voor de gemeenschappelijke multidisciplinaire meldkamer. Voorname-
lijk de politie is aangesloten; de brandweer en geneeskundige hulpverlening zijn – vooral op 
Sint Eustatius en Saba – nog niet goed (technisch) aangesloten op de meldkamer, waardoor 
een multidisciplinair karakter ontbreekt. 
 
De Rijksvertegenwoordiger als bestuurlijke schakel tussen het Rijk en de eilanden kan op wei-
nig draagvlak rekenen bij de openbare lichamen. De openbare lichamen geven aan weinig toe-
gevoegde waarde te ervaren van de coördinatierol van de Rijksvertegenwoordiger. Zij zijn ge-
neigd om – net als in de koude fase – vooral met het eigen eiland de aanpak in te zetten en 
zijn bij opschaling of hulp of bijstand niet geneigd om met elkaar of met de Rijksvertegenwoor-
diger te overleggen. Bij de openbare lichamen bestaat wel behoefte aan een sparringpartner 
op inhoudelijk vlak. Zij verwijzen daarbij naar de uitwisseling die plaatsvindt tussen veiligheids-
regio’s onderling en met crisisorganisaties NCC en LOCC.  
 
Vanuit de ministeries wordt wel meerwaarde gezien van de betrokkenheid van de Rijksverte-
genwoordiger, met name bij het coördineren van bijstandsverzoeken, het in orde maken van 
dat papierwerk en het behouden van overzicht over de visies van de verschillende betrokken 
departementen. De Rijksvertegenwoordiger heeft ook een aanwijzingsbevoegdheid, deze is 
nog niet ingezet.  
 
Tijdens de interviews is genoemd dat knelpunten worden ervaren in het tot stand brengen van 
de samenwerking met Curaçao, Aruba en Sint Maarten, omdat deze niet in de wet worden 
genoemd. In artikel 36 van het Statuut is geregeld dat de vier landen elkaar hulp en bijstand 
kunnen verlenen, maar daaraan is geen verdere uitwerking gegeven. Een mogelijkheid om hier 
verdere uitwerking aan te geven, is door het opstellen van een onderlinge regeling op grond 
van artikel 38 van het Statuut.  
 
Waar het gaat om samenwerking met andere landen in de omgeving geldt eveneens dat de 
Veiligheidswet BES daar niet op ingaat. Voor Sint Eustatius en Saba geldt echter dat samen-
werking met nabijgelegen eilanden bij een ramp of crisis wel gewenst is. Informeel worden 
contacten momenteel wel gelegd, maar het vastleggen van afspraken wordt door de openbare 
lichamen als lastig ervaren, omdat dit via de minister moet worden geregeld. Zij ervaren daar-
door op dit punt geen eigen mogelijkheden om samenwerking tot stand te laten komen.  
 
Ten slotte is door gesprekspartners opgemerkt dat het feit dat de Kustwacht niet in de Veilig-
heidswet BES is genoemd knelpunten met zich meebrengt, onder meer in de uitwisseling van 
gegevens met politie en KMar en in de afstemming van grensbewakingstaken met de KMar. In 
het Justitieel Vierpartijen overleg (JVO) is dit probleem geconstateerd en wordt gewerkt aan 
oplossingen om dit juridisch goed te kunnen verankeren. Daarbij kan gedacht worden aan het 
vastleggen van afspraken in een convenant.  
 5 

EVALUATIE VEILIGHEIDSWET BES 
informatievoorziening, het ontwikkelen en delen van kennis, het vaststellen van normen, het 
bewaken van de kwaliteit en de financiering. In Caribisch Nederland is het belangrijk dat de 
onderlinge samenwerking tussen de eilanden, maar ook de (in wisselende mate) grensover-
schrijdende samenwerking met de CAS-landen en landen in de regio wordt meegenomen. 
 
Toekomstige ontwikkelingen houden ook verband met een goede visie op preventieve brand-
weerzorg. Zoals in dit evaluatierapport over de Veiligheidswet BES naar voren is gekomen, is 
de preventieve brandweerzorg in Caribisch Nederland nog niet tot stand gekomen. De vraag 
is of de visievorming voor brandweerzorg – die momenteel als taak bij de bestuurscolleges is 
neergelegd – wel op de juiste plek ligt. Daarbij geldt ook dat inspelen op toekomstige ontwik-
kelingen ten aanzien van de brandweerzorg waarschijnlijk per eiland niet veel zal verschillen; 
alle drie moeten zij zich voorbereiden op klimaatverandering en als gevolg daarvan is te ver-
wachten dat meer branden moeten worden bestreden. De vraag is dan ook of de visievorming 
wel aan de afzonderlijke bestuurscolleges moet worden overgelaten, of dat één gezamenlijke 
visie veel meer voor de hand ligt.  
 
Ten slotte bevat de Veiligheidswet BES geen regeling voor een veiligheidsregio, maar de wet 
gaat bij de samenwerking tussen Bonaire, Sint Eustatius en Saba wel uit van nauwe samen-
werking binnen deze ‘regio’. Geen van de drie openbare lichamen is ‘aanpalend’ aan elkaar of 
is direct gelegen naast andere grondgebieden en dat samenwerking plaatsvindt tussen ‘aan-
palende gemeenten’ is wel de kern van een veiligheidsregio als bedoeld in de Wvr. Het samen-
brengen van de drie eilanden tot een veiligheidsregio zou volgens gesprekspartners niet lo-
gisch zijn. Tegelijkertijd is tijdens interviews met de openbare lichamen het gemis van een 
veiligheidsregio wel aan de orde gekomen. Daarbij wordt met name genoemd een gemis aan 
ondersteuningscapaciteiten, trainingscapaciteiten en andere voorzieningen (waarvoor de vei-
ligheidsregio in de koude fase en warme fase verantwoordelijk is). Ook kennis(deling) en ex-
pertise, technische en logistieke bijstand worden genoemd.  
Conclusie  
In dit onderzoek stond de volgende onderzoeksvraag centraal: 
 
Hoe functioneert de Veiligheidswet BES gelet op de per 10-10-’10 geformuleerde uitgangs-
punten en doelstellingen, welke knelpunten zijn te onderscheiden en in hoeverre is de wet 
toekomstbestendig, mede gelet op de huidige en toekomstige ontwikkelingen in het veilig-
heidsdomein en de bevindingen van de eind 2020 geëvalueerde Wet veiligheidsregio’s?  
 
Deze evaluatie laat zien dat de wet op zichzelf voldoende aanknopingspunten geeft om aan 
de verschillende onderdelen van de wet – politie, brandweerzorg, rampenbestrijding, crisis-
beheersing en geneeskundige hulpverlening – uitvoering te geven, beleid op te stellen en het 
toezicht uit te voeren. Ook het systeem van brandweerzorg, rampenbestrijding en crisisbe-
heersing is overeenkomstig de wet ingericht. Dit systeem is echter kwetsbaar, met name door-
dat het sterk persoonsafhankelijk is vanwege geringe beschikbare capaciteit op de eilanden.  
 
Een belangrijke constatering is dat de uitgangspunten en doelstellingen die de wetgever heeft 
geformuleerd aan de in de wet genoemde actoren niet altijd voldoende duidelijkheid bieden 
over taken en rollen. Daarnaast is een aantal onderwerpen onvoldoende uitgewerkt in de wet 
en onderliggende regelgeving. In de wet is onvoldoende richting gegeven aan de organisatie 
van de bevolkingszorg en de inrichting van de geneeskundige hulpverlening. Doordat de taken 
niet duidelijk zijn omschreven, is het lastig om de bijbehorende capaciteit en middelen vol-
doende in te schatten. Daarnaast heeft op een aantal onderdelen waar de wet spreekt over 
 7 

EVALUATIE VEILIGHEIDSWET BES 
aanpassing die in de Wvr wordt gedaan, ook moeten worden gekeken in hoeverre dit in de 
Veiligheidswet BES kan worden meegenomen. Dat geldt ook voor eventuele nieuwe wetge-
ving.  
 
 
 
 
 
 
 
  
 9 

