Voortgangsrapportage programma vervanging onderzeebootcapaciteit (BS2022006538)
Inleiding 
De vervanging van de onderzeebootcapaciteit is door de Tweede Kamer aangemerkt als een groot 
project conform de Regeling Grote Projecten (Kamerstuk 34225, nr. 2). De Kamer wordt, zoals 
gebruikelijk bij Defensie Materieel Proces (DMP-)projecten, over de onderzeebootvervanging in  
DMP-brieven geïnformeerd. Voor de als groot project aangemerkte (DMP-)projecten ontvangt de 
Kamer afzonderlijke voortgangsrapportages. In de uitgangspuntennotitie heeft de Kamer verzocht 
om een jaarlijkse voortgangsrapportage in de fase tussen de zogenoemde B-brief en D-brief van de 
onderzeebootvervanging, op (uiterlijk) 1 april te ontvangen (DMP D-fase). Op verzoek van de 
Kamer voert de Auditdienst Rijk (ADR) onderzoek uit naar de totstandkoming en inhoud van de 
voortgangsrapportages. De nu voorliggende rapportage volgt op de basisrapportage (Kamerstuk 
34225, nr. 31) en betreft de eerste voortgangsrapportage over het programma vervanging 
onderzeebootcapaciteit. De ADR streeft ernaar om het accountantsrapport uiterlijk tijdens het 
meireces aan te bieden. 
Voortgangsrapportages in het kader van de Regeling Grote Projecten beschrijven de feitelijke 
ontwikkelingen in het programma vanaf het vorige moment van rapporteren (in dit geval de 
basisrapportage met peildatum 5 februari 2021) tot en met het eind van het kalenderjaar, 
aangevuld met voor de Kamer relevante besluiten tot aan het moment van formele vaststelling van 
de rapportage. Dit betekent dat terwijl de peildatum van de voorliggende voortgangsrapportage is 
vastgesteld op 31 december 2021, de Tweede Kamer in de aanbiedingsbrief aanvullend wordt 
geïnformeerd over de recente besluitvorming over de planning en het vervolg van het programma. 
De besluitvorming hierover is reeds aangekondigd in de brief aan de Kamer van 27 oktober 2021 
(Kamerstuk 34225, nr. 34) waarin Defensie kenbaar heeft gemaakt dat de planning van het 
programma vervanging onderzeebootcapaciteit substantiële aanpassing behoeft. In zijn toelichting 
hierop heeft de toenmalige minister Kamp de Kamer laten weten dat Defensie eerst de uitkomsten 
van verschillende onderzoeken afwacht alvorens nader te communiceren over de planning en het 
vervolg van de D-fase. Dit betreft allereerst een doorlichting van de programmaorganisatie door 
consultancybureau Andersson Elffers Felix (AEF) en het onderzoek naar de oorzaken van de 
tijdsoverschrijdingen door de afdeling managementinformatie (AMI) van de Hoofddirectie Financiën 
en Control. Daarnaast gaat het om het onderzoek onder leiding van de Commandant 
Zeestrijdkrachten (CZSK) naar de mogelijkheden en implicaties van langer doorvaren met de 
Walrusklasse. 
Omdat de onderzoeken aandachtsgebieden betreffen waarover de Kamer in de 
voortgangsrapportages wenst te worden geïnformeerd (programmabeheersing, planning, transitie) 
zijn de uitkomsten van de onderzoeken en daaruit voortvloeiende maatregelen verwerkt in deze 
voortgangsrapportage. AEF heeft ter aanvulling een overkoepelende reflectie opgesteld van de 
onderzoeken door AEF en AMI in samenhang, met daarin de belangrijkste aandachtspunten ter 
besluitvorming. Alle onderzoeksresultaten worden gelijktijdig met de voortgangsrapportage 
aangeboden. 
De volgende informatie is in de bijlagen bij deze rapportage opgenomen: 
- Bijlage 1 bevat een overzicht van de maatregelen die voortvloeien uit de onderzoeken door 
AEF en AMI naar de governance en programmabeheersing. 
- Bijlage 2 bevat een schematische weergave van de gewijzigde governance-structuur. 
- Bijlage 3 bevat voor het programma relevante internationale ontwikkelingen in de landen 
van de kandidaat-werven en in Australië. 
De volgende (commercieel) vertrouwelijke bijlagen bij deze rapportage zijn afzonderlijk 
aangeboden: 
1 

doorlooptijden voor de verwervingsvoorbereidingsfase en voor de periode vanaf contracttekening 
tot en met de levering van de eerste nieuwe onderzeeboten. Na de eerste dialoogronde was 
duidelijk dat de in de basisrapportage gemelde mijlpalen van contracttekening eind 2022, levering 
eerst nieuwe onderzeeboot vanaf 2028, uitfasering Walrusklasse uiterlijk eind 2031, niet langer 
haalbaar waren. Het projectteam heeft in september 2021 een bijgestelde planning gemaakt op 
basis van meer realistische inschattingen van de doorlooptijden. Naar aanleiding hiervan is de 
Kamer op 27 oktober 2021 geïnformeerd dat sprake is van een substantiële aanpassing van de 
planning (Kamerstuk 34225, nr. 34). Besloten werd om alvorens een nieuwe planning bekend te 
maken, eerst de uitkomsten van verschillende onderzoeken af te wachten en in de tussentijd de 
tweede dialoogronde van start te laten gaan in december. In december 2021 is uitgebreid met de 
kandidaat-werven gesproken over een realistische tijd tussen het moment van contracttekening en 
het moment van overdracht van de eerste en de tweede onderzeeboot. De uitkomsten van de 
gesprekken onderstrepen het belang van nadere toespitsing van het eisenpakket. Ook bleek 
(opnieuw) dat de dialoog langer zal duren dan bij aanvang beoogd en dat op basis van de 
leverschema’s van de kandidaat-werven moet worden uitgegaan van een langere doorlooptijd voor 
de periode tussen contracttekening en het volledig operationeel inzetbaar krijgen van de eerste 
twee nieuwe onderzeeboten.  
Vanaf begin 2021 is de systematiek van doorlopende risicoanalyse tot stand gekomen, waarbij de 
planning wordt beschouwd aan de hand van verschillende scenario’s (probabilistische analyse). 
Gedurende 2021 is de systematiek stapsgewijs verbeterd en zijn periodieke kwartaalrapportages in 
de governance-overleggen besproken. In deze rapportages is vanaf het begin gewaarschuwd over 
de (on)haalbaarheid van de planning. De risicorapportage van het projectteam over het vierde 
kwartaal van 2021 is, uitgaande van een reeds bijgestelde planning op basis van meer realistische 
doorlooptijden, nog altijd alarmistisch van toon. De rapportage vermeldt dat de planning van de 
aanbestedingsfase tot op het laagst mogelijke detailniveau is uitgewerkt, maar dat de informatie 
over de (pre)productiefase na contracttekening beperkt is. De planning bevatte ten tijde van het 
opstellen van de risicorapportage geen buffer rondom de mijlpalen van de verschillende fases. Dit 
betekent dat hoewel de fases van het project verlengd zijn, uitloop van de ene fase direct 
vertraging oplevert van de start van de volgende fase.  
De risicoanalyses uit het vierde kwartaal van 2021 bevestigen het eerder ontstane beeld dat de in 
de basisrapportage gemelde planning onhaalbaar is, maar maken ook duidelijk dat hetgeen de 
werven aanbieden nog niet past binnen de beoogde richtprijs en plafondprijs, en dat de 
risicoreservering geen ruimte meer bevat om onvoorziene tegenvallers op te vangen. Daarbij is 
nog geen rekening gehouden met de extra investeringskosten voor langer doorvaren met de 
Walrusklasse (zie onderstaand), of met mogelijk sterk gestegen prijzen op de defensiemarkt als 
gevolg van schaarste en inflatie.  
Planning 
De planning is op basis van de uitkomsten van de dialoogronde in december 2021 geactualiseerd, 
van realistische doorlooptijden voorzien en naar aanleiding van de genoemde onderzoeken 
nogmaals kritisch bezien door experts en defensiemedewerkers van buiten het projectteam. Dit 
heeft geleid tot de toepassing van bandbreedtes en buffers om tegenvallers te kunnen opvangen. 
De bijgestelde planning laat een verschuiving zien van meerdere jaren in zowel het geschatte 
moment van contracttekening, als het moment waarop de nieuwe boten instromen. Het vervolgen 
van de huidige aanpak kan op basis van de huidige informatie erin resulteren dat de 
contracttekening met de winnende werf zou geschieden in de periode midden 2025 – begin 2026 
en dat de eerste twee nieuwe onderzeeboten in de periode 2035 - 2038 volledig operationeel 
inzetbaar beschikbaar komen. Hoewel het risico op een capability gap reëel is in alle onderzochte 
planningsscenario’s, is de kans daarop het grootst bij voortzetting van de huidige dialoogaanpak. 
Dit volgt uit de relatief lange tijdsduur van de beoogde dialoog in drie ronden, waardoor na de 
gunning en contracttekening tot aan einde levensduur Walrusklasse (nog) minder tijd resteert om 
onvoorziene tegenvallers bij ontwerp en bouw, dan wel bij de beproevingen van de nieuwe 
onderzeeboot te kunnen opvangen. Deze bevinding heeft geleid tot het onderzoeken van 
3 

basisrapportage, mede op basis van informatie van de kandidaat-werven uit de dialoog, 
geresulteerd in het opnemen in de planning van meer realistische doorlooptijden voor de 
verschillende processtappen. Onzekerheden in de planning zijn weliswaar benoemd, maar hadden 
zowel intern als extern luider of vaker kunnen doorklinken, zeker toen werd onderkend dat de 
planning onder (grote) druk stond. Het risicomanagement gebaseerd op doorlopende (kritische) 
analyses, het denken in verschillende scenario’s en opties, en een probabilistische analyse van de 
planning, zijn relatief laat als onderdeel van de projectbeheersing tot stand gekomen. Het blijkt de 
nodige tijd te kosten om de systematiek van de risicorapportages uit te werken tot een goed 
bruikbaar sturingsinstrument voor de governance. De programmamanager en de governance-
overleggen bleken voorts op een te grote afstand te staan van de projectuitvoering. 
Bijlage 1 bevat een overzicht van de maatregelen die voortvloeien uit de aanbevelingen door AEF 
en AMI en die ertoe dienen om de governance en programmabeheersing te verbeteren en verder te 
professionaliseren. Een aantal daarvan is onderstaand kort toegelicht, omdat dit aspecten betreft 
waarover ook in de basisrapportage en in de beantwoording van de Kamervragen (Kamerstuk 
34225, nr. 32) eerder informatie is verstrekt. 
Aanpassingen aan de governance betreffen onder meer vereenvoudiging door het opheffen van de 
program board en daarmee verbonden het versterken en eenduidiger aansturen van het 
projectteam. Om beter de verbinding te leggen tussen bestuursniveau en de projectuitvoering (en 
daarmee besluitvorming in de stuurgroep effectiever te maken, en de kwaliteit van de informatie 
beter te waarborgen), zullen vertegenwoordigers van de leden van de stuurgroep deel gaan 
uitmaken van een intern programmaoverleg (IPO) onder voorzitterschap van de 
programmadirecteur (voorheen programmamanager). Het voorzitterschap van de stuurgroep gaat 
over van de secretaris-generaal naar de directeur-generaal beleid (DGB), die daarmee beter 
invulling kan geven aan zijn opdrachtgeverrol in de huidige fase van het programma. 
Voor het vervolg van de D-fase is een kwalitatieve en kwantitatieve versterking van de 
projectorganisatie nodig. DMO heeft vooruitlopend op de uitkomsten van de onderzoeken reeds een 
voorstel uitgewerkt dat hiervoor een basis biedt en met spoed kan worden uitgevoerd, rekening 
houdend met de aanbevelingen. De inschakeling door DMO van een zogenoemd red team als 
kritisch ‘zijlicht’ wordt bij voorbereiding van besluitvorming over een volgende fase met het oog op 
de juiste checks and balances voortgezet. 
De projectbeheersing en het risicomanagement zullen worden aangescherpt en vervolmaakt. 
Risicoanalyses en -rapportages moeten worden uitgewerkt tot volwaardige sturingsinstrumenten op 
basis van scenario’s en opties. Duidelijk moet zijn wie (mee)beslissen over de sturing binnen de 
kaders, en wie beslissen over de kaders zelf waarbij ook voor het bewaken van het kader tijd een 
duidelijke eigenaar benoemd dient te worden. In toekomstige projecten zal hieraan eerder in het 
traject uitvoering worden geven. 
Mijlpalen moeten berusten op degelijk onderbouwde doorlooptijden voor de verwerving, 
ontwikkeling, bouw, levering en ingebruikname van een nieuwe capaciteit. Dit kan voor 
toekomstige projecten betekenen dat mijlpalen later dan nu gebruikelijk worden vastgesteld en 
gecommuniceerd. Tot dat moment is het realistischer om onzekerheden te benoemen en te werken 
met bandbreedtes op basis van een probabilistische inschatting. 
Transitie 
Uit de dialooggesprekken met de kandidaat-werven is gebleken dat de oorspronkelijke mijlpalen, 
die berusten op de levering van de eerste en de vierde onderzeeboot, niet per sé leiden tot een 
planning waarmee de optimale beschikbaarheid gedurende de gehele levensduur van de nieuwe 
onderzeeboten wordt behaald. De transitie wordt gebaseerd op de mijlpaal dat de eerste twee 
nieuwe onderzeeboten volledig operationeel inzetbaar zijn (Fully Operational Capable - FOC) en 
vanaf dat moment de laatste twee operationele Walrusklasse onderzeeboten uit dienst worden 
gesteld. De kandidaat-leveranciers wordt gevraagd een optimale productieplanning en bijbehorend 
5 

Zo zal ten eerste het aantal onderzeeboten dat vaargereed wordt gehouden vanaf 2022 
stapsgewijs moeten worden teruggebracht naar uiteindelijk twee onderzeeboten. Hieraan ligt 
hoofdzakelijk de efficiënte toepassing van de beperkte onderhoudscapaciteit van de Directie 
Materiële Instandhouding (DMI) van de Koninklijke Marine en de beschikbaarheid van 
reserveonderdelen ten grondslag. Doordat de platformen ouder worden, zal het aantal storingen 
toenemen. Dat vraagt een steeds grotere inspanning van DMI. Het eerste platform dat uit de vaart 
wordt genomen, is nog niet gemoderniseerd binnen het Instandhoudingsprogramma Walrus-klasse 
(IP-W). Door nu te besluiten dat niet meer te doen, kan DMI zich met haar schaarse capaciteit 
richten op de instandhouding van de resterende drie platformen. Als bijkomend voordeel komen 
alle reeds aangekochte onderdelen beschikbaar voor de drie resterende boten. Ook van de overige 
systemen aan boord komen reserveonderdelen beschikbaar. Het onderliggende technische plan is 
getoetst door de Maritieme Zeewaardigheidsautoriteit bij DMO.  
Ten tweede zijn aanvullende investeringen nodig om de Walrusklasse veilig en operationeel 
relevant te houden. Het planmatig later instromen van de nieuwe onderzeeboten levert anderzijds 
ook een besparing op ten opzichte van de huidige financiële reeksen in het Defensie Lifecycle Plan 
(DLP). De benodigde investeringen zullen met het oog op een bewuste ontkoppeling buiten het 
projectbudget, maar binnen de Defensiebegroting, worden opgevangen. De komende periode 
brengt Defensie de te verwachten meerkosten als gevolg van het langer doorvaren met de 
Walrusklasse zo nauwkeurig mogelijk in kaart.   
Tot slot zijn er personele en operationele consequenties. Het personeel zal langer dan verwacht 
moeten doorvaren op de Walrusklasse-onderzeeboten. Het is van belang dat dit te allen tijde veilig 
gebeurt. Zorgvuldige communicatie hierover richting het personeel is essentieel. Een extra 
inspanning zal nodig zijn om personeel aan te trekken en te behouden. De operationele 
consequenties zijn gerubriceerd maar behelzen ten eerste dat de inzetduur waarmee planmatig 
rekening wordt gehouden, korter wordt. De nationale inzetbaarheidseis volgens de 
gereedstellingsopdracht van de Commandant der Strijdkrachten (AGDEF) zal hierop naar beneden 
moeten worden bijgesteld en dit is onderwerp van gesprek in het reguliere Nato Defence Planning 
Process (NDPP). Door veroudering van de onderzeeboten en verbetering van de 
detectiemogelijkheden van potentiële tegenstanders, zullen de inzetmogelijkheden met de tijd 
afnemen en kunnen de Walrusklasse onderzeeboten dan niet meer alle hoofdtaken uitvoeren zoals 
dat nu wel het geval is. Nederland houdt op basis van dit plan tot midden jaren dertig een 
inzetbaar onderzeebootwapen zowel nationaal als in NAVO-verband.
Eisen aan de nieuwe onderzeeboot  
Dialoogronde 1 had als doel meer begrip en inzicht te krijgen zowel voor Defensie over het aanbod 
van de kandidaat-werven, als voor de kandidaat-werven over de vraag van Defensie. Ronde 1 was 
bedoeld ter verificatie en waar mogelijk toetsing op haalbaarheid en validatie van de 
tenderdocumenten die met de kandidaat werven zijn gedeeld. Na dialoogronde 1 was de conclusie 
dat er behoefte was om verder te convergeren en duidelijkheid te verschaffen aan de kandidaat-
werven. De doelstelling voor de dialoogronde die in december 2021 is voltooid, was het 
identificeren van de draaiknoppen ter verbetering van de haalbaarheid van het concepteisenpakket 
binnen de kaders Product, Tijd en Geld, met inbegrip van de programmarisico’s en 
contractvoorwaarden. De kernvraag was dan ook of, en zo ja, welke convergentiestappen 
voldoende perspectief bieden om binnen de vastgestelde kaders de behoefte (het leveringscontract 
met bijbehorende programma’s van eisen) verder uit te werken tot tenderdocumenten. De 
conclusie na voltooiing van deze dialoogronde is dat er voldoende informatie is verkregen voor 
verdere convergentie en dat Defensie op constructieve wijze is uitgedaagd om het tenderdossier te 
verbeteren door de behoefte concreter uit te werken. 
In de basisrapportage is vermeld dat Defensie het conceptprogramma van eisen richting het einde 
van de dialoog zal aanscherpen en vaststellen, en dat werven moeten voldoen aan doorlopende 
primaire eisen zoals beveiliging van informatie, intellectuele eigendomsrechten en de financiële 
7 

leveren van Gfx wordt Defensie voor dat specifieke onderdeel medeverantwoordelijk en zal het 
meerkosten moeten accepteren. 
Ten aanzien van een aantal onderzeebootsystemen (sensoren, bewapening) is op basis van de 
controlevragen uit het toetsingskader uitgewerkt of enerzijds het leveren van een eigen systeem 
tot een significant beter product leidt dan met een (deel-)systeem uit de MOTS-ontwerpen, of 
anderzijds de aanpassing nodig is om de nieuwe onderzeeboot te laten voldoen aan de (minimale) 
eisen. Bij de toepassing van het toetsingskader blijkt dat de controlevragen niet eenvoudig en 
eenduidig zijn te beantwoorden, waar het de precieze risico’s en (meer)kosten betreft. Daarnaast 
ontbreekt in het toetsingskader een praktisch handvat hoe de beantwoording te kwantificeren en 
om te zetten naar richtlijnen voor de verdere verwervingsvoorbereiding. 
De uitkomsten van deze interne toetsing bieden beter inzicht in de onderbouwing van beoogde 
aanpassingen op de ontwerpen van de kandidaat werven en deze uitkomsten worden meegewogen 
bij de concretisering van het concepteisenpakket, waarover de Kamer voorafgaand aan de 
offerteaanvraag nader zal worden geïnformeerd. Het ligt voorts voor de hand om de ervaringen 
met de toepassing van het toetsingskader op het programma vervanging onderzeebootcapaciteit te 
betrekken bij de actualisering van het toetsingskader, die is aangekondigd in de aanbiedingsbrief 
bij de uitkomsten van de beleidsdoorlichting COTS/MOTS (Kamerstuk 31516, nr. 34).  
Wezenlijk nationaal veiligheidsbelang en strategische autonomie 
Defensie wil de nieuwe onderzeeboten gedurende hun levensduur zelfstandig kunnen inzetten en 
tot op zekere hoogte zelf onderhouden en zal daarbij ook een beroep moeten doen op in Nederland 
aanwezige kennis en technologie. De borging van het wezenlijk nationaal veiligheidsbelang en 
2
strategische autonomie geeft hier invulling aan. De Tweede Kamer heeft meermaals 
aangedrongen op vroege betrokkenheid van Nederlandse bedrijven en kennisinstellingen bij het 
programma vervanging onderzeeboten. In de brief van 1 april 2021 ter beantwoording van de 
schriftelijke vragen van de leden Palland en Van Helvert (Aanhangsel Handelingen TK 2020-2021, 
nr. 2234), en in de beantwoording van feitelijke vragen over de basisrapportage heeft Defensie de 
Kamer geïnformeerd hoe deze betrokkenheid door het kabinet nader wordt vormgegeven. Voorts 
zijn vragen beantwoord over het programma in het schriftelijk overleg over de Defensiebegroting 
2022 (Kamerstuk 35925 X, nr. 17). Onderstaand treft u nogmaals in het kort de belangrijkste 
uitgangspunten aan die sinds de basisrapportage (en in essentie de B-brief) ongewijzigd zijn 
gebleven, gevolgd door relevante ontwikkelingen sindsdien, waaronder de moties naar aanleiding 
van de begrotingsbehandeling. 
De verwervingsstrategie is erop gericht om door gebruikmaking van artikel 346 VWEU vanuit een 
wezenlijk nationaal veiligheidsbelang, kennis en capaciteit te waarborgen, ook met het oog op de 
instandhouding op termijn (beste boot houden). Defensie wil de nieuwe onderzeeboten gedurende 
hun levensduur zelfstandig kunnen inzetten en, tot op zekere hoogte, zelf onderhouden en zal 
daarbij ook een beroep moeten doen op in Nederland aanwezige kennis en technologie. Defensie 
streeft er naar om bij het garanderen van essentiële nationale veiligheidsbelangen zo min mogelijk 
afhankelijk te zijn van anderen. Dit vergt een zekere mate van strategische autonomie om militaire 
capaciteit in stand te houden en operaties uit te voeren, ongeacht de coalitie waarbinnen inzet 
plaatsvindt. De borging van het wezenlijk nationaal veiligheidsbelang en strategische autonomie 
geeft hier invulling aan.  
De benodigde internationale samenwerking in dit kader krijgt gestalte middels strategische 
partnerschappen en contractuele afspraken. Hiermee beoogt Defensie leveringszekerheid in de 
ontwikkel-, toeleverings- en instandhoudingsketen door gegarandeerde toegang tot en 
beschikbaarheid van kennis, rechten, mensen en middelen rondom kritieke systemen. Het gaat 
2
 Nader uitgewerkt in het rapport Materialisatie van het Wezenlijk Nationaal Veiligheidsbelang en de 
Sourcingsafweging en in de Eindrapportage Voorbereidingsfase V-OZBT. Beide kaders zijn vastgesteld door de 
MCOV op 5 februari 2021 en zijn via de DAO ter vertrouwelijke inzage beschikbaar voor de leden van de VCD. 
9 

   
de motie Van Wijngaarden c.s. (Kamerstuk 35925-X, nr. 43) in dit stadium niet inzichtelijk te 
maken.  
Industriële samenwerkingsovereenkomst      
De kandidaat-werven dienen te voldoen aan eisen ter waarborging van wezenlijke belangen van 
nationale veiligheid en strategische autonomie, waarbij de Nederlandse industrie en 
kennisinstellingen betrokken kunnen worden. Daarnaast werkt het ministerie van Economische 
Zaken en Klimaat (EZK), zoals gemeld in de B-brief en onder meer nader uiteengezet in de 
basisrapportage, in een parallel traject met de kandidaat-werven een industriële 
samenwerkingsovereenkomst uit.  
 
Het ministerie van EZK ziet betrokkenheid van de Nederlandse industrie via drie soorten 
activiteiten: 
 
1. Activiteiten tussen werven en Nederlandse industrie voortvloeiend uit de maatregelen ter 
waarborging van het wezenlijk belang van nationale veiligheid en strategische autonomie. 
Bij deze activiteiten is er dus een directe link met de hoofdcontracten van Defensie; 
2. Activiteiten tussen werven en Nederlandse industrie die niet uit deze maatregelen volgen 
maar wel gerelateerd zijn aan het wapensysteem onderzeeboot en leiden tot een 
versterking van de gebieden van de Defensie Industrie Strategie; 
3. Activiteiten tussen werven en Nederlandse industrie die niet uit deze maatregelen volgen 
en niet gerelateerd zijn aan het wapensysteem onderzeeboot, maar wel leiden tot een 
versterking van de gebieden uit de Defensie Industrie Strategie. 
 
Deze samenwerkingsovereenkomst heeft tot doel om, bovenop hetgeen voortvloeit uit de eisen 
voor de gunning die worden gesteld om het wezenlijke nationale veiligheidsbelang en de 
strategische autonomie te borgen, een zo groot mogelijke Nederlandse betrokkenheid vast te 
leggen die bijdraagt aan een versterking van de NLDTIB. Economische belangen maken deel uit 
van het EZK-traject. Factoren zoals beste boot voor beste prijs, risicobeheersing en de uitwerking 
van het nationaal veiligheidsbelang en de strategische autonomie maken deel uit van het 
beoordelingskader en gunningsmodel. 
  
Tijdens gehouden dialoogsessies werden de werven gestimuleerd de industriële 
samenwerkingsmogelijkheden te verkennen. De laatste stand van zaken (op basis van de dialoog 
in december 2021) is dat de werven nog veel vragen hebben over het gunningsmodel en het 
programma van eisen, waaronder de eisen voor de wezenlijke nationale veiligheid en strategische 
autonomie en de eisen omtrent instandhouding. Al deze onderwerpen werken voor de werven ook 
door in de wijze waarop zij de NLDTIB zullen betrekken. De werven beseffen dat zij in concurrentie 
zijn, en dat industriële samenwerking een manier is om zich te kunnen onderscheiden. Dit komt 
ook tot uiting in de eerste voorstellen die door de werven zijn gedaan. Deze moeten nog als zeer 
voorlopig worden beschouwd zolang het concept-eisenpakket en het beoordelingskader door 
Defensie nog niet helder zijn gedefinieerd. Er kunnen nog geen conclusies worden getrokken over 
de uiteindelijke omvang van de industriële samenwerkingsplannen van de werven. 
Financiële aspecten en risicomanagement  
 
Risicomanagement 
Risicomanagement is bij de onderzeebootvervanging een doorlopend proces en vast onderdeel van 
de programmabeheersing. Ieder kwartaal wordt een rapportage opgesteld waarin de onderkende 
risico’s worden geactualiseerd. Concreet gaat het om risico’s die  technisch van aard zijn 
(bijvoorbeeld de integratie van systemen), die betrekking hebben op de planning en het budget, 
maar bijvoorbeeld ook op ontwikkelingen die het draagvlak voor de vervanging en de voortgang 
van de besluitvorming negatief kunnen beïnvloeden. 
 
11 
 

   
‘hoofdstuk X (Defensie)’ van de Rijksbegroting. Sinds het verschijnen van de B-brief is aan het 
budget loon- en prijsbijstelling toegevoegd om de koopkracht van het programma op peil te 
houden. Het budget van het gerelateerde project vervanging en modificatie MK48 is tevens 
bijgesteld door een valutacorrectie. Dit is in lijn met de reguliere prijsbijstellings- en 
valutasystematiek. 
 
Gerelateerde projecten       
 
In de uitgangspuntennotitie van de Tweede Kamer is de behoefte kenbaar gemaakt om in de 
informatievoorziening over de verwerving van de nieuwe onderzeeboten ook mijlpalen op te nemen 
voor de samenhangende DMP-trajecten op het terrein van het torpedowerk- en 
ondersteuningsschip, de bewapening, de infrastructuur en eventueel overige investeringen die te 
maken hebben met de submarine enterprise. In de basisrapportage is toelichting gegeven op de 
gerelateerde projecten en deze zijn tevens verwerkt in de vertrouwelijke bijlagen bij de 
basisrapportage over de levensduurkosten en over de bewapening. In de basisrapportage is 
gemeld dat voor enkele (wapen)systemen nog geen behoefte is gesteld of budget gereserveerd 
voor de aanschaf, maar dat in het eisenpakket wel provisions for zijn voorzien. De versterking van 
de maritieme slagkracht zal worden bezien in het licht van de huidige verslechterde 
veiligheidssituatie, waarover de Kamer in de Defensienota 2022 nader zal worden geïnformeerd. 
 
Vervolgstappen 
 
Defensie gaat, zoals aangekondigd in de aanbiedingsbrief, direct over tot voorbereiding van een 
offerteaanvraag in concurrentie, op basis van een leveringscontract. Dit betekent de uitwerking van 
een beoordelingskader en gunningsmodel plus het finaliseren van het programma van eisen voor 
het leveringscontract van de onderzeeboot. Het gevolg is dat het resterende deel van de dialoog 
komt te vervallen. Bij de eerstvolgende mijlpaal, zijnde het beoordelingskader en gunningsmodel, 
zal ik uw Kamer vertrouwelijk informeren over de afweging tussen primaire en secundaire eisen en 
de gevolgen voor strategische autonomie die voortvloeien uit de daaraan gerelateerde gemaakte 
keuzes, zoals gevraagd in de motie Van Wijngaarden c.s. (Kamerstuk 35925-X, nr. 43). Ik 
verwacht uw Kamer hierover na de zomer vertrouwelijk te kunnen informeren. Dan wordt ook de 
planning weer geactualiseerd. De planning wordt stap voor stap bezien en bijgesteld, waar nodig. 
 
Defensie werkt vervolgens toe naar het uitsturen van een offerteaanvraag voor het 
leveringscontract, inclusief aspecten van wezenlijk nationaal veiligheidsbelang en strategische 
autonomie. Defensie streeft ernaar de offerteaanvraag (Request for Quotation) in het laatste 
kwartaal van 2022 te kunnen sturen naar de kandidaat-werven. In het leveringscontract zorgt 
Defensie voor voldoende waarborgen om de instandhouding vanuit de regierol in Den Helder 
duurzaam vorm te kunnen geven, bijvoorbeeld door te investeren in gebruiksrechten, intellectuele 
eigendomsrechten en infrastructuur. Defensie gunt hierbij om inhoudelijke gronden niet op 
levensduurkosten en contracteert instandhouding na de keuze voor een werf en een product. 
Hierdoor zijn de instandhoudingsfilosofie en het langdurige partnerschap tussen de DMI in Den 
Helder en de winnende werf, met betrokkenheid van het Nederlandse bedrijfsleven en 
kennisinstellingen, beter op te zetten.  
 
Deze toegespitste aanpak scheelt tijd ten opzichte van het huidige traject en leidt ook tot meer 
focus bij de kandidaat-werven. Tegelijk kan het laten vervallen van het resterende deel van de 
dialoog risico’s meebrengen zoals de mogelijkheid van ongeldige offertes, een grotere kans op 
engineering change proposals na contracttekening en mogelijk hogere kosten. Defensie zal 
hiervoor mitigerende maatregelen treffen. Het risicoprofiel en de risicoreservering zullen worden 
herijkt. Defensie zal ook juridisch advies van de landsadvocaat inwinnen over de juridische 
inkleding van de te volgen procedure. Er komt een nog grotere nadruk te liggen op vastlegging van 
toegang tot de kostenopbouw van de werf en een kostenmodel om de prijs-kwaliteit verhouding te 
kunnen beoordelen. Een deel van de mitigerende maatregelen zal vanwege de aanbesteding van 
vertrouwelijke aard zijn. 
13 
 

Bijlage 1 Aanbevelingen onderzoeksrapporten AEF en AMI 
Door Defensie overgenomen maatregelen (uit: ‘Reflectie op onderzoeken V-OZBT’, Andersson Elffers 
Felix)  
Sturing 
 AEF / Vereenvoudiging bestuurlijke governance 
 Hef de huidige programboard met onmiddellijke ingang op.
 Herzie de nieuwe structuur na beëindiging van de D-fase. Hiertoe worden bij faseovergangen en
eventueel vaker op verzoek van stuurgroep Gateway Reviews verricht.
 Vereenvoudig de huidige meervoudige deelname van DMO binnen de governance. DMO stelt een
programmadirecteur aan met plaatsvervanger. Hierdoor is er rechtstreeks aansturing in DMO-
lijn.
 Investeer in de invulling en uitvoering van de opdrachtgeversrol en regierol van DGB.
 AEF / Introduceer operationeel programmaoverleg 
 Operationeel programmaoverleg met deelname van DMO, DGB, HDFC, DPLAN en CZSK met doel
om het “samen te doen”.
 Mandateer het programmateam om (eenvoudige) beslissingen zelfstandig te nemen.
 AEF / Versterk team op basis van de eisen van het project 
 Programmadirecteur en plv zullen intensief gaan samenwerken.
 Versterk het projectteam, inclusief de achterliggende organisatiedelen in de werkstromen, om
het tempo van de planning aan te kunnen.
    AMI / Aanbevelingen rondom sturing 
 Inrichting en functioneren van de governance structuur moet erop gericht zijn om ogenschijnlijk
tegengestelde belangen van betrokkenen ten aanzien van de factoren Product, Tijd en Geld met
elkaar in overeenstemming te brengen en hierin keuzes te maken.
 Neem bij het voorleggen van besluiten ook alternatieven op of licht toe waarom dat niet mogelijk
is.
 Wees expliciet over in de governance vastgelegde organen en de aan hen toegekende taken,
verantwoordelijkheden en bevoegdheden.
 Evalueer regelmatig de governance structuur, bij faseovergang of als gebeurtenissen daar
aanleiding toe geven.
 Zorg in de projectorganisatie voor voldoende checks and balances.
 Zorg er voor dat lessons identified van vergelijkbare projecten worden meegenomen.
Communicatie 
 AEF / Creëer eenheid tussen stuurgroep en projectteam 
 Betrek de programmadirecteur sterker bij de uitvoering van het project.
 AMI / Aanbevelingen rondom communicatie 
 Neem in de opdrachtbrief op wat de uitgangspunten zijn op product, tijd en geld.
 Reserveer in het verdere verloop van dit project voldoende tijd voor informeren naar
besluitvoorbereiding tot besluitvorming.
Zelfkritisch vermogen 
 AMI / Aanbevelingen rondom zelfkritisch vermogen 
 Draag vanuit de top uit dat er ruimte is voor discussie over eventuele aanpassing van de kaders
voor de factoren Product, Tijd en Geld.
 Verzorg jaarlijks een inspiratiesessie voor (vertegenwoordiging van) de programma organisatie.
Planning 
 AEF / Versnel projectuitvoering 
 Geef nu de hoogste prioriteit aan het vastleggen van het gunningsmodel. Het concept
gunningsmodel voor de boot zal ten spoedigst beschikbaar komen. De oplevering gunningsmodel
van andere gunningscriteria wordt nu bezien.
 Vereenvoudig waar mogelijk het onderliggend proces.
 Herijking van de uitvoeringsstrategie van de D-fase.
 AEF/ Denk vooruit en hanteer verschillende scenario’s 
 DMO is verantwoordelijk voor het vooruitkijken met verschillende scenario’s tot en met
indienststelling.
 Het heeft de voorkeur om benodigde technische kennis in het projectteam in de eigen
organisatie te krijgen en een kostenbewuste afweging te maken bij externe inhuur.
15 

Bijlage 2 Aangepaste governance-structuur 
  MCOV
CDS - Commandant der Strijdkrachten 
CIO - Chief Information Officer 
CZSK - Commandant Zeestrijdkrachten 
DCO - Directeur Communicatie 
D-DMO - Directeur Defensie Materieelorganisatie  
DGB - Directeur-generaal Beleid 
DOBP - Directeur Operationeel Beleid en integrale Plannen 
HCOV - Hoog-ambtelijke Commissie Onderzeebootvervanging 
HDFC - Hoofddirecteur Financiën en Control 
IPO - Intern programmaoverleg 
IWO - Interdepartementaal Werkoverleg Onderzeeboten 
MCOV - Ministeriële Commissie Onderzeebootvervanging 
17 

hun strategische (veiligheids-)netwerk. De geïntensiveerde samenwerking onderstreept het belang 
dat de drie landen eraan hechten om tegenwicht te bieden tegen de snelle militaire opmars van 
China in de regio. In het oog springend in deze bredere veiligheidsovereenkomst is dat de 
Verenigde Staten en het Verenigd Koninkrijk Australië zullen ondersteunen bij het verwerven van 
acht nucleair aangedreven onderzeeboten voor de Royal Australian Navy. De aankondiging 
betekent tevens het abrupte einde van de samenwerking sinds 2016 met de Franse werf Naval 
Group voor de bouw van twaalf conventionele onderzeeboten. De precieze invulling van de AUKUS-
onderzeebootsamenwerking (kosten, duur, taakverdeling) is nog niet bekend. De huidige 
conventionele Collins-klasse onderzeeboten (die dateren van eind jaren negentig) zullen een 
levensduur-verlengend programma moeten ondergaan om geen capability gap te laten ontstaan.  
De nucleair aangedreven onderzeeboten moeten ter afschrikking dienen in de veranderende 
strategische veiligheidsomgeving. Een nucleaire reactor geeft onderzeeboten een vrijwel 
onuitputtelijke energiebron, waardoor ze conventionele onderzeeboten duidelijk overtreffen in het 
langere tijd kunnen volhouden van een hoge snelheid onder water. Ook hebben ze door hun 
grotere formaat meer ruimte voor wapensystemen, personeel en voorraden. Deze voordelen wegen 
zwaar voor een land als Australië met een enorme kustlijn en omringende zeegebieden, maar dat 
ook afgelegen ligt ten opzichte van strategische focuspunten in de regio zoals de Zuid-Chinese zee. 
In ondiep water, waar weinig manoeuvreerruimte is en kleinere onderzeeboten zich makkelijker 
kunnen schuilhouden, vervallen een aantal tactische voordelen van de relatief grote nucleair 
aangedreven onderzeeboten en kunnen hoogwaardige conventionele onderzeeboten in het voordeel 
zijn.  
19 

