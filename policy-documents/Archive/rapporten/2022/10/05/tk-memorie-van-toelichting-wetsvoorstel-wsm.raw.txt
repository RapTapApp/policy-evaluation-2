 
Wijziging van het Wetboek van Strafrecht en andere wetten in verband met de 
modernisering van de strafbaarstelling van verschillende vormen van seksueel 
grensoverschrijdend gedrag (Wet seksuele misdrijven) 
 
MEMORIE VAN TOELICHTING 
Inhoudsopgave 
 
I. ALGEMEEN..............................................................................................................................3 
1. Inleiding ................................................................................................................................3 
2. Relevante ontwikkelingen....................................................................................................5 
2.1 Veranderde opvattingen over de strafwaardigheid van seksueel grensoverschrijdend gedrag
 ............................................................................................................................................... 5 
2.2 Tekortschietende strafrechtelijke bescherming tegen seksueel geweld ................................ 8 
2.3 Toenemende roep om strafbaarstelling van seksuele intimidatie ......................................... 9 
2.4 Nieuwe online delictsvormen............................................................................................ 11 
2.5 Aanbeveling tot juridisch-technische herziening van de zedenwetgeving........................... 13 
3. Hoofdlijnen van het wetsvoorstel .................................................................................... 13 
3.1 Nieuwe Titel Seksuele misdrijven ..................................................................................... 13 
3.2 Schuldaanranding, opzetaanranding, gekwalificeerde opzetaanranding, schuldverkrachting, 
opzetverkrachting en gekwalificeerde opzetverkrachting ........................................................ 14 
3.3 Aanranding, gekwalificeerde aanranding, verkrachting en gekwalificeerde verkrachting van 
kinderen, seksuele benadering van kinderen en kinderpornografie ......................................... 20 
3.4 Seksuele intimidatie ........................................................................................................ 23 
3.5 Aanpassingswetgeving en overige wetswijzigingen ........................................................... 25 
4. Verhouding tot hoger recht .............................................................................................. 26 
4.1 Grond- en mensenrechtenkader en positieve verplichtingen ............................................. 26 
4.2 Internationale verplichtingen ........................................................................................... 27 
4.3 Verhouding van het wetsvoorstel tot hoger recht ............................................................. 29 
5. Gevolgen............................................................................................................................. 31 
6. Uitvoering en handhaving ................................................................................................. 33 
6.1 Algemeen ........................................................................................................................ 33 
6.2 Schuldaanranding, opzetaanranding, gekwalificeerde opzetaanranding, schuldverkrachting 
en gekwalificeerde opzetverkrachting..................................................................................... 33 
6.3 Sexchatting als delictsvorm van seksuele benadering van kinderen .................................. 35 
6.4 Seksuele intimidatie ........................................................................................................ 35 
6.5 Gegevensverwerking ....................................................................................................... 36 
6.6 Implementatietraject ....................................................................................................... 36 
6.7 Evaluatie ......................................................................................................................... 38 
6.8 Flankerend beleid ............................................................................................................ 39 
7. Financiële gevolgen ........................................................................................................... 42 
8. Advies en consultatie ........................................................................................................ 44 
1 
 

 
I. ALGEMEEN 
 
1. Inleiding 
Seksueel grensoverschrijdend gedrag - zoals seksueel geweld, seksueel kindermisbruik en 
seksuele intimidatie - komt veel te vaak voor en kan ernstige en langdurige gevolgen voor 
slachtoffers hebben. Uit cijfers afkomstig uit de prevalentiemonitor Huiselijk en Seksueel Geweld 
van eind 2020 blijkt dat 1.6 miljoen mensen (van zestien jaar en ouder) aangaven in de twaalf 
maanden voorafgaand aan het onderzoek slachtoffer te zijn geweest van een vorm van seksuele 
grensoverschrijding, variërend van fysiek seksueel geweld tot niet fysieke seksuele intimidatie tot 
1
online seksuele intimidatie. Bij ongeveer 470.000 personen ging het om fysiek seksueel geweld, 
2
waarbij lichamelijk contact plaatsvond, variërend van ongewenste aanrakingen tot verkrachting. 
Uit onderzoek van Rutgers blijkt dat 11% van de meisjes en 2% van de jongens tussen de twaalf 
3
en 25 jaar wel eens iets seksueels gedaan of toegelaten hebben dat ze niet wilden. Uit de 
slachtoffermonitor van de Nationaal Rapporteur Mensenhandel en Seksueel Geweld tegen Kinderen 
komt naar voren dat in 2016 naar schatting 20.800 kinderen van twaalf tot en met zestien jaar 
4
aangaven slachtoffer te zijn geweest van een ernstige vorm van fysiek seksueel kindermisbruik.  
Het aantal meldingen van kinderpornografisch materiaal bij de politie is hoog en is de afgelopen 
5
jaren fors gestegen, van 5.500 meldingen in 2015 naar ruim 25.000 in 2019. Uit een 
representatieve steekproef uit 2017 onder 20.000 jongeren volgt dat 14% van de meisjes en 6% 
van de jongens in de leeftijd van twaalf tot 25 jaar ten minste een onaangename ervaring met de 
6
uitwisseling van seksueel beeldmateriaal, ook wel aangeduid als sexting, heeft gehad.  
Seksuele misdrijven zijn strafbaar gesteld in het Wetboek van Strafrecht. De strafwetgeving 
weerspiegelt in belangrijke mate de heersende seksuele moraal en normeert gedrag dat vanuit 
maatschappelijk oogpunt bezien bestraffing verdient. Als gevolg van verschillende 
maatschappelijke, technologische en juridische ontwikkelingen is de huidige zedenwetgeving 
verouderd geraakt. Mede onder invloed van internationale ontwikkelingen zijn de afgelopen jaren 
de opvattingen binnen onze samenleving over seksuele grensoverschrijding strikter geworden en 
zijn de grenzen over welk gedrag strafwaardig is verschoven. Daarnaast is de maatschappelijke 
aandacht voor en het bewustzijn van het leed dat slachtoffers van seksueel grensoverschrijdend 
gedrag wordt aangedaan toegenomen. Ook zijn als gevolg van technologische ontwikkelingen, 
andere en nieuwe (geheel of deels) online verschijningsvormen van seksuele grensoverschrijding 
ontstaan, waarvan in het bijzonder kinderen het risico lopen slachtoffer te worden. De huidige 
strafwet schiet als gevolg van voornoemde ontwikkelingen tekort in de strafrechtelijke 
bescherming tegen (online) seksueel geweld, seksueel kindermisbruik en seksueel getint 
overlastgevend gedrag, onder meer met betrekking tot de strafbaarstelling van aanranding, 
verkrachting, seksuele benadering van kinderen en van seksuele intimidatie.  
Een actueel en effectief strafrechtelijk instrumentarium is van wezenlijk belang voor een veilige 
samenleving. Voor een adequate strafrechtelijke vertaling van de sociale normen met betrekking 
tot seksueel grensoverschrijdend gedrag en gericht strafrechtelijk optreden tegen dit gedrag is het 
nodig en wenselijk de strafwetgeving bij de tijd te brengen. Hiermee wordt de strafrechtelijke 
normstelling ook meer in lijn gebracht met de toepasselijke internationale verplichtingen. 
Wetswijziging is hiervoor het passende instrument. Dit vloeit voort uit het in artikel 7 van het 
Europees Verdrag voor de Rechten van de Mens (EVRM), artikel 16 van de Grondwet en artikel 1 
van het Wetboek van Strafrecht vastgelegde legaliteitsbeginsel: de wet bepaalt welke gedragingen 
                                                 
1
 Prevalentiemonitor huiselijk geweld en seksueel geweld, 2020, samenvatting. 
2
 Prevalentiemonitor huiselijk geweld en seksueel geweld, 2020, hoofdstuk 7.1.  
3 e
 Seks onder je 25 , Rutgers, 2017. 
4
 Slachtoffermonitor seksueel geweld tegen kinderen 2017-2018, Nationaal Rapporteur Mensenhandel en 
Seksueel Geweld tegen kinderen.  
5
 Dadermonitor seksueel geweld tegen kinderen 2015-2019, Nationaal Rapporteur Mensenhandel en Seksueel 
Geweld tegen Kinderen.  
6 e
 Seks onder je 25 , Rutgers, 2017. 
3 
 

 
gedrag niet acceptabel is en streng wordt bestraft. Daarmee gaat van dit wetsvoorstel ook een 
onmiskenbare normerende en preventieve werking uit.  
Om de doorwerking van de nieuwe strafrechtelijke normstelling binnen de samenleving te 
bevorderen zal de invoering van de nieuwe wetgeving gepaard gaan met initiatieven op het terrein 
van voorlichting en bewustwording over wanneer seksueel gedrag strafwaardig wordt. Hierbij zal 
nadrukkelijk de samenwerking worden gezocht met maatschappelijke organisaties. Parallel aan het 
wetgevingstraject wordt binnen het ministerie van Justitie en Veiligheid (JenV) een programma 
opgestart om de implementatie van de nieuwe wetgeving in goede banen te leiden.  
 
In het voorjaar van 2020 heeft (internet)consultatie plaatsgevonden over een voorontwerp van het 
wetsvoorstel seksuele misdrijven. Hierop volgde in het voorjaar van 2021 (internet)consultatie 
over een aangepast wetsvoorstel waarin de reacties op het voorontwerp waren verwerkt. De vele 
en waardevolle reacties in beide consultatierondes hebben laten zien dat de strafrechtelijke 
normstelling inzake seksuele misdrijven een onderwerp is dat sterk leeft binnen onze samenleving. 
Uit de ontvangen adviezen en reacties kan worden afgeleid dat er brede maatschappelijke 
consensus is over de noodzaak van modernisering van de strafwet om seksueel 
grensoverschrijdend gedrag beter aan te pakken. In hoofdstuk 8 van deze memorie van toelichting 
wordt ingegaan op de hoofdlijnen van de ontvangen adviezen en reacties en de naar aanleiding 
daarvan aangebrachte wijzigingen in het wetsvoorstel. De opmerkingen in de consultatierondes 
hebben op een groot aantal plaatsen geleid tot aanvulling en verduidelijking van deze memorie 
van toelichting.  
2. Relevante ontwikkelingen 
 
2.1 Veranderde opvattingen over de strafwaardigheid van seksueel grensoverschrijdend gedrag 
Seksueel grensoverschrijdend gedrag is een wijdverbreid en hardnekkig probleem, waarvan veel 
mensen in Nederland slachtoffer worden. Uit de prevalentiemonitor Huiselijk en Seksueel Geweld 
2020 blijkt dat circa 470.000 hebben personen aangegeven in de twaalf maanden voorafgaand aan 
het onderzoek slachtoffer te zijn geweest van fysiek seksueel geweld, variërend van ongewenste 
8
aanrakingen tot expliciete seksuele handelingen als seksuele penetratie. Ongewenst aangeraakt 
worden kwam het vaakst voor, gevolgd door ongewenst zoenen. Vrouwen waren vaker slachtoffer 
van fysiek seksueel geweld dan mannen, en jongeren - met name 18- tot 24-jarigen - vaker dan 
ouderen. Jonge vrouwen maakten het vaakst fysiek seksueel geweld mee; 22% van de 18- tot 24-
jarige vrouwen gaf aan in de afgelopen twaalf maanden hiervan slachtoffer te zijn geweest. Dit is 
vier keer zo veel als hun mannelijke leeftijdsgenoten. In de meeste gevallen (85%) was de pleger 
iemand van buiten de huiselijke kring, in 40% van de gevallen betrof het een onbekende. Bijna 
80% van de slachtoffers ondervond seksueel geweld van een man (of meerdere mannen), 15% 
van een vrouw (of meerdere vrouwen). Bij 8% van de slachtoffers betrof het partnergeweld. In 
40% van de gevallen gaven slachtoffers aan dat het seksueel geweld gepleegd werd door een 
onbekende. In 22% van de gevallen kenden de slachtoffers de pleger uit het uitgaansleven. Verder 
werden nieuwe dates (10%) of goede vrienden (10%) vaak genoemd. In 3% van de gevallen werd 
het seksuele geweld gepleegd door iemand in een hogere hiërarchische positie, zoals een 
9
leidinggevende, docent, trainer of religieus leider.  
 
Ook lichtere vormen van seksueel grensoverschrijdend gedrag, zoals seksuele intimidatie, komen 
dikwijls voor in Nederland en de maatschappelijke bewustwording hierover neemt toe. Uit de 
prevalentiemonitor Huiselijk en Seksueel Geweld komt naar voren dat ongeveer 975.000 personen 
in de twaalf maanden voorafgaand aan het onderzoek een vorm van niet fysieke seksuele 
intimidatie hebben meegemaakt, waarbij geen lichamelijk contact plaatsvond maar de dader wel 
fysiek aanwezig was. Hierbij gaat het bijvoorbeeld om het moeten aanhoren van kwetsende 
10
seksueel getinte opmerkingen. Jonge vrouwen werden het vaakst met seksuele intimidatie 
                                                 
8
 Prevalentiemonitor huiselijk geweld en seksueel geweld, 2020, hoofdstuk 7.1. 
9
 Prevalentiemonitor huiselijk geweld en seksueel geweld, 2020, hoofdstuk 7.3. 
10
 Prevalentiemonitor huiselijk geweld en seksueel geweld, 2020, hoofdstuk 6.1. 
5 
 

 
Gebeurtenissen in onder andere de sportsector, theater- en televisiewereld in Nederland hebben 
dit opnieuw duidelijk gemaakt. Slachtoffers voelen zich bedreigd, geïntimideerd en vernederd. De 
fysieke en psychische schade die slachtoffers ervaren is vaak ernstig en indringend en kan 
18
langdurige en verwoestende gevolgen hebben voor hun levens. Onderzoek heeft aangetoond dat 
bijna alle slachtoffers van seksueel grensoverschrijdend gedrag symptomen van posttraumatische 
19
stress ervaren in de periode na de gebeurtenis. Een derde van de slachtoffers vertelt het 
20
ondergane seksuele geweld aan niemand. Bij kinderen kan seksueel grensoverschrijdend gedrag 
op een latere leeftijd leiden tot drugs- en alcoholmisbruik en seksueel riskant gedrag. Tevens kan 
21
seksueel grensoverschrijdend gedrag sociale en economische gevolgen hebben.  
 
Veel ons omringende landen hebben recent, mede onder invloed van het Verdrag van de Raad van 
Europa inzake het voorkomen en bestrijden van geweld tegen vrouwen en huiselijk geweld 
22
(Verdrag van Istanbul) hun strafwetgeving met betrekking tot seksueel grensoverschrijdend 
gedrag herzien of hebben nieuwe wetgeving in voorbereiding. Artikel 36 van dit Verdrag - dat in 
2016 voor Nederland in werking is getreden - verplicht tot het strafbaar stellen van seksuele 
handelingen zonder wederzijds goedvinden. En op grond van artikel 40 van dit verdrag dient elke 
vorm van ongewenst verbaal, non-verbaal of fysiek seksueel getint gedrag dat de waardigheid van 
een persoon schendt, onderworpen te zijn aan sancties. In het in januari 2020 gepubliceerde 
rapport met aanbevelingen moedigt de Groep van deskundigen inzake actie tegen geweld tegen 
vrouwen en huiselijk geweld (GREVIO) die toezicht houdt op de uitvoering van het verdrag de 
Nederlandse autoriteiten aan de bepalingen in het Wetboek van Strafrecht inzake seksueel geweld 
spoedig te herzien en erop toe te zien dat passende sancties worden ingevoerd voor alle seksuele 
23
handelingen die plaatsvinden zonder toestemming van het slachtoffer. Voorts moedigt GREVIO 
de Nederlandse autoriteiten aan in het Wetboek van Strafrecht te voorzien in een passende 
24
strafrechtelijke reactie op alle vormen van seksuele intimidatie, waaronder intimidatie online.    
Seksuele autonomie en seksuele gelijkwaardigheid zijn belangrijke thema’s in onze samenleving. 
Mede onder invloed van voornoemde internationale ontwikkelingen en ook in het kader van de 
totstandkoming van dit wetsvoorstel is de afgelopen periode in Nederland een maatschappelijke 
discussie op gang gekomen over de strafbaarheid van seksueel grensoverschrijdend gedrag. Het 
maatschappelijk gesprek maakt duidelijk dat de grenzen zijn opgeschoven van wat binnen onze 
samenleving als acceptabel en toelaatbaar seksueel gedrag wordt beschouwd. Ook is er meer 
aandacht gekomen voor de positie van slachtoffers. Sneller komen de grenzen van wat als 
strafwaardig gedrag wordt gezien in beeld en grensoverschrijdend gedrag wordt sterker afgekeurd. 
Dit geldt zowel voor ernstiger vormen van seksuele grensoverschrijding, zoals seksueel geweld, 
dat strafbaar is gesteld als aanranding en verkrachting. Maar ook voor lichtere vormen van 
                                                 
18
 World Health Organization. “Strengthening the Medico-Legal Response to Sexual Violence”; WHO: Geneva, 
Switzerland, 2015. 
19
 E.R. Dworkin, A.E. Jaffe, M. Bedard-Gilligan & S. Fitzpatrick, ‘PTSD in the Year Following Sexual Assault: A 
Meta-Analysis of Prospective Studies’, Trauma, Violence, & Abuse 2021. M.L.V. Covers e.a., ‘Early intervention 
with eye movement desensitization and reprocessing (EMDR) therapy to reduce the severity of post-traumatic 
stress symptoms in recent rape victims: a randomized controlled trial’, European Journal of 
Psychotraumatology 2021, vol. 12, No. 1.  
20
 Nationaal Rapporteur Mensenhandel, Kerncijfers en inzichten mensenhandel en seksueel geweld tegen 
kinderen, mei 2022. 
21
 World Health Organization,“Violence against Women: Intimate Partner and Sexual Violence against Women: 
Evidence Brief”; WHO: Geneva, Zwitserland 2019. 
22
 Verdrag van de Raad van Europa inzake het voorkomen en bestrijden van geweld tegen vrouwen en huiselijk 
geweld (Trb. 2012, 233). 
23
 Zie Kamerstukken II 2019/20, 28345, nr. 227, bijlage: GREVIO’s evaluatierapport inzake wettelijke en 
andere maatregelen om uitvoering te geven aan de bepalingen van het Verdrag van de Raad van Europa 
inzake het voorkomen en bestrijden van geweld tegen vrouwen en huiselijk geweld (het Verdrag van Istanbul) 
inzake Nederland, januari 2020.   
24
 Idem. 
7 
 

 
de jurisprudentie over aanranding en verkrachting naar voren komt is dat de juridische drempel 
voor strafbaarheid nu soms niet wordt gehaald, terwijl wel sprake is van onvrijwilligheid aan de 
zijde van het slachtoffer. Voor een bewezenverklaring van dwang in de zin van deze delicten is 
vereist dat komt vast te staan dat de verdachte opzettelijk heeft veroorzaakt dat het slachtoffer 
seksuele handelingen tegen de (kenbare) wil ondergaat. Bewezen dient te worden dat de seksuele 
handelingen voor het slachtoffer niet of nauwelijks te vermijden zijn geweest. Hiervoor is enige 
vorm van verzet nodig of ten minste een bij het slachtoffer bestaande handelingsonvrijheid die de 
afwezigheid van verzet verklaart, zoals onvrijheid veroorzaakt door geweld of een bedreigende 
30
sfeer. Bovendien moet kunnen worden bewezen dat het opzet van de dader was gericht, ten 
minste in voorwaardelijke vorm, op zowel de onvrijwilligheid als de onvermijdbaarheid aan de zijde 
van het slachtoffer. Een kenbaar “nee” van een slachtoffer wordt voor bewezenverklaring niet 
zonder meer voldoende geacht. Dit geldt evenzeer voor situaties waarin een slachtoffer fysiek 
bevriest van angst en zich daardoor niet kan uiten of verzetten.  
De huidige strafwet biedt aldus onvoldoende bescherming aan slachtoffers die in een situatie 
verkeren waarin ze geen seksueel contact willen, maar waarmee geen of onvoldoende rekening 
wordt gehouden door de ander. De mogelijkheden voor strafrechtelijk optreden tegen seksueel 
geweld schieten tekort. Omdat de juridische lat voor strafbaarheid bij aanranding en verkrachting 
te hoog ligt gaan plegers vrijuit in plaats dat grensoverschrijdend gedrag wordt vervolgd, bestraft 
en gecorrigeerd. Slachtoffers krijgen onvoldoende genoegdoening van het leed dat hun wordt 
aangedaan.  
 
Daarnaast geeft de huidige strafwet een onvoldoende helder signaal af dat alle vormen van 
seksueel geweld onacceptabel zijn en het strafbare feit aanranding of verkrachting opleveren. 
Uitsluitend bij dwang of verzet wordt onvrijwillig of ongelijkwaardig seksueel contact strafrechtelijk 
als aanranding of verkrachting gekwalificeerd. De huidige wettelijke kwalificatie van verkrachting 
doet niet op gelijke wijze recht aan mannelijke en vrouwelijke slachtoffers. Afgedwongen seksueel 
binnendringen van het lichaam wordt nu uitsluitend als verkrachting gekwalificeerd als een 
slachtoffer wordt gedwongen tot het ondergaan van seksuele penetratie van het lichaam en 
degene die de seksuele penetratie verricht degene is die de dwang uitoefent. Overige, naar hun 
aard en ernst even strafwaardige vormen van afgedwongen seksueel binnendringen van het 
lichaam, zoals seksuele penetratie van het eigen lichaam of van het lichaam van een ander, al dan 
niet op afstand, worden wettelijk gekwalificeerd als het met een lagere maximumstraf bedreigde 
3132
misdrijf aanranding. 
In het licht van voornoemde ontwikkelingen is er aanleiding de strafrechtelijke bescherming bij de 
tijd te brengen en te verbeteren, zodat beter opgetreden kan worden tegen seksueel geweld. 
Hiervoor is het nodig en wenselijk de huidige delicten aanranding en verkrachting te vervangen 
door nieuwe delicten en de drempel voor strafbaarheid wegens aanranding en verkrachting te 
verlagen. En zo tevens de strafwet in lijn te brengen met artikel 36 van het Verdrag van Istanbul. 
2.3 Toenemende roep om strafbaarstelling van seksuele intimidatie 
Naast veranderde opvattingen over de strafwaardigheid van seksueel geweld is in toenemende 
mate sprake van aandacht voor en afkeuring van lichtere vormen van seksueel 
grensoverschrijdend gedrag, zoals seksuele intimidatie. Veel mensen worden slachtoffer van 
seksuele intimidatie, zowel op straat als online. De maatschappelijke bewustwording over de 
omvang en de schadelijkheid hiervan is de afgelopen periode toegenomen. De eerdergenoemde 
                                                 
30
 WODC-onderzoek, par. 2.7.3.4.  
31
 WODC-onderzoek, par. 2.7.2. 
32
 In het strafvorderingsbeleid van het OM (Richtlijn voor Strafvordering seksueel misbruik van minderjarigen 
(Stcrt. 2015, 4052)) worden alle vormen van seksueel binnendringen waarbij het lichaam van een slachtoffer is 
betrokken gelijkgetrokken bij het formuleren van de strafeis. Voor de strafmaat doet het er, anders dan voor 
de bewezenverklaring en kwalificatie, niet toe of er wordt binnengedrongen door de dader bij het slachtoffer of 
dat de dader het slachtoffer laat binnendringen bij de dader zelf, bij het slachtoffer zelf of bij of door een 
ander. 
9 
 

 
ingezet op landelijke strafbaarstelling.  
 
Tegen de hiervoor geschetste achtergrond wordt een uniforme en zelfstandige strafbaarstelling 
van seksuele intimidatie op het niveau van een wet in formele zin in het Wetboek van Strafrecht 
nodig en wenselijk geacht. Met deze aanvulling van de strafwet wordt, in lijn met de aanbeveling 
van GREVIO over artikel 40 van het Verdrag van Istanbul, een krachtig signaal afgegeven dat 
seksueel intimiderend gedrag sterk wordt afgekeurd, niet toelaatbaar is en wordt bestraft. 
2.4 Nieuwe online delictsvormen  
De afgelopen jaren zijn als gevolg van technologische ontwikkelingen nieuwe online 
verschijningsvormen van seksueel geweld, seksueel (kinder)misbruik en activiteiten met 
kinderpornografisch beeldmateriaal ontstaan. Seksuele misdrijven kunnen tegenwoordig ook op 
afstand worden gepleegd. Door het gebruik van internet, sociale media en smartphones zijn meer 
mogelijkheden ontstaan voor (al dan niet deels) online seksueel contact. Ook zijn er nieuwe 
mogelijkheden gecreëerd voor de uiting van seksualiteit, het benaderen van anderen voor 
seksuele doeleinden en de bevrediging van seksuele behoeften. Tegelijkertijd zijn de gevaren voor 
seksuele grensoverschrijding toegenomen. Met name kinderen zijn, gelet op hun leeftijd, in het 
bijzonder kwetsbaar voor online seksueel misbruik. Doordat kinderen op steeds jongere leeftijd 
een smartphone hebben kunnen zij gemakkelijker rechtstreeks worden bereikt zonder dat anderen 
dit merken. Het Nederlands Forensisch Instituut (NFI) signaleert een toenemende rol van sociale 
media bij (acute) zedenzaken met jeugdigen van 11 tot 15 jaar. In ruim een kwart van alle in 
34
2020 door het NFI onderzochte zaken werd het eerste contact via sociale media gelegd. Het 
anonieme karakter van internet biedt extra mogelijkheden voor kwaadwillenden, omdat zij hun 
identiteit en leeftijd kunnen verhullen.  
 
Als gevolg van voornoemde ontwikkelingen is op onderdelen een discrepantie ontstaan tussen wat 
in de strafwet als strafbare gedraging is omschreven en huidige veelvoorkomende delictsvormen. 
Veel strafbepalingen in de huidige zedentitel zijn ontworpen met het oog op bescherming tegen 
reële seksuele gedragingen, het verrichten van seksuele handelingen met een ander, waarbij 
betrokkenen in elkaars aanwezigheid verkeren en lichamelijk contact plaatsvindt. Online 
delictsvormen hebben hierin geen duidelijke plaats. Onder invloed van internationale 
verplichtingen is de strafrechtelijke bescherming van kinderen tegen online seksueel misbruik de 
afgelopen jaren uitgebreid tot de voorfase van seksueel misbruik (seksueel corrumperen, 
grooming), maar hiermee worden niet alle huidige verschijningsvormen bestreken.  
 
Een verschijningsvorm die nu niet specifiek tot uitdrukking komt in het Wetboek van Strafrecht is 
seksueel geweld of seksueel (kinder)misbruik, waarbij handelingen aan of met het lichaam van 
een slachtoffer worden verricht, maar geen sprake is van fysiek seksueel contact tussen dader en 
slachtoffer. Deze vorm van seksuele interactie heeft de afgelopen jaren een vlucht genomen. Via 
een webcam kunnen mensen worden gedwongen of aangezet tot het verrichten van seksuele 
handelingen aan of met het eigen lichaam. Zo is bijvoorbeeld het afdwingen van online seksuele 
interactie onder dreiging van openbaarmaking van seksueel beeldmateriaal (een vorm van 
sextortion) de afgelopen jaren toegenomen. Als op afstand van een slachtoffer wordt verlangd dat 
hij of zij tegen de zin seksuele handelingen verricht met of aan het eigen lichaam wordt, net als bij 
fysiek seksueel contact, inbreuk gemaakt op de lichamelijke en seksuele integriteit van een 
slachtoffer. De psychische gevolgen van online seksuele interactie zijn voor slachtoffers vaak 
indringend en langdurig. Dit hangt samen met het feit dat in een online context de 
vertrouwelijkheid van het seksuele contact per definitie beperkt is en eenmaal vastgelegd en 
verspreid beeldmateriaal vaak niet (volledig) kan worden verwijderd, zodat slachtoffers ook na de 
beëindiging van het misbruik hiermee (telkens opnieuw) lange tijd kunnen worden geconfronteerd.  
 
Een specifieke vorm van online seksueel kindermisbruik is het op bestelling live streamen van 
seksueel kindermisbruik (live distant child abuse) elders op de wereld. Door de toenemende 
                                                 
34
 https://centrumseksueelgeweld.nl/misbruikzaken-pubers-sociale-media. 
11 
 

 
 
2.5 Aanbeveling tot juridisch-technische herziening van de zedenwetgeving 
Onder invloed van internationale wet- en regelgeving is de huidige zedentitel in het Wetboek van 
Strafrecht de afgelopen jaren vaak gewijzigd. Het veelvoud aan wijzigingen heeft bij de 
implementatie van de richtlijn 2011/93/EU van het Europees Parlement en de Raad ter bestrijding 
van seksueel misbruik en seksuele uitbuiting van kinderen en kinderpornografie, en ter vervanging 
van Kaderbesluit 2004/68/JBZ van de Raad (PbEU L 335) (hierna: richtlijn 2011/93/EU) geleid tot 
kritische opmerkingen van de Afdeling advisering van de Raad van State over de overlap tussen 
38 39
verschillende strafbepalingen en het ontbreken van evenwicht tussen de strafmaxima. / Hierin is 
aanleiding gezien voor de uitvoering van een WODC-onderzoek naar een herziening van de 
zedendelicten. In het onderzoek, dat is verricht door de Rijksuniversiteit Groningen, stond de 
volgende onderzoeksvraag centraal: Geeft Titel XIV, Boek II van het Wetboek van Strafrecht in 
termen van samenhang, complexiteit en normstelling aanleiding tot de conclusie dat deze titel 
moet worden herzien? Het onderzoeksrapport, getiteld “Herziening van de zedendelicten?” bevatte 
de aanbeveling om de huidige zedenwetgeving uit een oogpunt van samenhang, complexiteit en 
normstelling, integraal te herzien en de toepasbaarheid hiervan voor praktijkjuristen te 
40
verbeteren. In de beleidsreactie op het onderzoek is deze aanbeveling overgenomen.  
 
In het licht hiervan en tegen de achtergrond van de overige relevante ontwikkelingen wordt het 
nodig en wenselijk geacht de huidige zedentitel in het Wetboek van Strafrecht te vervangen door 
een geheel nieuwe Titel Seksuele misdrijven en hierin zowel de inhoud van de strafrechtelijke 
normstelling als de wettelijke structuur bij de tijd te brengen. In de navolgende onderdelen van 
deze memorie worden de hoofdlijnen van de nieuwe wetgeving toegelicht. 
 
3. Hoofdlijnen van het wetsvoorstel 
 
3.1 Nieuwe Titel Seksuele misdrijven  
Dit wetsvoorstel vervangt in het Tweede Boek van Wetboek van Strafrecht de huidige Titel XIV 
“Misdrijven tegen de zeden” door een nieuwe Titel XIV “Seksuele misdrijven”. Hierin wordt, met 
inachtneming van de toepasselijke internationale verplichtingen, de strafrechtelijke 
aansprakelijkheid geregeld voor verschillende vormen van seksueel grensoverschrijdend gedrag 
die een ernstige aantasting vormen van de lichamelijke en seksuele integriteit. In de nieuwe Titel 
Seksuele misdrijven, die is toegesneden op veelvoorkomende verschijningsvormen, wordt 
beschreven welk gedrag onder welke omstandigheden tot strafrechtelijke aansprakelijkheid leidt. 
Als seksuele misdrijven worden aangemerkt verschillende gedragingen die worden gekenmerkt 
door het feit dat sprake is van onvrijwillig, ongelijkwaardig of ongewenst seksueel contact. 
Uitgangspunt is dat gedragingen in de offline wereld en in de online wereld die op soortgelijke 
wijze een aantasting vormen van de lichamelijke en seksuele integriteit van een slachtoffer even 
strafwaardig zijn. Op onderdelen wordt de omvang van de strafrechtelijke bescherming uitgebreid 
en gemoderniseerd. Dit wordt in de navolgende onderdelen van deze memorie verder toegelicht.  
 
De nieuwe titel voorziet in bij de maatschappelijke realiteit aansluitende, heldere en toegankelijke 
strafbepalingen en bevat verschillende van elkaar te onderscheiden delicten die een duidelijke 
wettelijke ingang voor strafbaarheid bieden. Achtereenvolgens worden strafbaar gesteld: 
schuldaanranding, opzetaanranding en gekwalificeerde opzetaanranding, schuldverkrachting, 
opzetverkrachting en gekwalificeerde opzetverkrachting, aanranding en gekwalificeerde 
aanranding en verkrachting en gekwalificeerde verkrachting in drie verschillende 
leeftijdscategorieën, seksuele benadering van kinderen, kinderpornografie, het bijwonen van een 
                                                 
38
 Wet van 12 februari 2014 tot implementatie van de richtlijn 2011/93/EU van het Europees Parlement en de 
Raad ter bestrijding van seksueel misbruik en seksuele uitbuiting van kinderen en kinderpornografie, en ter 
vervanging van Kaderbesluit 2004/68/JBZ van de Raad (PbEU L 335; Stb. 2014, 74), in werking getreden op 1 
maart 2014. 
39
 Kamerstukken II 2012/13, 33580, nr. 4. 
40
 Kamerstukken II 2015/16, 29279, nr. 300.  
13 
 

 
(voorwaardelijk opzet). Die laatste wezenlijk onverschillige mentale houding kenmerkt de 
ondergrens van het vereiste opzet. Kort gezegd heeft de ‘opzetdader’ geen boodschap aan de wil 
van de ander. Van de schuldvariant is sprake indien de verdachte die duidelijk waarneembare 
aanwijzingen voor een ontbrekende wil helemaal verkeerd heeft ingeschat door – in plaats van af 
te zien van (het voortzetten van) seksueel contact met die ander of eerst op toereikende wijze te 
verifiëren of het seksuele contact (nog steeds) op vrijwillige basis plaatsvindt – er ten onrechte 
van uit te gaan dat de wil tot seksueel contact bij die ander aanwezig is. Deze schuldvariant 
kenmerkt zich door de verwijtbare ernstige onachtzaamheid waarvan zo’n verkeerde inschatting 
getuigt.  
 
De nieuwe delicten vormen een nationaalrechtelijke omzetting van artikel 36 van het Verdrag van 
Istanbul. Dit verdragsartikel verplicht tot strafbaarstelling van seks zonder wederzijds goedvinden 
en schrijft voor dat de toestemming vrijwillig dient te zijn gegeven en dient voort te vloeien uit de 
vrije wil, hetgeen moet worden vastgesteld in het licht van de omstandigheden. Net als in het 
verdrag staan in de nieuwe delicten de instemming van de ander (consent) en de wilsvrijheid bij 
de ander centraal. Dit wordt uitgedrukt in de delictsomschrijvingen via het centrale bestanddeel 
ontbrekende wil. Hieronder wordt verstaan de afwezigheid van een vrije positieve wilsuiting. Bij de 
beoordeling van de vraag of sprake is van een ontbrekende wil bij de ander zijn de 
omstandigheden waaronder het seksuele contact plaatsvindt bepalend. Niet alleen de initiator van 
het seksuele contact, maar ook de ander dient hetzij verbaal, hetzij door een duidelijke non-
verbale responsieve opstelling blijk te geven van de aanwezigheid van een positieve wilsuiting ter 
zake.  
De basisdelicten zijn opzetaanranding en opzetverkrachting. Onder de kwalificatie van 
opzetaanranding wordt strafbaar gesteld het verrichten van seksuele handelingen met een ander 
in de wetenschap dat de wil hiertoe bij de ander ontbreekt. Van een “seksuele handeling” is sprake 
bij een aanraking van een (seksueel) lichaamsdeel, bijvoorbeeld een borst of een geslachtsdeel. 
De delictsgedraging “verrichten met” omvat vormen van seksuele interactie waarbij sprake is van 
fysiek seksueel contact tussen dader en slachtoffer, waaronder begrepen de situatie dat de dader 
seksuele handelingen verricht met zichzelf in de nabijheid van een slachtoffer. Daarnaast omvat 
het strafbaar gestelde gedrag vormen van seksuele interactie waarbij op afstand seksuele 
handelingen worden verricht aan of met het lichaam van een slachtoffer die direct een gevolg zijn 
van of rechtstreeks verband houden met het onderling contact op afstand tussen dader en 
41
slachtoffer. Hiermee wordt het “interactiecriterium” uit de huidige jurisprudentie gecodificeerd.  
Onder de kwalificatie van opzetverkrachting wordt strafbaar gesteld het verrichten van seksuele 
handelingen die bestaan uit of mede bestaan uit het seksueel binnendringen van het lichaam in de 
wetenschap dat de wil van de ander hiertoe ontbreekt. Nieuw is dat deze delictsgedraging - en 
daarmee de kwalificatie van de strafbare gedraging als verkrachting - niet meer is beperkt tot 
handelingen die bestaan uit of mede bestaan uit het ondergaan van het seksueel binnendringen 
van het lichaam, maar zich uitstrekt tot alle vormen van seksueel binnendringen waarbij het 
lichaam van een slachtoffer is betrokken. Dit betreft ook seksuele penetratie van het eigen lichaam 
of van het lichaam van een ander, al dan niet op afstand (bijvoorbeeld via een webcam).  
 
Bij opzetaanranding en opzetverkrachting is het strafrechtelijk verwijt jegens degene die deze 
delicten begaat dat diegene het seksuele contact initieert terwijl diegene ten tijde van dat contact 
wetenschap heeft van een ontbrekende wil bij de ander. Daarvan is sprake indien diegene 
daadwerkelijk weet dat de wil hiertoe bij de ander ontbreekt (‘vol’ opzet), maar ook indien diegene 
zich bewust is van de mogelijk ontbrekende wil van de ander en die mogelijkheid negeert of, in 
andere woorden, voor lief of op de koop toe neemt (voorwaardelijk opzet). Die laatste wezenlijk 
onverschillige mentale houding kenmerkt de ondergrens van het hier vereiste opzet.  
Van wetenschap van een ontbrekende wil bij de ander in de hiervoor bedoelde zin is in het 
algemeen sprake als die ander met duidelijke verbale of non-verbale signalen te kennen geeft het 
seksuele contact niet op prijs te stellen en de initiator zet het contact toch voort. Bijvoorbeeld als 
                                                 
41
 WODC-onderzoek, par. 2.3.5.3.  
15 
 

 
nieuwe basisdelicten. Met dien verstande dat degene die de feiten begaat in een bijzondere 
hiërarchische of vertrouwelijke relatie staat tot het slachtoffer. Dat betrokkene misbruik maakt van 
zijn gezag of vertrouwenspositie bij het plegen van deze delicten moet diegene zwaarder worden 
aangerekend. Die extra strafwaardigheid krijgt vorm in een aanvullende strafverzwaringsgrond.    
In aanvulling op de nieuwe delicten opzetaanranding, gekwalificeerde opzetaanranding, 
opzetverkrachting en gekwalificeerde opzetverkrachting introduceert dit wetsvoorstel de delicten 
schuldaanranding en schuldverkrachting. De delictsomschrijvingen bevatten in beginsel dezelfde 
bestanddelen als de basisdelicten opzetaanranding en opzetverkrachting, maar in plaats van bij 
wetenschap van de ontbrekende wil (‘vol’ of voorwaardelijk opzet) ligt de ondergrens voor 
strafrechtelijke aansprakelijkheid bij de ernstige reden om te vermoeden dat de wil tot seksueel 
contact bij de ander ontbreekt. Deze strafrechtelijke ondergrens weerspiegelt de sociale norm dat 
seks vrijwillig en gelijkwaardig behoort te zijn en koppelt strafrechtelijke aansprakelijkheid in 
belangrijke mate aan het bij wederkerigheid van seksueel contact behorende besef van en 
verantwoordelijkheid voor het eigen handelen en bewustzijn van het gedrag van een ander. De 
nieuwe schulddelicten bieden slachtoffers strafrechtelijke bescherming tegen zeer onachtzaam en 
daardoor zeer laakbaar seksueel gedrag van anderen. Hiermee wordt verzekerd dat de 
strafrechtelijke beoordeling van de afwezigheid van een vrije positieve wilsuiting bij de ander kan 
plaatsvinden in het licht van de relevante omstandigheden, conform het uitgangspunt in artikel 36 
van het Verdrag van Istanbul. Voorts zorgen deze delicten voor meer mogelijkheden tot maatwerk 
voor het OM en de rechter bij de vervolging en bestraffing van seksueel geweld. De specifieke aard 
van het verwijt – zeer onachtzaam handelen in plaats van opzettelijk handelen – rechtvaardigt 
strafbaarstelling via zelfstandige delicten met eigen hierop toegesneden kwalificaties. 
Bij de delicten schuldaanranding en schuldverkrachting is het strafrechtelijke verwijt jegens 
degene die deze delicten begaat dat diegene zeer onachtzaam heeft gehandeld door onvoldoende 
alert te zijn geweest op de mogelijkheid van een ontbrekende wil bij de ander en op dit punt een 
verkeerde inschatting te hebben gemaakt. Van de schuldvariant is sprake als diegene indicaties 
voor een ontbrekende wil bij de ander totaal verkeerd heeft ingeschat, door – in plaats van af te 
zien van (het voortzetten van) seksueel contact met die ander of eerst op toereikende wijze te 
verifiëren of het seksuele contact (nog steeds) op vrijwillige basis plaatsvindt – er ten onrechte 
van uit te gaan dat de wil tot seksueel contact bij die ander aanwezig is. Die indicaties kunnen zijn 
gelegen in het gedrag van de ander, zoals een onzekere, wisselende of weifelende opstelling. Maar 
ook in de aanwezigheid van feiten en omstandigheden, zoals een ongelijkwaardige uitgangspositie. 
Factoren die hierbij een rol kunnen spelen zijn onder meer de plaats waar of het gezelschap waarin 
het seksuele contact plaatsvindt, de wijze waarop het contact plaatsvindt en de relatie tussen de 
betrokkenen. Bij aanwezigheid van contra-indicaties voor een vrije positieve wilsuiting moet 
worden afgezien van seksueel contact of moet op zijn minst nader onderzoek worden gedaan naar 
de positie van de ander voordat het seksuele contact wordt doorgezet. Laat iemand dit na, dan is 
diegene strafbaar wegens schuldaanranding of schuldverkrachting.  
 
Als gevolg van de nieuwe ondergrens voor strafrechtelijke aansprakelijkheid in de schulddelicten 
komt bij degene die het seksuele contact initieert de verantwoordelijkheid te liggen in het oog te 
houden of sprake is van een vrije positieve wilsuiting bij de ander. Dit kan ertoe leiden dat iemand 
strafrechtelijk aansprakelijk kan zijn wegens het plegen van seksuele handelingen als gevolg van 
het maken van een, in het licht van duidelijke aanwijzingen voor een ontbrekende wil bij de ander, 
verkeerde inschatting. 
 
De nieuwe delicten hebben gevolgen voor de bewijsvoering. Voor een veroordeling voor 
schuldaanranding, opzetaanranding, schuldverkrachting of opzetverkrachting is niet nodig dat er 
bewijs is van dwang. Er hoeft dus niet meer bewezen te worden dat een slachtoffer zich heeft 
verzet of zich niet kon onttrekken aan de seksuele handelingen. Evenmin hoeft te worden bewezen 
dat het opzet van de verdachte hierop gericht was. Het gevolg is dat slachtoffers in meer gevallen 
aangifte kunnen doen van een strafbaar feit. De verlaging van de bewijsdrempel brengt ook mee 
dat politie en OM ruimere mogelijkheden zullen hebben om zaken op te pakken. Politie, OM en 
rechters kunnen zich richten op aanwijzingen voor feiten en omstandigheden die duiden op een 
17 
 

 
contact heeft dat mede bestaat uit seksueel binnendringen van het lichaam terwijl bij die ander de 
wil daartoe ontbrak en de pleger dit had moeten vermoeden. Het grotere verwijt dat de pleger 
toekomt vanwege het kwaadwillende element van het opzettelijk handelen bepaalt hier dat het 
strafmaximum voor opzetaanranding hoger ligt dan voor het schulddelict schuldverkrachting. Op 
opzetverkrachting wordt een gevangenisstraf van ten hoogste negen jaren (of geldboete van de 
vijfde categorie) gesteld. Op gekwalificeerde opzetaanranding komt een strafmaximum van acht 
jaren gevangenisstraf (of geldboete van de vijfde categorie) te staan. Voor gekwalificeerde 
opzetverkrachting geldt een strafmaximum van twaalf jaren gevangenisstraf (of geldboete van de 
vijfde categorie).  
Bij de opbouw van de strafmaxima van de seksuele misdrijven komt in de eerste plaats gewicht 
toe aan de ernst van het feit, waaronder de mate van inbreuk op de seksuele integriteit; hogere 
strafmaxima worden verbonden aan het plegen van ingrijpender handelingen die bestaan uit het 
seksueel binnendringen van het lichaam. Naast de ernst van de aantasting van de seksuele 
integriteit is ook het verwijt dat de pleger kan worden gemaakt van invloed op de ernst van het 
feit. Bij de schulddelicten is het verwijt aan de pleger relatief gezien het geringst: hierbij gaat het 
om gedrag dat voortvloeit uit ernstige onoplettendheid of ernstige nalatigheid. Bij de opzetdelicten 
komt de pleger een ernstiger verwijt toe; dan is sprake van opzettelijk handelen. De 
gekwalificeerde delicten vormen de zwaarste delictsvarianten: de pleger maakt zich schuldig aan 
opzetaanranding of opzetverkrachting met toepassing van dwang, geweld of bedreiging. Tegen 
deze achtergrond worden aan de schulddelicten lagere strafmaxima verbonden dan aan de 
opzetdelicten en komen de hoogste straffen te staan op de gekwalificeerde delicten. Bij de opbouw 
van de strafmaxima is in de tweede plaats betekenis toegekend aan de onderlinge afstemming van 
de verschillende strafbedreigingen. De basis van het voorgestelde stelsel van strafmaxima wordt 
gevormd door de strafmaxima voor de gekwalificeerde delictsvormen van aanranding (acht jaren 
gevangenisstraf) en verkrachting (twaalf jaren gevangenisstraf), die qua strafhoogte 
overeenkomen met de huidige strafmaxima voor aanranding en verkrachting De strafbedreigingen 
voor de overige varianten van aanranding en verkrachting zijn aan de hand van enkele 
systematische uitgangspunten hierop afgestemd. Die systematiek houdt allereerst in dat de 
maximumstraffen voor verkrachting, gelet op de zwaardere inbreuk op de lichamelijke integriteit 
die het seksueel binnendringen van het lichaam tot gevolg heeft, de helft hoger liggen dan voor 
aanranding (vgl. o.a. de artikelen 241, eerste lid, en 243, eerste lid). Daarnaast zijn de 
gekwalificeerde delictsvormen telkens voorzien van een maximale vrijheidsstraf die een derde 
hoger is dan het basisdelict (vgl. artikel 241, eerste en tweede lid). Verder is de hoogte van de 
strafmaxima voor aanranding en verkrachting in de leeftijdscategorie twaalf tot zestien jaar (de 
artikelen 247 en 248) en in de leeftijdscategorie beneden twaalf jaar (de artikelen 249-250) – 
welke delictsvormen in de volgende subparagraaf nader aan de orde komen – terug te voeren op 
een trapsgewijze verhoging met een derde ten opzichte van het strafmaximum voor het 
corresponderende basisdelict ten aanzien van seksueel meerderjarige slachtoffers. Per trede 
bedraagt de verhoging maximaal drie jaren gevangenisstraf. De volgende tabel bevat een 
overzicht van de verschillende strafmaxima (de bovenste rij knoopt aan bij de leeftijdsgroep van 
het slachtoffer waarop de desbetreffende aanrandings- of verkrachtingsvariant betrekking heeft):      
Tabel strafmaxima seksuele misdrijven 
 Boven 18 jaar 16 tot 18 jaar 12 tot 16 jaar Beneden 12 
jaar 
Aanranding 6 jaren  6 jaren 8 jaren 10 jaren 
Gekwalificeerde 8 jaren 8 jaren 10 jaren en 8 13 jaren en 4 
aanranding maanden maanden  
Verkrachting 9 jaren 9 jaren 12 jaren 15 jaren 
Gekwalificeerde 12 jaren 12 jaren 15 jaren 18 jaren 
verkrachting 
 
19 
 

 
seksuele ontwikkeling brengt mee dat kinderen bescherming behoeven tegen seksueel misbruik en 
seksuele exploitatie door anderen, maar ook tegen blootstelling aan gedrag dat hen kwetsbaar 
maakt voor seksueel misbruik of seksuele exploitatie en aan niet leeftijdsconform gedrag waardoor 
hun seksuele ontwikkeling wordt verstoord. De verbeterde strafrechtelijke bescherming van 
kinderen tegen (online) seksueel misbruik krijgt vorm via verschillende delicten, waarin de leeftijd 
van een kind telkens aan het opzetvereiste is onttrokken. Er wordt een helder wettelijk 
onderscheid aangebracht tussen seksueel misbruik van kinderen waarbij (online) handelingen aan 
of met het lichaam van een kind worden verricht en (online) seksuele benadering van kinderen in 
de voorfase van seksueel misbruik - zoals sexchatting en grooming - en kinderpornografische 
misdrijven.  
 
Seksueel misbruik van kinderen waarbij (online) seksuele handelingen aan of met het lichaam van 
een kind worden verricht, wordt strafbaar gesteld onder de kwalificatie aanranding of verkrachting 
in drie verschillende leeftijdscategorieën: zestien tot achttien jaar, twaalf tot zestien jaar en 
beneden de leeftijd van twaalf jaar. Als leeftijdsgrens voor seksuele meerderjarigheid geldt de 
leeftijd van zestien jaar. Dit is dezelfde leeftijdsgrens als in de huidige zedenwetgeving. Het 
ontbreken van de wil vormt geen vereiste voor strafrechtelijke aansprakelijkheid wegens 
aanranding of verkrachting van kinderen. Het verrichten van seksuele handelingen met kinderen 
beneden de leeftijd van zestien jaar is altijd strafbaar. Kinderen beneden de leeftijd van zestien 
jaar worden gelet op hun jeugdige leeftijd onvoldoende in staat geacht om hun lichamelijke en 
seksuele integriteit zelf te bewaken en de reikwijdte van hun gedrag te overzien. Voorts wordt het 
verrichten van seksuele handelingen met seksueel meerderjarige kinderen tussen de leeftijd van 
zestien en achttien jaar, mede in verband met bestaande internationale verplichtingen en in lijn 
met de huidige zedenwetgeving, strafbaar gesteld in specifieke situaties. Het betreft misbruik van 
een eigen kind of een kind behorend tot het gezin of een anderszins afhankelijk kind, misbruik van 
een kind in een bijzonder kwetsbare positie, het gebruik van verleidingsmiddelen en betaalde seks. 
Daarnaast bieden de strafbaarstellingen van de verschillende delictsvormen van aanranding en 
verkrachting waarin het ontbreken van de wil centraal staat strafrechtelijke bescherming aan 
seksueel meerderjarige kinderen tegen ongewilde seks. 
Nieuw is dat op het niveau van de wet rekening wordt gehouden met normaal seksueel 
experimenteergedrag tussen jongeren. Er wordt een wettelijke strafuitsluitingsgrond gecreëerd 
voor seksueel contact in een gelijkwaardige situatie tussen leeftijdsgenoten vanaf de leeftijd van 
twaalf jaar. Hiermee wordt aangesloten bij de huidige jurisprudentie inzake consensueel seksueel 
47
contact tussen jongeren. 
 
Net als in de nieuwe delicten aanranding en verkrachting waarbij het ontbreken van de wil centraal 
staat wordt in de delicten aanranding en verkrachting van een kind de voor strafrechtelijke 
aansprakelijkheid vereiste mate van seksuele interactie preciezer ingevuld op het niveau van de 
delictsomschrijvingen. Hiermee wordt het “interactiecriterium” uit de huidige jurisprudentie 
48
gecodificeerd. De formulering van de delictsgedragingen vormt een vertaling van 
veelvoorkomende (online) verschijningsvormen van seksueel misbruik van kinderen. Bij 
aanranding is de delictsgedraging het verrichten van seksuele handelingen met een kind. 
Hieronder wordt mede verstaan het laten verrichten van een kind van seksuele handelingen met 
de dader of met zichzelf of met een derde en het laten ondergaan van een kind van seksuele 
handelingen door een derde. Bij verkrachting is de delictsgedraging het verrichten van 
voornoemde seksuele handelingen die bestaan uit of mede bestaan uit het seksueel binnendringen 
van het lichaam. Aldus omvat verkrachting alle vormen van seksueel binnendringen waarbij het 
lichaam van een kind is betrokken, waaronder seksuele penetratie van het eigen lichaam of van 
het lichaam van een ander, al dan niet op afstand (bijvoorbeeld via een webcam).   
 
Op aanranding en verkrachting van een kind worden hoge en deels ten opzichte van de huidige 
wet verhoogde wettelijke strafmaxima gesteld. De strafhoogte loopt daarbij op naarmate - en 
                                                 
47
 WODC-onderzoek, par. 4.4.2. 
48
 HR 30 november 2004, ECLI:NL:HR:2004:AQ0950, rov. 3.4. 
21 
 

 
schadelijke gevolgen voor het betrokken kind zijn onder andere gelegen in de snelle en brede 
verspreiding van het desbetreffende kinderpornografisch materiaal door het gebruik van 
informatie- en communicatietechnologieën. Een eenmaal verspreide afbeelding kan niet meer 
worden verwijderd en kan vele malen worden bekeken. Dit leedverzwarend aspect versterkt de 
ernst van het delict kinderpornografie. Het verhoogde strafmaximum geeft daaraan uitdrukking. 
De term “kinderpornografie” wordt gebruikt om naar deze strafbaarstelling te verwijzen. Daarmee 
is niet gekozen voor een alternatieve term zoals “materiaal van seksueel misbruik van kinderen” 
(vgl. de Terminologiegids voor de bescherming van kinderen tegen seksuele uitbuiting en seksueel 
50
misbruik ) omdat alternatieven als deze de reikwijdte van de Nederlandse strafbaarstelling van 
kinderpornografie niet volledig dekken. 
 
3.4 Seksuele intimidatie 
Dit wetsvoorstel introduceert in het Derde Boek van het Wetboek van Strafrecht in Titel II 
Overtredingen betreffende de openbare orde een strafbaarstelling van seksuele intimidatie. Deze 
strafbaarstelling vindt haar achtergrond, zoals toegelicht in hoofdstuk 2 van deze memorie, in de 
sterkere maatschappelijke afkeuring van lichtere vormen van seksueel grensoverschrijdend gedrag 
en de leemte in de strafrechtelijke mogelijkheden om hiertegen te kunnen optreden. De nieuwe 
strafbaarstelling heeft betrekking op zowel (non)verbaal als fysiek seksueel intimiderend gedrag. 
Dit gedrag kan zich in de fysieke openbare ruimte overal in Nederland voordoen. Ook in de online 
openbare ruimte komt dit wangedrag op brede schaal voor. De strafbepaling is bedoeld voor en 
gericht op de bestrijding van opdringerige seksuele benadering in het openbaar waarvan een 
intimiderend effect uitgaat op anderen. Hieronder valt niet gedrag dat bestaat uit respectvol 
contact leggen.  
 
De kern van het strafrechtelijk verwijt is dat iemand een ander in een publieke omgeving als 
seksueel object benadert. Het gevolg van dit gedrag is dat mensen overlast ervaren, zich onveilig 
voelen of worden gehinderd om zichzelf te zijn als zij zich in de openbare ruimte begeven. Door 
seksuele intimidatie in de strafwet aan te merken als overtreding wordt de norm ingescherpt dat 
seksueel intimiderend gedrag in het openbaar, ook als daar niet of in mindere mate een fysieke 
component aan is verbonden, niet door de beugel kan. Bij normoverschrijding kan strafrechtelijk 
worden opgetreden tegen dit veelvoorkomende overlast veroorzakende gedrag. Daarnaast zal door 
bijvoorbeeld voorlichting en publiekscampagnes bewustwording worden bevorderd. Meer 
bewustwording over welk gedrag onacceptabel en strafbaar is kan op termijn bijdragen aan 
gedragsverandering en daarmee het terugdringen van seksuele intimidatie. 
 
Strafbaar gesteld wordt het een ander in het openbaar indringend seksueel benaderen door middel 
van opmerkingen, gebaren of geluiden of aanrakingen op een wijze die vreesaanjagend, 
vernederend, kwetsend of onterend is te achten. Met opmerkingen, geluiden, gebaren en 
aanrakingen wordt een breed palet aan veelvoorkomende overlastgevende (non)verbale en fysieke 
uitingen die een seksuele benadering vormen bestreken. Hierbij kan worden gedacht aan het 
maken van expliciete seksuele toespelingen, het maken van penetratiebewegingen of het aanraken 
van lichaamsdelen. Maar ook aan het maken van geluiden, zoals sissen, klakken of fluiten. Uit het 
onderzoek dat de gemeente Utrecht naar straatintimidatie heeft verricht, blijkt dat nasissen als 
(zeer) intimiderend wordt ervaren; 58% van de respondenten die dit hadden meegemaakt, ervoer 
51
dit als zodanig. Bij seksuele benadering op openbare fysieke plaatsen, zoals de straat, gaat het 
in de praktijk vaak om een combinatie van voornoemde uitingen. Andere openbare fysieke 
plaatsen die onder de reikwijdte van het begrip openbaar vallen zijn voor het publiek toegankelijke 
gebouwen, zoals winkels of uitgaansgelegenheden en in het openbaar vervoer. De strafbaarstelling 
heeft ook betrekking op de online wereld. Het gaat hierbij om websites of chatgroepen die voor 
                                                 
50
 Terminologiegids voor de bescherming van kinderen tegen seksuele uitbuiting en seksueel misbruik, initiatief 
van ECPAT en vertaald door Defence for Children-ECPAT Nederland en Terre des Hommes, februari 2022.  
51
 I. Janssen, V. Linssen, J. Naaktgeboren-Wijnands & H. Polman, Onderzoek straatintimidatie, Utrecht: 
Gemeente Utrecht 2020. 
23 
 

 
aanhangige initiatiefwetsvoorstel van de (voormalige) leden Asscher (PvdA) en Van Toorenburg 
(CDA) dat er eveneens toe strekt seksuele intimidatie strafbaar te stellen in het Wetboek van 
Strafrecht als overtreding tegen de openbare orde. Het onderhavige wetsvoorstel gaat op 
onderdelen verder, omdat seksuele benadering naast (non)verbale uitingsvormen tevens 
aanrakingen omvat en de pleegplaats ook de online wereld kan zijn. Voorts ligt de ondergrens voor 
strafbaar handelen in dit wetsvoorstel bij een indringende seksuele benadering.  
 
3.5 Aanpassingswetgeving en overige wetswijzigingen 
De nieuwe wetgeving noodzaakt tot aanpassing van verschillende wetten in formele zin, zoals het 
Wetboek van Strafrecht, het Wetboek van Strafvordering en enkele andere wetten. Voor de 
huidige misdrijven tegen de zeden gelden, gelet op hun aard en ernst, verschillende afwijkende 
regelingen en voorzieningen. Bijvoorbeeld als het gaat om de vervolgingsverjaring, de uitoefening 
van extraterritoriale rechtsmacht, de mogelijkheden tot toepassing van opsporingsbevoegdheden, 
de toepassing van voorlopige hechtenis en het opleggen van straffen en maatregelen.  
 
Dit wetsvoorstel voorziet erin dat de nieuwe strafbaarstellingen van schuldaanranding, 
opzetaanranding, schuldverkrachting en opzetverkrachting en seksuele benadering van kinderen 
(nieuwe delictsvorm sexchatting) worden geordend in de geldende regelingen. Bij het 
onderbrengen van de nieuwe strafbaarstellingen/delictsvormen in de bestaande wettelijke 
regelingen wordt voor de nieuwe opzetmisdrijven opzetaanranding, opzetverkrachting en 
sexchatting de huidige wetssystematiek, waarin het wettelijk strafmaximum in beginsel bepalend 
is voor het in aanmerking komen voor een specifieke regeling, zoveel mogelijk gevolgd. Een 
uitzondering hierop is de bijzondere verjaringsregeling voor seksuele misdrijven gepleegd tegen 
kinderen, die in dit wetsvoorstel wordt verruimd. De ondergrens voor het niet verjaren van 
seksuele misdrijven gepleegd tegen kinderen komt te liggen bij misdrijven waarop een wettelijke 
gevangenisstraf van zes jaren of meer is gesteld. Deze grens ligt nu nog bij achtjaarsfeiten. Bij 
deze categorie van misdrijven dient het belang van het jonge slachtoffer – dat nog een lang leven 
voor zich heeft - zwaarder te wegen dan dat van de dader. Voorkomen moet worden dat gewenste 
berechting van daders na verloop van tijd niet meer kan plaatsvinden en dat, wanneer het feit 
eenmaal is verjaard, daders zich zonder vrees voor vervolging vrij kunnen bewegen, hetgeen tot 
voor het slachtoffer zeer schrijnende situaties kan leiden.  
 
Op de nieuwe delicten opzetaanranding en opzetverkrachting worden verschillende bijzondere 
regelingen van toepassing verklaard, zoals het taakstrafverbod, een ruime verjaringsregeling en 
spreekrecht voor slachtoffers. Voor de nieuwe delicten schuldaanranding en schuldverkrachting 
geldt dat hierop, met het oog op de geringere verwijtbaarheid die aan deze delicten ten grondslag 
ligt, in beginsel geen bijzondere regelingen en voorzieningen van toepassing worden verklaard. 
Wel wordt spreekrecht voor slachtoffers mogelijk gemaakt. De onderbrenging van de nieuwe 
delicten/delictsvormen in de bestaande regelingen wordt verder toegelicht in de artikelsgewijze 
toelichting bij de desbetreffende wetsartikelen.  
 
Het wetsvoorstel regelt tevens dat verwijzingen in het Wetboek van Strafrecht, het Wetboek van 
Strafvordering en enkele andere wetten naar huidige artikelnummers worden vervangen door 
verwijzingen naar de artikelnummers in de nieuwe Titel Seksuele Misdrijven. Het betreft vooral 
technische aanpassingen. Waar sprake is van inhoudelijke wijziging wordt dit in het artikelsgewijze 
deel van deze memorie nader toegelicht.  
 
Voor de ter uitvoering van dit wetsvoorstel benodigde wijzigingen van de lagere wet- en 
regelgeving (algemene maatregelen van bestuur en ministeriële regelingen) wordt parallel aan het 
wetgevingstraject een traject opgestart.  
 
Vooruitlopend op dit wetsvoorstel is een wijziging van het Wetboek van Strafrecht voorgesteld in 
verband met het zelfstandig strafbaar stellen van voorbereidingshandelingen met het oog op het 
plegen van seksueel misbruik met kinderen. Hiermee wordt uitvoering gegeven aan de in de 
Tweede Kamer aangenomen motie om het in bezit hebben van teksten met advies en/of richtlijnen 
25 
 

 
strafrechtelijke maatregelen te nemen die effectieve bestraffing van verkrachting mogelijk maken 
56
en deze toe te passen in de praktijk. Uit het arrest X&Y tegen Nederland en uit latere arresten 
kan worden afgeleid dat de artikelen 3 en 8 van het EVRM staten verplichten tot het nemen van 
strafrechtelijke maatregelen ter bescherming van burgers tegen seksueel geweld, ook wanneer dit 
57
veroorzaakt is door medeburgers. Deze maatregelen moeten leiden tot effectieve bescherming, 
in het bijzonder van kinderen en andere kwetsbare personen. Uit de jurisprudentie van het EHRM 
volgt dat de inzet van het strafrecht geboden is bij verkrachting, seksueel misbruik van kinderen, 
of een anderszins ‘non-consensual sexual act’. In de zaak Söderman tegen Zweden heeft het 
EHRM hieraan toegevoegd dat ook minder ernstige gedragingen die een potentiële bedreiging 
vormen voor het lichamelijk en geestelijk welzijn van een minderjarige strafbaar gesteld dienen te 
worden. Voor een effectieve bescherming tegen minder ernstige gedragingen die mogelijk de 
psychische integriteit van een minderjarige schenden kunnen ook andere dan strafrechtelijke 
58
maatregelen volstaan.   
 
Artikel 10 van het EVRM beschermt het recht op vrije meningsuiting. Strafbaarstelling van 
seksuele intimidatie kan een beperking vormen van het recht op vrije meningsuiting, omdat 
bepaalde uitlatingen niet meer vrijelijk kunnen worden gedaan. Het recht op vrije meningsuiting is 
echter niet absoluut: op grond van het tweede lid van artikel 10 van het EVRM kan een beperking 
gerechtvaardigd zijn indien die is voorzien bij wet. Deze wettelijke grondslag moet voldoen aan de 
vereisten van toegankelijkheid (accessibility) en voorzienbaarheid (foreseeability). Voorts dient de 
beperking een legitiem doel te dienen en noodzakelijk te zijn in een democratische samenleving. 
Bij dit laatste vereiste is relevant of er een dringende maatschappelijke behoefte (pressing social 
59
need) bestaat. 
 
Het derde lid van artikel 7 van de Grondwet bepaalt dat niemand voorafgaand verlof nodig heeft 
voor het openbaren van gedachten en gevoelens door andere middelen dan de drukpers en 
omroep, behoudens ieders verantwoordelijkheid volgens de wet. Dit recht impliceert het recht een 
mening te uiten, waarbij alleen de wet in formele zin beperkingen kan stellen. Ook uitingen op 
internet vallen onder de reikwijdte van deze bepaling. Voorafgaand verlof wegens de inhoud van 
60
een uiting is verboden, ook als dat bij wet in formele zin geschiedt. Waar een (repressieve) 
beperking wordt aangebracht, moet bovendien zijn voorzien in een rechtsgang naar een 
rechtsprekend orgaan. 
 
Het in de artikelen 7 van het EVRM, 16 van de Grondwet en 1 Sr verwoorde legaliteitsbeginsel 
brengt mee dat uitsluitend de wet bepaalt welke gedragingen strafbaar zijn. Volgens de 
rechtspraak van het EHRM moet de wetgeving voldoende toegankelijk, nauwkeurig en 
voorzienbaar zijn. Om tot succesvolle strafvervolging over te kunnen gaan, dienen 
delictsomschrijvingen voldoende bepaald te zijn. 
 
4.2 Internationale verplichtingen 
Verschillende internationale verdragen bieden bescherming tegen seksueel grensoverschrijdend 
gedrag. Het eerdergenoemde Verdrag van Istanbul biedt bescherming tegen diverse vormen van 
geweld, waaronder seksueel geweld. Artikel 36, eerste lid, van het verdrag verplicht tot het nemen 
van wetgevende of andere maatregelen die nodig zijn om te waarborgen dat de volgende 
opzettelijke gedragingen strafbaar worden gesteld: 
                                                 
56
 EHRM 4 december 2003, ECLI:CE:ECHR:2003:1204JUD003927298 (M.C./Bulgarije), § 153.   
57
 EHRM 26 maart 1985, ECLI:CE:ECHR:1985:0326JUD000897880 (X en Y/Nederland), § 27 en 30, EHRM 4 
december 2003, ECLI:CE:ECHR:2003:1204JUD003927298 (M.C./Bulgarije), § 185- 186, EHRM 15 maart 2016, 
ECLI:CE:ECHR:2016:0315JUD006149511 (M.G.C./Roemenië), EHRM 31 maart 
2016,ECLI:CE:ECHR:2016:0331JUD003080811 (A, B en C/Letland), EHRM 24 mei 2016, 
ECLI:CE:ECHR:2016:0524JUD003693408 (I.C./Roemenië). 
58
 EHRM 12 november 2013, ECLI:CE:ECHR:2013:1112JUD000578608, §81-85. 
59
 EHRM 18 oktober 2005, ECLI:CE:ECHR:2005:1018DEC000544603 (Perrin t. Verenigd Koninkrijk). 
60
 Kamerstukken II 1975/76, 13872, nr. 3, p. 35. 
27 
 

 
inhoudende consensuele seksuele handelingen tussen gelijken (artikel 8). Opsporing en vervolging 
van strafbare feiten mogen niet afhankelijk zijn van een klacht of aangifte (artikel 15).  
 
4.3 Verhouding van het wetsvoorstel tot hoger recht 
Dit wetsvoorstel biedt strafrechtelijke bescherming tegen seksuele misdrijven. Hiermee wordt 
voldaan aan de uit de EHRM-rechtspraak voortvloeiende verplichting om via het strafrecht 
bescherming te bieden tegen gedragingen die betrekking hebben op seksueel geweld, zoals 
verkrachting, of ander seksueel misbruik waarvan minderjarigen het slachtoffer zijn en 
gedragingen die een bedreiging vormen voor het lichamelijk en geestelijk welzijn van 
minderjarigen.  
 
De nieuwe strafbaarstellingen van schuldaanranding, schuldverkrachting, opzetaanranding en 
opzetverkrachting zijn in lijn met artikel 36 van het Verdrag van Istanbul, dat verplicht tot 
strafbaarstelling van seksuele handelingen zonder wederzijds goedvinden. Uit verschillende 
landenrapportages van GREVIO komt naar voren dat GREVIO erop let of de afwezigheid van 
toestemming op zodanige wijze wordt omschreven dat de mogelijkheid om rekening te houden 
met alle omstandigheden niet wordt beperkt. De formulering van de strafbaarstellingen van de 
verschillende delictsvormen van aanranding en verkrachting bieden hiervoor de ruimte. De 
strafrechtelijke aansprakelijkheid is daarbij gekoppeld aan het weten of ernstige reden hebben om 
te vermoeden dat seksuele handelingen worden verricht terwijl de wil bij de ander daartoe 
ontbrak. Zoals hierboven al uiteengezet gaat het niet alleen om expliciete verbale signalen en 
gedrag van de ander (een ‘nee’) maar ook om feiten en omstandigheden die aanleiding hadden 
moeten zijn voor de constatering dat bij de ander mogelijk een positieve wil ontbrak met 
betrekking tot het seksuele contact. Met de zelfstandige strafbaarstelling van indringende seksuele 
benadering als overtreding tegen de openbare orde wordt gevolg gegeven aan artikel 40 van 
voornoemd verdrag dat verdragspartijen oproept sancties te verbinden aan seksuele intimidatie.  
 
De strafrechtelijke bescherming tegen seksueel misbruik en seksuele uitbuiting van kinderen krijgt 
in dit wetsvoorstel vorm binnen de kaders van het Verdrag van Lanzarote en de richtlijn 
2011/93/EU. Het wetsvoorstel neemt het materiële beschermingsniveau zoals dit na implementatie 
63
van het verdrag en de richtlijn in de huidige zedentitel tot stand is gebracht tot uitgangspunt. 
Strafbaar gesteld worden de in de artikelen 3 tot en met 6 van de richtlijn 2011/93/EU genoemde 
opzettelijke gedragingen. De door de richtlijn voorgeschreven minimale maximumstraffen voor 
deze strafbare feiten worden telkens in acht genomen. Hetzelfde geldt ten aanzien van de in 
artikel 9 van de richtlijn genoemde strafverzwarende omstandigheden.  
 
Het aangaan van seksuele handelingen met een kind wordt strafbaar gesteld onder de kwalificaties 
aanranding en verkrachting in drie verschillende leeftijdscategorieën. Het gebruik van dwang, 
geweld en bedreiging wordt als strafverzwarend aangemerkt onder de noemers van 
gekwalificeerde aanranding en gekwalificeerde verkrachting in drie verschillende 
leeftijdscategorieën. Hierbij worden in lijn met de richtlijn verschillende strafrechtelijke regimes 
gehanteerd voor het verrichten van seksuele handelingen met kinderen die wel en niet seksueel 
minderjarig zijn. De nieuwe strafuitsluitingsgrond voor seksueel contact tussen leeftijdsgenoten 
past binnen de ruimte die de richtlijn biedt in artikel 8, eerste lid, om in het nationale recht 
rekening te houden met normaal consensueel seksueel contact tussen jongeren. 
 
Met de strafbaarstelling van seksualiserende communicatie met kinderen als delictsvorm van 
seksuele benadering van kinderen biedt het wetsvoorstel een hoger beschermingsniveau dan de 
                                                 
63
 Wet van 26 november 2009 tot uitvoering van het op 25 oktober 2007 te Lanzarote totstandgekomen 
Verdrag van de Raad van Europa inzake de bescherming van kinderen tegen seksuele uitbuiting en seksueel 
misbruik (Trb. 2008, 58; Stb. 2007, 544); Wet van 12 februari 2014 tot implementatie van de richtlijn 
2011/93/EU van het Europees Parlement en de Raad ter bestrijding van seksueel misbruik en seksuele 
uitbuiting van kinderen en kinderpornografie, en ter vervanging van Kaderbesluit 2004/68/JBZ van de Raad 
(PbEU L 335; Stb. 2014, 74) 
29 
 

 
5. Gevolgen 
De nieuwe wetgeving verbetert de strafrechtelijke bescherming tegen verschillende vormen van 
seksueel grensoverschrijdend gedrag. Hierdoor wordt de (online) veiligheid van mensen vergroot. 
Als gevolg van de nieuwe wetgeving krijgen de organisaties in de strafrechtketen meer 
mogelijkheden om op te treden tegen strafwaardig gedrag. Een actueel wettelijk kader maakt het 
mogelijk om beter in te spelen op bestaande, nieuwe en toekomstige (online) delictsvormen. Dit 
zal naar verwachting bijdragen aan een effectievere opsporing, vervolging, berechting en 
bestraffing van strafbare feiten en het voorkomen van recidive. De voorgestelde wettelijke 
structuur is ondersteunend aan het werk van rechercheur en officier van justitie. Voor politie en 
OM wordt het door beter op veelvoorkomende gedragingen toegesneden strafbaarstellingen naar 
verwachting eenvoudiger om gedragingen te identificeren, op ernst te selecteren en te vervolgen. 
De uitbreiding van de strafwet met strafbaarstellingen van schuldaanranding, opzetaanranding, 
schuldverkrachting en opzetverkrachting, van sexchatting met kinderen en van seksuele 
intimidatie en de verduidelijking van verschillende bestaande strafbaarstellingen op 
bestanddeelniveau hebben tot gevolg dat de drempel om tot bewezenverklaring te komen wordt 
verlaagd. Dit biedt ruimere mogelijkheden om strafrechtelijk op te treden tegen strafwaardige 
gedragingen, zij het dat inherent blijft aan seksuele misdrijven – die zich dikwijls voordoen in een 
een-op-een situatie zonder aanwezigheid van getuigen – dat het bewijs in een concrete zaak soms 
lastig te leveren zal zijn. 
Als gevolg van de nieuwe wetgeving verbetert de positie van slachtoffers. Zij krijgen meer 
mogelijkheden om aangifte te doen van een strafbaar feit. De professionals die slachtoffers 
ondersteunen en begeleiden kunnen aan de hand van het wettelijk kader aan slachtoffers beter 
duidelijk maken voor welke strafbare feiten een dader vervolgd en berecht kan worden. Dit kan 
bijdragen aan de verhoging van de aangiftebereidheid van slachtoffers. De nieuwe wetgeving past 
in de doelstelling van trajecten zoals de driejarige landelijke campagne ‘Watkanmijhelpen’ die in 
december 2021 is afgerond en die gericht was op vergroting van de bereidheid van slachtoffers om 
melding te doen van strafbaar gedrag, zodat informatie en passende hulp en ondersteuning kan 
worden geboden. De nieuwe wetgeving vormt ook een stimulans voor organisaties op het terrein 
van hulpverlening, onderwijs en de zorg om zelf melding te doen van strafbaar gedrag of gedrag 
dat potentieel hierin kan resulteren.  
 
Het nieuwe wettelijke kader heeft tot gevolg dat het risico op strafrechtelijke aansprakelijkheid 
beter voorzienbaar wordt voor (potentiële) daders. Heldere strafrechtelijke normen geven een 
duidelijk signaal af naar (potentiële) daders dat seksueel grensoverschrijdend gedrag niet 
acceptabel is en streng wordt bestraft. Aangenomen wordt dat dit een afschrikwekkend effect 
heeft en bijdraagt aan een positieve gedragsverandering. Bij normoverschrijding kan 
strafrechtelijk worden ingegrepen en kan passende bestraffing plaatsvinden. Daders van ernstige 
seksuele misdrijven kunnen voor langere tijd worden gedetineerd. Naast straffen kunnen ook 
persoonsgerichte maatregelen worden opgelegd, waarmee het recidiverisico kan worden verlaagd.  
 
De nieuwe wetgeving maakt meer maatwerk bij de afdoening van zaken mogelijk. Omdat er meer 
verschillende delicten en delictsvormen komen kan beter worden ingespeeld op het type gedrag 
dat ten grondslag ligt aan de strafbare gedraging. In een vroegtijdig stadium van strafrechtelijk 
optreden kan worden geselecteerd welk delictsgedrag zich voordoet en welk strafrechtelijk verwijt 
de dader toekomt. Bij de keuze voor vervolging voor een bepaald delict kan een relatie worden 
gelegd met de aanwezigheid van risicofactoren voor het plegen van een nieuw delict. Om inzicht te 
krijgen in de aard en ernst van het gedrag kan in het kader van het strafrechtelijk onderzoek een 
risico-inschatting worden verricht, waarna een adequate en effectieve wijze van afdoening kan 
worden gekozen. In het kader van het voorkomen van recidive kan bij de sanctionering worden 
gekozen voor een persoonsgerichte aanpak, waarbij ook acht wordt geslagen op de context waarin 
een misdrijf wordt gepleegd, zoals de jeugdige leeftijd van de dader. Met het taakstrafverbod voor 
seksuele misdrijven wordt sturing gegeven in de sanctionering van ernstige zaken. Bij de 
berechting van volwassenen wordt voor een kale taakstraf een onvoorwaardelijke gevangenisstraf 
31 
 

 
publiekscommunicatie, na presentatie van het nationaal actieplan. In paragraaf 6.8 van deze 
toelichting wordt nader op het flankerend beleid ingegaan.   
 
6. Uitvoering en handhaving 
6.1 Algemeen 
De uitbreiding van de strafwet met nieuwe delicten en de herziening van bestaande delicten in dit 
wetsvoorstel hebben gevolgen voor de uitvoerings- en handhavingspraktijk. De uiteenlopende aard 
van de gedragingen die worden strafbaar gesteld, leidt ertoe dat de gevolgen voor de uitvoerings- 
en handhavingspraktijk niet eenduidig te omschrijven zijn, onder meer omdat de gevolgen 
daarvan zich uitspreiden over verschillende organisaties. Daarom wordt de uitvoering en 
handhaving van de nieuwe wetgeving hieronder besproken aan de hand van drie categorieën: 
schuldaanranding, opzetaanranding, gekwalificeerde opzetaanranding, schuldverkrachting, 
opzetverkrachting en gekwalificeerde opzetverkrachting (artikelen 240-244), sexchatting (als 
delictsvorm van seksuele benadering, artikel 251) en seksuele intimidatie (artikel 429ter). Bij de 
weergave van de uitvoerings- en handhavingsconsequenties is gebruik gemaakt van verschillende 
bronnen. Ten eerste is hiervoor de kwalitatieve impactanalyse gebruikt die op grond van het 
65
voorontwerp van dit wetsvoorstel is gemaakt door onderzoeksbureau Significant. Ten tweede is 
gebruik gemaakt van de informatie uit de (kwalitatieve en kwantitatieve) impactanalyses en 
uitvoeringstoetsen die organisaties zelf in het kader van hun adviezen over het voorontwerp en het 
wetsvoorstel hebben opgesteld. Hierbij dient te worden opgemerkt dat de ramingen van de 
Nationale Politie (NP), het openbaar ministerie (OM) en de Raad voor de rechtspraak (Rvdr) 
vertrekken vanuit verschillende veronderstellingen, zodat deze niet volledig één op één met elkaar 
in verband kunnen worden gebracht. Ten derde is gebruik gemaakt van de informatie die naar 
boven is gekomen tijdens rondetafelbijeenkomsten en (juridische) werkgroepen over het 
wetsvoorstel, zowel tijdens als na de consultatiefase.  
Daarnaast is er in dit hoofdstuk aandacht voor het implementatietraject dat parallel aan het 
wetgevingstraject wordt ingericht en wordt ingegaan op het bestaande beleid met betrekking tot 
de (brede) aanpak van seksuele misdrijven. De weergave hiervan is ook bedoeld om de context te 
schetsen waarbinnen de uitvoering van de nieuwe wetgeving plaatsvindt. 
6.2 Schuldaanranding, opzetaanranding, gekwalificeerde opzetaanranding, schuldverkrachting, 
opzetverkrachting en gekwalificeerde opzetverkrachting 
Bij de nieuwe delictsvormen van aanranding en verkrachting (artikelen 240-244 wetsvoorstel) gaat 
het primair om de vraag wat de verdachte tijdens het seksueel contact wist of behoorde te weten 
over de ontbrekende wil bij de ander. De aanwezigheid van een dwangsituatie is een 
strafverzwarende omstandigheid. De uitbreiding van de strafrechtelijke aansprakelijkheid die wordt 
bewerkstelligd, leidt naar verwachting tot meer meldingen bij de politie. Ook is het de verwachting 
dat in toenemende mate een beroep wordt gedaan op het Centrum Seksueel Geweld (CSG), wat 
onder meer gevolgen heeft voor het werk van het Nederlands Forensisch Instituut (NFI) vanwege 
het uitvoeren van forensisch-medisch onderzoek en sporenonderzoek.  
Meldingen van aanranding of verkrachting kunnen direct bij de politie worden gedaan of via het 
CSG, dat slachtoffers naar de politie doorgeleidt. Zeker indien binnen zeven dagen na het incident 
melding wordt gemaakt (acute zaken), speelt het CSG een belangrijke rol bij de 
eerstelijnshulpverlening aan het slachtoffer en de advisering ten aanzien van eventueel te nemen 
stappen, zoals het melden van het incident bij de politie en doorgeleiding naar de politie. Bij de 
politie volgt een informatief gesprek met het slachtoffer, waarin het slachtoffer wordt geïnformeerd 
over de te nemen stappen, de te volgen procedures en over de opsporingsmogelijkheden gericht 
op vervolging naar aanleiding van de verklaring van het slachtoffer. Na het informatief gesprek 
kunnen in het CSG een forensisch-medisch onderzoek en een sporenonderzoek worden uitgevoerd, 
waarbij het NFI een belangrijke rol speelt, zeker in het geval waarin slachtoffers minderjarig zijn. 
                                                 
65
 Raadpleegbaar via: https://www.internetconsultatie.nl/wetseksuelemisdrijven, pdf-bestand kwalitatieve 
impactanalyse. 
 
33 
 

 
secretarissen. Voor het opvangen van de groei van het aantal meldingen, informatieve 
gesprekken, opsporingsonderzoeken, vervolgingen, berechtingen en afdoeningen is financiële 
dekking beschikbaar. Een nadere toelichting wordt gegeven in hoofdstuk 7 van deze memorie.  
6.3 Sexchatting als delictsvorm van seksuele benadering van kinderen  
De strafbaarstelling van sexchatting als delictsvorm van seksuele benadering van kinderen 
beneden de leeftijd van zestien jaren (artikel 251) is nieuw en zorgt ervoor dat in het online 
contact met zestienminners eerder van strafbaarheid sprake kan zijn. Ook hier betekent dit naar 
verwachting een toename in het aantal meldingen dat in behandeling zal worden genomen. De 
politie komt tot de prognose dat voor het delict seksuele benadering 500 extra meldingen in 
behandeling moeten worden genomen, wat gezien de relatief eenvoudige bewijsbaarheid van dit 
delict in 400 van de gevallen leidt tot een informatief gesprek. Ook veronderstelt de politie dat dit 
in 320 van de gevallen leidt tot een aangifte. In het daaropvolgende opsporingsonderzoek zal in 
alle gevallen sprake zijn van onderzoek aan de gegevensdrager van de aangever. In 90% van de 
gevallen zal ook een doorzoeking in een woning plaatsvinden, om digitale gegevensdragers in 
beslag te nemen. En in 90% van de gevallen zal een verdachte verhoord worden. De politie 
verwacht voor de opsporing van sexchatting en de uitbreiding van de strafbaarstelling van het 
seksueel corrumperen van een minderjarige zo’n 20 fte extra nodig te hebben. Daarmee is 
rekening gehouden bij de financiering van dit wetsvoorstel (zie hoofdstuk 7).  
Het melden van incidenten bij een delict als sexchatting is erg belangrijk. Omdat het hier gaat om 
een nieuwe strafbaarstelling zal in het kader van het implementatietraject worden bezien in 
hoeverre ervaring uit eerdere bewustwordingsprogramma’s, zoals Watkanmijhelpen.nl of de 
66
wegwijzers voor primair- en voortgezet onderwijs voor advies rondom sexting, kunnen worden 
ingezet om voor deze nieuwe delictsvorm aandacht te vragen. Ook wordt bezien in hoeverre 
hieraan meer aandacht kan worden besteed in het onderwijs en de zorg.  
6.4 Seksuele intimidatie  
Seksuele intimidatie in het openbaar wordt in dit wetsvoorstel strafbaar gesteld als overtreding 
(artikel 429ter). Voor de politie geldt dat dit nieuwe delict, ondanks de verschillen in 
opsporingsmogelijkheden, qua afhandeling (waarmee wordt bedoeld de wijze waarop een melding 
kan worden ontvangen en een aangifte kan worden opgenomen c.q. eventuele getuigen kunnen 
worden gehoord) ongeveer gelijk is aan de afhandeling van het bestaande delict ‘eenvoudige 
mishandeling’ (artikel 300 Sr). Dit betekent dat primair de basisteams van de politie aan zet zijn. 
De politie en het OM wijzen erop dat vooral in gevallen waarin de seksuele intimidatie (mede) 
bestaat uit aanrakingen, overlap kan ontstaan met het delict aanranding. Het is aannemelijk dat in 
die gevallen de basisteams met de zedenteams zullen moeten overleggen over de afhandeling. De 
politie heeft al aangegeven daartoe een beleidskader te willen ontwikkelen, zodat deze triage – 
van welk delict is sprake en door wie dient dat te worden afgedaan? – bij de inwerkingtreding van 
deze wet soepel kan verlopen. Omdat de handhaving via de basisteams verloopt, kan in potentie 
bij de politie een groot aantal medewerkers in contact komen met verschijningsvormen van 
seksuele intimidatie. Bij de financiering van dit wetsvoorstel is rekening gehouden met de kosten 
die de instructie van deze medewerkers meebrengt (zie hoofdstuk 7).  
Bij de handhaving van deze strafbaarstelling wordt onderzocht of naast de politie ook 
buitengewoon opsporingsambtenaren (boa’s) een rol kunnen hebben. Artikel 142 Sv biedt, in 
combinatie met het Besluit buitengewoon opsporingsambtenaar, de Beleidsregels Buitengewoon 
Opsporingsambtenaar en de Regeling domeinlijsten buitengewoon opsporingsambtenaar, het 
landelijk regelgevend kader waarbinnen de bevoegdheden en bekwaamheidseisen van boa’s in 
Nederland zijn geformuleerd. Op basis hiervan is het ministerie van JenV in staat om boa’s met 
handhaving van bepaalde specifiek omschreven strafbare feiten te belasten. De genoemde 
regeling voorziet in zogeheten domeinlijsten, waarbinnen categorieën van strafbare feiten zijn 
opgenomen en waarnaar bij de concrete bevoegdheidsverlening aan boa’s wordt verwezen. Om te 
onderzoeken wat nodig is om boa’s te laten handhaven op het nieuwe artikel 429ter heeft het 
                                                 
66
 Wegwijzer Seksualiteit online voor het primair onderwijs | Brochure | Rijksoverheid.nl;  
Wegwijzer Seksualiteit online voor het voortgezet onderwijs | Brochure | Rijksoverheid.nl. 
35 
 

 
Met het oog op een goede en effectieve uitvoering van de nieuwe wetgeving is een zorgvuldige, in 
67
nauwe samenwerking met de ketenpartners georganiseerde, implementatiefase essentieel. Om 
die reden is voor de implementatie van dit wetsvoorstel, onder coördinatie van het ministerie van 
JenV, een implementatietraject gestart om de organisaties in de strafrechtketen en de 
samenleving voor te bereiden op de inwerkingtreding van de wet. In het kader van dit 
implementatietraject buigen vertegenwoordigers van de strafrechtketen en andere organisaties die 
bij de uitvoering van dit wetsvoorstel betrokken zijn zich over de implementatie dit wetsvoorstel. 
Het betreft organisaties zoals politie en OM, maar bijvoorbeeld ook partijen als het CSG, het NFI 
en, specifiek ten aanzien van de strafbaarstelling van seksuele intimidatie, gemeenten, het CCV, 
de VNG en de openbaarvervoersbranche. Zo zal onder andere een handreiking worden gemaakt 
die gemeenten op weg helpt bij het vormgeven van beleid dat op de handhaving van seksuele 
intimidatie gericht is. Voorts wordt bezien welk flankerend beleid moet worden geformuleerd om 
de normen die aan deze wetgeving ten grondslag liggen, breder in te bedden in de maatschappij. 
De achterliggende gedachte is dat de strafrechtelijke handhaving van de normen die in deze 
wetgeving besloten liggen, een onmisbaar sluitstuk is van de aanpak van seksueel 
grensoverschrijdend gedrag, maar dat er tegelijkertijd ook oog moet zijn voor andere domeinen 
die een betekenisvolle bijdrage kunnen leveren aan het genereren van aandacht voor en het 
inscherpen dan wel handhaven van die normen. Hierbij kan bijvoorbeeld worden gedacht aan de 
inzet van campagnes en bewustwordingsacties.  
 
Voor het nieuw te vormen (strafvorderlijk) beleid, zowel bij politie als OM, geldt dat het 
implementatietraject zal worden benut om de noodzakelijke afstemming daartussen te 
bewerkstelligen. Ten aanzien van het flankerend beleid dat geen strafvorderlijk karakter heeft, is 
het vooral van belang dat vanuit het implementatietraject wordt bezien hoe aan de normen uit 
deze wet ook aandacht kan worden besteed in lopende of toekomstige beleidsmaatregelen- of 
projecten. Daarbij wordt aangesloten bij het eerder genoemde nationaal actieplan aanpak van 
seksueel grensoverschrijdend gedrag en seksueel geweld waar het kabinet aan werkt en dat naar 
68
verwachting in het najaar van 2022 gereed zal zijn.  
Gezien het grotere beschermingsbereik waarin de nieuwe wetgeving voorziet en de ingrijpende 
aard van de delicten, is van belang dat de inwerkingtreding hiervan plaatsvindt op het moment dat 
uitvoeringsorganisaties daarvoor klaar zijn. Het is belangrijk dat de implementatie van het 
wetsvoorstel zo snel maar ook zo zorgvuldig mogelijk plaatsvindt, zodat de nieuwe wetgeving 
meteen na inwerkingtreding effectief kan worden ingezet. Dat is in de eerste plaats in het belang 
van alle burgers die door deze wet geraakt worden, in de hoedanigheid van zowel slachtoffer als 
verdachte. Gelet hierop en mede in het licht van het onderstaande is inwerkingtreding van het 
wetsvoorstel in 2024 voorzien. Vanuit de optiek van de meest betrokken organisaties, de politie en 
het OM, geldt dat zij zich op dit moment voor een grote uitdaging gesteld zien om bestaande 
werkvoorraden weg te werken en de doorlooptijden in zaken met betrekking tot seksuele 
misdrijven te verkorten. De belangrijkste strafrechtketenpartners, het OM, de politie en de ZM, 
werken aan een plan voor het verkorten van de doorlooptijden in zedenzaken. In elke zaak wordt 
op zichzelf bekeken naar de beste afdoening of combinatie van afdoeningen. Dat kan een 
strafrechtelijke afdoening zijn, maar er wordt ook nadrukkelijk gekeken of een andere afdoening 
passend(er) is. De concrete verbetermaatregelen die in dit plan van aanpak zullen worden 
voorgesteld zullen mogelijk naar verwachting ook bijdragen aan een snellere behandeling van 
zaken. 
Ook de capaciteit, meer in het bijzonder de werving en opleiding van nieuw personeel, is een 
69
breed probleem. De huidige inspanningen die worden gepleegd, werpen vruchten af. In het 
advies dat de politie over dit wetsvoorstel heeft uitgebracht, verwacht zij dat implementatie van de 
nieuwe wetgeving op korte termijn niet haalbaar is. De politie verwacht dat de operationele 
bezetting en formatie, waaronder voor de aanpak van zedenzaken, in 2024-2025 weer in balans 
                                                 
67
 Kamerstukken II 2021/22, 34843, nr. 49.  
68
 Kamerstukken II, vergaderjaar 2021-2022, 34843, nr. 58. 
69
 Kamerstukken II 2020/21, 34843, nr. 47. 
37 
 

 
Voor een adequate ex post-effectsevaluatie is het nodig gebruik te maken van zowel kwalitatieve 
als kwantitatieve data. Om bijvoorbeeld te achterhalen of met de beoogde verruiming van de 
strafbaarstelling van aanranding en verkrachting het doel wordt bereikt van een effectiever 
optreden van politie en OM, zal het enerzijds van belang zijn om te bezien of sprake is van een 
ontwikkeling in het aantal behandelde en afgedane zaken in de jaren na inwerkingtreding. 
Anderzijds is het ook relevant te betrekken wat de indrukken omtrent de effecten van deze 
wetgeving zijn bij professionals die dagelijks binnen het gewijzigde juridisch kader dienen te 
werken (zoals opsporingsambtenaren en officieren van justitie). Voor het op betrouwbare en valide 
wijze vergaren van deze indrukken, kan kwalitatief onderzoek van belang zijn. 
Gezien de omvang van dit wetsvoorstel, en daarmee ook van de evaluatie daarvan, ligt het voor 
de hand de evaluatie uit te laten voeren door het WODC, een universiteit of een andere 
onafhankelijke onderzoeksinstelling. De verdere inkleding van de evaluatie wordt gedurende de 
wetgevingsprocedure nader onderzocht. Daarbij wordt ook de vraag betrokken of voor een 
adequate evaluatie van deze wet het verrichten van een nulmeting geïndiceerd is. 
6.8 Flankerend beleid 
Ook los van de ontwikkeling van een specifiek op dit wetsvoorstel gericht implementatietraject 
worden maatregelen genomen om de aanpak van seksuele misdrijven binnen de betrokken 
organisaties verder te verbeteren. Dit wetsvoorstel maakt daarmee deel uit van een context 
waarin reeds op meerdere niveaus, zowel op dat van de (rijks)overheid als daarbuiten, wordt 
gewerkt aan een integrale aanpak. Zo werkt het ministerie van JenV, samen met de ministeries 
van Volksgezondheid, Welzijn en Sport (VWS), van OCW en SZW, al langere tijd aan de nadere 
73
vormgeving van de interdepartementale aanpak van seksueel geweld. De opkomst van #MeToo 
in 2017 zorgde voor een extra impuls om de rijksbrede samenwerking te verbeteren. In het kader 
van deze aanpak is sprake van een omvangrijke preventieagenda, waarvan het voorkomen van 
slachtofferschap en daderschap een belangrijk onderdeel vormt. Hierbij wordt nauw samengewerkt 
met een breed en divers veld van maatschappelijke organisaties, kennis- en expertisecentra, 
werkgevers- en werknemersorganisaties, overheidsinstanties, (mede)overheden, vele andere 
professionals, ervaringsdeskundigen en slachtoffers. Daarmee is een belangrijke stap gezet 
richting meer samenhang en coördinatie in de aanpak van seksueel geweld. 
 
Om deze integrale aanpak te intensiveren wordt gewerkt aan een kabinetsbreed nationaal 
actieplan. Met dit actieplan, waarvan de contouren in een brief van de ministers van OCW en SZW 
van 27 juni 2022 zijn geschetst, zet het kabinet in op versteviging van wet- en regelgeving, 
74
gerichte acties en het maatschappelijk gesprek. Doel van dit plan is het voorkomen van seksueel 
grensoverschrijdend gedrag en seksueel geweld en het bereiken van een samenleving waarin ieder 
zich veilig voelt en zichzelf kan zijn. Dit vraagt om een cultuurverandering, maar ook om duidelijke 
normen over wat wel en niet acceptabel is en welk gedrag strafbaar is. Het kabinet wil deze doelen 
bereiken door enerzijds in het nationaal actieplan in te zetten op een pakket aan maatregelen en 
acties ontwikkeld en uitgevoerd met en door de betrokken departementen, overheidsinstanties, 
sociale partners, maatschappelijke organisaties en de samenleving. Anderzijds worden deze doelen 
bereikt door het maatschappelijke gesprek te stimuleren en aan te gaan met elkaar. Ter 
ondersteuning en versterking van deze inzet heeft het kabinet in 2022 een onafhankelijke 
regeringscommissaris aangesteld. Zij zet zich in om in de samenleving een cultuurverandering te 
bereiken waarmee seksueel grensoverschrijdend gedrag en seksueel geweld wordt bestreden en 
zal het kabinet adviseren. Zij wil ook een boegbeeld, aanjager en ondersteuner zijn van het 
75
maatschappelijk gesprek dat nodig is om een cultuurverandering te komen. 
 
Een van de eerste acties waar in het kader van het nationaal actieplan en in samenwerking met de 
regeringscommissaris aan wordt gewerkt, is het ontwikkelen van publiekscommunicatie om 
bewustwording te bevorderen van wat wordt verstaan onder grensoverschrijdend gedrag en 
                                                 
73
 Kamerstukken II 2020/21, 34843, nr. 45. 
74
 Kamerstukken II, vergaderjaar 2021-2022, 34843, nr. 58. 
75
 Kamerstukken II, vergaderjaar 2021-2022, 34843, nr. 53. 
39 
 

 
Speciaal in het geval van jeugdige daders geldt een persoonsgerichte aanpak. Het streven is met 
inzet van passende interventies het risico op recidive te verminderen door criminogene factoren te 
beperken en beschermende factoren te versterken. De aanpak van jeugdige daders krijgt op 
verschillende manieren vorm. In het geval sprake is van een lichte vorm van seksueel 
grensoverschrijdend gedrag en voldaan is aan de andere criteria uit het Besluit aanwijzing 
Haltfeiten, kan de officier van justitie in individuele gevallen kiezen voor verwijzing naar Halt. In 
het kader van het implementatietraject zal in samenspraak met betrokken organisaties worden 
bezien of en in hoeverre lichtere strafbare feiten, zoals seksuele intimidatie, voor opneming in het 
Besluit aanwijzing Halt-feiten in aanmerking komen.  
De Minister voor Rechtsbescherming heeft in 2019 aangekondigd te investeren in een duurzaam 
 
stelsel van vrijheidsbeneming met meer maatwerk. Door gerichte screening en differentiatie in 
beveiligingsniveau en zorgintensiteit kunnen jeugdigen in een kleinschalige voorziening dan wel in 
een landelijk specialistische voorziening geplaatst worden. In een kleinschalige voorziening 
verblijven jongeren dichter bij hun reguliere leefsysteem en lopen al bestaande zorg en 
dagbesteding (waaronder het volgen van onderwijs) zo veel mogelijk door. Als meer intensieve 
zorg en beveiliging nodig is, worden jongeren geplaatst in een landelijk specialistische voorziening 
(de huidige justitiële jeugdinrichtingen). In deze voorziening krijgen jongeren met een specifiek 
profiel of meervoudige problematiek, intensieve zorg en een hogere mate van (fysieke) 
beveiliging. 
 
Naast genoegdoening die in het kader van het strafproces kan plaatsvinden, kunnen slachtoffers 
van seksuele misdrijven in aanmerking komen voor een tegemoetkoming uit het Schadefonds 
Geweldsmisdrijven (SGM). Hiertoe dient sprake te zijn van een opzettelijk geweldsmisdrijf 
waardoor slachtoffers ernstig lichamelijk of geestelijk letsel hebben opgelopen. Het fonds past 
criteria toe om te beoordelen of een aanvrager in aanmerking komt voor een uitkering. Daarbij 
hanteert het fonds de wettelijke definitie van een gepleegd (seksueel) geweldsmisdrijf (in de zin 
van het Wetboek van Strafrecht). Het fonds toetst of het plaatsvinden van het misdrijf aannemelijk 
kan worden gemaakt. Waar in dit wetsvoorstel nieuwe opzettelijke geweldsmisdrijven worden 
geïntroduceerd vallen deze – indien sprake is van ernstig lichamelijk of geestelijk letsel – 
automatisch onder het bereik van het schadefonds. Over de vraag op basis van welke criteria 
uitkering ook mogelijk moet worden bij schuldaanranding en schuldverkrachting vindt nog nadere 
uitwerking plaats. Deze uitwerking zal gereed zijn bij de inwerkingtreding van de wet, zodat de 
praktijk van het schadefonds direct kan inspelen op aanvragen voortvloeiend uit dit wetsvoorstel.  
 
In het kader van de aanpak van online seksueel kindermisbruik zijn de laatste tijd belangrijke 
stappen gezet. Zo wordt door het ministerie van JenV een Autoriteit online Terroristisch en 
Kinderpornografisch Materiaal (ATKM) opgericht die aanbieders van hostingdiensten die online 
kinderpornografisch materiaal hebben opgeslagen een bindende aanwijzing kan geven alle 
redelijkerwijs te nemen maatregelen te treffen om dit materiaal ontoegankelijk te maken. De 
aanwijzing attendeert de dienstverlener op de aanwezigheid van het materiaal en houdt in dat dit 
materiaal binnen een korte termijn ontoegankelijk moet worden gemaakt. Naleving van de 
aanwijzing kan worden afgedwongen met een last onder dwangsom of een bestuurlijke boete. Het 
wetsvoorstel dat in deze autoriteit voorziet, wordt naar verwachting in het najaar van 2022 bij de 
Tweede Kamer ingediend. Daarnaast voorziet het ministerie van JenV het Expertisebureau Online 
78
Kindermisbruik (EOKM) van structurele jaarlijkse financiering van 1,5 miljoen euro. Daarmee is 
de aanpak van online seksueel kindermisbruik niet alleen een zaak van het strafrecht, maar ook 
van het bestuursrecht en (semi-)private partijen. De oprichting van de Autoriteit wordt benut om 
tot een goede afstemming van werkzaamheden te komen met het EOKM. Bovendien wordt de 
komende jaren nog eens 2 miljoen euro extra structureel geïnvesteerd in de integrale aanpak van 
79
(online) seksuele misdrijven. 
                                                 
78
 Kamerstukken II 2021/22, 34843, nr. 50.  
79
 Kamerstukken II 2021/22, 34843, nr. 50.  
41 
 

 
81
van het ministerie van JenV (artikel 92). De berekening en allocatie van de voor de uitvoering 
van dit wetsvoorstel benodigde middelen blijven gedurende het wetgevingstraject onderwerp van 
gesprek tussen de betrokken organisaties, ook in het kader van het implementatietraject. 
De financiële effecten die te verwachten zijn van de inwerkingtreding van de Wet straffen en 
beschermen worden ingeschat op nihil, omdat naar verwachting slechts een kleine groep 
gedetineerden op grond van de nieuwe strafbaarstellingen zal worden veroordeeld tot een 
gevangenisstraf van zes jaar of meer.  
In de onderstaande tabel is de meest actuele stand van zaken met betrekking tot de financiële 
82
gevolgen van het wetsvoorstel weergegeven. 
(in euros x 1.000) 
   
  Incidenteel Structureel 
Kosten per organisatie 2022 2023 2024 2025 2026 2027 
Totaal      1.857       1.857    10.426    16.722    20.643    20.642  
Politie      1.229       1.229       4.722       4.779       5.367       5.214  
NFI           40            40       1.002       1.014       1.135       1.104  
OM         103          103          826       1.548       1.548       1.504  
            -            -
DJI totaal      1.881       7.255       9.496     10.555  
      
DRC         310          310  -            -          805             -   
Overige kosten 
        175          175       1.995       2.126       2.292       2.265  
strafrechtsketen 
   
Specificatie overige kosten  
Raad voor Rechtsbijstand        -            -           65          101           99         101  
        31
Raad voor de rechtspraak           72            72          147          310          310  
0  
            -            -          2
RvdK            8            20            25  
      5  
CJIB 0 0 81 73 75 75 
Reclassering Nederland 0 0 4 3 -3 -3 
Slachtofferhulp Nederland 103 103 310 206 206 206 
Slachtofferzorg (t.b.v. CSG) 0 0 1.041 1.056 1.187 1.153 
Schadefonds 
0 0 283 285 310 310 
Geweldsmisdrijven 
Halt           -  -           52            52           52            52  
RSJ 0 0 4 20 31 36 
   
Specificatie DJI  
DJI-gevangeniswezen          -               -          918      5.067       7.101       8.071  
DJI-Forensische zorg            -              -          751       1.672       1.732       1.733  
DJI - jeugd       -              -          212          516         663          751  
 
                                                 
81
 Kamerstukken II 2021/22, 34843, nr. 50.  
82
 Kamerstukken II 2021/22, 34843, nr. 49. 
43 
 

 
 
Uit de ontvangen reacties op het voorontwerp bleek ook dat er steun is voor strafbaarstelling van 
seksuele intimidatie als zelfstandig delict. Tegelijkertijd was er duidelijk behoefte aan 
verduidelijking van de ondergrens van het strafbaar gestelde gedrag, de afbakening tussen 
verschillende (nieuwe) delicten en een uitgebreide toelichting op wat als strafbaar handelen moet 
worden gezien. Ook werd aandacht gevraagd voor de uitvoerbaarheid en handhaafbaarheid van de 
nieuwe delicten. In het schriftelijk overleg met de Tweede Kamer is toegezegd deze aspecten te 
betrekken bij het opstellen van het wetsvoorstel.  
 
In veel reacties op het voorontwerp werd met instemming gereageerd op het nieuwe delict 
sexchatting met kinderen beneden de leeftijd van zestien jaren. Op de overige voorgestelde 
uitbreidingen van de strafrechtelijke bescherming tegen (online) seksueel kindermisbruik en de 
voorgestelde modernisering van de strafbaarstelling van kinderpornografie werd eveneens positief 
gereageerd. Wel werd door verschillende organisaties gevraagd om een nadere onderbouwing van 
de voorgestelde strafverhogingen. Verder werden over deze onderdelen van het voorontwerp 
vooral opmerkingen van juridisch-technische aard gemaakt. 
 
Er werd in beginsel ook positief gereageerd op de voorgestelde nieuwe wettelijke structuur, die 
onder meer een scherper onderscheid maakte tussen seksuele misdrijven en misdrijven tegen 
openbare orde. Tegelijkertijd adviseerden verschillende organisaties om, in verband met de 
seksuele component in het onderliggende gedrag, seksuele betasting, aanstootgevend gedrag, 
pornografie, dierenpornografie en seks met dieren aan te merken dan wel te handhaven als 
seksuele misdrijven. In het schriftelijk overleg met de Tweede Kamer is toegezegd deze aspecten 
te betrekken bij het opstellen van dit wetsvoorstel. 
 
Voorts werd breed aandacht gevraagd voor een effectieve uitvoering en handhaving 
(implementatie) van de nieuwe wetgeving, maar ook voor de beperkingen hierbij. Onder meer is 
erop gewezen dat de rol van het strafrecht bij ongewenst seksueel contact niet onbegrensd is. Ook 
werd gewaarschuwd voor het wekken van te hoge verwachtingen bij de samenleving met 
betrekking tot de bewijsbaarheid van seksueel (getinte) delicten en het bieden van valse hoop aan 
slachtoffers. Tot slot werd in verschillende adviezen en reacties benadrukt dat het belangrijk is dat 
er voldoende capaciteit binnen de strafrechtketen is en dat de financiering op orde is.  
De adviezen en reacties op het voorontwerp en de toezeggingen aan de Tweede Kamer zijn 
verwerkt in de consultatieversie van het wetsvoorstel seksuele misdrijven. Bij het verwerken van 
de reacties is afstemming gezocht met betrokken organisaties, in de vorm van verschillende ronde 
tafelbijeenkomsten en juridische werkgroepen. De wettekst is op een substantieel aantal punten 
aangepast. Zo is de zelfstandige strafbaarstelling van seks tegen de wil geschrapt. In plaats 
daarvan zijn verschillende nieuwe delictsvormen van aanranding en verkrachting opgenomen in 
het wetsvoorstel. Hierin vormt het ontbreken van de wil bij de ander het centrale bestanddeel. 
Deze delictsvormen bevatten schuldvarianten, opzetvarianten en gekwalificeerde varianten (bij 
aanwezigheid van dwang, geweld of bedreiging). Verder zijn de strafbaarstellingen van 
(non)verbale en fysieke seksuele intimidatie samengevoegd. De nieuwe strafbaarstelling van 
seksuele intimidatie is aangemerkt als overtreding tegen de openbare orde. Het maken van 
geluiden is toegevoegd aan de delictsomschrijving. Voorts is de wettelijke structuur verduidelijkt 
door terugplaatsing van de delicten aanstootgevend gedrag, dierenpornografie en seksuele 
handelingen met dieren in de Titel Seksuele misdrijven. De wijzigingen in de wettekst zijn 
verwerkt in de memorie van toelichting. Dit heeft, tezamen met het verwerken van de adviezen, 
geleid tot aanvulling en actualisatie van zowel het algemene als het artikelsgewijze deel van de 
memorie van toelichting.    
 
8.3 Consultatie over het wetsvoorstel seksuele misdrijven 
Van begin maart tot en met begin juni 2021 heeft (internet)consultatie plaatsgevonden over het 
wetsvoorstel seksuele misdrijven. In de formele consultatieronde zijn 19 adviezen ontvangen. 
Over het wetsvoorstel is advies uitgebracht door (in alfabetische volgorde): AI, CJIB, CSG, CRM, 
EOKM, Fonds, de Burgemeester van de gemeente Rotterdam, namens de gemeenten Amsterdam, 
45 
 

 
strafrechtelijke aansprakelijkheid in de schuldvarianten te beperkt vindt en voorts adviseert af te 
zien van de verruiming van de kwalificaties van aanranding en verkrachting. In verschillende 
adviezen wordt aandacht gevraagd voor de afgrenzing tussen de verschillende delicten, de 
bewijsbaarheid en de beperkingen daarbij (NOvA, NP, NVvR, OM, Rvdr, SHN). 
Verschillende organisaties zijn kritisch over de verschillen tussen de strafmaxima, met name 
tussen opzetaanranding en schuldverkrachting (AI, VVR, Actiegroep), waarmee een rangorde zou 
worden gecreëerd. Verder wordt gevraagd wat de verhouding is tussen het bestanddeel 
“ontbrekende wil” en het begrip “consent” uit artikel 36 van het Verdrag van Istanbul (AI, 
LANGSZ, Rvdr, Actiegroep). LANGSZ adviseert in lijn met het verdrag uit te gaan van wederzijds 
goedvinden’. Diverse organisaties stellen een ruimere verjaringsregeling voor schuldverkrachting 
en andere seksuele misdrijven voor (AI, Actiegroep, CSG, Fonds, LANGZS, SHN, Actiegroep). In 
enkele adviezen wordt gevraagd naar de afgrenzing tussen (voorwaardelijk) opzet en ernstige 
schuld en bij welke signalen voor een ontbrekende wil opzettelijk handelen (opzetvariant) dan wel 
ernstige nalatigheid (schuldvariant) in beeld komt (NVvR, Rvdr)). Voorts wordt gevraagd te 
verduidelijken of een bevriezingsreactie onder de opzet- of schuldvariant van verkrachting valt (AI, 
Rutgers, Actiegroep). Verder wordt in een aantal adviezen kritiek geuit op het taakstrafverbod 
(wijziging artikel 22b Sr) voor aanranding en verkrachting en andere seksuele misdrijven (NOvA, 
Rvdr). Enkele organisaties adviseren aanspraak op het Schadefonds Geweldsmisdrijven voor 
slachtoffers van schuldaanranding en schuldverkrachting mogelijk te maken (AI, SGM, SHN). SHN 
adviseert spreekrecht voor slachtoffers van schuldverkrachting mogelijk te maken (wijziging artikel 
51e Sv). Ook wijst deze organisatie erop dat het verschil tussen de opzet- en schulddelicten soms 
moeilijk uit te leggen zal zijn aan slachtoffers. Verder vraagt een groot aantal organisaties 
aandacht voor de beperkte bewijsbaarheid van de nieuwe delicten, omdat het bij seksuele 
misdrijven naar de aard van de zaken vaak om het woord van de één tegen het woord van de 
ander gaat (OM, NOvA, NP, NVvR, Rvdr, SHN). Veel adviezen gaan in op de gevolgen van de 
nieuwe delicten voor de capaciteit en de werkwijze van uitvoeringsorganisaties, het belang van 
voldoende financiering en een tijdige implementatie (AI, CJIB, CSG, Fonds, HALT, NP, NOvA, OM, 
Rvdr, Rutgers, SGM, SHN, VVR, Actiegroep). Verschillende organisaties waarschuwen voor het 
wekken van onrealistische verwachtingen bij slachtoffers (NP, OM, Rvdr, SHN). Ook wordt het 
belang van brede maatschappelijke voorlichting over de nieuwe wetgeving benadrukt alsmede van 
het betrekken van maatschappelijke organisaties hierbij (AI, CRM, Rutgers, Rvdr, VVR, 
Actiegroep).  
 
In een aantal adviezen wordt gevraagd naar de verhouding van de strafbaarstellingen van 
seksueel misbruik van functioneel afhankelijke personen en geestelijke en lichamelijke onmachtige 
personen (artikelen 244 en 245 consultatieversie wetsvoorstel) en de verschillende delictsvormen 
van aanranding en verkrachting (OM, NP, Rvdr). Ook worden opmerkingen gemaakt over de soms 
te beperkt en soms te ruim geachte formuleringen van deze strafbaarstellingen, onder meer in 
verband met het vervallen van het ontuchtbegrip (NOvA, OM, Rvdr, Stichting Keurmerk Tantrisch 
en Seksuologisch Lichaamswerk). 
 
De ontvangen adviezen en reacties hebben geleid tot verschillende wijzigingen in het wetsvoorstel.  
Ten eerste is een zelfstandige kwalificatie toegevoegd voor de strafverzwarende delictsvorm die 
betrekking heeft op het gebruik van dwang, geweld of bedreiging. Dit wordt aangemerkt als 
“gekwalificeerde opzetaanranding” en “gekwalificeerde opzetverkrachting”. Ten tweede is de 
verhouding in het wetsvoorstel tussen de nieuwe delictsvormen van aanranding en verkrachting en 
de specifieke strafbaarstellingen van seksueel misbruik van functioneel afhankelijke personen en 
geestelijke en lichamelijke onmachtige personen opnieuw bezien. Als gevolg van de ruimere 
reikwijdte van de delicten aanranding en verkrachting en de koppeling van strafbaarheid aan een 
ontbrekende wil bij de ander is de zelfstandige strafbaarstelling die bescherming biedt aan 
personen die als gevolg van een staat van geestelijke of lichamelijke onmacht in een positie 
verkeren dat ze niet in staat zijn tot (vrije) wilsuiting, vervallen. In een nieuwe definitiebepaling 
(artikel 244) is opgenomen dat bij een persoon in ieder geval de wil tot seksuele handelingen 
ontbreekt indien diegene in een staat van bewusteloosheid, verminderd bewustzijn of lichamelijke 
onmacht verkeert of een zodanige psychische stoornis, psychogeriatrische aandoening of 
47 
 

 
wetsvoorstel) en het bijwonen van een kinderpornografische voorstelling (artikel 252 
consultatieversie wetsvoorstel). De Rvdr wijst verder nog op verschillende actuele 
verschijningsvormen van kinderpornografie, zoals opslag in de cloud, en adviseert de 
strafbaarstelling van kinderpornografie en de toelichting hierop nog eens te bezien. De NP verzoekt 
om een nadere verkenning in overleg met de rechtspraktijk, al dan niet in het kader van het 
nieuwe Wetboek van Strafvordering, van de problematiek van teruggave van in beslag genomen 
voorwerpen bij kinderpornografische delicten om op basis daarvan tot voorstellen voor nadere 
wettelijke regeling te komen. 
 
In verschillende adviezen wordt aandacht gevraagd voor (de complexiteit van) verschillende 
strafverzwaringsgronden, onderling en in relatie tot verschillende gronddelicten (artikel 253 
consultatieversie wetsvoorstel) (NP, NVvR, OM, Rvdr). De NOvA adviseert af te zien van de 
voorgestelde verhogingen van de strafmaxima, omdat nergens uit blijkt dat de huidige 
strafmaxima onvoldoende zouden zijn. Voor de Rvdr is niet duidelijk of bij de verhoging van 
verschillende strafmaxima in het wetsvoorstel rekening is gehouden met de Wet straffen en 
beschermen. De NOvA verzoekt nader toe te lichten in hoeverre als gevolg van de objectivering 
van de leeftijden in de seksuele delicten die worden gepleegd jegens kinderen nog ruimte is voor 
het verweer afwezigheid van alle schuld. 
 
De ontvangen adviezen en reacties hebben (mede) geleid tot een aantal wijzigingen in het 
wetsvoorstel. Ten eerste is wat betreft de vormgeving van de strafbaarstellingen van seksueel 
kindermisbruik nauw(er) aangesloten bij de vormgeving van nieuwe delicten opzetaanranding en 
opzetverkrachting. Het verrichten van seksuele handelingen met kinderen wordt strafbaar gesteld 
onder de kwalificatie aanranding in drie leeftijdscategorieën (artikelen 245, 247 en 249). Hieraan 
wordt telkens een gekwalificeerde delictsvorm (bij dwang, geweld en bedreiging) toegevoegd 
waaraan de kwalificatie gekwalificeerde aanranding in een bepaalde leeftijdscategorie wordt 
verbonden. Het verrichten van seksuele handelingen waarbij sprake is van seksueel binnendringen 
van het lichaam wordt strafbaar gesteld onder de kwalificatie verkrachting in drie 
leeftijdscategorieën (artikelen 246, 248, 250). Hieraan wordt eveneens een gekwalificeerde 
delictsvorm met bijbehorende kwalificatie verbonden. Deze wijze van strafbaarstelling en 
kwalificatie draagt bij aan een heldere systematiek binnen de nieuwe Titel Seksuele misdrijven. De 
formulering van de strafbaarstellingen van aanranding en verkrachting in de leeftijdscategorie 
zestien en achttien jaren (artikelen 245 en 246) is op onderdelen verduidelijkt en vereenvoudigd, 
onder andere met betrekking tot de strafbaarstelling van verleiding van minderjarigen (artikelen 
245 en 246) en de formulering van een bijzonder kwetsbare positie (artikelen 245, 246 en 254). 
In alle delictsomschrijvingen zijn de bestanddelen die betrekking hebben op de leeftijd van een 
kind ingekort tot: “beneden de leeftijd van (..) jaren” of “in de leeftijd van (..) tot (..) jaren”. 
Voorts is in alle delictsomschrijvingen de omschrijving van het slachtoffer gewijzigd in “een kind” 
(in plaats van een persoon). In verband hiermee is aan de definitiebepaling (artikel 239) een 
tweede lid toegevoegd waarin wordt geregeld dat onder “degene die met een kind seksuele 
handelingen verricht” mede wordt verstaan: degene die een kind seksuele handelingen laat 
verrichten met diegene, met zichzelf of met een derde, dan wel degene die een kind seksuele 
handelingen laat ondergaan door een derde.  
 
Ten tweede is de strafbaarstelling van kinderpornografie (artikel 252) op onderdelen aangepast en 
verduidelijkt. Voor de leesbaarheid van dit artikel is in de definitiebepaling (artikel 239) een 
definitie opgenomen van “visuele weergave”. Daaronder wordt mede verstaan gegevens die 
geschikt zijn om een visuele weergave te vormen of een gegevensdrager bevattende gegevens die 
geschikt zijn om een visuele weergave te vormen. De term “gegevens die geschikt zijn om een 
visuele weergave te vormen” is toegevoegd aan de definitie met het oog op een 
techniekonafhankelijke omschrijving. Hiermee wordt zeker gesteld dat de in de praktijk 
voorkomende verschijningsvorm van kinderpornografisch materiaal waarbij sprake is van een 
gegevensbestand dat een visuele weergave vormt nadat het een bewerking heeft ondergaan onder 
de reikwijdte van de strafbaarstelling van kinderpornografie valt. Verder is in artikel 252 de (in de 
consultatieversie van het wetsvoorstel toegevoegde) beperking tot een visuele weergave van een 
49 
 

 
gemaakt over de bewijsbaarheid van de nieuwe strafbaarstelling, over de beperkingen hierbij (G4 
+ Tilburg, NOvA, Rvdr, Stichting Stop Straatintimidatie) en over de rol van gemeenten bij de 
handhaving hiervan (G4 + Tilburg). De NP verzoekt te regelen dat de opsporingsbevoegdheid om 
identificerende gegevens te kunnen vorderen kan worden ingezet voor de opsporing van online 
seksuele intimidatie. 
 
De ontvangen adviezen en reacties hebben niet geleid tot wijziging van de voorgestelde 
strafbaarstelling van seksuele intimidatie. Het voorstel om het bestanddeel “indringend” te 
wijzigen in “intimiderend” is niet overgenomen. Het bestanddeel indringend heeft als functie de 
ondergrens te markeren van strafbaar gedrag. Hiermee wordt tot uitdrukking gebracht dat voor 
strafbaarheid een bepaalde intensiteit van de seksuele benadering is vereist. De term 
“opdringerig” kan worden gezien als equivalent van indringend. Toevoeging van dit begrip aan de 
delictsomschrijving wordt gelet hierop niet nodig geacht. De term “intimiderend” heeft niet zozeer 
betrekking op de ondergrens van strafbaar gedrag als wel op het effect van het gedrag. Het 
intimiderende effect wordt in de delictsomschrijving uitgedrukt via de woorden “op een wijze die 
vreesaanjagend, vernederend, kwetsend of onterend is te achten”. Het voorstel om hieraan toe te 
voegen “op een wijze die ongewenst is te achten” is evenmin overgenomen, omdat met de huidige 
formulering het voor strafbaarheid vereiste intimiderende effect van het gedrag reeds voldoende 
duidelijk tot uitdrukking komt in de delictsomschrijving. Onder “een ander indringend seksueel 
benaderen op een wijze die vreesaanjagend, vernederend, kwetsend of onterend is te achten” 
wordt verstaan een seksuele benadering met een bepaalde intensiteit waarvan een intimiderend 
effect uitgaat. Bij de beoordeling van de vraag of hiervan in een concreet geval sprake is komt 
betekenis toe aan de inhoud van de seksuele benadering, maar ook aan de context waarbinnen 
deze benadering plaatsvindt. 
 
De positionering van de strafbaarstelling als overtreding betreffende de openbare orde is 
gehandhaafd. Het beschermde belang is eerst en vooral het recht van mensen om zichzelf te zijn 
in de openbare ruimte en niet de bescherming van de lichamelijke en seksuele integriteit van 
mensen. Dit maakt dat plaatsing van de strafbaarstelling in de Titel Overtredingen betreffende de 
openbare orde passender wordt geacht dan plaatsing in de Titel Overtredingen betreffende de 
zeden.  
 
De suggestie om extra wettelijke opsporingsbevoegdheden mogelijk te maken is niet 
overgenomen. Hoofdregel is dat de toepassing van bijzondere opsporingbevoegdheden mogelijk is 
bij verdenking van een misdrijf waarvoor voorlopige hechtenis is toegestaan. Hierbij gaat het om 
vierjaarsfeiten en specifieke aangewezen misdrijven met een lager wettelijk strafmaximum (artikel 
67 Sv). Gezien het karakter van overtreding en het lage strafmaximum ligt aanwijzing van 
seksuele intimidatie als feit waarvoor voorlopige hechtenis is toegestaan niet in de rede. 
Strafrechtelijk optreden zal naar verwachting vooral aan de orde zijn in de fysieke wereld bij 
heterdaadsituaties. Duidelijke strafrechtelijke normstelling kan niettemin wel bijdragen aan de 
handhaving in de online wereld, nu de introductie van deze strafbaarstelling - zoals toegelicht in 
paragraaf 6.4 - naar verwachting het voor een slachtoffer makkelijker maakt om een online 
verwijderverzoek te doen bij een provider in het kader van de Notice and Take Down procedure. 
Daarnaast hebben providers ook een eigen verantwoordelijkheid bij verwijdering van strafbare 
content en de schorsing van accounts.  
 
Naar aanleiding van de bovengenoemde adviesopmerkingen is de memorie van toelichting 
(algemeen deel en artikelsgewijs deel) op onderdelen verduidelijkt en aangevuld, onder meer ten 
aanzien van de noodzaak van strafbaarstelling en de meerwaarde hiervan ten opzichte van 
bestaande strafbaarstellingen, het bestanddeel indringend en de toepassing van de 
strafbaarstelling in de praktijk, onder meer waar het de rol van gemeenten bij de handhaving 
betreft. 
 
Overige onderwerpen (artikelen 151d, 151e, 151f, 239, 254a, 254b, 254c en 254d wetsvoorstel) 
en aanvullende voorstellen voor wetswijziging  
51 
 

 
seksueel misbruik kwetsbare mensen.  
 
De suggestie om de strafbaarstelling van misbruik van seksueel beeldmateriaal (artikel 139h Sr) 
over te hevelen naar de nieuwe Titel Seksuele misdrijven is niet opgevolgd. Het door deze 
strafbaarstelling beschermde belang is eerst en vooral de (seksuele) privacy van mensen. De 
bescherming van de privacy is onderdeel van de bescherming van de openbare orde. Dit maakt de 
plaatsing van deze strafbaarstelling in de Titel Misdrijven tegen de openbare orde passend wordt 
geacht.   
 
Een drugspendant van de strafbaarstelling van het toedienen van bedwelmende drank (artikel 
151f) wordt niet overwogen. Op grond van het huidige strafrechtelijke instrumentarium kan reeds 
tegen de toediening van drugs worden opgetreden, bijvoorbeeld op grond van 
mishandeling/opzettelijke benadeling van de gezondheid (artikel 300 ev. Sr). Het is niet 
onderbouwd dan wel gebleken dat de huidige mogelijkheden voor strafrechtelijk optreden 
hiertegen niet zouden volstaan. Hetzelfde geldt voor de suggestie om een zelfstandige 
strafbaarstelling van het doen van valse aangifte van een seksueel misdrijf in het Wetboek van 
Strafrecht op te nemen. Hierin wordt geen meerwaarde gezien, nu de algemene strafbaarstelling 
van het doen van valse aangifte (artikel 188 Sr) reeds voorziet in de mogelijkheid hiertegen 
strafrechtelijk op te treden en niet is gebleken dat deze niet zou volstaan. Voor een (zelfstandige) 
strafbaarstelling van sextortion wordt geen noodzaak gezien, nu (online) seksuele afpersing valt 
onder de reikwijdte van (de delictsvormen van) aanranding en verkrachting. 
 
De hiervoor genoemde wijzigingen van het wetsvoorstel worden toegelicht in (het artikelsgewijze 
deel van) de memorie van toelichting. Naar aanleiding van de vragen en opmerkingen bij het delict 
pornografie (artikel 151d) en het delict seks met dieren (artikel 254d) zijn de artikelsgewijze 
toelichtingen op deze delicten verduidelijkt. 
 
  
53 
 

 
hebben gehad (artikel 22b, eerste lid, onderdeel a, Sr). Het taakstrafverbod geldt hiernaast ook 
voor de misdrijven die specifiek worden genoemd in artikel 22b, eerste lid, onderdeel b. Het 
betreft hier met name misdrijven waarop een lager strafmaximum is gesteld (drie jaren of meer), 
waaronder verschillende seksuele misdrijven. De rechter heeft een ruime straftoemetingsvrijheid 
en kan steeds per individueel geval maatwerk leveren en een passende straf opleggen. De 
uitgevoerde evaluatie van het taakstrafverbod heeft geen aanleiding gegeven dit uitgangspunt te 
86
heroverwegen.  
 
De verwijzingen in het eerste lid, onderdeel b, naar de huidige misdrijven in de artikelen 240b, 
248a, 248b, 248c en 250 Sr worden omgenummerd. Enkele misdrijven behoeven vanwege hun 
verhoogde strafmaxima niet terug te keren. Het eerste lid, onderdeel b, vermeldt de misdrijven 
omschreven in de artikelen 252 en 253 (zesjaarsfeiten waarbij niet zonder meer sprake behoeft te 
zijn van een ernstige inbreuk op de lichamelijke integriteit). Bij deze seksuele misdrijven geldt het 
taakstrafverbod onverkort. 
 
D (Wijziging artikel 38z) 
 
Indien aan de voorwaarden genoemd in de aanhef van het eerste lid van artikel 38z Sr is voldaan, 
kan de rechter gedragsbeïnvloedende of vrijheidsbeperkende maatregelen opleggen aan de 
verdachte die bij rechterlijke uitspraak ter beschikking is gesteld (onderdeel a), is veroordeeld tot 
een (deels) onvoorwaardelijke gevangenisstraf wegens een misdrijf dat gericht is tegen of gevaar 
veroorzaakt voor de onaantastbaarheid van het lichaam van een of meer personen en waarop naar 
de wettelijke omschrijving een gevangenisstraf van vier jaren of meer is gesteld (onderdeel b), of 
is veroordeeld wegens een misdrijf genoemd in onderdeel c. De verwijzingen naar de 
zedenmisdrijven genoemd in onderdeel c, de huidige artikelen 240b, 248c, 248d, 248e en 250 Sr, 
worden omgenummerd. De verwijzing naar de rechtsopvolger van artikel 250 Sr hoeft gelet op het 
verhoogde strafmaximum niet terug te keren. Toegevoegd wordt het misdrijf sexchatting (artikel 
251, eerste lid, onder a). Vermeld worden de artikelen 251 tot en met 253.  
 
E (Wijziging artikel 70) 
 
Artikel 70 Sr regelt de verjaringstermijnen voor het recht tot strafvordering. Hoofdregel is hoe 
hoger de op een misdrijf gestelde wettelijke strafbedreiging, hoe langer de verjaringstermijn, die 
kan variëren van drie tot twintig jaar. Achterliggende gedachte bij een zekere mate van 
evenredigheid tussen de strafhoogte en de verjaringstermijn is dat de strafbehoefte dooft 
naarmate de tijd vordert. Bovendien mag worden aangenomen dat er na verloop van tijd steeds 
minder bewijsmogelijkheden zijn. De kans op frustrerende vrijspraken wegens gebrek aan 
voldoende betrouwbaar bewijsmateriaal wordt dus beperkt. Artikel 70, tweede lid, Sr bevat enkele 
uitzonderingen op deze hoofdregel. Ten eerste verjaart het recht tot strafvordering niet voor de 
(seksuele) misdrijven waarop gevangenisstraf van twaalf jaren of meer is gesteld (onderdeel 1º). 
Ten tweede worden in onderdeel 2º enkele seksuele misdrijven genoemd waarop gevangenisstraf 
van minder dan twaalf jaren is gesteld die evenmin verjaren, indien het feit is gepleegd ten 
aanzien van een persoon die de leeftijd van achttien jaren nog niet heeft bereikt. Het gaat hier 
steeds om zeer ernstige misdrijven waarop een maximale gevangenisstraf van acht jaren is 
gesteld, te weten de misdrijven omschreven in de huidige artikelen 240b, tweede lid, 243, 245 en 
246 Sr. De bijzondere verjaringsregeling voor seksuele misdrijven gepleegd jegens minderjarigen 
wordt in dit wetsvoorstel verruimd. De ondergrens komt te liggen bij misdrijven waarop een 
wettelijke gevangenisstraf van zes jaren is gesteld. Zoals hiervoor in deze memorie is aangegeven 
dient bij deze misdrijven het belang van het slachtoffer zwaarder te wegen dan dat van de dader. 
De volgende zesjaarsmisdrijven gepleegd jegens minderjarigen worden aan de bijzondere 
verjaringsregeling toegevoegd: opzetaanranding, aanranding in de leeftijdscategorie zestien tot 
achttien jaren, kinderpornografie en het bijwonen van een kinderpornografische voorstelling. In 
onderdeel 2º worden de seksuele misdrijven vermeld waarop gevangenisstraf van minder dan 
                                                 
86
 Kamerstukken II 2017/18 29279, nrs. 404 en 456. 
55 
 

 
taakstrafverbod kunnen deze jongeren nu niet uitsluitend een taakstraf krijgen, maar dient een 
vrijheidsstraf te worden opgelegd. Een bezwaar hiervan is dat deze jongeren gelet op hun 
ontwikkelingsfase juist zouden moeten kunnen leren waar toelaatbare grenzen liggen om zo niet 
opnieuw de fout in te gaan. In deze situaties staat dus vooral het voorkomen van recidive voorop 
en niet zozeer het strafdoel van vergelding. Gelet hierop heft dit wetsvoorstel het taakstrafverbod 
voor jeugdige plegers van kinderpornografische delicten op, zodat de rechter de mogelijkheid 
wordt geboden voor deze delicten uitsluitend een taakstraf op te leggen in situaties waarin sprake 
is van uit de hand gelopen experimenteergedrag tussen jongeren onderling. De verwijzingen naar 
de overige huidige aangewezen misdrijven kunnen gelet op de verhoogde strafmaxima vervallen. 
In verband hiermee komt het huidige artikelonderdeel b te vervallen en wordt het eerste lid 
opnieuw vastgesteld.  
 
I (Wijziging artikel 136) 
 
In artikel 136, eerste lid, dat de verzwijging van verschillende voorgenomen misdrijven strafbaar 
stelt wordt het woord “verkrachting” vervangen door een verwijzing naar de misdrijven 
omschreven in artikel 243, eerste en tweede lid.  
 
J (Toevoeging van drie artikelen aan het Tweede Boek Titel V Misdrijven tegen de openbare orde) 
 
Algemeen 
Dit wetsvoorstel hevelt drie misdrijven tegen de zeden die minder of geen verband houden met de 
bescherming van de lichamelijke en seksuele integriteit, maar meer met het bestrijden van 
publieke wanordelijkheden over naar het Tweede Boek Titel V Misdrijven tegen de openbare orde. 
Het betreft de huidige misdrijven pornografie (artikel 240 Sr), een schadelijke afbeelding vertonen 
aan kinderen onder de leeftijd van zestien jaar (artikel 240a Sr) en bedwelmende drank toedienen 
(artikel 252 Sr).  
 
Artikel 151d  
 
Dit artikel is de rechtsopvolger van artikel 240 Sr en stelt de ongewenste confrontatie met een 
visuele weergave die aanstotelijk is voor de eerbaarheid of een voorwerp dat aanstotelijk is voor 
de eerbaarheid strafbaar. Het betreft de strafbaarstelling van pornografie. Strafbaar is het op een 
plaats voor het openbaar verkeer bestemd, openlijk tentoonstellen of aanbieden van 
aanstootgevend materiaal of het anders dan op verzoek toezenden hiervan. Hierbij kan 
bijvoorbeeld worden gedacht aan het ongevraagd toesturen van een afbeelding van een mannelijk 
geslachtsdeel, ook wel een ‘dickpic’ genoemd. De strafbaarstelling heeft betrekking op materiaal 
dat kwetsend is voor het normaal ontwikkelde schaamtegevoel binnen onze samenleving. Onder 
eerbaarheid wordt in de jurisprudentie van de Hoge Raad verstaan de eerbaarheid als algemeen 
begrip zoals dat moet worden opgevat naar de hier te lande heersende zeden welke worden 
bepaald door de bij een belangrijke meerderheid van het Nederlandse volk op dit punt levende 
87
opvattingen. Onder ‘op of aan een plaats, voor het openbaar verkeer bestemd’ wordt hetzelfde 
verstaan als hetgeen daaronder wordt verstaan in het huidige artikel 240 Sr. Dit zijn openbare 
88
plaatsen die men in het normaal verkeer betreedt, zoals de openbare weg, parken en stations. 
Het gaat erom dat de visuele weergave of het voorwerp openlijk, op een voor het publiek 
89
waarneembare wijze, wordt tentoongesteld of aangeboden. De betekenis van ‘op of aan een 
plaats, voor het openbaar verkeer bestemd’ is niet beperkt tot fysieke plaatsen. Het kan ook een 
90
website betreffen die voor een ieder zonder belemmering voor kennisneming toegankelijk is. In 
de delictsomschrijving is de term “afbeelding” vervangen door de techniekonafhankelijker term 
                                                 
87
 HR 19 november 1974, ECLI:NL:HR:1974:AB5332, NJ 1975/133. 
88
 Noyon/Langemeijer/Remmelink Strafrecht, art. 239 Sr, aantek. 2 en art. 240 Sr aantek. 5. 
89
 Noyon/Langemeijer/Remmelink Strafrecht, art. 239 Sr, aantek. 2 en art. 240 Sr aantek. 5 en 6. 
90
 Gerechtshof Den Haag 8 juni 2004, ECLI:NL:GHSGR:2004:AP7974; Rechtbank Overijssel 15 april 2019, 
ECLI:NL:RBOVE:2019:1273. 
57 
 

 
titel vormt een noodzakelijke vervanging en modernisering van de bestaande strafwet en past bij 
het uitgangspunt dat strafrecht de rol heeft van ultimum remedium. 
 
Als seksuele misdrijven worden in de nieuwe titel aangemerkt verschillende gedragingen die 
worden gekenmerkt door het feit dat sprake is van onvrijwillig en ongelijkwaardig seksueel 
contact. Drie huidige misdrijven tegen de zeden die geen of een minder grote seksuele component 
hebben keren niet terug in de nieuwe titel maar worden overgeheveld naar het Tweede Boek Titel 
V Misdrijven tegen de openbare orde. Het betreft de misdrijven pornografie, het aanbieden van 
een schadelijke visuele weergaven aan een persoon beneden de leeftijd van zestien jaren 
(wettelijke grondslag voor de filmkeuring) en het toedienen van bedwelmende drank. Hierbij gaat 
het in de kern om gedragingen in strijd met de algemene fatsoensnormen, hetgeen plaatsing in de 
Titel Misdrijven tegen de openbare orde rechtvaardigt. Onder misdrijven tegen de openbare orde 
valt een veelvoud aan delicten, die gemeenschappelijk hebben dat ze beogen publieke 
wanordelijkheden te bestrijden en te voorkomen. De materiële omvang van de bescherming tegen 
deze gedragingen wordt niet gewijzigd. De delictsomschrijvingen en de wettelijke strafmaxima zijn 
grotendeels ongewijzigd. Vooruitlopend op dit wetsvoorstel is misbruik van seksueel 
beeldmateriaal (zoals het heimelijk vervaardigen van seksueel beeldmateriaal of het openbaar 
maken van seksueel beeldmateriaal in de wetenschap dat een ander hierdoor kan worden 
benadeeld (wraakporno)) met ingang van 1 januari 2020 strafbaar gesteld in artikel 139h Sr als 
misdrijf tegen de openbare orde. De plaatsing van artikel 139h in Titel V Misdrijven tegen de 
openbare orde houdt verband met de met misbruik van seksueel beeldmateriaal gepaarde 
schending van de privacy. De bescherming van de privacy is onderdeel van de bescherming van de 
openbare orde. 
 
De nieuwe Titel Seksuele misdrijven heeft een nieuwe indeling en vormgeving en verschaft een 
toegankelijk en samenhangend wettelijk kader met heldere strafrechtelijke normstelling inzake 
seksuele misdrijven. In de nieuwe titel wordt bepaald met welk handelen of nalaten onder welke 
voorwaarden de strafrechtelijke norm wordt overtreden, welk verwijt de pleger hiervan kan 
worden gemaakt en welke strafsoort en - hoogte van toepassing zijn. Met de strafbaarstelling van 
seksuele misdrijven wordt beoogd mensen te weerhouden van normoverschrijdend gedrag. Als de 
strafrechtelijke norm toch wordt overschreden dan biedt de nieuwe titel een legitimatie om diep in 
te grijpen in levens van mensen. En hen door middel van soms forse sanctieoplegging tot ander 
gedrag aan te zetten. Met rechtvaardige bestraffing kan ook genoegdoening plaatsvinden voor het 
vaak indringende en langdurige leed dat slachtoffers van seksuele misdrijven wordt aangedaan.  
De nieuwe Titel Seksuele misdrijven kent een thematische opbouw. De indeling is als volgt: 
-  Definitiebepaling (artikel 239); 
-  Schuldaanranding (artikel 240); 
-  Opzetaanranding en gekwalificeerde opzetaanranding (artikel 241); 
- Schuldverkrachting (artikel 242) 
-  Opzetverkrachting en gekwalificeerde opzetverkrachting (artikel 243); 
- Ontbrekende wil (artikel 244); 
-  Aanranding en gekwalificeerde aanranding in de leeftijdscategorie zestien tot  
           achttien jaren (artikel 245); 
-  Verkrachting en gekwalificeerde verkrachting in de leeftijdscategorie zestien tot achttien 
jaren (artikel 246); 
-  Aanranding en gekwalificeerde aanranding in de leeftijdscategorie twaalf tot zestien jaren 
(artikel 247); 
- Verkrachting en gekwalificeerde verkrachting in de leeftijdscategorie twaalf tot zestien 
jaren (artikel 248); 
-  Aanranding en gekwalificeerde aanranding in de leeftijdscategorie beneden twaalf jaren 
(artikel 249); 
-  Verkrachting en gekwalificeerde verkrachting in de leeftijdscategorie beneden twaalf jaren 
(artikel 250); 
-  Seksuele benadering van kinderen beneden de leeftijd van zestien jaren (artikel 251); 
59 
 

 
delictsvormen van opzetaanranding, opzetverkrachting en aanranding en verkrachting van 
kinderen waarbij sprake is van dwang, geweld of bedreiging gelden strafmaxima die telkens een 
derde hoger liggen dan de strafmaxima voor de basisdelicten. Bij aanwezigheid van een 
strafverzwarende omstandigheid kan de voor een seksueel misdrijf bepaalde wettelijke 
maximumgevangenisstraf telkens met drie jaren worden verhoogd. Indien een delictsvorm van 
opzetaanranding, opzetverkrachting of aanranding of verkrachting van kinderen zwaar lichamelijk 
letsel tot gevolg heeft kan de wettelijke maximumgevangenisstraf eveneens met drie jaren worden 
verhoogd. Indien een van deze delictsvormen de dood tot gevolg heeft kan een levenslange 
gevangenisstraf of tijdelijke gevangenisstraf van ten hoogste dertig jaren worden opgelegd.   
 
De nieuwe titel bevat verschillende (nieuwe) kwalificaties van strafbare gedragingen. Deze 
kwalificaties doen enerzijds recht aan hetgeen het slachtoffer is overkomen en geven anderzijds 
uitdrukking aan de ernst van de te onderscheiden feiten door deze met de meest passende 
naamgeving te categoriseren. Het verrichten van seksuele handelingen wordt telkens 
gekwalificeerd als aanranding. Seksueel binnendringen van het lichaam levert de kwalificatie 
verkrachting op. De extra strafwaardige omstandigheid van het gebruik dwang, geweld of 
bedreiging wordt tot uitdrukking gebracht via toevoeging van de term “gekwalificeerde”.  
Uitvoering aanbevelingen WODC-onderzoek  
Zoals reeds is vermeld in het algemeen deel van deze toelichting biedt de nieuwe titel een 
oplossing voor een aantal in het WODC-onderzoek gesignaleerde knelpunten met betrekking tot de 
huidige zedenwetgeving: een onduidelijke wettelijke structuur, verminderende samenhang en 
onduidelijke normstelling als gevolg van overlap tussen verschillende strafbepalingen en een 
complexe relatie tussen de strafverzwaringsgronden en de strafbepalingen. In het algemeen deel 
zijn de hoofdlijnen van de nieuwe titel belicht. Hieronder worden enkele keuzes met betrekking tot 
de structuur die ten grondslag ligt aan de nieuwe strafbepalingen en een aantal veelvoorkomende 
delictsbestanddelen nader toegelicht.  
 
Seksuele handelingen 
In de huidige zedentitel is het bestanddeel “ontuchtige handelingen” of “ontucht” een centraal 
bestanddeel. Hiermee wordt het wederrechtelijke karakter van de seksuele handelingen tot 
uitdrukking gebracht. Ontuchtig zijn handelingen van seksuele aard die in strijd zijn met de 
sociaal-ethische norm. De huidige zedentitel bevat strafbepalingen met en zonder 
ontuchtbestanddeel. In de gevallen waarin de beschermde personen nagenoeg geheel weerloos 
zijn, zijn de handelingen “in zichzelf reeds ontuchtig (..) en daarmee misdrijven tegen de zeden” 
91
aldus de parlementaire geschiedenis. In bepalingen die deze personen bescherming tegen 
seksueel misbruik bieden wordt vaak het bestanddeel “(seksuele) handelingen” als uitgangspunt 
genomen. In de andere gevallen zijn de handelingen van seksuele aard niet zonder meer 
strafbaar, maar dienen zij ontuchtig en dus in strijd met de sociaal-ethische norm te zijn. Uit het 
92
WODC-onderzoek komt naar voren dat dit onderscheid niet overal consequent is doorgevoerd. 
In de nieuwe Titel Seksuele misdrijven komt het ontuchtbestanddeel in alle (rechtsopvolgers van 
de) bepalingen waarin dat thans is opgenomen (artikelen 246 - 250 Sr) te vervallen. Betoogd kan 
namelijk worden dat alle seksuele handelingen, onder de in die artikelen omschreven 
omstandigheden, in zichzelf reeds in strijd zijn met de sociaal-ethische norm. Voorbeelden zijn het 
plegen van ontuchtige handelingen met een kind van twaalf tot zestien jaar oud (artikel 245 Sr), 
met een (eigen) kind van zestien of zeventien jaar (artikel 249 Sr), met een verstandelijk beperkte 
persoon die zijn wil niet kan bepalen (artikel 247 Sr) of seksuele handelingen met een 
minderjarige die zich hiervoor beschikbaar stelt tegen betaling) (artikel 248b Sr). Seksuele 
handelingen die daarmee niet strijdig zijn laten zich mede in het licht van veranderde 
maatschappelijke opvattingen over (on)aanvaardbaar seksueel gedrag, niet licht denken. De 
algemene opvatting is inmiddels dat dergelijk gedrag überhaupt onaanvaardbaar en dus strijdig 
met de sociaal-ethische norm is. In een enkel geval is dat niet wenselijk. Dat betreft normaal, 
gelijkwaardig, seksueel verkeer tussen jongeren van twaalf tot zestien jaar. In de desbetreffende 
                                                 
91
 Kamerstukken II 1990/91, 20930, nr. 13, p. 4. 
92
 WODC-onderzoek, par. 2.3.2.2.  
61 
 

 
In de delictsomschrijvingen in de huidige zedentitel wordt de voor strafrechtelijke 
aansprakelijkheid vereiste mate van seksuele interactie via verschillende formuleringen tot 
uitdrukking gebracht. De meeste strafbepalingen zijn ooit ontworpen met het oog op bescherming 
tegen seksuele gedragingen die bestaan uit het verrichten van seksuele handelingen met een 
ander waarbij betrokkenen in elkaars aanwezigheid verkeren en fysiek contact plaatsvindt tussen 
dader en slachtoffer. Een veel voorkomende delictsgedraging is het “plegen met” iemand van 
(seksuele of ontuchtige) handelingen. In het WODC-onderzoek is geconstateerd dat in de 
jurisprudentie met betrekking tot “ontucht plegen met” een ruime uitleg wordt gehanteerd, 
namelijk of en in hoeverre relevante seksuele interactie heeft plaatsgevonden tussen betrokkenen, 
97
het zogenoemde “interactiecriterium” uit de jurisprudentie van de Hoge Raad. Hieronder kunnen 
ook seksuele handelingen vallen die het slachtoffer met de dader verricht of die – al dan niet op 
afstand, bijvoorbeeld via een webcam – door een slachtoffer worden verricht aan het eigen 
lichaam of handelingen aan of met het lichaam van een slachtoffer waarbij een derde betrokken is. 
Ook kan het handelingen betreffen die de dader aan het eigen lichaam verricht in fysieke nabijheid 
98
van een slachtoffer, waarbij iets van dat slachtoffer wordt verlangd door de dader. In 2020 heeft 
de Hoge Raad onder verwijzing naar eerdere jurisprudentie geoordeeld dat voor ontucht plegen 
‘met’ iemand beneden de leeftijd van zestien als bedoeld in het huidige artikel 247 Sr onvoldoende 
is het via social media aan iemand verzoeken naaktfoto’s toe te sturen, zonder dat is gebleken van 
99
enige concrete bemoeienis met de wijze waarop dat verzoek wordt uitgevoerd. Hieruit kan 
worden afgeleid dat voor het aannemen van relevante seksuele interactie is vereist dat de 
handelingen direct een gevolg zijn of rechtstreeks verband houden met het onderling contact op 
afstand tussen dader en slachtoffer. 
 
In het WODC-onderzoek is verder naar voren gekomen dat de delictsgedraging in het delict 
verkrachting, het dwingen tot het ondergaan van handelingen die bestaan uit of mede bestaan uit 
het seksueel binnendringen van het lichaam, beperkt wordt uitgelegd in de jurisprudentie. Degene 
die de dwang heeft uitgeoefend dient ook degene te zijn die seksueel binnendringt. Overige 
afgedwongen handelingen die bestaan uit of mede bestaan uit het ondergaan van het seksueel 
binnendringen van het lichaam, zoals het gedwongen worden seksueel binnen te dringen bij 
degene die de dwang uitoefent, bij zichzelf, bij een derde of het gedwongen worden zich seksueel 
binnen te laten dringen door een derde, worden in de rechtspraak gekwalificeerd als 
100
aanranding.  
 
In de nieuwe titel wordt de voor strafrechtelijke aansprakelijkheid vereiste mate van seksuele 
interactie preciezer ingevuld. Onder de delictsgedraging het verrichten van seksuele handelingen 
met een persoon (of een kind) vallen veelvoorkomende (online) verschijningsvormen van seksuele 
interactie. Strafbaar zijn het verrichten van seksuele handelingen met een persoon (of een kind), 
het laten verrichten van een persoon (of een kind) van seksuele handelingen met de dader, met 
zichzelf of met een derde en het laten ondergaan van een persoon (of een kind) van seksuele 
handelingen door een derde. Uit een oogpunt van overzichtelijkheid is aan het begin van de titel 
een definitiebepaling (artikel 239) opgenomen waarin laatstgenoemde gedragingen worden 
gelijkgesteld met het verrichten van seksuele handelingen met een persoon (of een kind). Het 
betreft geen limitatieve opsomming: in lijn met het geldende recht kan onder het verrichten van 
seksuele handelingen met een persoon ook vallen dat de dader seksuele handelingen verricht met 
zichzelf, indien ten tijde daarvan sprake is van voldoende relevante seksuele interactie met een 
ander. In lijn met het geldende recht kan pas van relevante interactie worden gesproken wanneer 
de dader op dat moment een reactie van die ander verlangt. Die verlangde reactie moet in het 
licht van de omstandigheden zodanig zijn dat de door de dader verrichte seksuele handelingen met 
het eigen lichaam kunnen gelden als seksuele handelingen ‘met’ die ander. Voor de beoordeling of 
die ander op dergelijke wijze erbij is betrokken, is onder andere van belang wat de aard is van de 
                                                 
97
 WODC-onderzoek, par. 2.3.5.3. 
98
 WODC-onderzoek, par. 2.3.5.4. 
99
 HR 27 oktober 2020, ECLI:NL:HR:2020:1675. 
100
 WODC-onderzoek, par. 2.3.5.2 en 2.4.5.   
63 
 

 
102
kleiner geacht naarmate de leeftijd van het slachtoffer lager is.  
 
Strafverzwaringsgronden 
De strafverzwarende omstandigheden in het huidige artikel 248 Sr zijn de afgelopen jaren vaak 
gewijzigd en hebben ook de functie gekregen om de minimale maximumstraf die door de richtlijn 
2011/93/EU voor sommige gedragingen is voorgeschreven te bereiken. In het WODC-onderzoek is 
geconstateerd dat de huidige vormgeving van de strafverzwaringsgronden niet bevorderlijk is voor 
de normstelling van de zedenwetgeving. Daarnaast komt de positie van het artikel in het midden 
van de zedentitel de toegankelijkheid niet ten goede. In de nieuwe titel wordt de vormgeving van 
de strafverzwarende omstandigheden vereenvoudigd. Het gebruik van dwang, geweld, of 
bedreiging is steeds in de delicten (kinder)aanranding en (kinder)verkrachting als gekwalificeerde 
delictsvorm opgenomen. De bepaling waarin de overige wettelijke strafverzwaringsgronden zijn 
opgenomen is gepositioneerd na de artikelen waarop deze van toepassing zijn. Het 
toepassingsbereik van de strafverzwaringsgronden “zwaar lichamelijk letsel tot gevolg” en “dood 
tot gevolg” is beperkt tot delicten waarbij deze gevolgen zich feitelijk kunnen voordoen. De 
strafverzwaringsgrond die in het huidige wetboek is geïntroduceerd ter implementatie van richtlijn 
2011/93/EU, het misbruik maken van een kind in een bijzonder kwetsbare positie, is uitsluitend 
van toepassing verklaard op de seksuele misdrijven die worden gepleegd jegens kinderen. De 
minimale maximumstraffen die door de richtlijn 2011/93/EU worden vereist zijn opgenomen in de 
delictsomschrijving. Als gevolg hiervan hebben de strafverzwaringsgronden niet langer de functie 
om de minimale maximumstraf die door de richtlijn is voorgeschreven te bereiken.  
 
Titel XIV Seksuele misdrijven 
 
Artikel 239  
 
Dit artikel bevat definitiebepalingen. Allereerst wordt de centrale delictsgedraging in de titel, het 
verrichten van seksuele handelingen met een persoon (of een kind), nader omschreven. Onder 
degene die met een persoon (of een kind) seksuele handelingen verricht wordt mede verstaan: 
degene die een persoon (of een kind) seksuele handelingen laat verrichten met diegene (de 
dader), met zichzelf of met een derde, dan wel degene die een persoon (of een kind) seksuele 
handelingen laat ondergaan door een derde. Hiermee wordt geëxpliciteerd dat veelvoorkomende 
(online) verschijningsvormen van seksuele interactie onder de delictsgedraging vallen. De 
bewoordingen van dit artikel laten ruimte om ook andere verschijningsvormen van seksuele 
interactie onder het bereik van seksuele handelingen met een persoon te brengen. In lijn met het 
geldende recht kan worden gedacht aan de situatie, zo is al in de artikelsgewijze toelichting op 
Onderdeel K, onder ‘Delictsgedraging(en)’ uiteengezet, dat degene seksuele handelingen verricht 
met zichzelf, indien ten tijde daarvan sprake is van voldoende mate van relevante seksuele 
interactie met een ander.  
 
Van “laat ondergaan door een derde" is sprake bij een bepaalde mate van regie van de zijde van 
de dader met betrekking tot het handelen van de derde en het slachtoffer, hetgeen een actieve 
gedraging veronderstelt. Hierbij valt te denken aan de situatie dat de dader op afstand contact 
heeft met de derde, bijvoorbeeld via de webcam, en het slachtoffer seksuele handelingen door die 
derde ondergaat die direct een gevolg zijn of rechtstreeks verband houden met het contact op 
afstand met de dader. Onder “laat ondergaan door een derde” vallen niet louter ondersteunende 
gedragingen zoals het treffen van voorbereidingen of op de uitkijk staan of volledig passieve 
gedragingen als het niet verhinderen dat een slachtoffer seksuele handelingen door een derde 
ondergaat. Dergelijke gedragingen kunnen onder omstandigheden wel een strafbare 
voorbereidingshandeling of deelnemingsvorm opleveren, bijvoorbeeld medeplichtigheid. 
Afhankelijk van de context waarin de seksuele interactie plaatsvindt kan de derde een 
medeslachtoffer zijn of een mededader. In het laatste geval kan, eveneens afhankelijk van de 
                                                 
102
 WODC-onderzoek, par. 2.3.4. 
65 
 

 
contact met die ander of eerst op toereikende wijze te verifiëren of het seksuele contact (nog 
steeds) op vrijwillige basis plaatsvindt, gaat diegene er ten onrechte van uit dat de wil tot seksueel 
contact bij die ander aanwezig is. De schuldvariant kenmerkt zich door de verwijtbare ernstige 
onachtzaamheid waarvan zo’n verkeerde inschatting getuigt. De delictsvormen opzetaanranding 
(artikel 241, eerste lid) en opzetverkrachting (artikel 243, eerste lid) hebben betrekking op 
situaties waarin degene die het delict begaat opzettelijk de ontbrekende wil bij de ander negeert of 
voor lief neemt. Daarbij kan sprake zijn van ‘vol’ opzet of – de ondergrens van de opzetvariant – 
voorwaardelijk opzet. Vol opzet is aanwezig wanneer diegene weet dat het niet anders kan zijn 
dan dat de wil tot seksueel contact bij de ander ontbreekt. Denk aan situaties waarin de ander met 
duidelijke verbale of non-verbale signalen te kennen geeft het seksuele contact niet op prijs te 
stellen en de initiator het contact toch doorzet. Bijvoorbeeld als de ander zegt ‘nee’, ‘ik wil dit niet’, 
of ‘niet doen’ of bij gebruik van woorden van gelijke strekking. Van voorwaardelijk opzet is sprake 
wanneer, juridisch geformuleerd, diegene bewust de aanmerkelijke kans aanvaardt dat de 
desbetreffende seksuele handelingen plaatsvinden terwijl bij de ander de wil daartoe ontbreekt. 
Afwijkend van het spraakgebruik wordt onder ‘aanmerkelijke kans’ verstaan een in de gegeven 
103
omstandigheden ‘reële, niet onwaarschijnlijke mogelijkheid’. De wezenlijk onverschillige mentale 
houding kenmerkt de ondergrens van het vereiste opzet. Minst genomen van voorwaardelijk opzet 
zal sprake zijn bij het eenvoudigweg negeren of voor lief nemen van duidelijk waarneembare 
verbale of fysieke signalen van de ander die blijk geven van een negatieve, een non-responsieve 
of passieve opstelling van die ander, bij het negeren van duidelijke signalen van wilsonvrijheid bij 
de ander als gevolg van geestelijk of lichamelijk onvermogen dan wel als gevolg van een door een 
functioneel of hiërarchisch verband bepaalde ongelijkwaardige relatie, bij onverhoeds gedrag of bij 
het gebruik van dwang, geweld of bedreiging.  
Opmerking verdient dat de beperking van het eigen beoordelingsvermogen door vrijwillig 
voorafgaand gebruik van alcohol of drugs door de dader vrijwel nooit in de weg zal staan aan het 
bewijs van het voor opzetaanranding of -verkrachting vereiste opzet. Als algemeen uitgangspunt 
geldt dat van opzet alleen dan geen sprake kan zijn indien – kort gezegd – zo’n 
bewustzijnsstoornis zou meebrengen dat de desbetreffende persoon van elk inzicht in de 
104
draagwijdte van diens gedragingen en de gevolgen daarvan is verstoken. De lat daarvoor ligt 
105
zeer hoog; de rechtspraak van de Hoge Raad bevat geen succesvolle voorbeelden. In de 
delictsvormen gekwalificeerde opzetaanranding (artikel 241, tweede lid) en gekwalificeerde 
opzetverkrachting (artikel 243, tweede lid) wordt het gebruik van dwang, geweld of bedreiging als 
strafverzwarend aangemerkt. De aanwezigheid van een dwangsituatie is hiermee niet langer een 
voorwaarde voor strafrechtelijke aansprakelijkheid, maar geldt als bijkomende omstandigheid die 
een ernstiger strafrechtelijk verwijt indiceert.  
In de nieuwe delictsvormen van aanranding en verkrachting staat de ontbrekende wil van het 
slachtoffer ten aanzien van het seksuele contact centraal. Waar de huidige delicten aanranding en 
verkrachting strafbaarheid vestigen bij het ‘doorbreken’ van de wil, vangt zij in de nieuwe 
delictsvormen reeds aan bij het ontbreken van de wil tot seksueel contact. Dat ontbreken van de 
wil heeft een ruimere actieradius dan seksueel contact tegen de wil. Het omvat naast situaties 
waarin expliciet is gemaakt dat de ander niet wil, ook situaties waarin duidelijk waarneembare 
indicaties aanwezig zijn voor de afwezigheid van enige vrije positieve wilsuiting bij de ander. De 
koppeling in de nieuwe delictsvormen van aanranding en verkrachting aan het ontbreken van de 
wil brengt mee dat behalve bij degene die het seksueel contact initieert ook bij de ander hetzij 
mondeling, hetzij door een duidelijke responsieve houding blijkt van een positieve wilsuiting ter 
zake.  
Het concept van de ontbrekende wil biedt een werkbare uitwerking van artikel 36 van het Verdrag 
van Istanbul, dat de invulling van het begrip toestemming (voortvloeiend uit de vrije wil) 
                                                 
103
 HR 29 mei 2018, ECLI:NL:HR:2018:718, rov. 5.3.2. 
104
 Zie o.a. HR 9 juni 1981, ECLI:NL:HR:1981:AC0902, NJ 1983/412.  
105
 J. de Hullu, Materieel strafrecht. Over algemene leerstukken van strafrechtelijke aansprakelijkheid naar 
Nederlands recht (Deventer: Wolters Kluwer 2021), p. 223-224. 
67 
 

 
 
Voor strafbaarheid wegens schuldaanranding is voorts vereist dat de dader ernstige reden heeft 
om te vermoeden dat de wil bij de ander ontbreekt met betrekking tot de seksuele handelingen. 
Daarmee wordt de ondergrens voor strafrechtelijke aansprakelijkheid gelegd bij situaties waarin 
iemand seksuele handelingen met die ander verricht en daarbij duidelijk waarneembare 
aanwijzingen voor een ontbrekende wil helemaal verkeerd inschat door – in plaats van af te zien 
van (het voortzetten van) seksueel contact met die ander of eerst op toereikende wijze te 
verifiëren of het seksuele contact (nog steeds) op vrijwillige basis plaatsvindt – er ten onrechte 
van uit te gaan dat de wil tot seksueel contact bij die ander aanwezig is. Dan is de zware 
schuldvariant aan de orde. Vereist is dat diegene zich bewust is van de feiten en omstandigheden 
die een duidelijke aanwijzing voor een ontbrekende wil opleveren. In het geval de mogelijkheid 
van een ontbrekende wil bijvoorbeeld blijkt uit de opmerking ‘ik vraag me af of ik hier wel aan toe 
ben’ van de ander, dan is vereist dat de persoon die vervolgens het seksueel contact initieert of 
voortzet deze opmerkingen daadwerkelijk heeft gehoord. De zware schuldvariant doet zich voor, 
zowel wanneer diegene de mogelijkheid van een ontbrekende wil onder ogen heeft gezien maar 
vervolgens niet of onvoldoende heeft geverifieerd of het seksuele contact (nog steeds) op 
vrijwillige basis plaatsvindt (bewuste schuld) als in situaties waarin diegene zich van die 
mogelijkheid, ondanks de duidelijk waarneembare signalen, in het geheel niet bewust is geweest 
(onbewuste schuld). Anders dan bij opzetaanranding is voor strafbaarheid niet vereist dat iemand 
daadwerkelijk weet dat de wil tot het seksuele contact bij de ander ontbreekt (‘vol’ opzet) of de 
mogelijkheid van een ontbrekende wil eenvoudigweg voor lief heeft genomen (voorwaardelijk 
opzet).  
 
Feiten en omstandigheden die aanleiding kunnen geven tot een ernstig vermoeden van de 
ontbrekende wil bij de ander zijn de aanwezigheid van duidelijke indicaties voor een mogelijke 
afwezigheid van een vrije positieve wilsuiting bij de ander. De beantwoording van de vraag 
wanneer sprake is van dergelijke indicaties en of vervolgens schuld- dan wel opzetaanranding in 
beeld komt is afhankelijk van de omstandigheden van het geval, waarbij ook betekenis toekomt 
aan de omstandigheden waaronder het seksuele contact plaatsvindt. Indicaties voor een mogelijk 
ontbrekende wil kunnen zijn gelegen in de aanwezigheid van feitelijke omstandigheden, zoals een 
ongelijkwaardige uitgangspositie. Factoren die hierbij een rol kunnen spelen zijn onder meer de 
plaats waar of het gezelschap waarin het seksuele contact plaatsvindt, de wijze waarop het contact 
plaatsheeft, een eventueel leeftijdsverschil en/of verschil in seksuele ervaring tussen betrokkenen 
of een getalsmatig overwicht. Vanzelfsprekend geldt steeds dat wanneer iemand zich zodanig 
seksueel grensoverschrijdend gedraagt dat diegene de mogelijkheid van een ontbrekende wil bij 
de ander eenvoudigweg voor lief neemt – en daarmee een wezenlijk onverschillige mentale 
houding aanneemt – het delict opzetaanranding in beeld komt. Duidelijke indicaties voor een 
mogelijk ontbrekende wil kunnen voorts worden afgeleid uit concrete gedragingen van de ander. 
Hierbij kan worden gedacht aan verschillende en/of voortdurende signalen die duiden op een 
terughoudende opstelling van de ander, zoals een onzekere, weifelende of wisselende houding bij 
aanvang van of tijdens de seksuele handelingen. Bij het horen van opmerkingen als ‘ik vraag me 
af of ik hier wel aan toe ben’, mag van degene die seksueel contact initieert worden gevergd dat 
hij de mogelijkheid van een ontbrekende wil bij de ander onder ogen ziet en afziet van seksueel 
contact met die ander dan wel op toereikende wijze verifieert of het seksuele contact (nog steeds) 
op vrijwillige basis plaatsvindt. Hetzelfde geldt bij het nauwelijks fysiek reageren door de ander of 
het op enig moment stoppen met meedoen. Bij dergelijke signalen mag er niet van worden 
uitgegaan ‘dat het wel goed zit’, maar moet er aanleiding zijn om na te gaan of de ander wel in is 
voor (verdergaand) seksueel contact. Dit geldt temeer als het contact zich ontwikkelt in de richting 
van explicietere seksuele handelingen, zoals aanraking van geslachtsdelen. Navragen kan 
bijvoorbeeld door bij de ander te polsen of die het contact wel prettig vindt en wil doorgaan. Ook 
anderszins is het mogelijk op dit punt duidelijkheid te verkrijgen door zelf enige tijd een wat 
passievere houding aan te nemen in afwachting van initiatieven van de ander. Als vervolgens niet 
blijkt van een positieve houding ten opzichte van het seksuele contact dient verder aandringen of 
het doorzetten van dit contact achterwege te blijven. Het op basis van een verkeerde inschatting 
voorbijgaan aan terughoudendheid bij de ander of het uitblijven van een positieve reactie bij de 
69 
 

 
vervalt eveneens. Het tweede lid stelt opzetaanranding voorafgegaan door, vergezeld van, of 
gevolgd door dwang, geweld of bedreiging strafbaar onder de kwalificatie gekwalificeerde 
opzetaanranding. Dit is de rechtsopvolger van het huidige artikel 246 Sr (aanranding). 
Eerste lid 
Het enige verschil met de delictsomschrijving van schuldaanranding is dat voor strafbaarheid 
wetenschap van de ontbrekende wil van de ander is vereist. Daarvan is sprake indien diegene 
daadwerkelijk weet dat de wil hiertoe bij de ander ontbreekt (‘vol’ opzet), maar ook indien diegene 
zich bewust is van de mogelijk ontbrekende wil van de ander en die mogelijkheid negeert of, in 
andere woorden, voor lief of op de koop toe neemt (voorwaardelijk opzet). In dat laatste geval 
heeft diegene, juridisch geformuleerd, bewust de aanmerkelijke kans aanvaard dat de 
desbetreffende seksuele handelingen plaatsvinden terwijl bij de ander de wil daartoe ontbreekt. 
Afwijkend van het spraakgebruik wordt onder ‘aanmerkelijke kans’ verstaan een in de gegeven 
106
omstandigheden ‘reële, niet onwaarschijnlijke mogelijkheid’. Deze ondergrens van het hier 
vereiste opzet kenmerkt zich in een wezenlijk onverschillige mentale houding ten aanzien van de 
wil tot seksueel contact bij de ander. Wat betreft de bewijsvoering in concrete gevallen verdient 
opmerking dat wanneer verklaringen van de verdachte of van getuigen geen inzicht geven over 
wat destijds in de verdachte is omgegaan, de rechter diens vaststellingen daarover in de kern zal 
moeten baseren op de uiterlijke verschijningsvorm van de (interactie tussen) gedragingen van de 
verdachte en het slachtoffer alsook de overige omstandigheden waaronder die gedragingen zijn 
verricht en wat daaruit naar algemene regels valt af te leiden (zie nader paragraaf 3.2 van het 
algemeen deel van de toelichting). 
 
Voor het bewijs van wetenschap van een ontbrekende wil in de hiervoor bedoelde zin zijn de 
omstandigheden waaronder het seksuele contact plaatsvindt van belang. Van wetenschap van een 
ontbrekende wil die primair kan worden afgeleid uit het gedrag van de ander is sprake in situaties 
waarin iemand seksuele handelingen bij een ander verricht terwijl die ander door een duidelijk 
‘nee’, ‘ik wil dit niet’, ‘niet doen, ophouden’ of met woorden van gelijke strekking of met 
schreeuwen heeft aangegeven dat zijn of haar wil met betrekking tot die seksuele handelingen 
ontbreekt. Bij een dergelijke overduidelijke negatieve opstelling van de ander kan de conclusie niet 
anders zijn dan dat de dader de afwezigheid van een positieve wilsuiting bewust heeft aanvaard.  
Wetenschap van een ontbrekende wil is er in de regel ook bij uiterlijk waarneembare lichaamstaal 
van de ander die duidt op niet meedoen met het seksuele contact of wachten tot het voorbij is, 
zoals een fysieke bevriezingsreactie (zie nader de toelichting op artikel 240), het dichthouden van 
de mond of het wegdraaien van het hoofd of het lichaam. Wanneer kan worden vastgesteld dat 
degene die het seksuele contact aangaat hieraan geen enkele boodschap heeft of wezenlijk 
onverschillig tegenover deze negatieve of passieve opstelling van de ander staat, zal sprake zijn 
van opzetaanranding. Het doorzetten van die handelingen na het waarnemen van dergelijk niet 
responsief gedrag van de ander kan immers – behoudens zeer uitzonderlijke gevallen waarin 
daarvoor contra-indicaties bestaan – niet anders dan in een gemoedstoestand waarin het de dader 
niets kan schelen wat de ander van het seksuele contact vindt.  
 
Wezenlijke onverschilligheid wat betreft de aanwezigheid van een positieve wilsuiting bij de ander 
doet zich voor bij onverhoeds handelen. Het totaal onverwachts iemand op seksuele wijze betasten 
getuigt van opzettelijk handelen; de dader is zich bewust van de aantasting van de seksuele 
107
integriteit en wil de ander niet de ruimte geven om daarover zijn of haar wil te uiten. Datzelfde 
geldt als iemand de wilsvrijheid van de ander zelf heeft beperkt, bijvoorbeeld met gebruikmaking 
van dwang, geweld of bedreiging. 
 
Wetenschap van een ontbrekende wil als hiervoor bedoeld komt verder in beeld als seksuele 
handelingen plaatsvinden met een ander die in een staat verkeert waarin geen vrije positieve 
wilsuiting mogelijk is. Van de bedoelde staat is sprake als de ander in een positie verkeert van 
geestelijke of lichamelijke onmacht. Hierbij kan het zowel gaan om een in duur beperkte als om 
                                                 
106
 HR 29 mei 2018, ECLI:NL:HR:2018:718, NJ 2019/103, rov. 5.3.2. 
107
 Zie bijvoorbeeld HR 15 juni 2021, ECLI:NL:HR:2021:842. 
71 
 

 
Tweede lid 
In het tweede lid wordt opzetaanranding die wordt voorafgegaan door, vergezeld gaat van of 
wordt gevolgd door dwang, geweld of bedreiging strafbaar gesteld. Met deze gekwalificeerde vorm 
wordt het in het eerste lid strafbaar gestelde feit vanwege deze extra strafwaardige begeleidende 
omstandigheden als ernstiger aangemerkt. Met de formulering “voorafgegaan door, vergezeld van 
of gevolgd door” is aansluiting gezocht bij bestaande terminologie in de artikelen 248, vijfde en 
zesde lid, en 312, eerste lid Sr, waarin het gebruik van geweld (en bedreiging met geweld) als 
strafverzwarend is aangemerkt. Hiermee wordt tot uitdrukking gebracht dat er een relatie in tijd 
moet bestaan tussen de seksuele handelingen en het gebruik van dwang, geweld en bedreiging. 
Voor strafbaarheid is vereist dat het opzet van de dader is gericht op het gebruik van dwang, 
geweld of bedreiging die voorafgaat, gepaard gaat of een gevolg is van de seksuele handelingen. 
Er dient sprake te zijn van een zekere samenhang tussen de verrichte seksuele handelingen en 
deze begeleidende omstandigheden. De beoordeling hiervan vindt plaats aan de hand van de 
concrete omstandigheden van het geval. 
 
In het tweede lid is de toepassing van dwang als een zelfstandig bestanddeel gepositioneerd naast 
geweld en bedreiging. Anders dan in de huidige delictsomschrijving van aanranding (artikel 246 
Sr) vormt het dwingen immers niet een centraal bestanddeel van het misdrijf. Als van dwingen bij 
ongewild seksueel contact sprake is geweest, is dat – als gezegd – een extra strafwaardige 
begeleidende omstandigheid. Tot de toepassing van dwang zal doorgaans aanleiding bestaan 
indien men weet dat de ander het gewenste niet wil. Dit betekent dat deze strafverzwaringsgrond 
pas in beeld komt wanneer iemand weet, in de zin van voorwaardelijk opzet, dat de wil van de 
ander met betrekking tot het seksuele contact ontbreekt en dit contact toch wordt doorgezet. Niet 
is vereist dat de dwang zodanig is dat de wil van de ander wordt doorbroken. Daarmee is niet van 
toepassing het (hoge) bewijsvereiste uit de huidige jurisprudentie met betrekking tot het 
dwangbestanddeel van artikel 246 Sr, inhoudende dat de seksuele handelingen voor het 
slachtoffer niet of nauwelijks te vermijden zijn geweest en dat hiervoor enige vorm van verzet 
nodig is of ten minste een bij het slachtoffer bestaande handelingsonvrijheid die de afwezigheid 
van verzet verklaart. Voor de strafverzwarende omstandigheid dwang komt een wat lager 
bewijsvereiste te gelden: het volstaat dat zodanige pressie op een ander is uitgeoefend dat die 
ander daardoor niet of in verminderde mate de mogelijkheid heeft gehad een vrije keuze te 
maken. Die pressie kan een veelheid aan gedaanten aannemen en kan worden uitgeoefend met 
gebruik van verschillende middelen. Bij het een ander onmogelijk maken anders te handelen kan 
worden gedacht aan het veroorzaken van een fysiek beletsel, zoals vastbinden, opsluiten, in het 
nauw drijven, overrompelen of iemand meevoeren naar een verlaten plek. Bij het verminderen van 
de keuzemogelijkheden kan het bijvoorbeeld gaan om het creëren van een afhankelijkheidsrelatie. 
Hierbij valt te denken aan de situatie dat de dader het slachtoffer in sterke mate manipuleert, 
bijvoorbeeld door de uitoefening van emotionele chantage, of de situatie dat de dader een 
uitbuitingssituatie creëert. Of het gebruik van een dwangmiddel in een specifiek geval resulteert in 
dwang, hangt dus af van de concrete feiten en omstandigheden van het geval.  
Met geweld wordt gedoeld op de uitoefening van kracht. De krachtsaanwending dient zodanig te 
zijn dat het slachtoffer hiervan fysieke gevolgen ondervindt. De kracht kan worden uitgeoefend 
met behulp van het eigen lichaam, maar bijvoorbeeld ook met een voorwerp. Bij fysieke 
krachtsuitoefening kan worden gedacht aan handelingen (al dan niet in combinatie met elkaar) als 
het hardhandig vastpakken van iemand of het iemand slaan, stompen, schoppen, bijten of 
hardhandig aan de haren trekken. Met het plegen van geweld wordt ingevolge artikel 81 Sr 
gelijkgesteld het brengen in een staat van bewusteloosheid of onmacht. Het bedwelmen van 
iemand, zoals drogeren, levert geweld op indien dit heeft geleid tot een staat van bewusteloosheid 
109
of onmacht.  
 
Bedreiging kan de vorm aannemen van daden of het uiten van bedreigende taal. Vereist is dat, 
gegeven de feiten en omstandigheden, bij het slachtoffer de vrees kon ontstaan voor uitvoering 
                                                 
109
 T&C, Wetboek van Strafrecht, artikel 312 Sr, aant. 12. 
73 
 

 
242 Sr (verkrachting). 
 
De huidige delictsgedraging in artikel 242 “iemand dwingt tot het ondergaan” is in het eerste lid 
gewijzigd in “met een persoon (seksuele handelingen, welke handelingen bestaan uit of mede 
bestaan uit het seksueel binnendringen van het lichaam) verricht”. Zoals eerder toegelicht wordt 
onder degene die met een persoon seksuele handelingen verricht ingevolge artikel 239 ook 
verstaan degene die een persoon seksuele handelingen laat verrichten met diegene, met zichzelf 
of met een derde dan wel degene die een persoon seksuele handelingen laat ondergaan door een 
derde. Hierdoor vallen onder de reikwijdte van het delict (gekwalificeerde) opzetverkrachting 
tevens gedragingen die bestaan uit het verrichten door een slachtoffer van het seksueel 
binnendringen van het lichaam van de dader, van seksueel binnendringen van het eigen lichaam of 
van het lichaam van een derde en het ondergaan door een slachtoffer van het seksueel 
binnendringen van het lichaam door een derde. Dit is een uitbreiding ten opzichte van het huidige 
delict verkrachting. Zoals in het algemeen deel van deze toelichting al werd toegelicht ligt aan 
deze uitbreiding ten grondslag dat alle gedragingen waarbij sprake is van seksueel binnendringen 
waarbij het lichaam van een slachtoffer is betrokken even schadelijk en strafwaardig worden 
geacht en gelet hierop de kwalificatie verkrachting verdienen.  
 
Het enige verschil met de delictsomschrijving van opzetaanranding (artikel 241) betreft de 
aanwezigheid van het bestanddeel “welke handelingen bestaan uit of mede bestaan uit het 
seksueel binnendringen van het lichaam”. Deze formulering is overgenomen uit het huidige artikel 
242 Sr. Voor een toelichting op de overige bestanddelen wordt verwezen naar de toelichting op het 
delict opzetaanranding. In het tweede lid wordt opzetverkrachting die wordt voorafgegaan, 
vergezeld gaat of wordt gevolgd van dwang, geweld of bedreiging strafbaar gesteld. Voor een 
toelichting hierop wordt verwezen naar de toelichting op artikel 241, tweede lid.  
Op opzetverkrachting wordt een gevangenisstraf van ten hoogste negen jaren of geldboete van de 
vijfde categorie gesteld. Voor gekwalificeerde opzetverkrachting geldt een strafmaximum van 
twaalf jaren gevangenisstraf (of geldboete van de vijfde categorie). Hiermee wordt aangesloten bij 
het strafmaximum van het huidige delict verkrachting (artikel 242 Sr). 
 
Artikel 244  
 
Dit artikel geeft een nadere invulling aan het begrip “ontbrekende wil”. Van een ontbrekende wil is 
sprake bij de afwezigheid van een positieve wilsuiting. De positieve wilsuiting dient voort te vloeien 
uit de vrije wil van de ander. Dit vooronderstelt dat die ander in staat is tot (vrije) wilsuiting. Elk 
onvermogen tot een vrije positieve wilsuiting bij de ander vereist dat wordt afgezien van seksueel 
contact. In het licht hiervan bepaalt artikel 244 dat voor de toepassing van de misdrijven 
omschreven in de artikelen 240 tot met 243 bij een persoon in ieder geval de wil tot seksuele 
handelingen ontbreekt indien diegene in een staat van bewusteloosheid, verminderd bewustzijn of 
lichamelijke onmacht verkeert of een zodanige psychische stoornis, psychogeriatrische aandoening 
of verstandelijke handicap heeft dat deze niet of onvolkomen in staat is een wil te bepalen of 
kenbaar te maken omtrent de seksuele handelingen of daartegen weerstand te bieden. Aldus 
wordt op het niveau van de wet geborgd dat in geval van het hier bedoelde onvermogen tot een 
vrije positieve wilsuiting sprake is van een ontbrekende wil. Het artikel bestrijkt zowel kortdurende 
als langduriger toestanden van lichamelijke of geestelijke onmacht. De omschrijving hiervan is 
ontleend aan de huidige artikelen 243 en 247 Sr, die personen die in een staat van lichamelijk of 
geestelijk onvermogen verkeren beschermen tegen seksueel misbruik (in de vorm van specifieke 
strafbaarstellingen).  
 
Onder een staat van bewusteloosheid wordt een totale afwezigheid van bewustzijn verstaan. Dit 
112
gaat niet zover dat een comateuze toestand vereist is. Bij verminderd bewustzijn gaat het om 
situaties tussen waakzaamheid en geheel van de wereld zijn, waarin van het slachtoffer niet 
verwacht kan worden dat deze weerstand biedt aan de seksuele verlangens van de dader. Hierbij 
                                                 
112
 Noyon/Langemeijer/Remmelink, Wetboek van Strafrecht, art. 81 Sr, aant. 5.  
75 
 

 
hebben ontbroken. Te denken valt aan gevallen waarin de onjuiste voorstelling van zaken in de 
kern betrekking heeft op randvoorwaarden of begeleidende omstandigheden waaronder het 
seksuele contact tot stand komt. Daaronder zal in de regel de situatie vallen dat de ander heeft 
ingestemd met het desbetreffende seksuele contact, in de verwachting van een door de misleider 
voorgespiegelde of in het vooruitzicht gestelde gebeurtenis of houding die uitblijft of anders 
verloopt dan redelijkerwijs mocht worden verwacht.  
 
Artikelen 245 en 246 
  
De artikelen 245 en 246 zijn de rechtsopvolgers van een aantal artikelen waarin verschillende 
vormen van seksueel misbruik van kinderen beneden de leeftijd van achttien jaren zijn strafbaar 
gesteld. Deze artikelen worden samengevoegd in twee nieuwe artikelen waarin seksueel misbruik 
onder bepaalde specifiek omschreven omstandigheden strafbaar wordt gesteld onder de 
kwalificaties aanranding (artikel 245) en verkrachting (artikel 246) in de leeftijdscategorie zestien 
tot achttien jaren, deels in verband met bestaande internationale verplichtingen. In het tweede lid 
van deze artikelen worden aanranding en verkrachting met gebruikmaking van dwang, geweld of 
bedreiging als gekwalificeerde delictsvormen aangemerkt. Anders dan bij de misdrijven 
omschreven in de artikelen 240 tot en met 243 vormt de vaststelling van het ontbreken van de wil 
geen vereiste voor strafrechtelijke aansprakelijkheid wegens aanranding of verkrachting van 
kinderen: strafbaarheid ontstaat als sprake is van seksueel contact met kinderen beneden de 
leeftijd van achttien jaren onder de in de artikelen 245 en 246 omschreven bijzondere 
omstandigheden. Voor het overige vallen kinderen tussen de zestien en achttien onder de 
(generieke) bescherming van de artikelen 240 tot en met 243.  
De in de meeste huidige artikelen voorkomende formulering “ontucht” of “ontuchtige handelingen” 
is in de nieuwe delicten vervangen door “seksuele handelingen”. Voor een toelichting op dit begrip 
wordt verwezen naar het algemeen deel van de toelichting op de nieuwe titel. Het bestanddeel 
“een minderjarige” dat voorkomt in de huidige artikelen 249 en 250 Sr is gewijzigd in “een 
persoon die de leeftijd van zestien jaren maar nog niet de leeftijd van achttien jaren heeft 
116
bereikt”. Hiermee wordt uitvoering gegeven aan een aanbeveling uit het WODC-onderzoek.  
 
Artikel 245 
 
Eerste lid  
Het eerste lid stelt seksueel misbruik van kinderen in de leeftijd van zestien tot achttien jaren 
onder bepaalde omschreven omstandigheden strafbaar onder de kwalificatie aanranding in de 
leeftijdscategorie van zestien tot achttien jaren. De in de huidige artikelen voorkomende 
delictsgedragingen zijn vervangen door: het verrichten van seksuele handelingen met een kind 
(tussen de zestien en achttien jaren). Hieronder valt ingevolge artikel 239, tweede lid, tevens een 
kind seksuele handelingen laten verrichten met diegene (de dader), met zichzelf of met een derde 
dan wel een kind seksuele handelingen laten ondergaan door een derde. Gelet hierop is er geen 
aanleiding meer voor specifieke strafbaarstellingen, zoals de huidige artikelen 248f en 250 Sr, 
waarin het aanzetten van kinderen tot ontuchtige handelingen met een derde strafbaar is gesteld. 
De leeftijd van het kind is aan het opzetvereiste onttrokken. Voor een toelichting wordt verwezen 
naar het algemeen deel van de toelichting op de nieuwe titel. Het wettelijk strafmaximum is zes 
jaren gevangenisstraf of geldboete van de vierde categorie. Hiermee wordt aangesloten bij de 
maximumstraf voor opzetaanranding (artikel 241, eerste lid). 
 
Aanhef en onderdeel a 
In artikel 245, eerste lid, aanhef en onderdeel a, dat een voortzetting is van het huidige artikel 
249 Sr, wordt het verrichten van seksuele handelingen met een eigen kind of een kind waarmee 
een bijzondere (gezags)relatie bestaat strafbaar gesteld als delictsvorm van aanranding in de 
leeftijdscategorie zestien tot achttien jaren. Uit onderzoek van de Nationaal Rapporteur 
Mensenhandel en Seksueel Geweld tegen kinderen komt naar voren dat de meeste kinderen 
                                                 
116
 WODC-onderzoek, par. 4.5.2.3 en 4.7.1. 
77 
 

 
handicap, een situatie van afhankelijkheid of een staat van lichamelijke of geestelijke onmacht. 
Deze opsomming heeft geen limitatief karakter. Vereist is dat de dader wetenschap heeft van de 
bijzonder kwetsbare positie. Met deze specifieke strafbaarstelling wordt uitvoering gegeven aan 
artikel 3, vijfde lid, onder ii, van de richtlijn 2011/93/EU waarin de lidstaten wordt opgedragen het 
aangaan van seksuele handelingen met een kind, waarbij misbruik wordt gemaakt van de 
bijzonder kwetsbare positie van het kind, in het bijzonder als gevolg van een geestelijke of 
lichamelijke handicap of een situatie van afhankelijkheid strafbaar te stellen en te bestraffen met 
een minimale maximumgevangenisstraf van drie jaren. In de preambule van de richtlijn, wordt 
overwogen dat een handicap in zichzelf niet automatisch leidt tot een onmogelijkheid om in te 
stemmen met seksuele betrekkingen. Niettemin moet het misbruik maken van een dergelijke 
handicap teneinde deel te nemen aan seksuele handelingen met een kind strafbaar worden gesteld 
(overweging 10). In het kader van de richtlijn wordt onder lichamelijk en geestelijk onvermogen 
tevens het onvermogen verstaan dat wordt veroorzaakt door de invloed van drugs en alcohol 
(overweging 22).  
 
Op grond van het WODC-onderzoek kan worden geconstateerd dat enige overlap lijkt te bestaan 
tussen de afhankelijkheidsrelatie in het kader van erkende positie van vertrouwen, gezag of 
invloed, bedoeld in artikel 3, vijfde lid, onder i, van de richtlijn en de afhankelijkheidsrelatie in het 
kader van de bijzonder kwetsbare situatie van het kind, bedoeld in artikel 3, vijfde lid, onder ii, 
120
van de richtlijn. Afhankelijk van het feitencomplex kan tenlastelegging op grond van artikel 245, 
eerste lid, aanhef en onderdeel a dan wel b, plaatsvinden.  
 
Aanhef en onderdeel c 
Het eerste lid, aanhef en onder c, bouwt voort op het huidige artikel 248a Sr. Het artikelonderdeel 
stelt het verrichten van seksuele handelingen met een kind in de leeftijd van zestien tot achttien 
jaren waarbij gebruik wordt gemaakt van diverse verleidingsmiddelen strafbaar. De formulering is 
op onderdelen gewijzigd, maar de omschrijving van de verleidingsmiddelen is ongewijzigd. Voor 
strafbaarheid dient sprake te zijn van misbruik van uit feitelijke verhoudingen voortvloeiend 
overwicht, gebruikmaking van giften of beloften van geld of goed of misleiding. Het bestanddeel 
“misbruik van uit feitelijke verhoudingen voortvloeiend overwicht” heeft een ruime strekking. 
Daaronder begrepen worden onder meer een aanzienlijk leeftijdsverschil en/of verschil in 
121
positie. Onder misleiding valt het in woord of gedrag voorspiegelen van een onware stand van 
122
zaken. Het bestanddeel “bewegen tot” uit het huidige artikel 248a Sr keert niet terug, omdat 
het gebruik van verleidingsmiddelen reeds meebrengt dat het kind tot de seksuele handelingen 
wordt gebracht. Gelet hierop behoeft dit geen afzonderlijk te bewijzen bestanddeel te zijn.  
Het wettelijke strafmaximum, ten hoogste zes jaren gevangenisstraf of geldboete van de vierde 
categorie, is ten opzichte van het huidige strafmaximum (vier jaar gevangenisstraf) verhoogd en 
in lijn gebracht met de strafmaxima voor overige vormen van aanranding in de leeftijdscategorie 
zestien tot achttien jaren. 
 
Aanhef en onderdeel d 
De strafbaarstelling in het eerste lid, aanhef en onderdeel c, is overgenomen uit het huidige artikel 
248b Sr. Het betreft de strafbaarstelling van aanranding van een kind in de leeftijd van zestien tot 
achttien jaren dat zich tegen betaling hiervoor beschikbaar stelt. Daaronder valt ook het hebben 
123
van seks tegen betaling in natura. De strafbaarstelling beschermt kinderen tegen commerciële 
seks. Blootstelling aan betaalde seks op jonge leeftijd heeft vaak grote gevolgen voor kinderen.  
Van “zich beschikbaar stelt tot seksuele handelingen met een derde tegen betaling” is sprake bij 
een financiële context. Feitelijke betaling door de klant is geen vereiste voor strafbaarheid. De 
betaling kan bijvoorbeeld plaatsvinden op een ander moment dan de seksuele handelingen, maar 
                                                 
120
 WODC-onderzoek, par. 2.8.3.3. 
121
 T&C Strafrecht, artikel 248a, aant. 6c.  
122
 T&C Strafrecht, artikel 248a, aant. 6c. 
123
 Richtlijn voor strafvordering art. 248b Sr (Stcrt. 2015, 14043). 
79 
 

 
bestraffen met een minimale maximumgevangenisstraf van vijf jaren indien het kind seksueel 
meerderjarig is.   
 
Artikel 246 
 
In artikel 246, eerste lid, wordt het verrichten van seksuele handelingen die bestaan of mede 
bestaan uit het seksueel binnendringen van het lichaam met een kind in de leeftijdscategorie 
zestien tot achttien jaren onder bepaalde omstandigheden strafbaar gesteld. Dit wordt wettelijk 
gekwalificeerd als verkrachting in de leeftijdscategorie zestien tot achttien jaren. Het tweede lid 
bevat een gekwalificeerde delictsvorm, waarin het gebruik van dwang, geweld of bedreiging als 
strafverzwarend wordt aangemerkt. Dit wordt aangemerkt als gekwalificeerde verkrachting in de 
leeftijdscategorie zestien tot achttien jaren. De delictsomschrijvingen in artikel 246, eerste en 
tweede lid, zijn identiek aan die in artikel 245, eerste en tweede lid, met dien verstande dat de 
delictsgedraging betreft het verrichten van seksuele handelingen welke handelingen bestaan uit of 
mede bestaan uit het seksueel binnendringen van het lichaam. Voor een toelichting op het 
bestanddeel “welke handelingen bestaan uit of mede bestaan uit het seksueel binnendringen van 
het lichaam” wordt verwezen naar het algemeen deel van de toelichting op de nieuwe titel. Voor 
een toelichting op de overige bestanddelen in artikel 246, eerste lid, aanhef en onder a tot en met 
d, en het tweede lid, wordt verwezen naar de toelichting op artikel 245.  
 
In de huidige zedentitel wordt geen onderscheid gemaakt in het plegen van ontucht met kinderen 
in de leeftijd van zestien tot achttien jaren met en zonder seksueel binnendringen van het lichaam. 
De aard en ernst van handelingen die bestaan uit of mede bestaan uit het seksueel binnendringen 
van het lichaam rechtvaardigt een hogere wettelijke strafbedreiging en een eigen kwalificatie. Het 
wettelijk strafmaximum voor verkrachting in de leeftijdscategorie van zestien tot achttien jaren 
betreft gevangenisstraf van ten hoogste negen jaren gevangenisstraf of geldboete van de vijfde 
categorie. Voor de gekwalificeerde delictsvorm wordt de maximale gevangenisstraf gesteld op 
twaalf jaren of geldboete van de vijfde categorie. Deze maximumstraffen komen overeen met de 
maximumstraffen voor opzetverkrachting en gekwalificeerde opzetverkrachting (artikel 243). 
 
Artikelen 247 en 248  
 
Deze artikelen zijn de rechtsopvolgers van verschillende artikelen waarin seksueel misbruik van 
kinderen beneden de leeftijd van zestien jaren is strafbaar gesteld. Deze strafbaarstellingen 
worden samengevoegd in twee nieuwe artikelen waarin het verrichten van seksuele handelingen 
met een kind strafbaar wordt gesteld onder de kwalificaties aanranding (artikel 247) en 
verkrachting (artikel 248) in de leeftijdscategorie twaalf tot zestien jaren. In het tweede lid van 
deze artikelen worden aanranding en verkrachting met gebruikmaking van dwang, geweld of 
bedreiging als gekwalificeerde delictsvormen aangemerkt. Net als bij de artikelen 245 en 246 
vormt ook bij deze strafbaarstellingen het ontbreken van de wil geen constitutief bestanddeel. 
Verschil is evenwel dat de strafrechtelijke aansprakelijkheid niet afhankelijk is van specifieke 
omstandigheden die het slachtoffer betreffen; elk seksueel contact met een kind in deze 
leeftijdscategorie is strafbaar en afhankelijk van de ernst van de schending voorzien van een 
daarop afgestemde sanctie. Verder geldt dat de omstandigheden waarin de seksuele handelingen 
worden verricht aanleiding zijn voor verhoging van de wettelijke strafmaxima. In artikel 254 is, 
mede ter implementatie van de richtlijn 2011/93/EU, een aantal strafverzwarende 
omstandigheden opgenomen, die uitdrukking geven aan de verhoogde strafwaardigheid van de 
context waarin de handelingen plaatsvinden, zoals de aanwezigheid van een 
afhankelijkheidspositie of wanneer het kind zich in een bijzonder kwetsbare positie bevindt. Het 
derde lid van beide artikelen bevat een strafuitsluitingsgrond voor gelijkwaardig seksueel contact 
tussen leeftijdsgenoten. 
 
Artikel 247 
 
81 
 

 
128
geslachtsgemeenschap, met en bij elkaar verrichten. Het seksueel verkeer tussen jongeren 
vindt volgens het onderzoek meestal vrijwillig plaats. Van de jongens geeft 2% en van de meisjes 
geeft 11% aan ooit gedwongen te zijn iets te doen op seksueel gebied wat ze niet wilden. 
129
Geslachtsgemeenschap tegen hun wil komt (nog) minder vaak voor.  
 
De strafuitsluitingsgrond geldt uitsluitend voor degene die een leeftijdsgenoot is van de persoon in 
de leeftijd van twaalf tot zestien met wie het seksuele contact plaatsvindt. Onder leeftijdsgenoot 
wordt een persoon met een gering leeftijdsverschil verstaan. De ondergrens ligt bij twaalf jaren. 
De bovengrens is afhankelijk van de leeftijd van degene met wie het seksuele contact plaatsvindt. 
Als deze persoon vijftien jaar oud is kan een leeftijdsgenoot bijvoorbeeld ook een zeventienjarige 
zijn. Een voorwaarde voor een beroep op de strafuitsluitingsgrond is dat sprake is van een 
gelijkwaardige situatie tussen betrokkenen. De beoordeling hiervan is afhankelijk van de 
130
omstandigheden van het geval. Hierbij kunnen onder meer de volgende factoren relevant zijn: 
1) het leeftijdsverschil tussen betrokkenen, 2) of sprake was van vrijwilligheid bij betrokkenen, 3) 
of betrokkenen een (seksuele) relatie hadden en 4) de aard van de seksuele handelingen. In zijn 
algemeenheid kan worden gezegd dat bij een gering leeftijdsverschil, een vrijwillig contact en een 
(seksuele) relatie in beginsel kan worden gesproken van een gelijkwaardige situatie tussen 
betrokkenen. Bij de vraag naar het leeftijdsverschil tussen de betrokkenen kan naast het verschil 
in kalenderjaren ook betekenis toekomen aan het verschil in (cognitieve en of seksuele) 
131
ontwikkelingsniveau en of levensfase. Vrijwilligheid houdt in dat het seksueel contact plaatsvindt 
met goedvinden van alle betrokkenen. Indien er tussen de betrokkenen geen affectieve relatie 
132
bestaat hoeft het seksueel verkeer niet per definitie onvrijwillig te zijn. Uit de jurisprudentie 
over het huidige “ontucht” bestanddeel volgt dat seksueel contact onder meer in de volgende 
omstandigheden niet vrijwillig is geacht: 
- in het bijzijn van vrienden die het slachtoffer zonder medeweten of instemming filmen en deze 
133
beelden achteraf verspreiden; 
- seksuele handelingen verrichten met een slachtoffer dat met hulp van een ander uit een 
jeugdinstelling was weggelopen en ondergedoken zat in een leegstaande schuur in een voor haar 
onbekende stad, waar zij voor dit onderdak, eten en drinken afhankelijk was van de dader en die 
134
ander;  
- het met de auto meenemen van het slachtoffer - terwijl het voor de dader kenbaar was dat zij 
geen toestemming had van haar vader om mee te gaan - naar een verwaarloosd pand waar zij 
onder het toekijkend oog van anderen seksuele handelingen moest verrichten met de dader en 
135
ook met drie andere voor haar onbekende jongens.  
Uit het voorgaande kan worden afgeleid dat van een gelijkwaardige situatie – ook bij een gering 
leeftijdsverschil tussen de betrokkenen – al snel geen sprake is wanneer een slachtoffer gelijktijdig 
of achtereenvolgens (vergaande) seksuele handelingen moeten verrichten met of ondergaan van 
                                                 
128 e
 Rutgers, Seks onder je 25 , 2017.  
Seksuele handeling Jongens 12-14 jaar Meisjes 12-14 jaar Jongens 15-17 jaar Meisjes 15-17 jaar 
(%) (%) (%) (%) 
Voelen en strelen 15 9 50 48 
Aftrekken en vingeren 6 4 31 37 
Orale seks 3 2 26 29 
Geslachtsgemeenschap 3 2 23 28 
 
129 e
 Rutgers, Seks onder je 25 , 2017, p. 146. 
130
 HR 30 maart 2010, ECLI:NL:HR:2010:BK4794. 
131
 HR 16 maart 2016, ECLI:NL:HR:2016:415; Rechtbank Den Haag 27 juli 2018, ECLI:NL:RBDHA:2018:9096; 
Rechtbank Overijssel 7 oktober 2016, ECLI:NL:RBOVE:2016:5293. 
132
 Gerechtshof Arnhem-Leeuwarden 21 januari 2015, ECLI:NL:GHARL:2015:330; Rechtbank Rotterdam 1 april 
2014, ECLI:NL:RBROT:2014:10848. 
133
 Rechtbank Noord-Holland 11 juli 2017, ECLI:NL:RBNHO:2017:6725. 
134
 Rechtbank 's-Hertogenbosch 19 november 2012, ECLI:NL:RBSHE:2012:BY3279. 
135
 Rechtbank Rotterdam 7 april 2015, ECLI:NL:RBROT:2015:3396.  
83 
 

 
worden aanranding en verkrachting met gebruikmaking van dwang, geweld of bedreiging als 
gekwalificeerde delictsvormen aangemerkt. Daarmee komen deze strafbepalingen wat vormgeving 
en delictsinhoud betreft overeen met de artikelen 247 en 248. Alleen de strafmaxima zijn hoger in 
verband met het feit dat hier gaat om ernstige schendingen van de seksuele integriteit jegens 
kinderen in de laagste leeftijdscategorie. Verder ontbreekt – om voor de hand liggende redenen - 
een strafuitsluitingsgrond. Voor een toelichting op de verschillende bestanddelen wordt verwezen 
naar de toelichting op de artikelen 247 en 248. 
 
Artikel 251  
 
Eerste lid 
Dit artikel is de rechtsopvolger van verschillende artikelen waarin het seksueel benaderen van 
kinderen beneden de leeftijd van zestien jaren is strafbaar gesteld. Het betreft het seksueel 
corrumperen van kinderen (eerste lid, onder b) en grooming (eerste lid, onder c). Hieraan wordt 
een nieuwe vorm van seksualiserende benadering toegevoegd, het zogenoemde sexchatting 
(eerste lid, onder a). In het algemeen deel van deze toelichting is al uiteengezet waarom deze 
uitbreiding van de strafrechtelijke bescherming van kinderen nodig en wenselijk wordt geacht. 
 
De strafbaarstelling heeft betrekking op gedragingen die worden verricht in een voorfase van 
daadwerkelijk seksueel misbruik en die kunnen leiden tot een doorkruising van de seksuele 
ontwikkeling van kinderen. Het gaat om niet leeftijdsconform gedrag waardoor de seksuele 
ontwikkeling van kinderen beneden de leeftijd van zestien jaren in zijn algemeenheid kan worden 
geschaad. Net als in de huidige zedentitel wordt strafrechtelijke bescherming geboden aan 
kinderen in de leeftijd tot zestien jaar. Hiermee wordt aangesloten bij de algemene grens voor 
seksuele meerderjarigheid. De leeftijd van het kind is aan het opzetvereiste onttrokken. Voor een 
toelichting op dit punt wordt verwezen naar het algemeen deel van de toelichting op de nieuwe 
titel. Bij seksualiserende benadering van zeventien- en achttienjarigen kan er onder 
omstandigheden sprake zijn van strafbaarheid wegens (online) aanstootgevend gedrag of seksuele 
intimidatie. 
 
Het ‘schadelijkheidscriterium’ in de onderdelen a en b is overgenomen uit het huidige artikel 240a 
Sr (het aanbieden van schadelijk te achten beeldmateriaal aan kinderen van onder de zestien jaar 
oud). Toegepast op het onderhavige artikel betekent dit criterium dat het hierin strafbaar gestelde 
gedrag in het algemeen voor personen jonger dan zestien jaar niet leeftijdsconform en daarom 
schadelijk zal zijn te achten. Schade bij een specifiek slachtoffer hoeft niet te worden vastgesteld. 
Het gesteld ontbreken van schade bij een bepaald slachtoffer kan niet tot straffeloosheid leiden. 
Voor zover de seksualiserende benadering plaatsvindt in het kader van een gelijkwaardige situatie 
tussen leeftijdsgenoten onderling zal deze over het algemeen niet plaatsvinden op een wijze die 
schadelijk te achten is voor een zestienminner. Experimenteergedrag tussen jongeren onderling is 
in beginsel dus niet strafbaar. Omdat onderdeel c dat het voorstellen van een ontmoeting voor 
seksuele doelen strafbaar stelt geen schadelijkheidscriterium bevat, gaat deze redenering niet op 
voor dit delict. Met het oog hierop is in het tweede lid een strafuitsluitingsgrond opgenomen voor 
het voorstellen van een ontmoeting voor seksuele doeleinden en enige handeling hiertoe 
ondernemen in een gelijkwaardige situatie tussen leeftijdsgenoten. 
 
De onder a tot en met c genoemde gedragingen zijn in de aanhef van het eerste lid ook strafbaar 
gesteld ten aanzien van “iemand die zich voordoet als een persoon beneden de leeftijd van zestien 
jaren”. De daadwerkelijke betrokkenheid van een kind beneden de leeftijd van zestien jaar behoeft 
daarmee niet in alle gevallen te worden bewezen. Daarmee is de inzet van de figuur van de 
zogenaamde ‘lokpuber’, die is geïntroduceerd bij de inwerkingtreding van de Wet 
138
computercriminaliteit III (in de artikelen 248a en 248e Sr), mogelijk. Hiermee is beoogd de 
                                                 
138
 Wet van 27 juni 2018 tot wijziging van het Wetboek van Strafrecht en het Wetboek van Strafvordering in 
verband met de verbetering en versterking van de opsporing en vervolging van computercriminaliteit 
(computercriminaliteit III) (Stb. 2018, 322). 
85 
 

 
en frequentie van het contact een factor van betekenis zijn, maar dit hoeft niet altijd het geval te 
zijn. In de opsporingspraktijk komen regelmatig situaties voorbij waarin het seksueel inkapselen al 
binnen een half uur na het eerste contact plaatsvindt. De schade kan bij een (jong) kind dus ook al 
in één chatsessie worden veroorzaakt. Voorbeelden van seksuele benaderingen die niet wordt 
aangemerkt als indringend is telefonisch hijgen en snel weer ophangen of het enkele verzenden 
van het bericht “Wil je seks?”. Veel kinderen blokkeren vervolgens degene die dit doet.  
Het verschil tussen indringende mondelinge en schriftelijke seksuele benadering en (poging tot) 
grooming (onderdeel c) is dat voor strafbaarheid van indringende mondelinge of schriftelijke 
seksuele benadering geen sprake hoeft te zijn van het doen van een voorstel tot een ontmoeting 
voor seksuele doeleinden.  
 
Aanhef en onderdeel b 
Onderdeel b is de opvolger van de huidige artikelen 239, 240a en 248d Sr waarin verschillende 
vormen van het seksueel corrumperen van kinderen strafbaar zijn gesteld. Strafbaar is degene die 
een kind beneden de leeftijd van zestien jaren (of een persoon die zich als zodanig voordoet) 
getuige doet zijn van een handeling of een visuele weergave van seksuele aard of met een 
onmiskenbaar seksuele strekking. Het bestanddeel “bewegen” uit het huidige artikel 248d Sr is 
vervangen door “doet”. Het opzet ligt in de delictsgedraging besloten. Voorwaardelijk opzet is 
voldoende voor vervulling van de delictsomschrijving. Voor strafbaarheid is niet vereist dat de 
141
gedraging van de dader leidt tot het wilsbesluit van het kind om te (blijven) kijken. Ook voor 
het kind onverhoedse confrontaties kunnen schadelijk zijn. 
 
Het bestanddeel “getuige zijn” omvat iedere vorm van waarneming. Het kan hierbij gaan om de 
waarneming van een seksuele gedraging die in reële aanwezigheid van het kind wordt verricht - 
hetgeen nu reeds strafbaar is op grond van artikelen 239 en 248d Sr - of de waarneming van een 
handeling of een visuele weergave van seksuele aard of met een onmiskenbaar seksuele strekking 
door een kind in een digitale context, bijvoorbeeld via live webcambeelden, of de waarneming van 
foto- of filmmateriaal, hetgeen reeds strafbaar is op grond van het huidige artikel 240a Sr.  
Het kind dient getuige te zijn van een “handeling of een visuele weergave van seksuele aard of 
met een onmiskenbaar seksuele strekking”. Dit is een ruimer begrip dan het begrip “seksuele 
handelingen” in het huidige artikel 248d Sr. Hiermee wordt aangesloten bij de strafbaarstelling van 
kinderpornografie (artikel 252). Voor een nadere toelichting wordt verwezen naar de 
artikelsgewijze toelichting op dit artikel. Niet is vereist dat de dader zelf betrokken is bij de 
handeling van seksuele aard of met een onmiskenbaar seksuele strekking, of zichtbaar is op de 
visuele weergave van seksuele aard of met een onmiskenbaar seksuele strekking; de handeling 
kan ook verricht worden door een (of meer) ander(en) en de visuele weergave kan ook een (of 
meer) ander(en) tonen. Wel dient de dader het kind getuige te laten zijn van de gedraging of de 
visuele weergave. 
 
Met artikel 251, onderdeel b, wordt uitvoering gegeven aan artikel 3, eerste en tweede lid, van de 
richtlijn 2011/93/EU, waarin de lidstaten wordt opgedragen het seksueel corrumperen van 
kinderen strafbaar te stellen en daarop, afhankelijk van de aard van de handeling, een minimale 
maximumstraf te stellen van ten minste één of twee jaren. 
 
Aanhef en onderdeel c 
In de aanhef en onderdeel c wordt “grooming” strafbaar gesteld: het aan een kind beneden de 
leeftijd van zestien jaren voorstellen van een ontmoeting voor seksuele doeleinden en het 
ondernemen van enige handeling tot het verwezenlijken van die ontmoeting. Dit is thans in artikel 
248e Sr strafbaar gesteld. De nadruk ligt op de fase waarin het kind, bijvoorbeeld door middel van 
chat- of e-mailverkeer, door de dader wordt bewerkt en verleid tot een ontmoeting voor seksuele 
doeleinden. De delictsomschrijving wordt vervuld indien iemand een persoon beneden de leeftijd 
van zestien jaren (of een persoon die zich als zodanig voordoet) een ontmoeting voorstelt voor 
seksuele doeleinden en een handeling onderneemt ter verwezenlijking van die ontmoeting. Ten 
                                                 
141
 WODC-onderzoek, par. 2.4.4.7. 
87 
 

 
gesproken van gelijkwaardige situatie tussen leeftijdsgenoten. Uitsluitend indien is voldaan aan de 
voorwaarden van het derde lid kan sprake zijn van straffeloos handelen. Het OM betrekt deze 
omstandigheden bij de afweging om in een individuele zaak al dan niet tot vervolging over te 
gaan. Als het OM besluit tot vervolging over te gaan en de verdachte is van mening dat een 
beroep kan worden gedaan op de strafuitsluitingsgrond in het tweede lid, dan is het aan de 
verdachte om dit aan te voeren en te onderbouwen. Indien de strafuitsluitingsgrond van 
toepassing wordt geacht leidt dit tot ontslag van alle rechtsvervolging. 
 
Artikel 252  
 
Dit artikel is de rechtsopvolger van het huidige artikel 240b Sr en stelt verschillende 
kinderpornografische activiteiten strafbaar. Zoals toegelicht in het algemeen deel van deze 
memorie wordt de strafbaarstelling van kinderpornografie, ter waarborging van haar functie, beter 
toegesneden op moderne verschijningsvormen van kinderpornografisch materiaal.  
 
Dit artikel stelt het verspreiden, aanbieden, openlijk tentoonstellen, vervaardigen, invoeren, 
doorvoeren, uitvoeren, verwerven, in bezit hebben of zich de toegang verschaffen van/tot een 
visuele weergave van seksuele aard of met een onmiskenbaar seksuele strekking of gegevens die 
geschikt zijn om zo’n visuele weergave te vormen van een seksuele gedraging of een 
gegevensdrager bevattende gegevens die daartoe geschikt zijn, waarbij een persoon die kennelijk 
de leeftijd van achttien jaren nog niet heeft bereikt is betrokken of schijnbaar is betrokken. De 
delictsgedragingen zijn overgenomen uit het huidige artikel 240b Sr, met dien verstande dat de 
delictsgedraging “zich de toegang daartoe verschaft” techniekonafhankelijker is geformuleerd. De 
zinsnede “door middel van een geautomatiseerd werk of met gebruikmaking van een 
communicatiedienst” is vervallen. Het middel waarmee degene die zich toegang verschaft tot 
kinderpornografisch materiaal zich bedient doet niet ter zake voor de strafwaardigheid. Het zich 
toegang verschaffen veronderstelt dat dit welbewust gebeurt. Er is een actieve handeling vereist. 
 
Een wijziging is dat de term “afbeelding” uit het huidige artikel 240b Sr is vervangen door de 
techniekonafhankelijker term “visuele weergave”. Hiermee wordt aangesloten bij de in richtlijn 
2011/93/EU gebruikte terminologie in de definitie van kinderpornografie (artikel 2, onder c). Voor 
een toelichting op de term “visuele weergave” wordt verwezen naar de toelichting op artikel 239, 
derde lid. In aanvulling daarop wordt hier opgemerkt dat in geval van digitale opslag van een 
kinderpornografische visuele weergave door gebruik van een clouddienst onderscheid moet worden 
gemaakt tussen de voor de gebruiker beschikbare digitale opslagruimte en de gegevensdrager 
143
waarop die opslagruimte zich bevindt. In de praktijk is bij cloudopslag de feitelijke 
bestandslocatie van de visuele weergave vaak onbekend, maar kan wel worden vastgesteld dat in 
de desbetreffende cloudomgeving kinderpornografisch materiaal aanwezig is. In dat geval kan 
vervolging plaatsvinden voor het zich toegang verschaffen tot de gegevensdrager bevattende 
gegevens die geschikt zijn om een visuele weergave te vormen of het in bezit hebben van een 
visuele weergave (of gegevens die geschikt zijn om een visuele weergave te vormen). 
 
Strafbaar zijn de in artikel 252 genoemde delictsgedragingen met betrekking tot een visuele 
weergave van seksuele aard of met een onmiskenbaar seksuele strekking waarbij een persoon die 
kennelijk de leeftijd van achttien jaren nog niet heeft bereikt is betrokken of schijnbaar is 
betrokken. De formulering “seksuele gedraging waarbij een persoon die kennelijk de leeftijd van 
achttien jaren nog niet heeft bereikt is betrokken of schijnbaar is betrokken” uit het huidige artikel 
240b Sr is vervangen door visuele weergave van “seksuele aard of met een onmiskenbaar 
seksuele strekking waarbij een persoon die kennelijk de leeftijd van achttien jaren nog niet heeft 
bereikt is betrokken of schijnbaar is betrokken”. Onder de genoemde gedraging wordt in de 
jurisprudentie van de Hoge Raad verstaan: seksuele gedraging van een kind met een ander, van 
een ander met een kind en van een kind met zichzelf. Ook minder expliciete seksuele gedragingen, 
die omschreven kunnen worden als “poseren”, waarbij sprake is van een zichtbare en seksueel 
                                                 
143
 HR 12 mei 2020, ECLI:NL:HR:2020:799. 
89 
 

 
pornografische voorstelling als volgt: het live vertonen, bedoeld voor een publiek, onder meer door 
gebruikmaking van informatie- en communicatietechnologie: 
i) van een kind dat deelneemt aan echte of gesimuleerde expliciete seksuele gedragingen, of 
ii) van de geslachtsorganen van een kind voor primair seksuele doeleinden.  
Ingevolge overweging 8 wordt in het kader van de strafbaarstelling van handelingen met 
betrekking tot pornografische voorstellingen in de richtlijn verstaan: handelingen die bestaan uit 
een georganiseerde live voorstelling bedoeld voor een publiek.  
 
In artikel 253 wordt de reikwijdte van de strafbaarstelling verduidelijkt en meer in lijn gebracht 
met de formulering van de richtlijn. Strafbaar gesteld wordt het opzettelijk bijwonen van een 
voorstelling waarin een persoon die de leeftijd van achttien jaren nog niet heeft bereikt is 
betrokken of schijnbaar is betrokken bij handelingen van seksuele aard of met een onmiskenbaar 
seksuele strekking dan wel waarin een of meer kinderpornografische visuele weergaven worden 
getoond. Voor strafbaarheid is vereist dat het bijwonen van een kinderpornografische voorstelling 
opzettelijk geschiedt, voorwaardelijk opzet is voldoende. Het bijwonen kan zowel fysiek als op 
afstand plaatsvinden. Onder voorstelling wordt verstaan een live voorstelling bedoeld voor een 
publiek. Hieronder valt tevens de in het huidige artikel 248c Sr genoemde vertoning van 
afbeeldingen van dergelijke handelingen in een daarvoor bestemde gelegenheid 
(bioscoopvertoning van een film met kinderpornografische inhoud). 
 
De kinderpornografische aard van de voorstelling wordt tot uitdrukking gebracht via de 
bestanddelen “waarin een persoon beneden de leeftijd van achttien jaren is betrokken of 
schijnbaar is betrokken bij handelingen of een visuele weergave van seksuele aard of met een 
onmiskenbaar seksuele strekking” en “een visuele weergave als bedoeld in artikel 252”. Hiermee 
wordt aangesloten bij de strafbaarstelling van kinderpornografie in artikel 252, zij het dat artikel 
253 betrekking heeft op live voorstellingen en daarmee ook “handelingen” kan omvatten. De 
strafbaarstelling omvat de in artikel 2, onder e, van de richtlijn gedefinieerde vertoningen. Ten 
opzichte van het huidige artikel 248c is in aansluiting bij artikel 252 toegevoegd “schijnbaar is 
betrokken” zodat ook een vertoning van virtueel kinderpornografisch materiaal, onder de 
reikwijdte van de strafbaarstelling valt. Voor een toelichting wordt verwezen naar de 
artikelsgewijze toelichting op artikel 252.  
 
Het wettelijke strafmaximum is, net als in artikel 252, verhoogd tot ten hoogste zes jaren 
gevangenisstraf (of geldboete van de vijfde categorie). De verhoging van het strafmaximum bij 
kinderpornografie houdt verband met de toegenomen risico’s en schade door de opkomst van 
internet en sociale media (zie nader paragraaf 3.3 van het algemeen deel van deze toelichting). 
Het bijwonen van een kinderpornografische voorstelling – dat in de huidige regeling met dezelfde 
straf wordt bedreigd als kinderpornografie – draagt bij aan het in stand houden van de (digitale) 
kinderpornografische markt. Daarin vindt de strafmaximumverhoging haar grond. 
 
Het aanwezig zijn bij handelingen van seksuele aard waarbij een minderjarige betrokken is kan 
tevens een strafbare gedraging opleveren in de zin van de artikelen 245 tot en met 250 juncto 
artikel 239. Tengevolge hiervan is het laten verrichten van seksuele handelingen door een kind 
met zichzelf of met een derde en het laten ondergaan van een kind van seksuele handelingen door 
een derde strafbaar onder bedreiging van hetzelfde strafmaximum of hogere strafmaxima dan het 
strafmaximum van artikel 253. 
 
Artikel 254  
 
Dit artikel is de rechtsopvolger van de artikelen 248, 240b, tweede lid, 249, tweede lid en 250, 
tweede lid, Sr. Het bevat de voor seksuele misdrijven geldende strafverzwaringsgronden. Bij 
bewezenverklaring van een of meer gronden voor strafverzwaring kan de wettelijk bepaalde 
gevangenisstraf in beginsel met drie jaren worden verhoogd (eerste lid). Daarnaast is in het geval 
dat aanranding of verkrachting zwaar lichamelijk letsel tot gevolg heeft voorzien in een 
zelfstandige grond voor strafverzwaring met drie jaren gevangenisstraf (tweede lid). Ingeval deze 
91 
 

 
Subonderdeel 3° heeft betrekking op functionele afhankelijkheidsposities in hulpverlenings- en 
zorgsituaties. De bepaling is overgenomen uit het huidige artikel 249, tweede lid, Sr. De huidige 
formulering “patiënt of cliënt die zich aan zijn hulp of zorg heeft toevertrouwd“ is vervangen door: 
een persoon die zich voor hulp of zorg tot de schuldige heeft gewend. Hiervan is ook sprake bij 
(semi)-verplichte ambulante contacten en behandelingen. Er is geen inhoudelijke wijziging beoogd. 
Net als de huidige bepaling, waaraan door de Hoge Raad een ruime uitleg is gegeven, strekt de 
nieuwe bepaling ertoe in alle gevallen waarin sprake is van misbruik van psychisch overwicht door 
151
hulpverleners bescherming te bieden, zij het in de vorm van een strafverzwaringsgrond. Niet is 
vereist dat sprake is van een zakelijke overeenkomst of een 
152
behandelingshandelingsovereenkomst, noch dat er sprake is van een erkende hulpverlener. De 
strafrechtelijke bescherming kan onder omstandigheden doorwerken tot nadat de hulp- of 
zorgverleningsrelatie is beëindigd. Daarbij dient in aanmerking te worden genomen dat de extra 
strafwaardigheid gelegen is in het misbruik van het psychisch overwicht dat de schuldige op het 
slachtoffer heeft, in het misbruik van de ontstane afhankelijke positie of in het misbruik van het 
153
vertrouwen dat de schuldige van het slachtoffer gewonnen. Ten aanzien van het misbruik door 
een vrijwilliger vormen de aard en de inhoud van diens bijdrage omvattende de duur en de 
154
intensiteit, als vrijwilliger de maatstaf.  
 
Eerste lid, onderdeel c 
In dit onderdeel wordt het een gewoonte of een beroep maken van het begaan van het feit als 
strafverzwarend aangemerkt. Deze strafverzwaringsgrond is overgenomen uit de huidige artikelen 
240b, tweede lid en 250, tweede lid, Sr waarin het een beroep of een gewoonte maken van 
kinderpornografische activiteiten en koppelarij als strafverhogend is aangemerkt. De wettelijke 
strafbedreiging voor het plegen van kinderpornografische activiteiten als gewoonte of beroep 
bedraagt als gevolg van de strafverhoging met drie jaren ten opzichte van het basisdelict in artikel 
252 (ten hoogste zes jaren gevangenisstraf) ten hoogste negen jaren gevangenisstraf (of 
geldboete van de vijfde categorie). 
 
De reikwijdte van deze strafverzwaringsgrond is uitgebreid tot alle seksuele misdrijven die worden 
gepleegd jegens kinderen. Het beroepsmatig of uit gewoonte begaan van seksuele misdrijven die 
bestaan uit het een ander laten verrichten van seksuele handelingen met of voor een derde tegen 
betaling (betaalde seks) kan ook vormen van seksuele uitbuiting opleveren. Dan komt tevens 
strafbaarheid wegens mensenhandel (artikel 273 Sr) in beeld. Afhankelijk van het feitencomplex 
waarbij bij mensenhandel vooral het oogmerk van uitbuiting bepalende factor is, kan vervolging 
voor een seksueel misdrijf dan wel mensenhandel plaatsvinden. Niet ondenkbaar is voorts dat 
beide delicten worden tenlastegelegd. 
 
Eerste lid, onderdeel d  
Deze strafverzwaringsgrond heeft betrekking op het begaan van seksuele misdrijven jegens 
kinderen die in een familiaire of andere afhankelijkheidspositie ten opzichte van de dader verkeren 
dan wel die zich in een bijzonder kwetsbare positie bevinden. In dergelijke situaties kunnen de 
artikelen 247 tot en met 253 bepaalde gevangenisstraffen met drie jaar worden verhoogd. Het 
betreft een voorzetting van het huidige artikel 248, tweede lid en derde lid, Sr. Voor de 
omstandigheden die strafverzwarend werken wordt in het eerste lid, onderdeel d verwezen naar 
artikel 245, eerste lid, onder a of b. De omstandigheden onder a betreffen het begaan jegens een 
eigen kind, het kind dat wordt verzorgd of opgevoed als behorend tot het gezin, een kind waarover 
het gezag wordt uitgeoefend of een anderszins aan de zorg, waakzaamheid of opleiding 
toevertrouwd kind of een ondergeschikt kind. De omstandigheden onder b betreffen het begaan 
jegens een kind in een bijzondere kwetsbare positie, waaronder in ieder geval wordt verstaan een 
bijzondere kwetsbare positie ten gevolge van een psychische stoornis dan wel verstandelijke of 
                                                 
151
 T&C, Wetboek van Strafrecht, artikel 249 Sr.  
152
 HR 22 maart 2011, ECLI:NL:HR:2011:BP2630. 
153
 HR 2 december 2003, ECLI:NL:HR:2003:AJ118; HR 22 maart 2011, ECLI:NL:HR:2011:BP2630 
154
 Rechtbank ‘s-Hertogenbosch 22 mei 2012, ECLI:NL:RBSHE:2012:BW6017. 
93 
 

 
In dit artikellid is de huidige strafverzwaringsgrond die betrekking heeft op zwaar lichamelijk letsel 
als gevolg of te duchten levensgevaar opgenomen. In het huidige artikel 248, zevende lid, Sr geldt 
dan een strafmaximum van ten hoogste vijftien jaren. In plaats van een dergelijk gefixeerd 
strafmaximum is gekozen voor strafverzwaring met drie jaren gevangenisstraf, indien deze grond 
van toepassing is. Daarmee is gewaarborgd dat de hoge strafmaxima die zijn gesteld op vormen 
van kinderverkrachting bij toepasselijkheid van de strafverzwaringsgrond verder kunnen worden 
verzwaard. Bij zwaar lichamelijk letsel gaat het om letsel als bedoeld in artikel 82 en de daarop 
157
toegespitste jurisprudentie.  
 
Het toepassingsbereik van deze strafverzwaringsgrond is beperkt tot (delictsvormen) van 
(kinder)aanranding en (kinder)verkrachting waarbij zwaar lichamelijk het gevolg of levensgevaar 
voor een ander te duchten kan zijn, en waarop ten minste een maximumgevangenisstraf staat van 
zes jaren. Hiermee ontstaat een evenrediger relatie tussen de aard en ernst van het gronddelict, 
tot uiting komend in het strafmaximum, en deze strafverzwaringsgrond. Dit betekent dat de 
nieuwe misdrijven schuldaanranding (artikel 240), schuldverkrachting (artikel 242), seksuele 
benadering van kinderen onder de leeftijd van zestien jaren (artikel 251) en de delicten 
kinderpornografie (artikel 252) en het bijwonen van een kinderpornografische voorstelling (artikel 
253) niet zijn opgenomen in het tweede lid. Wel opgenomen zijn de nieuwe misdrijven 
opzetaanranding (artikel 241, eerste lid) en opzetverkrachting (artikel 243, eerste lid). Ten 
opzichte van de opsomming in het huidige artikel 248 Sr is het misdrijf gekwalificeerde 
opzetverkrachting (artikel 243, tweede lid) toegevoegd. Hiermee wordt een in het WODC-
158
onderzoek gesignaleerde omissie hersteld. 
 
De strafverzwaringsgrond is geobjectiveerd: niet is vereist dat het opzet van de dader is gericht op 
het veroorzaken hiervan, wel dient sprake te zijn van causaliteit. 
 
Derde lid  
Het derde lid bevat de huidige strafverzwaringsgrond uit artikel 248, achtste lid, Sr: de dood als 
gevolg. Het strafmaximum is verhoogd tot levenslange gevangenisstraf of tijdelijke 
gevangenisstraf van ten hoogste dertig jaren (of geldboete van de vijfde categorie). Voor deze 
strafverhoging geldt dat wordt aangesloten bij de hoogte van de strafverzwaringsgronden bij 
enkele andere misdrijven indien zij de dood tot gevolg hebben. Net als bij het tweede lid is, om de 
redenen daar toegelicht, ook het toepassingsbereik van deze strafverzwaringsgrond beperkt tot 
delictsvormen van (kinder)aanranding en (kinder)verkrachting waarbij de dood als gevolg kan 
intreden en waarop ten minste een maximum gevangenisstraf staat van zes jaren. 
 
Artikel 254a  
 
Dit artikel is de rechtsopvolger van het huidige artikel 251 Sr. Bij veroordeling wegens de in de 
artikelen 240 tot en met 253 omschreven seksuele misdrijven kan de rechter een veroordeelde 
ontzetten van de rechten, bedoeld in artikel 28, eerste lid, onder 1°, 2° en 4°, Sr. Het betreft 
ontzetting van het recht op het bekleden van (bepaalde) ambten, het dienen bij de gewapende 
macht en het zijn van raadsman of gerechtelijk bewindvoerder. Op grond van het tweede lid kan 
de veroordeelde van de uitoefening van zijn beroep worden ontzet. Er is niet slechts sprake van 
159
een beroep als het een hoofdwerkzaamheid of betaald beroep betreft. 
 
Artikel 254b  
 
In dit artikel wordt opzettelijk het in het openbaar verrichten van handelingen die aanstotelijk zijn 
voor de eerbaarheid strafbaar gesteld. Het artikel is de rechtsopvolger van het huidige artikel 239 
Sr dat schennis van de eerbaarheid strafbaar stelt. De strafbaarstelling heeft betrekking op in het 
                                                 
157
 HR 3 juli 2018, ECLI:NL:HR:2018:1051. 
158
 WODC-onderzoek, par. 4.6.3.5. en 4.7.1. 
159
 HR 17 januari 2006, ECLI:NL:HR:2006:AU6285. 
95 
 

 
attractieparken. Voor strafbaarheid is niet doorslaggevend de plaats waarvandaan het 
aanstootgevende gedrag wordt verricht, maar de plaats waar dit zichtbaar is en waar aldus de 
gedraging haar effect sorteert. Als dit gedrag wordt verricht vanuit een niet voor het publiek 
toegankelijke omgeving, zoals een woning achter een raam, maar wel zichtbaar is op de openbare 
weg, dan is er derhalve sprake van een strafbare gedraging. Voor de vaststelling dat betrokkene 
zich ‘in het openbaar’ schuldig heeft gemaakt aan aanstootgevend gedrag, is overigens niet van 
belang hoeveel personen betrokkene aldaar ongewild heeft geconfronteerd worden met het 
strafbare handelen.  
 
Het begrip ‘in het openbaar’ omvat eveneens de online wereld. Online kan de delictsomschrijving 
bijvoorbeeld worden vervuld door het opzettelijk verrichten van handelingen die aanstotelijk zijn 
voor de eerbaarheid die waarneembaar zijn op internetfora of via sociale media zoals Facebook, 
Twitter en Instagram. Het gaat daarbij om websites of chatgroepen die voor een breed publiek 
toegankelijk zijn en daarmee met een (fysieke) openbare plaats gelijk te stellen zijn. Ook online 
moet worden voorkomen dat eenieder – juist vanwege het openbare karakter van de site die men 
bezoekt - onvermoed kan worden geconfronteerd met aanstootgevend gedrag. De strafbaarheid is 
door het bestanddeel ‘in het openbaar’ hiertoe ook begrensd; gedragingen die in besloten 
chatgroepen of afgesloten websites plaatsvinden, vallen buiten de strafbaarstelling. Dit kunnen 
bijvoorbeeld ook webpagina’s zijn voor de toegang waarvan niet iedereen zich kan registreren, 
zoals webpagina’s of chatgroepen die zijn ingesteld voor alleen vrienden of webpagina’s met een 
afgesloten privégedeelte. Bepalend of sprake is van online openbaarheid in de zin van deze 
strafbaarstelling is derhalve de zeer ruime toegangsmogelijkheid voor eenieder. Die open toegang 
rechtvaardigt strafrechtelijke bescherming tegen ongewenste confrontatie met aanstootgevend 
gedrag van een ander. 
 
Ook het derde artikelonderdeel (3°) van het huidige artikel 239 Sr dat het plegen van schennis 
van de eerbaarheid op een niet openbare plaats strafbaar stelt, indien een ander daarbij zijns 
ondanks tegenwoordig is, is in artikel 254b behouden. Opgemerkt zij dat het in artikel 254b 
strafbaar gestelde gedrag onder omstandigheden eveneens valt onder (de ruimere reikwijdte van) 
de voorgestelde strafbaarstellingen van schuldaanranding en opzetaanranding (zie de toelichting 
op Onderdeel K, onder ‘Delictsgedraging(en)’). Het artikelonderdeel (2°) dat bescherming biedt 
aan personen onder de leeftijd van zestien jaren tegen schennis is niet overgenomen. Dit gedrag 
valt onder het bereik van de nieuwe strafbaarstelling in artikel 251 die het seksualiserend 
benaderen van kinderen strafbaar stelt. Deze strafbaarstelling omvat ook gedragingen waarbij 
iemand een kind getuige doet zijn van een seksuele gedraging.  
 
Artikel 254c  
 
Artikel 245c is de rechtsopvolger van het huidige artikel 254a Sr en stelt dierenpornografie 
strafbaar. De delictsomschrijving is op twee punten gemoderniseerd. Ten eerste is de term 
“afbeelding” vervangen door de techniekonafhankelijker term “visuele weergave”. Hiermee wordt 
aangesloten bij de nieuwe terminologie in de strafbaarstelling van kinderpornografie in artikel 252. 
Voor een toelichting op het bestanddeel “visuele weergave” wordt verwezen naar de 
artikelsgewijze toelichting op artikel 252. Ten tweede is “ontuchtige handeling” vervangen door 
“seksuele handeling”. Deze wijziging hangt samen met het vervallen van het ontucht-bestanddeel 
in de Titel Seksuele misdrijven. Onder seksuele handeling in de zin van artikel 254c wordt 
verstaan: handeling van seksuele aard die een inbreuk maakt op de fysieke integriteit van een 
dier. Hieronder vallen niet noodzakelijke handelingen, zoals medische handelingen en reguliere 
handelingen gericht op de (bedrijfsmatige) voortplanting van dieren. Het strafmaximum blijft zes 
maanden gevangenisstraf (of geldboete van de derde categorie). 
 
Artikel 254d  
 
Dit artikel is de rechtsopvolger van het huidige artikel 254 Sr. Het ontucht plegen met dieren is in 
2010 strafbaar gesteld vanuit de gedachte dat de integriteit van dieren een rechtens te 
97 
 

 
Bestanddelen “indringend”  
Onder indringende seksuele benadering wordt verstaan een seksuele benadering met een zekere 
intensiteit. Hiermee wordt de lat voor strafbaarheid gelegd bij een sterk overheersende wijze van 
contact zoeken die kan worden beschouwd als opdringerig. Zo wordt bereikt dat niet alle vormen 
van seksueel benaderen van een ander worden gecriminaliseerd. Gedrag dat bedoeld is om contact 
te leggen of te flirten valt buiten de reikwijdte van de strafbaarstelling. 
 
Bestanddeel “seksuele benadering door middel van opmerkingen, gebaren, geluiden of 
aanrakingen”  
De seksuele benadering dient plaats te vinden door middel van opmerkingen, gebaren, geluiden of 
aanrakingen. Een seksuele benadering kan bestaan uit één van de voornoemde handelingen, of uit 
een samenstel hiervan. Voor de beoordeling van de vraag of in een concreet geval sprake is van 
een seksuele benadering is het totaalbeeld doorslaggevend. Voor de betekenis van deze op zichzelf 
neutraal geformuleerde handelingen kan worden aangesloten bij het algemeen spraakgebruik. 
Vereist is dat de handelingen een seksuele lading hebben. Gaat het om het maken van 
opmerkingen, dan kan die seksuele lading veelal worden afgeleid uit de inhoud van de door een 
dader gebezigde taal. Opmerkingen die zien op de seksuele voorkeur van personen vallen onder 
andere strafbepalingen, zoals de strafbaarstelling van belediging (een misdrijf) en verschillende 
anti-discriminatiebepalingen in het Wetboek van Strafrecht (misdrijven en overtreding). Bij het 
maken van gebaren kan worden gedacht aan uitbeeldingen die zinspelen op seksueel contact met 
degene tot wie de gebaren worden gericht. Ook is denkbaar dat gebaren worden gemaakt met 
een, al dan niet impliciete, verwijzing naar geslachtsdelen. Bij het maken van geluiden kan worden 
gedacht aan het nafluiten van een ander of het zogenoemde sissen of klakken. Met aanrakingen 
wordt gedoeld op kortstondige gedragingen met een geringe fysieke component. Hierbij komt 
betekenis toe aan de plek waar iemand door de dader op zijn of haar lichaam wordt aangeraakt. 
Bij aanrakingen valt in ieder geval te denken aan kortstondige aanrakingen van niet seksuele 
lichaamsdelen, zoals een arm of een been, of een aai over de bol. Bij kortstondige aanrakingen 
van een seksueel lichaamsdeel, zoals borsten of billen, kan ook sprake zijn van een seksuele 
intimidatie. Maar dit type aanrakingen valt onder omstandigheden ook onder de reikwijdte van 
(een delictsvorm van) aanranding. Hetzelfde geldt voor aanrakingen van niet seksuele 
lichaamsdelen die door de context waarin zij plaatsvinden een seksuele strekking krijgen, zoals 
een aanraking van een bovenbeen in een donkere, afgelegen hoek van een café. In de praktijk 
kunnen de wat zwaardere varianten van fysieke vormen van seksuele intimidatie en lichtere 
varianten van (een delictsvorm) van aanranding onder bepaalde omstandigheden dicht bij elkaar 
liggen. Dan zal in beginsel vervolging plaatsvinden voor het meest ernstige misdrijf, tenzij de 
specifieke omstandigheden van het geval het OM aanleiding geven voor een andere afweging. 
 
Bestanddeel “op een wijze die vreesaanjagend, vernederend, kwetsend of onterend is te achten” 
Met het bestanddeel “op een wijze die vreesaanjagend, vernederend, kwetsend of onterend is te 
achten” wordt het intimiderende effect dat van de seksuele benadering uitgaat tot uitdrukking 
gebracht. Wat betreft de terminologie is zoveel mogelijk aangesloten bij reeds geldende definities 
165
van seksuele intimidatie. Niet hoeft te worden bewezen dat de wijze waarop de seksuele 
                                                 
165
 In artikel 2, tweede lid, van richtlijn 2002/73/EG wordt het begrip seksuele intimidatie als volgt 
omschreven: “wanneer zich enige vorm van ongewenst verbaal, non-verbaal of fysiek gedrag met een seksuele 
connotatie voordoet met als doel of gevolg dat de waardigheid van een persoon wordt aangetast, in het 
bijzonder wanneer een bedreigende, vijandige, beledigende, vernederende of kwetsende situatie wordt 
gecreëerd”. Ter uitvoering van de richtlijn is in artikel 1a van de Algemene wet gelijke behandeling de volgende 
definitie van seksuele intimidatie opgenomen: enige vorm van verbaal, non-verbaal of fysiek gedrag met een 
seksuele connotatie dat als doel of gevolg heeft dat de waardigheid van de persoon wordt aangetast, in het 
bijzonder wanneer een bedreigende, vijandige, beledigende, vernederende of kwetsende omgeving wordt 
gecreëerd. Artikel 7:646 lid 8 BW dat gaat over gelijke behandeling op het werk bevat dezelfde definitie. De 
definitie van seksuele intimidatie in artikel 40 van het Verdrag van Istanbul is min of meer gelijkluidend als de 
definitie die is opgenomen in de richtlijn: “elke vorm van ongewenst verbaal, non-verbaal of fysiek seksueel 
getint gedrag met het doel of gevolg de waardigheid van een persoon te schenden, in het bijzonder door het 
creëren van een intimiderende, vijandige, onterende, vernederende of beledigende omgeving”. 
99 
 

 
achter de voordeur; hier past terughoudendheid van de strafwetgever en dient voorrang te worden 
gegeven aan handhaving van behoorlijkheids- en fatsoensregels in de eigen private sfeer. 
 
Beoordeling van een ander indringend seksueel benaderen op een wijze die vreesaanjagend, 
vernederend, kwetsend of onterend is te achten 
Onder een ander indringend seksueel benaderen op een wijze die vreesaanjagend, vernederend, 
kwetsend of onterend is te achten wordt verstaan een seksuele benadering met een bepaalde 
intensiteit waarvan een intimiderend effect uitgaat. Bij de beoordeling van de vraag of hiervan in 
een concreet geval sprake is komt betekenis toe aan de inhoud van de seksuele benadering, maar 
ook aan de context waarbinnen deze benadering plaatsvindt. Deze vormen als het ware 
communicerende vaten. Sommige handelingen, zoals het maken van expliciete seksuele 
opmerkingen, kunnen reeds op grond van hun inhoud als een indringende seksuele benadering die 
vreesaanjagend, vernederend, kwetsend of onterend is te achten worden beschouwd. Het iemand 
in het openbaar uitmaken voor ‘hoer’, ‘bitch’, ‘slet’, ‘geil wijf’ et cetera kan in de meeste gevallen 
weinig anders worden begrepen dan als opdringerig en hiervan gaat onmiskenbaar een 
intimiderend effect uit. Hetzelfde geldt voor expliciete zinspelingen op seksueel contact, zoals de 
vraag ‘Wil je seks?’ of andere expliciete, seksualiserende opmerkingen, zoals ‘Hee, waar ga je 
heen met dat lekkere kontje?’, of ‘Hee, meisje, ben je geil?’, ‘Ik wil je pakken’, ‘Ik zou je doen’. 
Ook het maken van masturbatie-, lik-, pijp- en/of penetratiebewegingen in de richting van een 
ander vormt een seksuele benadering die op zichzelf bezien in de regel reeds qua inhoud 
voldoende is om onder het bereik van de strafbaarstelling te vallen.  
 
Als de inhoud van een handeling op zichzelf bezien onvoldoende is om een indringende seksuele 
benadering die vreesaanjagend, vernederend, kwetsend of onterend is te achten te vormen, kan 
de context waarin die handeling plaatsvindt alsnog maken dat sprake is van strafbaar handelen. 
Factoren die de intensiteit van de seksuele benadering en het intimiderende effect dat hiervan 
uitgaat kunnen inkleuren zijn bijvoorbeeld de duur of frequentie van de seksuele benadering, de 
specifieke verschijningsvorm(en) hiervan - bijvoorbeeld een combinatie van verschillende 
handelingen - of de omgeving of situatie waarin de seksuele benadering plaatsvindt.  
 
Een eerste voorbeeld van een handeling waarbij de context waarin deze plaatsvindt kan maken dat 
sprake is van een strafbare gedraging in de zin van artikel 429ter is het maken van seksueel 
geladen geluiden, zoals het nafluiten van een ander of het zogenoemde ‘sissen’ of ‘klakken’. Het 
eenmalig nafluiten, sissen of klakken volstaat niet voor strafbaarheid. Deze handeling is wat 
betreft inhoud niet als dusdanig opdringerig aan te merken en hiervan gaat geen dusdanig 
intimiderend effect uit dat gesproken kan worden van een indringende seksuele benadering die 
vreesaanjagend, vernederend, kwetsend of onterend is te achten. Maar bij het verschillende keren 
herhalen hiervan, al dan niet in de richting van dezelfde persoon, of bij het combineren van dit 
gedrag met andere handelingen, bijvoorbeeld het vastpakken van iemand en beletten zijn of haar 
gang te vervolgen, kan de seksuele benadering alsnog een zekere intensiteit krijgen en kan het 
effect hiervan alsnog intimiderend worden. Hetzelfde geldt voor het nafluiten van iemand of sissen 
of klakken in een ongelijkwaardige setting. Hiervan zal over het algemeen eerder een intimiderend 
effect uitgaan als bijvoorbeeld degene die deze seksuele geluiden maakt zich in een groep bevindt, 
terwijl de ander alleen over straat loopt of als sprake is van aanzienlijk leeftijdsverschil tussen 
dader en slachtoffer. Verder kan de omgeving waarin de seksuele benadering plaatsvindt een rol 
spelen bij de beoordeling van de strafbaarheid van het gedrag. Het maken van seksueel geladen 
geluiden in het donker, in een verlaten straat, is eerder als opdringerig aan te merken en hiervan 
gaat een sterker intimiderend effect uit dan wanneer deze geluiden bijvoorbeeld worden gemaakt 
in een drukke winkelstraat, in het bijzijn van winkelend publiek. Ook daar kan deze vorm van 
seksuele benadering mogelijk als vervelend worden ervaren, maar in een dergelijk geval maakt de 
setting waarin die plaatsheeft dat minder snel sprake zal zijn van een seksuele benadering van een 
bepaalde intensiteit waarvan een intimiderend effect uitgaat. 
 
Een volgend voorbeeld van een handeling waarbij de context waarin deze plaatsvindt van invloed 
kan zijn op het strafbare karakter ervan is het maken van hijgende geluiden. Bij het hijgend achter 
101 
 

 
opgelegd wordt tevens de toepassing van verschillende bijzondere opsporingsbevoegdheden 
mogelijk, zoals het opvragen van telecomgegevens of het opvragen van camerabeelden bij 
derden. Ook wordt het mogelijk in het kader van de schorsing van de voorlopige hechtenis 
bijzondere voorwaarden op te leggen aan een verdachte, waardoor deze in het vizier van politie en 
OM kan blijven.   
 
C (Wijziging artikel 151da) 
 
De officier van justitie kan in belang van het onderzoek bevelen dat een DNA-onderzoek wordt 
verricht dat gericht is op het vaststellen van verwantschap (artikel 151da Sv). Een DNA-
verwantschapsonderzoek kan ook worden verricht met celmateriaal van derden, mits met hun 
schriftelijke toestemming hiervoor afgenomen. Het tweede lid bepaalt dat toestemming voor 
afname van celmateriaal niet is vereist wanneer de derde een minderjarige betreft die 
vermoedelijk ‘voorwerp’ is van een van de misdrijven genoemd in dit artikellid. Het celmateriaal 
wordt dan op bevel van de officier van justitie, na schriftelijke machtiging van de rechter-
commissaris afgenomen. De misdrijven waarom het gaat zijn onder meer de zedenmisdrijven 
omschreven in de huidige artikelen 242 tot en met 248b en 249 Sr. De verwijzingen naar deze 
artikelen worden omgenummerd. Toegevoegd worden de misdrijven opzetaanranding (241, eerste 
lid) en opzetverkrachting (243, eerste lid). Vermeld worden de artikelen 241, 243 en 245 tot en 
met 250.  
 
Het derde lid van artikel 151da bepaalt in welke gevallen een DNA-verwantschapsonderzoek is 
toegestaan, te weten: bij misdrijven waarop naar de wettelijke omschrijving een gevangenisstraf 
van acht jaar of meer is gesteld en bij de misdrijven specifiek genoemd in dit artikellid. Specifiek 
worden genoemd de zedenmisdrijven omschreven in de huidige artikelen 247, 248a, 248b en 249 
Sr, waarvoor een lager strafmaximum geldt dan acht jaar gevangenisstraf. Deze artikelen worden 
omgenummerd. Enkele misdrijven behoeven gezien hun verhoogde strafmaxima niet terug te 
keren. Toegevoegd wordt het misdrijf opzetaanranding (artikel 241, eerste lid). Vermeld worden 
de artikelen 241, eerste lid, en 245, eerste lid. 
 
D (Wijziging artikel 160) 
 
In artikel 160, eerste lid, Sv is een aantal misdrijven – waaronder verkrachting – aangewezen 
waarvoor een aangifteplicht geldt voor eenieder die daarvan kennis draagt. De huidige verwijzing 
naar de strafbaarstelling van verkrachting komt te vervallen. In plaats daarvan komt de verwijzing 
naar het delict opzetverkrachting (artikel 243) en wordt eveneens verwezen naar de delictsvormen 
van verkrachting van kinderen in de verschillende leeftijdscategorieën, strafbaar gesteld in de 
artikelen 246, 248 en 250.  
 
E (Wijziging artikel 167a) 
 
Artikel 167a Sv regelt het recht van minderjarige slachtoffers van twaalf jaar of ouder om te 
worden gehoord omtrent het gepleegde misdrijf. De zienswijze van de minderjarige omtrent de 
gebeurtenissen en, eventueel, over de wenselijkheid van een strafvervolging wordt betrokken bij 
de vervolgingsbeslissing die de officier van justitie dient te nemen. 
Het hoorrecht beperkt zich tot de zedenmisdrijven gericht tegen kinderen die worden omschreven 
in de huidige artikelen 245, 247, 248a, 248d en 248e. De verwijzingen naar deze artikelen worden 
omgenummerd. Toegevoegd worden de misdrijven aanranding en verkrachting in de 
leeftijdscategorie zestien tot achttien jaren en de delictsvorm sexchatting (artikel 251, eerste lid, 
onderdeel a). Vermeld worden de artikelen 245 tot en met 248 en 251. 
 
F (Wijziging artikel 195g)  
 
Zie de artikelsgewijze toelichting op artikel 151da Sv. 
 
103 
 

 
vijfentwintigste gedachtestreepje worden vermeld de artikelen 151d, 151e, 240 tot en met 243, 
245 tot en met 250, 251, eerste lid, onderdeel b, en 252.  
 
ARTIKEL IV (Wijziging artikel 4 Wet justitiële en strafvorderlijke gegevens) 
 
Artikel 4 van de Wet justitiële en strafvorderlijke gegevens regelt de bewaartermijnen voor 
justitiële gegevens van verdachten en veroordeelden wegens misdrijven. Pas na het verstrijken 
van de termijnen mogen deze gegevens vernietigd worden. Justitiële gegevens van verdachten en 
veroordeelden wegens een van de misdrijven omschreven in de huidige artikelen 240b tot en met 
250 worden, ingevolge het vierde lid van deze bepaling, na tachtig jaar vernietigd. De verwijzingen 
naar deze artikelen worden omgenummerd. Toegevoegd worden de nieuwe misdrijven 
opzetaanranding (artikel 241, eerste lid) en opzetverkrachting (artikel 243, eerste lid) en 
sexchatting (artikel 251, eerste lid onderdeel a). Vermeld worden de artikelen 241, 243 en 245 tot 
en met 253. 
 
ARTIKEL V (Wijziging artikel 7 Wet wapens en munitie) 
 
Artikel 7, eerste lid, onderdeel b, van de Wet wapens en munitie bepaalt dat erkenningen, 
consenten, vergunningen, verloven en ontheffingen voor wapens of munitie worden geweigerd 
indien de aanvrager, of de beheerder bedoeld in artikel 10, eerste lid, onderdeel a, van die wet in 
de acht jaren voorafgaand aan de beslissing op de aanvraag bij onherroepelijk geworden 
rechterlijke uitspraak is veroordeeld wegens het plegen van een misdrijf als omschreven in de 
huidige artikelen 242 tot en met 247, 248f, 249 en 250. De verwijzingen naar deze artikelen 
worden omgenummerd. Toegevoegd worden de misdrijven opzetaanranding (artikel 241, eerste 
lid) en opzetverkrachting (artikel 243, eerste lid). Vermeld worden de artikelen 241, 243 en 245 
tot en met 250. 
 
ARTIKEL VI (Wijziging artikel 3.28 Wet natuurbescherming) 
 
Artikel 3.28, derde lid, onderdeel e, van de Wet natuurbescherming bepaalt dat de jachtakte wordt 
geweigerd indien de aanvrager in de acht jaren voorafgaand aan de beslissing op de aanvraag bij 
onherroepelijk geworden rechterlijke uitspraak is veroordeeld wegens het plegen van een misdrijf 
als omschreven in de huidige artikelen 242 tot en met 247, 248f, 249 en 250. De verwijzingen 
naar deze artikelen worden omgenummerd. Toegevoegd worden de misdrijven opzetaanranding 
(artikel 241, eerste lid) en opzetverkrachting (artikel 243, eerste lid). Vermeld worden de artikelen 
241, 243 en 245 tot en met 250. 
 
ARTIKEL VII (Wijziging artikel 2 Wet foetaal weefsel) 
 
Ingevolge artikel 2, eerste lid, onderdeel b, van de Wet foetaal weefsel is het bewaren en 
gebruiken van foetaal weefsel slechts toegestaan ten behoeve van de opsporing en vervolging van 
een misdrijf als bedoeld in de huidige artikelen 242, 243, 244, 245, 246, 247, 248, 248a, 248b of 
249, dat vermoedelijk heeft geleid tot de zwangerschap waarvan het foetaal weefsel afkomstig is. 
De verwijzingen naar deze artikelen worden omgenummerd. Toegevoegd worden de misdrijven 
opzetaanranding (artikel 241, eerste lid) en opzetverkrachting (artikel 243, eerste lid). Vermeld 
worden de artikelen 241, 243 en 245 tot en met 250. 
 
ARTIKEL VIII (Wijziging artikel 98a Wet op de beroepen in de individuele 
gezondheidszorg) 
 
Deze bepaling regelt de ontzetting van het recht om een beroep in de individuele gezondheidszorg 
uit te oefenen bij een veroordeling ter zake van bepaalde misdrijven. De verwijzing in de aanhef 
van artikel 98a van Wet op de beroepen in de individuele gezondheidszorg naar het huidige artikel 
251 (de bijkomende straffen) wordt aangepast (nieuw artikel 254a). Een ontzetting van het recht 
om een beroep in de individuele gezondheidszorg uit te oefenen is onder meer mogelijk bij een 
105 
 

 
voorbereidingshandelingen seksueel misbruik met kinderen – afhankelijk van welke regeling 
eerder in werking treedt – om ervoor te zorgen dat de in dat wetsvoorstel voorgestelde 
strafbaarstelling een passende plek krijgt in de in dit wetsvoorstel voorgestelde nieuwe Titel XIV 
Seksuele misdrijven.  
 
ARTIKEL XIX 
 
De effecten van de nieuwe wetgeving en de werking hiervan in de praktijk worden binnen vijf jaar 
na inwerkingtreding geëvalueerd. 
 
ARTIKEL XX 
 
Dit artikel regelt de inwerkingtreding van het wetsvoorstel. Gezien het grotere beschermingsbereik 
waarin de nieuwe wetgeving voorziet, de ingrijpende aard van seksuele misdrijven en de behoefte 
aan maatwerk bij de afdoening van zaken, is het van belang dat de inwerkingtreding plaatsvindt 
op het moment dat uitvoeringsorganisaties daarvoor klaar zijn. Effectieve uitvoering van de 
nieuwe wetgeving is ook in het belang van burgers die door de nieuwe wetgeving worden geraakt, 
zowel slachtoffers als (potentiële) verdachten. In het licht daarvan wordt ervan uitgegaan dat de 
inwerkingtreding van het wetsvoorstel plaatsvindt in 2024.  
 
De bepalingen in dit wetsvoorstel zijn van toepassing op strafbare feiten die na de 
inwerkingtreding hiervan worden begaan. Ingevolge artikel 1, tweede lid, Sr worden bij 
verandering in de wetgeving na het tijdstip waarop het feit begaan is, de voor de verdachte 
gunstigste bepalingen toegepast. 
 
ARTIKEL XXI 
 
De citeertitel luidt: Wet seksuele misdrijven.  
 
 
De Minister van Justitie en Veiligheid, 
 
  
107 
 

 
Artikel Strafverzwaringsgronden  Artikelen 245, eerste Aanranding in de 
248 lid, onder b, 246, leeftijdscategorie zestien tot 
eerste lid, onder b,  achttien jaren 
254 Verkrachting in de 
leeftijdscategorie zestien tot 
achttien jaren 
Strafverzwaringsgronden 
Artikel Verleiden tot ontucht van Artikelen 245, eerste Aanranding in de 
248a kind beneden de leeftijd lid, onder c, 246, leeftijdscategorie zestien tot 
van achttien  eerste lid, onder c, achttien jaren, twaalf tot 
247, eerste lid, 248, zestien jaren en beneden 
eerste lid, 249, eerste twaalf jaren 
lid en 250, eerste lid   Verkrachting in de 
leeftijdscategorie zestien tot 
achttien jaren, twaalf tot 
zestien jaren en beneden 
twaalf jaren 
Artikel Ontucht plegen met kind in Artikelen 245, eerste Aanranding in de 
248b  de leeftijd van zestien tot lid, onder d, en 246, leeftijdscategorie zestien tot 
achttien jaren tegen eerste lid, onder d  achttien jaren 
betaling  Verkrachting in de 
leeftijdscategorie zestien tot 
achttien jaren 
Artikel Aanwezigheid bij seksshow Artikel 253 Bijwonen van een 
248c  met kind beneden de kinderpornografische 
leeftijd van achttien  voorstelling 
Artikel Seksueel corrumperen kind Artikel 251, eerste lid, Seksuele benadering van kind 
248d  beneden de leeftijd van onder b onder de leeftijd van zestien 
zestien  jaren (of iemand die zich als 
zodanig voordoet) 
Artikel Grooming waarbij kind Artikel 251, eerste lid, Seksuele benadering van kind 
248e beneden de leeftijd van onder c onder de leeftijd van zestien 
zestien is betrokken of jaren (of iemand die zich als 
iemand die zich als zodanig voordoet) 
zodanig voordoet  
Artikel Bevorderen plegen van Artikelen 245, tweede Gekwalificeerde aanranding in 
248f  ontucht door kind beneden lid, 246, tweede lid, de leeftijdscategorie zestien 
de leeftijd van achttien 247, tweede lid, 248, tot achttien jaren, twaalf tot 
met een derde met tweede lid, 249, zestien jaren en beneden 
gebruikmaking van dwang, tweede lid en 250, twaalf jaren 
geweld of bedreigingen tweede lid Gekwalificeerde verkrachting 
in de leeftijdscategorie 
zestien tot achttien jaren, in 
de leeftijdscategorie twaalf 
tot zestien jaren en beneden 
twaalf jaren 
Artikel Ontucht plegen met  Artikelen 241, eerste Opzetaanranding 
249  misbruik van lid, 243, eerste lid Opzetverkrachting 
gezag/vertrouwen 245, eerste lid, onder Aanranding in de 
a, 246, eerste lid, leeftijdscategorie zestien tot 
onder a, 247, eerste achttien jaren, twaalf tot 
lid, 248, eerste lid, zestien jaren en beneden 
249, eerste lid en twaalf jaren 
250, eerste lid, en Verkrachting in de 
leeftijdscategorie zestien tot 
109 
 

