 
 
 
De strafrechtketen Bonaire, 
St.Eustatius en Saba nader 
bekeken. 
Een onderzoek naar de sturing van het OM op de opsporing 
en de executie van strafrechtelijke vonnissen. 
 
 
 
 
 
 
Raad voor de rechtshandhaving 
November 2014 
   
1 
 

 
Samenvatting en conclusies 
 
Raad voor de Rechtshandhaving 
De Raad voor de Rechtshandhaving is een interlandelijk orgaan van Curaçao, Sint Maarten en 
Nederland. De Raad is belast met de algemene inspectie op de effectiviteit en kwaliteit van de in 
artikel 3 van de Rijkswet Raad voor de Rechtshandhaving vermelde diensten en instellingen die deel 
uitmaken van de justitiële keten in de landen. Jaarlijks stelt de Raad een jaarplan op waarin 
beschreven wordt naar welke organisaties een inspectie wordt verricht. In het jaarplan 2014 staat 
het OM op Bonaire, St. Eustatius en Saba (BES)  op de agenda.  Het Openbaar Ministerie is belast 
met de strafrechtelijke handhaving van de rechtsorde en met de andere bij wet vastgestelde taken. 
Deze hoofdtaak is te verdelen in drie kleinere: de opsporing van strafbare feiten, de vervolging van 
strafbare feiten en toezicht op de uitvoering (executie) van strafvonnissen.   
 
Centrale vraagstelling 
In  dit onderzoek worden twee aspecten van de taakuitvoering van het OM op de BES bekeken. 
Allereerst de wijze waarop het OM sturing geeft aan de opsporing bij het Korps Politie Caribisch 
Nederland  met betrekking tot de selectie van zaken, de voortgangsbewaking van de geselecteerde 
zaken en de kwaliteit van de opsporingsonderzoeken (‘Zicht op zaken’).  Er komen meer strafbare 
feiten ter kennis van politie en justitie, dan dat er met de bestaande capaciteit kunnen worden 
onderzocht en vervolgd. Dat betekent dat er op verschillende momenten en op verschillende 
niveaus keuzes moeten worden gemaakt (met betrekking tot onderzoeken en vervolging) op basis 
van heldere criteria. Dat gebeurt steeds door of onder verantwoordelijkheid van het OM. De 
centrale vraag bij dit onderzoek is: 
 
Op welke wijze geeft het OM sturing aan de opsporing bij de politie met betrekking tot de selectie 
van zaken, de voortgangsbewaking van de geselecteerde zaken en de kwaliteit van 
opsporingsonderzoeken? 
 
Het tweede aspect is de wijze waarop het OM invulling geeft aan zijn taak om vonnissen in 
strafzaken uit te voeren (‘Executie strafrechtelijke vonnissen’).Als een zaak voor een rechter komt, 
dan volgt hier, afgezien van vrijspraak, niet ontvankelijk- of onbevoegd verklaring, een veroordelend 
vonnis uit. Conform het Wetboek van Strafrecht kan dit een hoofdstraf zijn in de vorm van een 
gevangenisstraf, hechtenis, taakstraf of geldboete (of een combinatie hiervan). De feitelijke 
uitvoering van het vonnis is een verantwoordelijkheid van het OM. Deze inspectie richt zich op de 
vraag welke vonnissen op dit moment in de praktijk zijn uitgevoerd. De centrale onderzoeksvraag is: 
 
Op welke wijze geeft het Openbaar Ministerie invulling aan zijn taak om vonnissen in strafzaken 
uit te uitvoeren? 
 
Bevindingen en conclusies Zicht op zaken 
In dit deel van het onderzoek heeft de Raad  gekeken naar de wijze waarop het OM sturing geeft aan 
de opsporing bij de politie met betrekking tot de selectie van zaken, de voortgangsbewaking van de 
geselecteerde zaken en de kwaliteit van de opsporing. De Raad constateert dat het sturingsproces 
van het OM op de BES de afgelopen jaren de nodige ontwikkelingen heeft doorgemaakt. Van een 
situatie waarin er geen structuur was om te sturen en het OM heel dicht op het operationele 
3 
 

 
men gezamenlijk een creatieve oplossing te vinden. Het project ‘Verantwoord heenzenden’ en de 
‘drie modellen van interventie jeugdcriminaliteit’ zijn hier voorbeelden van. 
 
De Raad constateert dat – de goede samenwerking ten spijt – de uitvoering van strafrechtelijke 
vonnissen een kwetsbaar proces is. Het ontbreken van een eenduidig en betrouwbaar inzicht in de 
stand van zaken van (uitstaande) vonnissen vormt een groot risico. Door gebrekkige 
informatiesystemen en handmatig bijgehouden (schaduw)registraties bestaat de kans dat vonnissen 
‘verdwijnen’ en dus nooit uitgevoerd worden. Dit is strijdig met de fundamentele uitgangspunten 
van de rechtshandhaving.   
 
Een tweede risico is het capaciteitsgebrek bij ketenpartners. Als het OM meer vonnissen oplevert, 
neemt de werkdruk bij de andere ketenpartners toe. De ketenpartners lopen echter tegen de 
grenzen van de eigen mogelijkheden aan. Het is volgens hen bijna niet meer mogelijk om een 
structurele werkbelasting op te vangen met enthousiasme, creativiteit en ad hoc inspanningen. 
Substantiële versterkingen van partners in de strafrechtsketen zouden naar het oordeel van de Raad 
dan ook gelijke tred moeten houden met versterkingen bij andere partners. Ook in dit opzicht zou 
het ketendenken versterkt moeten worden.   
 
Afsluitend: de keten overziend 
Met het onderzoek ‘Zicht op zaken’ is de voorkant van de strafrechtsketen bekeken, met het 
onderzoek ‘Executie strafrechtelijke vonnissen’ de achterkant. Hiermee is vanuit verschillende 
perspectieven inzicht verkregen in de werking van de keten op de BES. Beide deelonderzoeken 
hebben geresulteerd in een aantal proces overstijgende bevindingen.. 
 
Zo geven alle ketenpartners aan dat de strafrechtketen op de BES goed is gepositioneerd. De 
structuur staat en er is een gemeenschappelijke cultuur ontstaan. De ketenpartners hebben elk een 
eigen ontwikkeling doorgemaakt. Partijen zoeken nu de samenwerking op in plaats van alleen in de 
eigen organisatie te bewegen. De ketengedachte leeft. Het feit dat iedere ketenpartner met de 
zelfde beperkingen en moeilijkheden geconfronteerd werd, maakte dat men inzag dat men elkaar 
nodig heeft. Schaarste brengt mensen samen.  
 
Hoewel de basis staat en functioneert, is de justitiële strafrechtketen nog steeds sterk in 
ontwikkeling. Men stelt dat de afgelopen jaren de nodige voortgang is geboekt en dat veel dingen 
goed gaan. Elke organisatie binnen de keten bevindt zich echter in een andere fase van ontwikkeling. 
Omdat de keten zo sterk is als de zwakste schakel, heeft elk knelpunt bij een ketenpartner invloed 
op de rest.  
 
Op verschillende plekken in de keten zijn kwetsbaarheden te vinden. Zo wordt aangegeven dat op 
bepaalde punten de kwaliteit van de politie achterblijft. Hoewel men oog heeft voor de 
kwaliteitsslagen die de politie heeft gemaakt, constateren betrokkenen dat de politie nog zoekende 
en nog geen ‘volwassen’ organisatie is. Het korps kan niet altijd de kwaliteit leveren die noodzakelijk 
is voor andere ketenpartners. Ketenpartners geven aan dit ook niet verrassend te vinden gezien het 
feit dat de politie zich moest ontwikkelen in een context van beperkingen (gebrek aan capaciteit, 
kwaliteit en middelen). Het is ook volgens betrokkenen niet reëel om te verwachten dat op korte 
termijn hier grote veranderingen in zullen plaatsvinden. 
5 
 

 
1. Inleiding 
 
Raad voor de Rechtshandhaving 
De Raad voor de Rechtshandhaving is een interlandelijk orgaan van Curaçao, Sint Maarten en 
Nederland. De Raad is belast met de algemene inspectie op de effectiviteit en kwaliteit van de in 
artikel 3 van de Rijkswet Raad voor de Rechtshandhaving vermelde diensten en instellingen die deel 
uitmaken van de justitiële keten in de landen. Jaarlijks stelt de Raad een jaarplan op waarin 
beschreven wordt naar welke organisaties een inspectie wordt verricht. In het jaarplan 2014 staat 
het OM op Bonaire, St. Eustatius en Saba (BES)  op de agenda.  
Het Openbaar Ministerie is belast met de strafrechtelijke handhaving van de rechtsorde en met de 
andere bij wet vastgestelde taken. Deze hoofdtaak is te verdelen in drie kleinere: de opsporing van 
strafbare feiten, de vervolging van strafbare feiten en toezicht op de uitvoering (executie) van 
strafvonnissen.  
 
In  dit onderzoek worden twee aspecten van de taakuitvoering van het OM op de BES bekeken. 
Allereerst de wijze waarop het OM sturing geeft aan de opsporing bij het Korps Politie Caribisch 
Nederland  met betrekking tot de selectie van zaken, de voortgangsbewaking van de geselecteerde 
zaken en de kwaliteit van de opsporingsonderzoeken (‘Zicht op zaken’).  Het tweede aspect is de 
wijze waarop het OM invulling geeft aan zijn taak om vonnissen in strafzaken uit te voeren (‘Executie 
strafrechtelijke vonnissen). 
 
Beide onderzoeken beslaan verschillende processen van de strafrechtketen. In beide processen zijn 
vaak dezelfde organisaties en functionarissen verantwoordelijk. Om de toezichtslast bij hen zoveel 
mogelijk te beperken, zijn beide onderwerpen in één onderzoek uitgevoerd. Bijkomend voordeel 
hiervan is dat eventuele proces-overstijgende inzichten kunnen worden opgedaan die de keten als 
geheel kunnen versterken. 
 
Zicht op Zaken BES 
Er komen meer strafbare feiten ter kennis van politie en justitie, dan dat er met de bestaande 
capaciteit kunnen worden onderzocht en vervolgd. Dat betekent dat er op verschillende momenten 
en op verschillende niveaus keuzes moeten worden gemaakt (met betrekking tot onderzoeken en 
vervolging) op basis van heldere criteria. Dat gebeurt steeds door of onder verantwoordelijkheid van 
het OM. De centrale vraag bij dit onderzoek is: 
 
Op welke wijze geeft het OM sturing aan de opsporing bij de politie met betrekking tot de selectie 
van zaken, de voortgangsbewaking van de geselecteerde zaken en de kwaliteit van 
opsporingsonderzoeken? 
 
Als naar de justitiële keten gekeken wordt – van aangifte tot aan behandeling door de rechter – dan 
kunnen grofweg de volgende sturingsmomenten benoemd worden. 
 
7 
 

 
Opzet onderzoek 
De uitvoering van beide onderzoeken op BES kent dezelfde stappen. Allereerst is een 
documentstudie verricht. Recente beleidsplannen, procesbeschrijvingen, jaarverslagen en ander 
relevante documenten zijn opgevraagd en bestudeerd. Daarnaast zijn bevindingen uit eerdere 
inspectierapporten van de Raad bij het onderzoek betrokken. De eerder door de Raad opgeleverde 
inspectierapporten naar het aangifteproces, het opsporingsproces, de detentie en reclassering 
leveren informatie op voor een deel van de onderzoeksvragen. Verder zijn vooraf aan de politie en 
het OM cijfers opgevraagd over aantallen aangiftes en vonnissen. De feitelijke werking van de 
processen in de praktijk is onderzocht door direct betrokken functionarissen van de ketenpartners  
in de strafrechtketen op de BES te bevragen. In Interviews met functionaris(sen) van  het Korps 
Politie Caribisch Nederland (KPCN) , Stichting Reclassering Caribisch Nederland (SRCN), de 
Voogdijraad en de Justitiële Inrichting Caribisch Nederland (JICN)op de BES heeft de Inspectie 
aanvullende vragen gesteld.  
 
In dit onderzoek is niet gekeken naar de inrichting en organisatie van het aangifte- en 
opsporingsproces. Ook is niet gekeken naar de inhoudelijke kwaliteit en de effectiviteit van de 
verdere zaaksverwerking door het OM. Individuele zaken blijven buiten beschouwing. De focus is 
primair op de sturing van het OM in de praktijk. Het onderzoek richt zich verder uitsluitend op de 
taken en activiteiten van het OM met betrekking tot de politiekorpsen op de BES en dus niet op de 
andere opsporingsdiensten, zoals de Kustwacht  en de Douane. 
 
Waar de Raad in haar onderzoeken over het algemeen gebruik maakt van een uitgewerkt 
toetsingskader op basis van wet- en regelgeving, is dat in dit onderzoek niet het geval. De Raad 
beschrijft feitelijk de wijze waarop het OM sturing geeft aan opsporingszaken en de uitvoering van 
vonnissen. Daarbij tekent de Raad op welke knelpunten hierbij worden ervaren en welke gevolgen 
deze hebben. 
 
Leeswijzer 
Na de inleiding wordt in hoofdstuk twee de context rondom de strafrechtketen op de BES geschetst. 
In dit hoofdstuk wordt ingegaan op de ontwikkeling van het Openbaar Ministerie en de 
ketenpartners. Daarbij worden relevante bevindingen uit eerdere onderzoeken van de Raad 
aangehaald. Hoofdstuk 3 geeft de bevindingen over ‘Zicht op zaken’ weer, hoofdstuk 4 de 
bevindingen over ‘Executie van strafrechtelijke vonnissen’. Hoofdstuk 5 gaat in op de bevindingen 
die procesoverstijgend zijn. Het rapport wordt afgesloten met de conclusies in hoofdstuk 6.  
 
 
 
 
  
9 
 

 
personele bezetting versterkt. Zo is binnen een paar maanden een tweede officier van justitie, een 
senior parketsecretaris en een senior beleidsmedewerker aangetrokken. 
 
In het jaarverslag 2011 wordt aangegeven dat het OM in deze periode veelal te maken had met 
knelpunten van praktische en infrastructurele aard, zoals de afstand en diversiteit tussen de drie 
eilanden. Die afstand en diversiteit betekende dat er veel reisbewegingen gemaakt moesten worden 
om alle eilanden te bedienen.  
 
De jaren 2011, 2012 en 2013 stonden in het teken van zichtbare aanwezigheid van het OM op alle 
eilanden. Er moest een duurzame parketstructuur tussen het Benedenwindse Bonaire en de twee 
Bovenwindse eilanden Sint Eustatius en Saba worden ontwikkeld. Zo is gestart met de roulatie van 
parketsecretarissen over de Bovenwinden en is op Bonaire een tweede parketsecretaris aangesteld. 
Eind 2011 werd een derde parketsecretaris geworven. Hiermee werd gerealiseerd dat het OM 
permanent op alle drie de eilanden goed bezet en zichtbaar aanwezig was. 
 
In deze periode werd het OM steeds meer geconfronteerd met knelpunten ‘die zij in de aanloop 
naar de transitie niet hadden voorzien of zelfs niet hadden kunnen bedenken.’ Aldus het jaarverslag. 
Het ging dan om allerhande zaken op het gebied van communicatie, rechtsbijstand, ICT, 
infrastructuur, regelgeving, executie en het transport van gedetineerden. Deze knelpunten werden 
niet alleen door het OM ervaren, maar door alle ketenpartners. Met name de gebrekkige 
ondersteuning op het gebied van ICT was een steeds terugkerend knelpunt. 
 
Thans geeft het OM in haar jaarverslag 2013 aan dat het parket ‘vanuit de contouren die beschreven 
zijn in het inrichtingsplan is gestart met de doorontwikkeling van de organisatie.’ Hierbij geeft het 
OM aan, door de instroom van veel zaken en de executie van vonnissen, geconfronteerd te worden 
met capaciteitsgebrek.  
 
2.2 De strafrechtketen: eerdere onderzoeken 
 
De strafrechtketen nader bekeken 
De strafrechtketen op de BES bestaat uit een aantal partijen die samen de rechtshandhaving 
verzorgen: van opsporing en vervolging naar berechting en uiteindelijk de tenuitvoerlegging van de 
straffen en maatregelen. In de eerste fase is de politie een belangrijke speler. In de latere fasen 
ketenpartners als JICN, SRCN en Voogdijraad. Het OM speelt een centrale rol in de strafketen. De 
Raad heeft de afgelopen jaren verschillende aspecten van de strafrechtketen met doorlichtingen en 
thematische inspecties van nabij bekeken. Omdat in een keten het functioneren van de ene 
organisatie direct invloed heeft op de andere ketenpartners, is het voor dit onderzoek relevant om 
de belangrijkste conclusies van de eerdere rapporten van de Raad kort te benoemen. Dit geeft de 
context weer waarbinnen de bevindingen van onderhavig rapport geplaatst kunnen worden. 
 
De Raad constateert dat in algemene zin de betrokken organisaties in opbouw zijn op basis van de 
daartoe ontworpen inrichtingsplannen. De Raad constateert dat dit proces nog niet voltooid is en 
voor sommige organisaties doorloopt tot 2016. De inrichtingsplannen zijn primair intern gericht en 
zijn in de optiek van het OM nog onvoldoende gericht op de lokale keten. 
 
11 
 

 
3.  Zicht op zaken 
 
3.1 Zoektocht naar sturing 
 
Het aanbrengen van structuur in de keten  
Het sturingsproces van de opsporing is volgens betrokkenen vanaf de grond af opgebouwd.  
Betrokkenen geven aan dat er in aanvang geen structuur was om goed te kunnen  sturen. Zo was er 
geen beschikking over sturingsinformatie. Er werden nauwelijks zaken geregistreerd. De cijfers en 
gegevens die wel beschikbaar waren, bleken veelal onbetrouwbaar, zowel bij het OM als de politie. 
Er was daarmee feitelijk geen zicht op lopende opsporingszaken waardoor sturing op voortgang 
onmogelijk was. De eerste stap was om zaken te registeren. Het OM is toen gestart om handmatig 
zaken bij te houden.  
 
De tweede stap was om structurele (casus)overleggen te introduceren. In het verleden was er geen 
structureel overleg tussen OM en politie. Ook was er geen structureel overleg met andere 
ketenpartners.  In de beginfase ging het opbouwen van het structureel overleg volgens betrokkenen 
vrij moeizaam. Het overleg was vooral rondom het OM opgebouwd. De ketenpartners voelden zich in 
deze fase nog niet volledig gecommitteerd. De focus was met name gericht op de ontwikkeling van 
de eigen organisatie. De Hoofdofficier moest de ketenpartners steeds overhalen om het overleg bij te 
wonen en de meerwaarde hiervan in te zien.  
 
Inmiddels geven alle ketenpartners aan dat op verschillende vlakken de sturing een flinke 
ontwikkeling heeft doorgemaakt. Zo heeft het casusoverleg zich sterk ontwikkeld. Het is niet meer 
afhankelijk van één actor. Alle ketenpartners zien nu meer het gezamenlijk belang hiervan in en 
maken op basis van gelijkwaardigheid deel uit van het overleg.  
 
Ontwikkeling in de wijze van sturing van zaken 
In de feitelijke uitvoering van de sturing van zaken heeft ook een ontwikkeling plaatsgevonden. Een 
paar jaar geleden stuurde het OM het opsporingsproces heel direct aan. De officier van justitie (OvJ) 
nam in de praktijk nagenoeg de rol van ‘recherchechef’ aan. Zo nam de officier van justitie wekelijks 
alle mutaties van de politie in het systeem door. Op basis hiervan gaf de OvJ de politie aanwijzingen 
om verder te rechercheren. In tweewekelijkse casusoverleggen besprak de officier vervolgens de 
voortgang van de lopende zaken en zette deze operationele opdrachten uit (zoals het verhoren van 
verdachten in een zaak). 
 
Een medewerker van het OM werd daarnaast ingezet om de dossiers bij de politie te screenen. In  
die tijd was er een groot aantal sepots omdat de dossiers te mager waren. Het bevatte vaak alleen 
een summiere aangifte en verder weinig tot geen bewijs of opsporingsindicatie. De zaken werden bij 
de politie geseponeerd en niet verder doorgestuurd naar het OM. 
 
Zowel het OM als de politie geven aan dat deze directe aansturing niet wenselijk was, maar dat het in 
die tijd wel nodig was. De politie bevond zich voor wat betreft cultuur en kwaliteit nog niet op het 
vereiste niveau. Betrokkenen geven bijvoorbeeld aan dat bij de politie vooral ‘de waan van de dag’ 
heerste. De politie ging van incident naar incident en verloor daarbij de aandacht voor lopende 
zaken. Het OM moest er daarom dicht opzitten om de voortgang te bewaken. Verder bleek de politie 
13 
 

 
komt volgens hen bij de selectie van zaken in de praktijk dan vaak neer op de 
professionele inschatting van deze functionarissen.  
b. Aangiftes zonder opsporingsindicatie worden doorgestuurd naar de Infodesk om te 
onderzoeken of er nog extra informatie aanwezig is. Als dit leidt tot 
opsporingsindicatie, dan gaat deze weer het proces in (punt a). Bij geen indicatie 
wordt de zaak in het systeem gearchiveerd. 
4. Zaken met opsporingsindicatie komen vervolgens bij de Chef Opsporing binnen.  Alle 
lopende zaken worden in een spreadsheet verwerkt, de Zicht op zakenlijst. Elk eiland heeft 
een eigen Zicht op zaken-lijst. Een senior medewerker beheert deze lijst en ziet toe op de 
kwaliteit en bewaakt de doorlooptijd van zaken in verband met de wettelijke termijnen. Op 
basis van de Zicht op Zaken lijst zijn in het jaar 2013 387 verdachten aangeleverd aan het 
OM.   
5. De Zicht op zakenlijst wordt structureel besproken. Een  keer per twee weken vindt regulier 
overleg met de gebiedsofficier van het OM, de chef opsporing en een senior rechercheur 
plaats. Als er beleidsmatige aspecten aan de orde zijn,  dan schuift ook het Hoofd Opsporing 
aan. De parketsecretaris van het OM is gemandateerd om de Zicht op zakenlijst met de 
senior rechercheur verder af te handelen. In het overleg wordt de stand van zaken van 
onderzoeken besproken. Ook wordt in dit overleg een prioritering in zaken aangebracht. 
Criteria die hierbij gehanteerd worden zijn onder andere: 
 De beschikbare capaciteit; 
 Opsporingsindicatie: hoeveel handelingen moet ik doen om de zaak rond te 
krijgen?  
 Geprioriteerde delicten; 
 Juridische haalbaarheid . 
 
Van bulklijst naar geprioriteerde lijst 
In aanvang kwam deze wijze van sturing volgens betrokkenen lastig van de grond. De politie bleek 
niet in staat om de benodigde concrete informatie te leveren die het OM nodig had om te sturen. Er 
was feitelijk nog geen zicht op lopende zaken. De politie had een bulklijst met ruim 200 lopende 
zaken. Daar kwamen steeds zaken bij. Het was niet inzichtelijk wat de voortgang van de individuele 
zaken was. Ook was niet inzichtelijk hoeveel capaciteit op welke zaken was ingezet en wat de 
restcapaciteit was voor eventuele incidenten.  
 
Inzicht in zaken is cruciaal omdat recherchecapaciteit op de BES een probleem is. De KPCN heeft de 
afgelopen jaren moeten functioneren op minder dan 30% van de benodigde recherchecapaciteit. 
Thans is de benodigde capaciteit volgens betrokkenen op 70%. Daar kwam bij dat begin 2014 het OM 
en de politie geconfronteerd werden met een dubbele moordzaak waar veel recherchecapaciteit 
voor nodig was. Een Team Grootschalig Optreden (TGO) werd ingesteld en bijstand werd gevraagd. 
Het resultaat hiervan is dat er de facto drie rechercheurs overbleven voor de restzaken (dus voor de 
afhandeling van de zaken op de bulklijst). 
 
Het OM geeft aan deze situatie te hebben aangegrepen om noodzakelijke aanpassingen in het 
sturingssysteem aan te brengen. Schaarste in capaciteit betekent nieuwe keuzes maken en een 
prioritering in zaken aanbrengen. Het proces om de sturing aan te passen is ten tijde van het 
onderzoek nog lopende. De eerste stap is om de bulklijst aan zaken te ordenen. Het is niet mogelijk 
15 
 

 
 
De werkwijze in de Stuurgroep Opsporen verloopt (ideaaltypisch) volgens een aantal stappen: 
2
 De afdelingen Info van de politie, ,Koninklijke Marechaussee (KMar) en Recherche 
3
Samenwerkingsteam  verzamelt/veredelt /analyseert binnengekomen informatie. De 
infodesk van KPCN werkt samen met infodesk Kmar. Ook de samenwerking met de afdeling 
info/projectvoorbereiding van het RST wordt steeds vaker opgezocht. 
 De Infodesk KPCN of Kmar maakt -al dan niet in samenwerking met het RST- op basis van de 
beschikbare informatie een preweegdocument dat behandelt wordt in de stuurgroep Op 
basis van de pre-weegdocumenten worden keuzes gemaakt welke onderzoeken worden 
opgepakt  en welke opsporingsinstantie (KPCN, KMar of RST) het onderzoek gaat uitvoeren. 
Tevens wordt besloten wie welke ondersteuning levert binnen een dergelijk onderzoek en 
voor welke periode. 
 Nadat de stuurgroep besloten heeft welke zaken verder onderzocht dienen te worden, maakt 
de Infodesk (KPCN/Kmar, al dan niet in samenwerkijg met RST) een projectvoorstel. In de 
stuurgroep vindt op basis van het projectvoorstel de definitieve afweging plaats of het 
4
onderzoek wordt gedaan en wie verantwoordelijk is voor de uitvoering van het onderzoek . 
De beslissing kan ook inhouden dat het RST het onderzoek verder op dient te pakken. 
Separate RST-onderzoeken worden in de stuurploeg RST behandeld. 
 Vervolgens wordt het projectvoorstel door het toegewezen onderzoeksteam verder 
uitgewerkt in een projectplan. De stuurgroep krijgt het plan ter informatie toegezonden. 
 De stuurgroep stuurt vervolgens op hetgeen in het plan van aanpak staat. Hiertoe worden 
voortgangsrapportages per onderzoek opgemaakt en maandelijks in de stuurgroep 
besproken. 
 Als een zaak is afgerond wordt het resultaat middels een terugkoppelformulier weer in de 
Stuurgroep besproken. 
In 2013 zijn in de stuurgroep acht projectvoorstellen behandeld. Alle betrokkenen geven aan dit 
gremium een 'good practice' te vinden. Zij benadrukken de goede samenwerking. De operationele 
partijen weten elkaar te vinden. Men is bereid om 'bij te springen' om een ketenpartner te helpen. 
Wel geeft men aan dat deze goede samenwerking wordt begrensd  door het capaciteitsgebrek bij de 
ketenpartners. Als het 'bijspringen' structureel wordt, dan wordt men terughoudender. 
 
                                                           
2
 De KMar is belast met onderzoeken van delicten waarbij militairen betrokken zijn en onderzoek naar mensenhandel. De bevoegdheden  
van de KMar zijn gebaseerd op art. 184 lid 1 van het wetboek van Strafvordering en art. 5 van de Rijkswet. . De opsporingsambtenaren zijn 
buitengewoon agent van politie.  
3
 Het RST is een recherchesamenwerkingsteam dat functioneert op Curaçao, BES, Sint Maarten en Aruba. Het RST heeft tot taak:  
a. Het verrichten van onderzoek naar misdrijven binnen het Koninkrijk, die gezien de ernst of frequentie dan wel het 
georganiseerd verband waarin ze gepleegd worden, een ernstige inbreuk op de rechtsorde maken en waarvoor de inzet van 
kwalitatief en kwantitatief bijzondere opsporingscapaciteit noodzakelijk is;  
B. Het verrichten van onderzoek ter uitvoering van interregionale en internationale verzoeken tot rechtshulp, voorzover het 
betreft rechtshulp met betrekking tot misdrijven, die gezien de ernst of frequentie dan wel het georganiseerd verband waarin 
ze worden gepleegd, een ernstige inbreuk op de rechtsorde maken en waarvoor de inzet van kwalitatief en kwantitatief 
bijzondere opsporingscapaciteit noodzakelijk is; en  
C. Het op incidentele basis ondersteuning geven aan de reguliere recherche bij het verrichten van onderzoek naar andere 
misdrijven die de lokale rechtsorde ernstig schokken in gevallen waar door bijzondere omstandigheden deze diensten over 
onvoldoende expertise beschikken.  
4
 De KMar kent in Nederland ook een  landelijke stuurploeg, doch de onderzoeken van de KMar op de BES worden behandeld in de lokale 
stuurgroep BES. De KMar communiceert via hun lijn met de landelijke stuurploeg in Nederland over in te zetten KMar-capaciteit. 
17 
 

 
Een belangrijke oorzaak die betrokkenen hiervoor aanwijzen is de opleidingsdruk bij de politie. Een 
groot deel  van de huidige medewerkers heeft  alleen een basispolitie opleiding gevolgd 
(vergelijkbaar met MBO-3 niveau). Tussen 1999 en 2011 hebben zij verder geen opleiding meer 
gevolgd. In het opleidingsprogramma is vastgesteld dat politiefunctionarissen de opleiding moeten 
volgen om het niveau van allround politiemedewerker MBO-4 niveau te halen. Dit opleidingstraject 
van 1 jaar is bedoeld om de medewerkers op verschillende vlakken te professionaliseren, vooral ook 
op het recherchedeel. Dit heeft echter tot gevolg dat de medewerkers niet volledig inzetbaar zijn 
(50% van de arbeidstijd gedurende een heel jaar).  
 
Daarnaast wordt een derde van de recherchecapaciteit op dit moment door de KMar geleverd. In 
principe loopt het contract met de KMar (voor een aantal medewerkers)  tot 1-1-2015. Het OM 
maakt zich hier grote zorgen over. Als de inbreng van de KMar straks mocht wegvallen heeft dit 
volgens het OM direct negatieve gevolgen voor de kwaliteit van de strafrechtketen. In het kader van 
wederhoor geeft de korpsbeheerder aan dat de inzet van KMar-functionarissen inmiddels is 
verlengd. 
 
Knelpunten in de registratie en automatisering 
Uit het onderzoek blijkt dat de wijze waarop zaken worden geregistreerd in informatiesystemen de 
nodige knelpunten kent. Het OM registreert verdachten, de politie registreert zaken – hier kunnen 
vaak meerdere verdachten aan gekoppeld zijn. Elke zaak die bij het OM binnenkomt wordt 
geregistreerd en krijgt een parketnummer. Ook aanvragen voor DNA-onderzoek, tapverzoeken en 
inzet van bijzondere opsporingsbevoegdheden worden voorzien van een parketnummer. Dit 
parketnummer wordt niet opgenomen in de Zicht op Zaken-lijst, waardoor de lijsten niet met elkaar 
corresponderen. Inmiddels geeft het OM aan dat de stap is gezet om de registratie van de politie en 
het OM eenduidig te maken.  Er wordt thans gewerkt volgens een eenduidige lijst met zaken waarin 
zaaksnaam en OM-parketnummers aan elkaar gekoppeld zijn. 
 
Een ander knelpunt is de kwaliteit en bruikbaarheid van de informatiesystemen. Betrokkenen geven 
aan dat het OM onvoldoende wordt ondersteund door registratiesystemen. Hierdoor voelt men zich 
genoodzaakt om handmatig een schaduwregistratie bij te houden. Het OM heeft de beschikking 
over het informatiesysteem PRIEM. Betrokkenen geven aan dit systeem gebruiksonvriendelijk te 
vinden. Bovendien kan het systeem niet de sturingsinformatie genereren waar men behoefte aan 
heeft. Zo kunnen uit het systeem geen gegevens over bijvoorbeeld het percentage kale 
beleidssepots, technische sepots en voorwaardelijke sepots met interventie gehaald worden. 
Betrokkenen geven aan deze managementinformatie uit de handmatig bijgehouden 
parketregistratie te halen. Hoewel betrokkenen aangeven dat dit proces secuur verloopt, sluit men 
niet uit dat door de dubbele administratie er zaken kwijt kunnen raken. 
  
De politie geeft in dit kader aan hetzelfde knelpunt te ervaren. De politie maakt gebruik van het 
bedrijfsprocessensysteem Actpol. Dit systeem is op dit moment nog niet geschikt om 
opsporingsonderzoeken op een goede manier inzichtelijk te maken. Enerzijds omdat de agenten 
onvoldoende muteren in het systeem, anderzijds omdat het systeem niet de functionaliteiten heeft 
om opsporingsgegevens te kunnen genereren. Het systeem biedt op dit moment onvoldoende 
mogelijkheden om een procesdossier op te maken. Als een zaak nu in het  systeem belandt, dan is 
daar nog onvoldoende zicht op, met als gevolg dat de politie niet de juiste sturingsinformatie bij het 
19 
 

 
waarin werkafspraken zijn vastgelegd, blijken deze in de praktijk nog niet altijd voor een vlekkeloze 
samenwerking te zorgen. 
 
Zo geeft de griffie aan dat een groot aantal werkprocessen gebonden is aan wettelijk vastgelegde 
termijnen. Voor bijvoorbeeld een vordering tot verlenging van de voorlopige hechtenis moeten 
binnen de vastgestelde termijn de juiste stukken worden aangeleverd. Als er een zitting gepland 
staat, dan moet tijdig het strafdossier worden aangeleverd zodat de advocaten daarvan kennis 
kunnen nemen. De ervaring van de griffie is echter dat het OM niet tijdig aanlevert. Vaak komt men 
volgens betrokkenen met een ‘last minute’  verzoek. In enkele gevallen moet de griffie achter het OM 
aanzitten om de stukken compleet en tijdig aangeleverd te krijgen. Dit kost de griffie veel extra tijd. 
Aangegeven wordt dat het in de praktijk uiteindelijk wel lukt, maar dat het wel tot extra werkdruk en 
frustratie leidt. 
 
Andersom geeft het OM aan dat de griffie geen inzicht heeft in de specifieke aspecten van het 
opsporingsproces en daardoor onvoldoende oog en begrip heeft voor de ketenwerking. Dat er vaak 
op het laatste moment nog zaken in dossiers aangevuld moeten worden is inherent aan het 
opsporingsproces. De informatie moet aangeleverd worden door de politie. Soms is de informatie 
pas heel laat beschikbaar. Het OM geeft aan sterk afhankelijk te zijn van zijn toeleveranciers. 
Met oog voor elkaars processen worden gaandeweg meer afspraken gemaakt binnen de hele keten 
(zo zijn er begin 2014 afspraken gemaakt omtrent de informatievoorziening rondom bij de RC in te 
dienen vorderingen). 
 
3.5  Samenvattend: Hoe geeft het OM nu sturing aan de opsporing? 
 
In dit deel van het onderzoek heeft de Raad  gekeken naar de wijze waarop het OM sturing geeft aan 
de opsporing bij de politie met betrekking tot de selectie van zaken, de voortgangsbewaking van de 
geselecteerde zaken en de kwaliteit van de opsporing. De Raad constateert dat het sturingsproces 
van het OM op de BES de afgelopen jaren de nodige ontwikkelingen heeft doorgemaakt. Van een 
situatie waarin er geen structuur was om te sturen en het OM heel dicht op het operationele 
opsporingsproces zat, werd een omslagpunt bereikt waarbij het OM meer op afstand staat en 
feitelijk zaken aanstuurt met behulp van twee sturingsinstrumenten. 
 
In het Zicht op zakenoverleg bespreekt het OM met de politie de selectie, de voortgang en de 
kwaliteit van de zaken die zich in de opsporingsfase bevinden.  De Raad constateert dat men in dit 
gremium nog zoekende is naar de juiste vorm van sturing. De politie is nog niet in staat om de 
benodigde sturingsinformatie aan te leveren. De Zicht op zakenlijst is nu nog een bulklijst van zaken 
waarbij er geen concreet inzicht is in de voortgang van een onderzoek en de concreet ingezette 
capaciteit. Thans wordt de omslag gemaakt van een bulklijst naar een geprioriteerde lijst met zaken. 
Op deze lijst staat een selectie aan zaken die met de beschikbare recherchecapaciteit kunnen worden 
afgehandeld. Met de huidig beschikbare capaciteit wordt gestreefd naar een geprioriteerde lijst van 
(ongeveer) vijftien zaken.  
 
De prioritering vindt plaats aan de hand van een aantal criteria. Gekeken wordt naar de 
opsporingsindicatie (hoeveel handelingen moeten worden verricht om de zaak rond te krijgen), de 
21 
 

 
4. Executie vonnissen 
 
4.1 Stand van zaken uitvoering vonnissen 
 
Achterstanden in het verleden opgelopen 
De afgelopen jaren heeft het OM door verschillende oorzaken een achterstand opgelopen in het 
uitvoeren van strafrechtelijke vonnissen. Voor wat betreft de uitvoering van de geldboetes en de 
taakstraffen heeft dit te maken gehad met een capaciteitsgebrek. Zo was er bijvoorbeeld op Saba en 
Sint Eustatia op momenten geen ‘werkmeester’ die de taakstraffen kon laten uitvoeren. De 
achterstanden waren volgens betrokkenen echter te overzien. 
 
Een groter probleem zat bij de uitvoering van gevangenisstraffen. Er is jarenlang een tekort aan 
beschikbare detentieplaatsen geweest. Alleen op Bonaire was een gevangenis – de Justitiële 
Inrichting Caribisch Nederland (JICN) – aanwezig waar gedetineerden langdurig opgesloten konden 
worden. Saba en Sint Eustatius hadden alleen de beschikking over politiecellen die bedoeld waren 
voor kortstondige (preventieve) hechtenis. Gevangenen konden voor maximaal achttien dagen daar 
verblijven, daarna moesten zij naar de JICN op Bonaire worden overgebracht. De JICN raakte 
hierdoor al snel vol waardoor er een tekort aan cellen was en onvoorwaardelijke gevangenisstraffen 
niet uitgevoerd konden worden. 
 
Om het cellentekort op te lossen, is de capaciteit van de JICN een aantal maal verhoogd. Toen als 
gevolg van de eerste uitbreiding de cellencapaciteit toenam, is het OM in 2011 gestart met het 
project ‘Executie strafvonnissen’ om alle openstaande gevangenisstraffen alsnog uit te voeren. 
Tijdens het wegwerken van deze achterstand werd het OM geconfronteerd met een aantal 
tegenslagen.  
 
Zo bleek dat door de bouwwerkzaamheden voor de uitbreiding van de JCIN de celcapaciteit juist  
tijdelijk moest worden teruggebracht. In dezelfde periode werd de gevangenis op Curaçao gesloten. 
De minister van Justitie van Curaçao besloot daarbij om alle Bonairiaanse gevangenen (21 personen) 
naar Bonaire terug te sturen. Deze moesten in de JCIN worden opgenomen. De net vrijgekomen 
celcapaciteit was daardoor meteen op. Er was weer sprake van een cellentekort en de achterstand in 
de uitvoering van gevangenisstraffen nam weer toe. Het project ‘Executie vonnissen’ moest hierdoor 
gestaakt worden. 
 
Als gevolg hiervan moest het OM een alternatief bedenken. Samen met de SRCN en JICN is toen het  
project ‘Verantwoord Heenzenden’ gestart. Gedetineerden met een kort strafrestant werden onder 
bijzondere voorwaarden (zoals een elektronisch enkelband) heengezonden. Daarbij werd steeds per 
casus de SRCN geraadpleegd.  
 
In 2013 heeft het OM het project Executie vonnissen weer opgestart. Inmiddels was besloten om 
een nieuwe Justitiële inrichting op Bonaire te bouwen met een grotere celcapaciteit. Deze nieuwe 
inrichting zal in 2016 worden opgeleverd en heeft 107 plaatsen. Tevens zullen in 2016 op Sint 
Eustatius units geplaatst worden zodat daar achttien detentieplaatsen beschikbaar komen. In totaal 
zal de totale celcapaciteit in 2016 dus 125 plaatsen zijn. In afwachting van de nieuwbouw is de 
23 
 

 
4.2 Uitvoering vonnissen: het proces 
 
Rechtszitting, vonnis en uitvoering gevangenis- en werkstraffen 
Het proces executie verloopt volgens een aantal vaste stappen. Als een verdachte in verzekering 
wordt gesteld, dan krijgt de SRCN een melding van de politie. Het OM vraagt vervolgens aan het 
SRCN een reclasseringsadvies op te stellen. In een advies van de SRCN wordt ingegaan op de 
achtergrond van de verdachte;  welke criminogene factoren er verder meespelen en welke 
strafmodaliteit het best passend zou zijn. Het OM neemt onder andere naar aanleiding van de 
rapportage van de SRCN een besluit met betrekking tot het vervolg. Die kan dan kiezen een straf te 
eisen, of een voorwaardelijk sepot met bijzondere voorwaarden (bijvoorbeeld het volgen van een 
agressietraining of deelname aan een gedragsinterventie). 
  
Vervolgens komt de zaak voor bij de rechter alwaar het vonnis wordt uitgesproken. Het vonnis wordt 
door de rechtbank schriftelijk vastgelegd en doorgestuurd naar het OM. Het schriftelijke vonnis van 
de rechtbank wordt afgeleverd bij de administratieve medewerker van het OM. Deze registreert 
handmatig het vonnis in een Excel-bestand. Vervolgens komt dit bij de officier van justitie op de lijst 
van uit te voeren vonnissen. Als een veroordeelde al in preventieve hechtenis zat, dan gaat de 
uitvoering van de straf gewoon door. Als een veroordeelde in afwachting van zijn vonnis op vrije 
voeten was (lopende vonnissen), wordt deze opgeroepen. De veroordeelden krijgen  een 
schriftelijke oproep om zich te melden bij de Justitiële Inrichting (JICN) of SRCN  alwaar het vonnis 
wordt uitgevoerd. Hiertoe neemt de OvJ contact op met JCIN en/of reclassering om informatie op te 
vragen over de mogelijkheden van de uitvoering van het vonnis. 
 
JICN verzorgt feitelijk de gevangenisstraffen. De JICN krijgt van het OM een lijst met namen van 
personen die zich op bepaalde datum en tijdstip moeten melden. Het OM krijgt van de JCIN 
terugkoppeling of betreffende persoon zich heeft gemeld of niet. Bij niet melden wordt de politie en 
de KMar ingeschakeld. Omdat de BES-eilanden zo klein zijn, is een gezocht persoon die zich op de 
eilanden bevindt vrij snel opgepakt. De SRCN rapporteert aan het OM over de voortgang van de 
uitvoering van de vonnissen. Als iemand zich niet houdt aan de bijzondere voorwaarden die in het 
vonnis zijn gesteld, dan wordt dit meteen aan het OM gemeld. Aan het eind van het toezicht door de 
SCRN krijgt het OM een afloopbericht. 
 
Uitvoering geldboetes 
Het OM is zelf verantwoordelijk voor de administratieve afhandeling en inning van de geldboetes. Er 
is geen centraal incassobureau. Personen die veroordeeld zijn tot het betalen van een boete krijgen 
van het OM een zogenaamde ‘boetebrief’. Daarin wordt veroordeelde gesommeerd een geldbedrag 
voor een bepaalde datum te betalen. Bij niet betalen wordt de boete verhoogd, bij twee 
verhogingen volgt een gevangenisstraf. In een (door het OM) zelfgemaakte Excel-programma 
worden de boetes, de termijnen en de automatische verhogingen bijgehouden.  Het OM geeft aan 
dat dit systeem op dit moment nog niet vlekkeloos werkt. 
 
De Belastingdienst voert (puur logistiek) de inning van de boetes uit. Voorheen ging een functionaris 
van het OM met een medewerker van de Belastingdienst en de politie aan huis om de geldboete te 
innen. Nu moet de veroordeelde zijn boetebrief aan de baliemedewerker van de Belastingdienst 
laten zien en het bedrag daar betalen.  
25 
 

 
een proces-verbaal opgemaakt en de persoon is in verzekering gesteld. Aan de Voogdijraad wordt 
gevraagd om onderzoek te doen naar de omstandigheden van de persoon.  
 
Als een straf eenmaal is uitgesproken, dan speelt de Voogdijraad een rol bij de uitvoering. Als een 
vonnis niet wordt uitgevoerd, dan neemt de Voogdijraad contact op met het OM. In samenspraak 
wordt dan gezocht naar oplossingen. Een knelpunt is dat de JICN geen jeugdinrichting omvat. Het is 
belangrijk dat de nieuwe Justitiele Inrichting (te openen in 2015) dit wel omvat (voldoende 
differentiatie). Executie van een voorwaardelijk strafdeel wordt vooral bij 16-minners in de huidige 
(beperkte) sitatuatie zelden opportuun geacht.  
 
De begeleiding en uitvoering van werkstraffen werd door drie werkmeesters uitgevoerd. Het ging 
om plekken bij het dierenasiel, de vuilnisbelt en het voetbalveld. Betrokkenen geven aan in dit kader 
een knelpunt te ervaren. Ten tijde van het onderzoek was nog maar één werkmeester over, de 
anderen waren afgehaakt.  
 
De begeleiding en uitvoering van werkstraffen werd door drie non profit instanties uitgevoerd. Elk 
leverde op vrijwillige basis een begeleider voor de minderjarigen. Het ging om plekken bij het 
dierenasiel, de vuilnisbelt en het voetbalveld. Betrokkenen geven aan in dit kader een knelpunt te 
ervaren. Ten tijde van het onderzoek was nog maar één instantie over, de anderen gaven de 
voorkeur aan volwassenen die geplaatst werden door de volwassen reclassering. 
 
4.3  Uitvoering vonnissen : knelpunten en ervaringen 
 
Administratie en registratie 
Op verschillende momenten in de strafrechtketen zijn  flinke knelpunten in de administratie en 
registratie te vinden. Zo geschiedt het administreren van zaken en het bijhouden van (lopende) 
vonnissen veelal handmatig. Zowel bij het OM als andere ketenpartners. Betrokkenen benoemen 
hierbij het risico dat vonnissen tussen wal en schip kunnen vallen. Men sluit niet uit dat vonnissen 
zijn verdwenen. Men geeft aan behoefte te hebben aan meer ondersteuning op het gebied van 
automatisering en ICT. Illustratief in dit kader is het Excel-programma waarin de geldboetes worden 
bijgehouden. Dit is door een medewerker van het OM zelf opgezet en werkt nog niet helemaal naar 
behoren. Het voornemen van het OM is om deze tool in 2014 volledig operationeel te hebben. 
Betrokkenen pleiten voor uitbreiding van het informatiesysteem  PRIEM met een module voor de 
executie van vonnissen.  
 
Doorlooptijd vonnissen 
Als een rechter een uitspraak heeft gedaan, maakt de griffie het vonnis op, waarna de rechter het 
ondertekent. Formeel ligt dan het vonnis vast en wordt deze schriftelijk naar het OM gestuurd. De 
afhandeling van een vonnis is voor de griffie een puur administratieve handeling. De doorlooptijd 
van deze handeling is voor strafzaken ongeveer een maand. Dit komt omdat de strafrechter gezeteld 
is in Curaçao en eens per maand voor een paar dagen naar Bonaire afreist. Op deze dagen tekent de 
rechter de vonnissen. Betrokkenen geven echter aan dat in de praktijk het veel langer dan een 
maand kan duren. 
 
27 
 

 
Het OM kiest soms als oplossing om vonnissen te combineren. Als het bedrag aan openstaande 
boetes op één van die eilanden hoog genoeg is, worden in één keer alle betrokken personen 
opgepakt. Ook kan men door de kleinschaligheid van de eilanden ook deur aan deur gaan om de 
boete te collecteren. Betrokkenen geven aan dat deze laatste methode goed werkt. 
 
Capaciteitsgebrek 
Verschillende partijen in de strafrechtketen noemen de uitvoering van vonnissen een groot 
afbreukrisico  door schaarse capaciteit. Zo geeft het OM aan dat de administratieve afhandeling van 
straffen (met name de geldboetes) naast de reguliere werkzaamheden verricht moeten worden. 
Idealiter zou het OM één persoon hiervoor willen vrijmaken, maar daar is geen capaciteit voor. 
 
Andere ketenpartners wijzen in dit kader op het feit dat de werkdruk bij hen toeneemt zodra andere 
ketenpartners beter presteren. Zo geven betrokkenen aan dat de politie en OM de afgelopen jaren 
(in budget en formatie) zijn gegroeid en een professionaliseringslag hebben gemaakt. Als gevolg 
hiervan stijgt de productie in termen van veroordelende vonnissen. Toename hiervan betekent 
volgens betrokkenen echter vanzelfsprekend ook een evenredige toename van de werkdruk bij de 
JICN, de SRCN en de Voogdijraad. Betrokkenen geven aan dat deze ketenpartners echter niet 
evenredig (of helemaal niet) zijn meegegroeid.  
 
4.4 Resumerend: Hoe geeft het OM invulling aan de taak om vonnissen uit te voeren? 
In dit deel van het onderzoek is gekeken naar de wijze waarop het OM invulling geeft aan de taak om 
vonnissen in strafzaken uit te voeren. De Raad constateert dat het OM een flinke inhaalslag heeft 
gemaakt  om de voorraad openstaande gevangenisstraffen – die door gebrek aan celcapaciteit was 
ontstaan – weg te werken.  Door de gebrekkige administratie en registratie was er geen helder zicht 
op openstaande en uitgevoerde vonnissen. Het OM heeft handmatig in verschillende bronnen tot 
2008 teruggekeken om hier inzicht in te krijgen. De Raad constateert niet zonder zorg dat het, naar 
betrokkenen zelf aangeven,  niet is uit te sluiten dat hierdoor nog openstaande vonnissen tussen wal 
en schip zijn gevallen. Thans zijn of worden nagenoeg alle gevangenisstraffen voor Bonairianen 
uitgevoerd. Het knelpunt zit met name bij straffen voor niet-ingezetenen.  
 
De Raad constateert dat het OM en de ketenpartners SRCN, JICN en de Voogdrijraad elkaar goed 
kunnen vinden bij de uitvoering van de vonnissen. Daar waar men tegen knelpunten aanloopt, weet 
men gezamenlijk een creatieve oplossing te vinden. Het project ‘Verantwoord heenzenden’ en de 
‘drie modellen van interventie jeugdcriminaliteit’ zijn hier voorbeelden van. 
 
De Raad constateert dat – de goede samenwerking ten spijt – de uitvoering van strafrechtelijke 
vonnissen een kwetsbaar proces is. Het ontbreken van een eenduidig en betrouwbaar inzicht in de 
stand van zaken van (uitstaande) vonnissen vormt een groot risico. Door gebrekkige 
informatiesystemen en handmatig bijgehouden (schaduw)registraties bestaat de kans dat vonnissen 
‘verdwijnen’ en dus nooit uitgevoerd worden. Dit is strijdig met de fundamentele uitgangspunten 
van de rechtshandhaving.   
 
 
29 
 

 
5. De keten overziend 
 
Met het onderzoek ‘Zicht op zaken’ is de voorkant van de strafrechtsketen bekeken, met het 
onderzoek ‘Executie strafrechtelijke vonnissen’ de achterkant. Hiermee is vanuit verschillende 
perspectieven inzicht verkregen in de werking van de keten op de BES. Beide deelonderzoeken 
hebben geresulteerd in een aantal proces overstijgende bevindingen. In dit hoofdstuk wordt een 
aantal van de belangrijkste proces overstijgende bevindingen beschreven. 
 
De justitiële strafrechtketen staat, maar de keten is zo sterk als de zwakste schakel 
Alle ketenpartners geven aan dat de strafrechtketen op de BES goed is gepositioneerd. De structuur 
staat en er is een gemeenschappelijke cultuur ontstaan. De ketenpartners hebben elk een eigen 
ontwikkeling doorgemaakt. Partijen zoeken nu de samenwerking op in plaats van alleen in de eigen 
organisatie te bewegen. De ketengedachte leeft. Het feit dat iedere ketenpartner met de zelfde 
beperkingen en moeilijkheden geconfronteerd werd, maakte dat men inzag dat men elkaar nodig 
heeft. Schaarste brengt mensen samen.  
 
Hoewel de basis staat en functioneert, is de justitiële strafrechtketen nog steeds sterk in 
ontwikkeling . Men stelt dat de afgelopen jaren de nodige voortgang is geboekt en dat veel dingen 
goed gaan. Elke organisatie binnen de keten bevindt zich echter in een andere fase van ontwikkeling. 
Omdat de keten zo sterk is als de zwakste schakel, heeft elk knelpunt bij een ketenpartner invloed 
op de rest.  
 
Op verschillende plekken in de keten zijn kwetsbaarheden te vinden. Zo wordt aangegeven dat op 
bepaalde punten de kwaliteit van de politie achterblijft. Hoewel men oog heeft voor de 
kwaliteitsslagen die de politie heeft gemaakt, constateren betrokkenen dat de politie nog zoekende 
en nog geen ‘volwassen’ organisatie is. Het korps kan niet altijd de kwaliteit leveren die noodzakelijk 
is voor andere ketenpartners. Ketenpartners geven aan dit ook niet verrassend te vinden gezien het 
feit dat de politie zich moest ontwikkelen in een context van beperkingen (gebrek aan capaciteit, 
kwaliteit en middelen). Het is ook volgens betrokkenen niet reëel om te verwachten dat op korte 
termijn hier grote veranderingen in zullen plaatsvinden. 
 
Ook bij andere ketenpartners zijn de ‘groeipijnen’ zichtbaar. Hoewel deze partijen een vorm hebben 
gevonden waarbij zij kunnen functioneren, geven zij aan dat door het gebrek aan capaciteit en 
middelen de keten wel kwetsbaar is. Op dit moment wordt veel van de functionarissen binnen de 
verschillende organisaties gevraagd. Dat het nu functioneert, komt volgens hen omdat men elkaar 
weet te vinden. De verhouding tussen partijen is goed en men helpt elkaar altijd wel uit de brand. 
Echter, dit zijn veelal ad hoc oplossingen.  Als iets een structurele taak wordt, dan haken partijen af 
omdat zij de capaciteit zelf niet hebben om hieraan te voldoen.  
 
Door inventief optreden van ketenpartners wordt bevorderd dat uiteindelijk de zaken lopen, maar 
wordt de urgentie van het probleem niet zichtbaar. Op het eerste gezicht lijkt het goed te gaan, 
maar als het aantal opsporingszaken en vonnissen toeneemt – hetgeen ook de ambitie is – dan 
kunnen partijen niet meer leveren. Betrokkenen geven aan dat – vanuit Nederland – de afgelopen 
periode met name  is geïnvesteerd in het OM en het politiekorps. Volgens hen is er onvoldoende 
31 
 

