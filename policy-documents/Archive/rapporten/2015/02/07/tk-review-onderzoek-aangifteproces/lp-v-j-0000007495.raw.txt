 
 
 
 
Review-onderzoek aangifteproces 
 
 
 
 
 
 
 
 
 
 
 
 
Raad voor de rechtshandhaving 
15-10-2014 
  
1 
 

2.9 Terugkoppeling en nazorg................................................................................................. 15 
2.9.1 Situatie 2012 ................................................................................................................. 15 
2.9.2 Situatie 2014 ................................................................................................................. 16 
3. Conclusies ................................................................................................................................. 18 
 
  
3 
 

Aan het KPCN  
 Kom op korte termijn met een concrete planning voor de beschrijving van het 
aangifteproces, alsmede richtlijnen voor het opnemen van een adequate en volledige 
aangifte. Doe dit laatste in overleg met het OM. Het beschrijven van het aangifteproces 
schept intern duidelijkheid over de taakverdeling binnen het proces.  
 Borg het registratieproces door intensief aandacht te blijven besteden aan de technische 
problemen omtrent het gehanteerde registratiesysteem, maar ook door actief naar 
medewerkers te communiceren op welke alternatieve (eenduidige) wijze registratie kan 
plaatsvinden. Bovendien is van belang te blijven investeren in de structurele en eenduidige 
registratie van aangiften. Eenduidige en structurele registratie van aangiften op de drie 
eilanden biedt het korps meer betrouwbare en bruikbare sturings- en opsporingsinformatie.  
 Beleg binnen afzienbare tijd een centraal punt waar prioritering en verdeling van aangiften 
wordt bepaald. Het is hierbij van belang taken en verantwoordelijkheden duidelijk te 
beleggen en een realistische planning te hanteren.  
 Beschrijf op korte termijn de visie en planning van het korps ten aanzien van de scholing van 
de medewerkers. Benoem in het plan nadrukkelijk vaardigheden die noodzakelijk zijn voor 
het aangifteproces. Neem in het plan bejegeningsaspecten en algemene richtlijnen voor het 
opstellen van een goed en volledig proces verbaal van aangifte op.  
 Voer de functie van corrector in. Deze corrector, met kennis van en ervaring met het 
opnemen van aangiften, zal vanuit een non-hiërarchische positie aangiften op zowel inhoud 
als taal controleren.  
 Organiseer de feedback op de kwaliteit van de dagelijkse taakuitvoering. Dit is een 
belangrijke voorwaarde voor het borgen van de kwaliteit in de organisatie. Stel in dit kader 
heldere procedures op, beleg verantwoordelijkheden hieromtrent bij functionarissen en 
stuur actief en structureel op het geven van feedback. Monitor de effecten van de 
kwaliteitscontrole.  
 Maak, gezien de beschikbare tijd, capaciteit en financiële ruimte, een realistische planning 
voor de verbetering van de aangifteruimtes. Zorg er hierbij voor dat de ruimtes privacy 
bieden aan de aangever, schoon zijn en dat er genoeg ruimtes beschikbaar zijn. 
 Onderzoek de behoeften en verwachtingen van de aangever binnen het aangifteproces. 
Betrek de resultaten van dit onderzoek bij het opstellen van richtlijnen ten aanzien van de 
bejegening van aangevers. Houd hierbij rekening met de soms verschillende behoeften op 
de kleinere eilanden. 
 Beschrijf hoe de terugkoppeling en nazorg aan aangevers moet plaatsvinden, stel hiertoe 
een tijdsplanning op en stuur op de uitvoering.  
Aan het KPCN en het OM  
 Zorg ervoor dat overleg plaatsvindt ten aanzien van richtlijnen voor de inhoud en kwaliteit 
van processen verbaal van aangifte.  
 Stem werkwijzen van politie en OM op elkaar af met betrekking tot de terugkoppeling en 
nazorg aan aangevers. 
 
5 
 

2. Bevindingen 
 
2.1 Beschrijving van het aangifteproces 
 
2.1.1 Situatie 2012 
 
De Raad stelde in zijn rapport dat een eenduidige en actuele beschrijving van het aangifteproces een 
belangrijke voorwaarde is voor het succesvol richten en inrichten van het proces. Naast de richting 
die was bepaald in het inrichtingsplan van het KPCN, bleek het aangifteproces niet afzonderlijk 
uitgewerkt en beschreven. Om deze reden formuleerde de Raad de volgende aanbeveling aan het 
KPCN: 
 
Kom op korte termijn met een concrete planning voor de beschrijving van het aangifteproces, 
2
(...) .Het beschrijven van het aangifteproces schept intern duidelijkheid over de taakverdeling binnen 
het proces. 
 
2.1.2 Situatie 2014 
 
Het aangifteproces is door het KPCN uitgewerkt in verschillende stroomschema’s. Een deel hiervan 
heeft betrekking op het aangifteproces op Bonaire, een deel op het aangifteproces op Saba en Sint 
Eustatius. In de stroomschema’s is aangegeven welke rollen, taken en verantwoordelijkheden de 
verschillende afdelingen en functionarissen binnen het proces hebben. De stroomschema’s zijn in 
3
het eerste kwartaal van 2013 geïmplementeerd. Uit de interviews blijkt dat deze bij de 
medewerkers bekend zijn. Zij menen dat de stroomschema’s intern duidelijkheid bieden, wat 
voorheen ontbrak. Hier voelen zij zich mee geholpen.  
 
Het aangifteproces wordt grotendeels volgens de stroomschema’s uitgevoerd. Op onderdelen wordt 
afgeweken: zo wordt niet elke aangifte direct in het als traag ervaren systeem Actpol opgenomen, 
maar wordt deze regelmatig eerst in klad opgenomen. De afdeling Opsporing verwerkt de aangiften 
nog niet in Actpol (zie ook paragraaf 2.3). Ook werd het eerste besluit over de weging van een 
aangifte aanvankelijk niet uitsluitend door de Chef van Dienst (CvD), maar gezamenlijk door de CvD 
en de Chef Opsporing genomen. Hiervoor is gekozen om de CvD’s in deze voor hen nieuwe rol te 
laten groeien. Daarnaast vindt de terugkoppeling aan de aangever nog niet structureel plaats 
conform het stroomschema (zie ook paragraaf 2.9). 
2.2 Richtlijnen voor het opstellen van een aangifte 
 
2.2.1 Situatie 2012 
 
                                                           
2
 Deze aanbeveling is opgeknipt. Het deel dat als (...) is weergegeven, is in paragraaf 2.2 opgenomen. 
3
 Memo aangifteproces, 19-03-2013. 
7 
 

Hierdoor beschikte het KPCN niet over een korpsbreed bestand waarin het aantal aangiften werd 
bijgehouden. Dit had nadelige gevolgen voor de informatiepositie van het korps. Eenduidige en 
structurele registratie van aangiftes levert immers bruikbare sturings- en opsporingsinformatie op. 
De Raad formuleerde daarom de volgende aanbeveling: 
 
Borg het registratieproces door intensief aandacht te blijven besteden aan de technische problemen 
omtrent het gehanteerde registratiesysteem, maar ook door actief naar medewerkers te 
communiceren op welke alternatieve (eenduidige) wijze registratie kan plaatsvinden. Bovendien is 
van belang te blijven investeren in de structurele en eenduidige registratie van aangiften. Eenduidige 
en structurele registratie van aangiften op de drie eilanden biedt het korps meer betrouwbare en 
bruikbare sturings- en opsporingsinformatie.  
 
2.3.2 Situatie 2014 
 
Volgens de beschrijving van het aangifteproces dienen alle aangiften, door alle afdelingen, te 
worden verwerkt in Actpol. Deze aangiften zouden vervolgens door middel van de 
coördinatiemodule in dit systeem worden verdeeld en doorgeleid. Tevens zou van de aangifte, 
onder hetzelfde nummer, een mutatie worden gemaakt met een verkorte weergave van de inhoud 
van de aangifte. In het jaarplan 2013 van het KPCN werd echter vermeld dat “in 2013 een keuze 
[wordt] gemaakt ten aanzien van de vormgeving van de te ontwikkelen recherchemodule binnen 
Actpol. Totdat deze beschikbaar is, wordt gebruik gemaakt van een door het RST beschikbaar 
gestelde rechercheapplicatie.”  
 
Uit de interviews blijkt dat alle afdelingen, met uitzondering van de opsporing, de aangiften 
structureel verwerken en registreren in Actpol. Hierop is in de laatste twee jaar intensief gestuurd. 
Het systeem genereert inmiddels ook managementinformatie. De afdeling Opsporing registreert niet 
in Actpol, omdat de recherchemodule nog in ontwikkeling is. Deze ontwikkeling loopt achter op de 
planning. Waar deze begin juni 2014 operationeel zou zijn, zal dit vermoedelijk pas in september van 
6
dit jaar het geval zijn. Bij afwezigheid van de recherchemodule registreert de afdeling Opsporing de 
aangiften in een Office-omgeving: de aangiften worden in Word opgenomen en in Excel wordt een 
zaaksoverzicht bijgehouden. Hierdoor is de gegenereerde managementinformatie nog niet 
compleet. 
 
Ten opzichte van 2012 is het systeem Actpol volgens de respondenten gebruiksvriendelijker 
geworden. Wel wordt het nog altijd als (te) langzaam ervaren. Om deze reden worden aangiften nog 
steeds regelmatig in klad opgenomen. De aangever moet vervolgens terugkomen om de later in 
Actpol ingevoerde aangifte te ondertekenen. Met verwachting wordt uitgekeken naar de invoering 
van de webversie van Actpol, waarvoor de medewerkers al zijn opgeleid. Deze zou sneller en meer 
gestructureerd zijn. De invoering hiervan is uitgesteld, maar zou op korte termijn plaatsvinden. 
Hiervoor was ten tijde van het onderzoek nog geen concrete datum vastgesteld. Overigens hebben 
de respondenten ook hoge verwachtingen van de recherchemodule. Volgens hen beschikt het KPCN 
met de invoering van de nieuwe webversie en de recherchemodule over een volwaardig 
                                                           
6
 Of dit ook daadwerkelijk gebeurd is, is niet onderzocht omdat het buiten de onderzoeksperiode van dit 
onderzoek valt. 
9 
 

7
regelmatig contact met het OM (zie hiervoor ook het rapport “De strafrechtketen nader bekeken” ). 
8
Overigens heeft het KPCN aangegeven dat in de evaluatie van het inrichtingsplan ook aandacht zal 
zijn voor de functie van een casescreener. Deze is in het huidige inrichtingsplan namelijk niet 
opgenomen. 
 
Op Saba en Sint-Eustatius voert een senior-medewerker de eerste screening uit. De zogenoemde 
zes-uurszaken worden door de BPZ opgepakt, de zwaardere zaken worden besproken met de 
afdeling Opsporing (in de persoon van een functionaris van de Incidentgerichte Opsporing die is 
gestationeerd op de Bovenwinden). Vervolgens wordt in overleg besloten of de BPZ of de afdeling 
Opsporing de zaak oppakt. Deze functionaris is overigens niet opgenomen in het inrichtingsplan van 
9
het KPCN, en blijft daardoor kwetsbaar: zijn aanwezigheid is niet gegarandeerd. Zedenzaken 
worden altijd door de afdeling Jeugd- en zedenzaken op Bonaire gecoördineerd. De prioritering en 
voortgang van de zaken wordt vervolgens besproken tussen de senior-medewerker, de chef BPZ en 
het OM (in wisselende samenstelling). De lijnen tussen het OM en het KPCN op beide eilanden zijn 
zeer kort. 
 
De prioritering op Bonaire, Saba en Sint-Eustatius is volgens de respondenten gebaseerd op de 
vraag: is er wel of geen opsporingsindicatie? Het KPCN en het OM hebben in hun jaarplannen 
verschillende speerpunten benoemd. Zo heeft het KPCN in zijn jaarplan voor 2013 de volgende 
speerpunten benoemd:  
 geweldscriminaliteit (inclusief zeden en straatroven); 
 jeugdcriminaliteit; 
 woning- en bedrijfsinbraken. 
Daarnaast hebben mensenhandel en lokale en internationale drugs- en wapenhandel “aandacht”. 
Verder reageert de afdeling Opsporing op die vormen van criminaliteit die niet als speerpunt zijn 
benoemd, maar wel maatschappelijk onrust met zich mee brengen. Als voorbeeld hiervan worden 
autodiefstallen genoemd, maar dit verschilt per eiland. Volgens respondenten zijn de speerpunten 
dermate ruim omschreven, dat er op basis van die speerpunten moeilijk keuzes gemaakt kunnen 
worden. Vanwege de (structurele) onderbezetting van het KPCN is het echter wel noodzakelijk om te 
prioriteren. Daarom wordt ook gekeken naar de urgentie: kan een zaak blijven liggen of moet er 
direct worden gehandeld? In het kader van het zicht op zaken wordt deze prioritering vervolgens 
met enige regelmaat besproken met het OM.  
 
2.5 Scholing 
 
2.5.1 Situatie 2012 
 
                                                           
7
De strafrechtketen BES nader bekeken: Een onderzoek naar de sturing van het OM op de opsporingszaken en 
de executie van strafrechtelijke vonnissen. Raad voor de Rechtshandhaving. 
8
 Naar verwachting wordt het eindrapport van de evaluatie in het eerste kwartaal van 2015 opgeleverd. 
9
 Zo was deze functionaris ten tijde van het onderzoek niet op de Bovenwinden vanwege een groot 
moordonderzoek op Bonaire. 
11 
 

praktijk onvoldoende invulling aan te geven. Het was binnen het KPCN nog niet gebruikelijk om 
elkaar aan te spreken op tekortkomingen. 
 
Het KPCN was zich wel bewust van het belang van het aanspreken op kwaliteit. In dit kader waren 
functioneringsgesprekken ingesteld, waarbij mensen werden aangesproken op de kwaliteit van hun 
prestaties. Hiermee wilde het KPCN het geven van feedback aan medewerkers structureel inbedden. 
De Raad onderkende de ontwikkeling die het korps doormaakte en de stappen die het KPCN reeds 
had gezet om zijn organisatie te professionaliseren, maar benadrukte het belang van concrete acties 
die zich richten op feedback en controle ‘on the job’ (zoals het paraferen van nagekeken aangiftes). 
Dit leidde tot de volgende aanbevelingen: 
 
Voer de functie van corrector in. Deze corrector, met kennis van en ervaring met het opnemen van 
aangiften, zal vanuit een non-hiërarchische positie aangiften op zowel inhoud als taal controleren.  
 
Organiseer de feedback op de kwaliteit van de dagelijkse taakuitvoering. Dit is een belangrijke 
voorwaarde voor het borgen van de kwaliteit in de organisatie. Stel in dit kader heldere procedures 
op, beleg verantwoordelijkheden hieromtrent bij functionarissen en stuur actief en structureel op het 
geven van feedback. Monitor de effecten van de kwaliteitscontrole.  
2.6.2 Situatie 2014 
 
Het KPCN heeft in de stroomschema’s beschreven dat functionarissen zijn aangewezen die een 
aangifte op kwaliteit en volledigheid beoordelen: de senior-medewerker of diens plaatsvervanger 
van de betreffende afdeling. Bij de afdeling Intake blijkt in de praktijk de chef Intake deze taak op 
zich te nemen. Binnen de BPZ worden de aangiftes niet alleen door een senior-medewerker, maar 
ook door een CvD gecontroleerd. Al deze functionarissen staan in een hiërarchische verhouding tot 
de verbalisanten. De kwaliteitscontrole is één van hun taken, waardoor het bij drukte niet altijd de 
gewenste prioriteit heeft. Overigens beoordelen ook de rechercheurs de aangifte nog op kwaliteit. 
Van hen wordt verwacht dat zij hun opmerkingen terugleggen bij de verbalisant of de betreffende 
afdeling, zodat deze zelf de aangifte aan kan passen. In de praktijk gebeurt dit door tijdgebrek 
regelmatig niet en vullen zij een aangifte zelf aan. Respondenten geven aan dat het in principe 
wenselijk zou zijn om een functionaris vrij te maken om de kwaliteit te beoordelen. Dit gaat echter 
ook ten koste van de toch al schaarse capaciteit in het korps. Omdat de controlemomenten nu 
geborgd zijn, zijn zij van mening dat de huidige werkwijze op zich afdoende moet zijn. 
 
Het geven van feedback is volgens de respondenten lange tijd niet vanzelfsprekend geweest binnen 
het KPCN en met name zijn voorganger, het Korps Nederlandse Antillen. Daarom vraagt dit veel 
aandacht en energie van de organisatie. De respondenten zien dat de betreffende functionarissen 
hier steeds meer mee bezig zijn, maar dat het nog altijd niet de gewoonte is. Dit geldt zowel het 
geven van (opbouwende) kritiek als het uitdelen van complimenten. Wel merken respondenten 
vanuit de gehele organisatie op dat de controles, in combinatie met de MBO4-opleiding, leiden tot 
het toenemen van de kwaliteit van de aangiften. Ook de beschrijving van het aangifteproces, 
waardoor meer uniform wordt gewerkt, zou hieraan bijdragen. 
 
13 
 

2.8 Onderzoeken van de behoeften en verwachtingen 
 
2.8.1 Situatie 2012 
 
Volgens het inrichtingsplan dient het proces Intake als een ‘volwaardig klantgericht proces’ te 
worden georganiseerd. Het KPCN had ten tijde van het vorige onderzoek aandacht voor de 
bejegening van aangevers en investeerde door middel van opleidingen en functioneringsgesprekken 
in de servicegerichtheid van de organisatie. De Raad concludeerde echter ook dat het KPCN geen 
zicht had op de behoeften van de aangevers. Vandaar dat de Raad de volgende aanbeveling 
formuleerde: 
 
Onderzoek de behoeften en verwachtingen van de aangever binnen het aangifteproces. Betrek de 
resultaten van dit onderzoek bij het opstellen van richtlijnen ten aanzien van de bejegening van 
aangevers. Houd hierbij rekening met de soms verschillende behoeften op de kleinere eilanden. 
2.8.2 Situatie 2014 
 
Het KPCN heeft de behoeften en verwachtingen van de aangever binnen het aangifteproces niet 
onderzocht. Wel geeft het korps aan belang te hechten aan de mening van de burger. Het KPCN 
schrijft in zijn jaarplan 2013: “Niet wijzelf beoordelen de organisatie. Ons uitgangspunt is dat wij 
12
uiteindelijk van de burger en onze partners vernemen dat het politiekorps op deze manier gekend 
wordt.” Verschillende respondenten geven aan dat het wenselijk is om het aangiftegedrag te 
onderzoeken. Enerzijds om te investeren in het klantperspectief van de medewerkers, anderzijds om 
zicht te krijgen op de aangiftebereidheid. 
 
2.9 Terugkoppeling en nazorg 
 
2.9.1 Situatie 2012 
 
De Raad concludeerde dat terugkoppeling door de politie slechts sporadisch plaatsvond. Het KPCN 
had wel het voornemen geuit om in 2012 verder vorm te geven aan de nazorg ten behoeve van 
aangevers. Het OM informeerde de aangevers standaard over het aanbrengen van een zaak op een 
zitting. De Raad gaf aan belang te hechten aan intensieve aandacht voor de terugkoppeling naar de 
aangevers. Dit dient ter vergroting van de burgertevredenheid over, het vertrouwen in en het zicht 
op de werkwijze van de politie. Onder het motto ‘contact houden helpt’ formuleerde de Raad de 
volgende aanbeveling: 
 
Beschrijf hoe de terugkoppeling en nazorg aan aangevers moet plaatsvinden, stel hiertoe een 
tijdsplanning op en stuur op de uitvoering.  
 
                                                           
12
 Dit verwijst naar de missie van het KPCN: “het KPCN staat voor een integere en betrouwbare politie 
organisatie, die zegt wat ze doet en doet wat ze zegt. Een organisatie die waakzaam en dienstbaar is, en 
daadkrachtig en professioneel optreedt: vriendelijk als het kan, streng als het moet.” 
15 
 

met het nader uitwerken van de ketenbrede slachtofferinformatie (inclusief OM en het bureau 
Slachtofferhulp). In dit verband heeft de korpschef recent ook overleg gehad met het OM en bureau 
Slachtofferhulp. Het KPCN is voornemens om per 1 augustus 2014 elke aangever te informeren over 
wat deze verder in het proces mag verwachten van de verschillende partners. Dit zal zowel 
mondeling als schriftelijk worden meegedeeld. Bij de aangifte zal automatisch als bijlage een 
informatiebrief worden uitgeprint. Deze wordt in de voorkeurstaal (Nederlands, Papiaments, Spaans 
of Engels) uitgereikt. In de brief staat beschreven dat aangevers worden geïnformeerd als een zaak 
wordt overgedragen aan het OM of als een zaak wordt geseponeerd. 
 
  
17 
 

Er zijn binnen het aangifteproces verschillende controlemomenten benoemd. Binnen de organisatie 
is duidelijk wie in dit kader verantwoordelijk zijn. Vaak is dit echter één van de vele taken van de 
betreffende functionarissen. Het blijft wenselijk om hiervoor een functionaris vrij te maken, maar 
gezien de beperkte capaciteit binnen het KPCN heeft de Raad begrip voor de gekozen werkwijze.  
De controles leiden tot een toename van de kwaliteit van de aangiften. Wel is het zo dat de 
beheersing van de Nederlandse taal en het omschrijven van de redenen van wetenschap belangrijke 
aandachtspunten blijven. Binnen het KPCN is steeds meer aandacht voor het geven van feedback, 
hoewel dit nog altijd niet de gewoonte is. Het open met elkaar bespreken van bijvoorbeeld de 
kwaliteit van een aangifte vraagt om een hoge mate van taakvolwassenheid, waar blijvend in 
geïnvesteerd moet worden. 
 
Ten opzichte van 2012 zijn de aangifteruimtes op Bonaire aanzienlijk verbeterd. Hoewel de situatie 
op de locatie Playa nog enkele tekortkomingen kent, voldoet deze in afwachting van het afronden 
van de ver- en nieuwbouw van het hoofdbureau. 
 
Hoewel enkele respondenten hebben aangegeven hier wel behoefte aan te hebben, concludeert de 
Raad dat geen opvolging is gegeven aan de aanbeveling om de behoeften en verwachtingen van de 
aangever te onderzoeken. Het KPCN heeft in zijn jaarplan 2013 wel aangegeven belang te hechten 
aan de mening van de burger. Het is echter niet duidelijk op welke wijze en termijn het korps hier 
invulling aan gaat geven.  
 
De terugkoppeling door zowel het KPCN als het OM vindt nog altijd niet structureel plaats, waardoor 
aangevers maar in beperkte mate worden geïnformeerd. Dit is en blijft een belangrijk 
aandachtspunt. Hoewel de terugkoppelmomenten inmiddels zijn beschreven en er incidentele 
initiatieven zijn geweest om dit onderdeel van het aangifteproces op te pakken, is er in de praktijk 
sinds 2012 weinig verbeterd. De inspanningen van het KPCN, en met name de chef Intake om hier 
hernieuwde prioriteit aan te geven zijn dan ook zeer wenselijk. Het KPCN en het OM dienen volgens 
de Raad met hoge prioriteit alsnog invulling te geven aan de aanbevelingen die betrekking hebben 
op de terugkoppeling. 
19 
 

