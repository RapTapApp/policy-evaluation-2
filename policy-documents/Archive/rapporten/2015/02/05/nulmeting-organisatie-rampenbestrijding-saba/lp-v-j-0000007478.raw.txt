 
    
Nulmeting organisatie 
rampenbestrijding Saba 
 
 
 
Datum  14 oktober 2014 
Status  definitief 
 
 
 
              

Nulmeting organisatie rampenbestrijding Saba 2014 
Voorwoord  4 
Samenvatting  5 
1 Inleiding  9 
1.1 Aanleiding en doel  9 
1.2 Onderzoeksvraag  10 
1.3 Reikwijdte van het onderzoek  10 
1.4 Onderzoekskader  10 
1.5 Methode van onderzoek  11 
1.6 Leeswijzer  11 
2 Karakteristiek Saba  13 
3 Bevindingen  15 
3.1 Maatgevend scenario en de daarbij behorende prestaties  15 
3.2 Melding, alarmering en opschaling  18 
3.3 Informatiemanagement  19 
3.4 Crisiscommunicatie/voorlichting  19 
3.5 Leiding en coördinatie  20 
3.6 Opvang en verzorging en CRIB  21 
3.7 GHOR  21 
3.8 Opleiden, trainen en oefenen  22 
4 Algehele conclusie en aanbevelingen  24 
 
Bijlage 1 Afkortingen  27 
Bijlage 2 Onderzoekskader  29 
Bijlage 3 Bronnen  31 
Bijlage 4 Scenario praktijktoets  32 
Colofon  33 
 
  
 Pagina 3 van 33 
 

Nulmeting organisatie rampenbestrijding Saba 2014 
Samenvatting 
 
Aanleiding 
De Inspectie Veiligheid en Justitie (verder de Inspectie) houdt toezicht op de brandweer en de 
voorbereiding op de rampenbestrijding en crisisbeheersing in de veiligheidsregio’s in Europees-
Nederland en de BES.  
De Rijksvertegenwoordiger heeft in een brief aan de gezaghebbers van de eilanden 
aangekondigd dat de Inspectie gaat toetsen of de plannen die de eilanden hebben opgesteld ten 
behoeve van de rampenbestrijding en crisisbeheersing in de praktijk leiden tot het kunnen 
bestrijden van een mogelijke ramp. Gelijktijdig bestaat op de eilanden de wens om onafhankelijk 
te laten vaststellen wat de huidige stand van zaken is in de voorbereiding op de 
rampenbestrijding en crisisbeheersing.  
Dit alles heeft er toe geleid dat de Inspectie dit onderzoek gestart is naar de voorbereiding op de 
rampenbestrijding BES. Het rapport is een eerste weergave van het toezicht op de 
rampenbestrijding en crisisbeheersing. 
 
Het onderzoek 
Over de voorbereiding op de rampenbestrijding en crisisbeheersing is nog niet eerder door de 
Inspectie gerapporteerd. Dit onderzoek is bedoeld om vast te leggen wat de actuele stand van 
zaken is van deze voorbereiding, een zogeheten nulmeting. 
   
Door gebruik te maken van documentstudie, interviews en een praktijktoets geeft de Inspectie 
antwoord op de centrale onderzoeksvraag voor dit onderzoek: 
‘In welke mate is de rampbestrijdingsorganisatie van het eiland Saba op het moment van meten 
voorbereid op het bestrijden van rampen of crises?’ 
Om deze hoofdvraag te kunnen beantwoorden maakt de Inspectie gebruik van de volgende 
deelvragen: 
A. Op welke maatgevende ramp wil het Openbaar Lichaam Saba voorbereid zijn? 
B. Wat moeten de hulpverleningsdiensten en de rampbestrijdingsorganisatie presteren om het  
maatgevende scenario te kunnen bestrijden? 
C. Zijn de hulpverleningsdiensten en de rampenbestrijdingsorganisatie in staat om 
daadwerkelijk invulling te geven aan deze ambities? 
 
Bevindingen en analyse op hoofdlijnen 
Door het van kracht worden van de Veiligheidswet BES op 10 oktober 2010 moet de 
rampenbestrijdingsorganisatie opnieuw worden opgericht/ingericht. Een proces waaraan door 
het Openbaar Lichaam Saba nog volop wordt gewerkt. 
1
Saba heeft in de basis de plannen op orde. Deelplannen en procedures zijn nog in ontwikkeling 
of bewerking. In het risicoprofiel en het beleidsplan zijn zeven scenario’s aangemerkt als 
prioriteit, te weten vliegtuigongeval, aardverschuiving, communicatie uitval, energie uitval, 
orkaan, explosie brandstoftank haven en oil spill. Hierbij is geen scenario aangemerkt als 
2
maatgevend scenario voor het eiland. Bij de hiervoor genoemde scenario’s is niet aangegeven 
van welke hulpvraag moet worden uitgegaan, derhalve is ook niet beschreven welke prestaties 
geleverd moeten worden.  
 
In de interviews geven de leidinggevenden van de hulpdiensten aan te verwachten bij de meeste 
beschreven scenario’s niet over voldoende personele capaciteit te kunnen beschikken. Een grote 
                                                
 
 
 
1
  Het gaat hier om het risicoprofiel, het beleidsplan en het rampen- en crisisplan. 
2
 Dit is een scenario waarmee inzicht wordt verkregen in de situaties die bepalend zijn voor de omvang, het 
materieel en het materiaal van de hulpverleningsdiensten en de rampenbestrijdingsorganisatie. 
  
 Pagina 5 van 33 
 

Nulmeting organisatie rampenbestrijding Saba 2014 
Algehele conclusie 
 
De rampbestrijdingsorganisatie van het eiland Saba is op het moment van meten mede door de 
beperkte hulpverleningscapaciteit in beperkte mate voorbereid op het bestrijden van rampen of 
crises en is in hoge mate afhankelijk van bijstand en zelfredzaamheid. 
 
Nog niet alle convenanten en regelingen genoemd in de veiligheidswet BES zijn opgesteld of 
bestuurlijk bekrachtigd. 
 
Aanbevelingen 
De Inspectie realiseert zich dat de rampenbestrijdingsorganisatie op Saba in opbouw is en dat de 
verdere ontwikkeling van deze organisatie in stappen plaats moet vinden. Daarnaast speelt mee 
dat op het eiland maar een beperkte hulpverleningscapaciteit aanwezig is. Dit in overweging 
nemende komt de Inspectie tot de volgende aanbevelingen: 
 
Aanbevelingen aan het Bestuurscollege: 
1. Maak een heldere keuze voor het maatgevend scenario waarop de 
hulpverleningsdiensten zich moeten voorbereiden en stel de bestuurlijke ambitie 
hiervoor vast. 
2. Leg prioriteit bij het uitwerken van de deelplannen van alle bij de rampenbestrijding en 
crisisbeheersing betrokken partijen, zodat taken en de daarbij benodigde capaciteit 
duidelijk worden. 
3. Breng in beeld aan welke bijstand mogelijk behoefte is, maak een overzicht van wie 
welke bijstand op welke wijze zou kunnen verlenen en maak afspraken met betrekking 
tot deze bijstand. 
4. Geef prioriteit aan het op sterkte brengen en houden van de hulpverleningsdiensten in 
het bijzonder de brandweer. 
5. Zorg voor een robuuste gemeenschappelijke meldkamer en een betrouwbaar 
verbindingsnetwerk. 
6. Maak de gemeenschappelijke meldkamer onderdeel van de hoofdstructuur van de 
rampenbestrijding en crisisbeheersing. 
7. Zorg dat alle medewerkers in de rampenbestrijding tenminste over goede 
basisvaardigheden beschikken door te voorzien in voldoende opleidingen, trainingen en 
oefeningen. 
8. Zorg dat de structuur van de geneeskundige kolom goed aansluit bij de andere 
structuren binnen de rampenbestrijdingsorganisatie. 
 
Aanbevelingen aan de korpsbeheerder en de NCTV: 
1. Zorg dat convenanten en regelingen die voortvloeien uit de Veiligheidswet BES worden 
opgesteld en bestuurlijk vastgesteld. 
Indien in gezamenlijkheid wordt besloten dat geen invulling wordt gegeven aan het 
opstellen van regelingen leg dit dan vast. 
  
 Pagina 7 van 33 
 

Nulmeting organisatie rampenbestrijding Saba 2014 
1 Inleiding 
 
 
1.1 Aanleiding en doel 
 
Aanleiding 
De Inspectie Veiligheid en Justitie (verder de Inspectie) houdt toezicht op de brandweer en de 
voorbereiding op de rampenbestrijding en crisisbeheersing in de veiligheidsregio’s en de BES. 
Onder voorbereiding verstaat de Inspectie het maken van plannen en procedures voor de 
rampenbestrijding en crisisbeheersing en het opleiden, trainen en oefenen van functionarissen 
met een taak in de rampenbestrijding en crisisbeheersing. 
Tot dit jaar is het toezicht op deze gebieden op Saba niet ingevuld. Wel is op verzoek van de 
Rijksvertegenwoordiger een toetsingskader BES opgesteld voor de planvormen die in de 
3
Veiligheidswet BES worden voorgeschreven. Het gaat hierbij om de risicoprofielen, de 
beleidsplannen en de rampen- en crisisplannen van de eilanden. De Inspectie heeft de 
Rijksvertegenwoordiger met betrekking tot de toetsing geadviseerd. 
 
Hoewel al langere tijd een rampenbestrijdingsorganisatie op de BES-eilanden bestond, moet 
deze door het van kracht worden van de Veiligheidswet BES op 10 oktober 2010 opnieuw 
worden opgericht/ingericht.  
In de eerste fase van deze opbouw heeft het Openbaar Lichaam Saba vorig jaar de plannen die 
vereist zijn op basis van de Veiligheidswet BES aangeboden aan de Rijksvertegenwoordiger. 
Deze plannen, die de basis zijn van de voorbereiding op de rampenbestrijding, zijn door de 
Rijksvertegenwoordiger getoetst aan de hand van het door de Inspectie opgestelde 
toetsingskader en vervolgens goedgekeurd. De eilanden voldoen hiermee aan de wettelijke 
vereisten ten aanzien van de planvorming. 
Daarnaast is het Openbaar Lichaam bezig met het oprichten van een rampenbureau. 
 
De Inspectie heeft een eigenstandige rol als toezichthouder op onder andere de 
rampenbestrijding en crisisbeheersing. Na de plantoetsing door de Rijksvertegenwoordiger 
onderzoekt de Inspectie of de plannen in de praktijk leiden tot het kunnen bestrijden van een 
mogelijke ramp. De Rijksvertegenwoordiger heeft dit in een brief aan de gezaghebbers van de 
eilanden aangekondigd. Gelijktijdig bestaat op Saba de wens om onafhankelijk te laten 
vaststellen wat de huidige stand van zaken is in de voorbereiding op de rampenbestrijding en 
crisisbeheersing. 
 
Onderzoeksdoel 
Dit onderzoek is bedoeld om voor de betrokken partijen in beeld te brengen wat de actuele 
situatie is ten aanzien van de voorbereiding op de rampenbestrijding en crisisbeheersing, 
waardoor de voorbereiding en het optreden van de bij de rampenbestrijding en crisisbeheersing 
betrokken actoren verder ontwikkeld kunnen worden. Hierbij is als uitgangspunt genomen dat 
het risicoprofiel van Saba beschrijft waar de rampenbestrijdingsorganisatie op voorbereid moet 
zijn. Vervolgens beschrijven het beleidsplan en het rampen- en crisisplan wat het ambitieniveau 
is van het eilandelijk bestuur, kortom wat men wil. Uit onderzoek ter plaatse komt tenslotte naar 
voren waartoe de rampenbestrijdingsorganisatie in staat is, wat men kan. 
 
 
 
                                                
 
 
 
3
 Wet van 30 september 2010, houdende bepalingen over de politie en over de brandweerzorg, de 
rampenbestrijding en de crisisbeheersing op Bonaire, Sint Eustatius en Saba (Veiligheidswet BES) 
  
 Pagina 9 van 33 
 

Nulmeting organisatie rampenbestrijding Saba 2014 
regelgeving (Veiligheidswet BES, Besluit brandweer BES en mandaatregeling korpsbeheer politie 
en brandweer BES 2012) en, voor zover beschikbaar, hieraan gerelateerde deelplannen en 
procedures. Tevens is tijdens de praktijktoets het optreden mede afgezet tegen de plannen en 
procedures, zoals die zijn vastgesteld door de korpsbeheerder, de Minister van Veiligheid en 
Justitie. 
 
Het onderzoekskader is opgenomen in bijlage 2 en geeft een korte beschrijving van de hiervoor 
gebruikte bronnen. Een korte beschrijving van het scenario voor de praktijktoets is opgenomen 
in bijlage 4. 
 
 
1.5 Methode van onderzoek 
 
De Inspectie heeft het onderzoek uitgevoerd in de periode februari - april 2014. 
 
Voor het onderzoek zijn de (deel)plannen die betrekking hebben op de voorbereiding van de 
rampenbestrijding bestudeerd. Naast het risicoprofiel, het beleidsplan en het rampen- en 
crisisplan gaat het hierbij om de (deel)plannen van het Korps Politie Caribisch Nederland (KPCN), 
het brandweerkorps Caribisch Nederland (BKCN), het eindverslag GHOR structuur Saba en het 
Projectplan SIGMA op Bonaire, Saba en Sint Eustatius.   
 
Voor Saba zijn interviews gehouden met de gezaghebber, de korpschef van het KPCN in 
aanwezigheid van het hoofd basispolitie en het hoofd informatie, intake en ondersteuning, de 
algemeen commandant BKCN, de lokaal commandant brandweer, een arts van het ziekenhuis, 
het hoofd Operatien van de Koninklijke Marechaussee (KMar), de coördinator Caribisch gebied 
van het Rode Kruis, de airportmanager en de kwartiermaker GHOR Caribisch gebied. De 
verslagen van de interviews zijn aan de geïnterviewden voor wederhoor voorgelegd. 
 
Op het eiland is een praktijktoets uitgevoerd. De praktijktoets is uitgevoerd in de vorm van een 
alarmerings- en opkomstoefening op basis van het scenario van een explosie en brand in de 
powerplant met aanvullend de opdracht voor het Commando Plaats Incident (CoPI) en het 
Emergency Operation Center (EOC) om één eerste overleg te houden om door de Inspectie 
voorgelegde vragen te beantwoorden. Tijdens de praktijktoets zijn daarnaast aan de deelnemers 
vragenformulieren met vragen over opleiden en oefenen uitgedeeld met het verzoek deze in te 
vullen. 
 
De rapportage is zodanig opgesteld, dat de anonimiteit van de betrokken functionarissen zoveel 
mogelijk is gewaarborgd en dat uitspraken of beweringen niet zijn terug te voeren op individuele 
personen. Het concept van het rapport is ter controle op feitelijke onjuistheden voorgelegd aan 
de waarnemend gezaghebber en de eilandsecretaris. 
 
 
1.6 Leeswijzer 
 
De voorbereiding op de rampenbestrijding en crisisbeheersing op Saba moet in de juiste context 
worden geplaatst. Deze context wordt in hoofdstuk twee kort geschetst. 
In hoofdstuk drie worden in aparte paragrafen de bevindingen en de analyse van de bevindingen 
weergegeven van achtereenvolgens het maatgevende scenario en de daarbij horende prestaties, 
melding, alarmering en opschaling, informatiemanagement, crisiscommunicatie/voorlichting, 
leiding en coördinatie, opvang en verzorging en CRIB, GHOR en opleiden, trainen en oefenen. 
Elke paragraaf wordt afgesloten met één of meer deelconclusies. 
In hoofdstuk vier wordt een ‘over all’ beschouwing gegeven over de probleemstelling en de 
deelconclusies en wordt antwoord gegeven op de onderzoeksvragen gevolgd door een aantal 
aanbevelingen. 
 
  
 Pagina 11 van 33 
 

Nulmeting organisatie rampenbestrijding Saba 2014 
2 Karakteristiek Saba 
 
Saba ligt 30 kilometer ten zuidwesten van Sint Maarten en behoort tot de zogeheten Kleine 
Antillen. Het is ongeveer 4,5 kilometer in doorsnee en de oppervlakte is 13 km². Saba bestaat 
uit een slapende vulkaan met vier lavakoepels. De hellingen lopen steil af naar zee en de kust is 
rotsachtig. De vulkaan Mount Scenery is met zijn 877 meter het hoogste punt van Caribisch 
Nederland én van het gehele Koninkrijk der Nederlanden. Het klimaat is vochtig tropisch; het 
eiland is begroeid met secundair regenwoud. Ten noorden van Saba ligt een klein onbewoond 
rotseilandje dat ook tot het eilandgebied behoort: Green Island. 
 
Sinds 10 oktober 2010 vormt Saba bestuurlijk als Openbaar Lichaam Saba (OLS) een bijzondere 
gemeente binnen Nederland. Voor die tijd maakte het deel uit van de Nederlandse Antillen. 
Per 10 oktober 2010 is een Exclusieve Economische Zone van 200 zeemijl buiten de Sabaanse 
basislijn ingesteld (voor zover deze niet de wateren van omringende staten zou overlappen). 
Door deze maatregel heeft Nederland het exclusieve recht op onder meer de exploitatie van de 
grondstoffen en visserij. De bedoeling hiervan is de ecologisch zeer belangrijke Sababank (even 
ten zuiden van Saba), onderdeel van het Saba National Marine Park, te beschermen. 
 
Saba heeft ongeveer 2000 inwoners. Ongeveer twee derde van de bevolking heeft de 
Nederlandse nationaliteit, maar circa 45% is op het eiland zelf geboren. Van de autochtone 
bevolking is ongeveer de helft blank. Verder zijn veel bewoners afkomstig van andere (ei)landen 
in de regio. 
 
Saba leeft van toerisme en bezit sinds 1988 een medische faculteit, de Saba University School of 
Medicine, die veel studenten uit de Verenigde Staten trekt. 
 
 
 
Ten behoeve van de rampenbestrijding en crisisbeheersing heeft Saba een 
rampenbestrijdingsorganisatie met een hoofdstructuur die bestaat uit een Commando Plaats 
Incident (CoPI) en een Emergency Operations Center (EOC) dat de functie van eilandelijk 
beleidsteam vervult. Ter uitvoering van de taken die, naast de taken die een eventueel CoPI 
uitvoert, uitgevoerd moeten worden tijdens een ramp of crisis zijn kleine gespecialiseerde 
teams, Emergency Support Functions groepen (ESF-groepen) benoemd. 
 
  
 Pagina 13 van 33 
 

Nulmeting organisatie rampenbestrijding Saba 2014 
3 Bevindingen 
 
 
3.1 Maatgevend scenario en de daarbij behorende prestaties 
 
Het bestuur van Saba heeft met ondersteuning van deskundige hulp vanuit Nederland in 2012 
het risicoprofiel voor het eiland op laten stellen. In dit risicoprofiel zijn elf ramptypes aangemerkt 
als mogelijk. Deze ramptypes zijn uitgewerkt en vervolgens beoordeeld op impact en 
waarschijnlijkheid. Hiertoe zijn scenario’s opgesteld, waarbij als uitgangspunt is genomen dat 
operationele inzet mogelijk is. Na de beoordeling bleek dat zeven scenario’s hoog scoorden wat 
betreft impact en waarschijnlijkheid. Deze zeven scenario’s zijn vervolgens gebruikt als input 
voor het maken van keuzes in het beleidsplan. Het gaat hierbij om de scenario’s: 
  vliegtuigongeval; 
  aardverschuiving; 
  communicatie uitval; 
  energie uitval; 
  orkaan; 
  explosie brandstoftank haven; 
  oil spill. 
 
Uit het risicoprofiel is niet op te maken hoe de weging van de gekozen scenario’s  op 
waarschijnlijkheid en de impactcriteria is geweest om tot de keuze te komen. Wel staat 
aangegeven dat in een werkconferentie 22 crisistypen door diverse experts en betrokkenen bij 
de crisisbeheersing zijn beoordeeld. 
 
In het beleidsplan van Saba heeft het bestuur geen ambitie uitgesproken om de zeven scenario’s 
5
die in het risicoprofiel worden genoemd verder uit te werken in plannen . In het beleidsplan is 
ook geen uitspraak gedaan welke van de zeven scenario’s moet worden aangemerkt als 
maatgevend voor het eiland. Met maatgevend wordt bedoeld representatief voor het eiland en 
bepalend voor de omvang van de hulpverleningscapaciteit. 
 
Uit de interviews die de Inspectie in maart 2014 heeft gehouden komt naar voren dat, doordat 
het eiland qua oppervlak niet zo groot is en een klein aantal bewoners heeft, elk incident al een 
behoorlijke impact heeft op het eiland. De respondenten geven aan dat vooral het neerstorten 
van een vliegtuig als groot risico wordt ervaren en dan met name als het vliegtuig in zee terecht 
zou komen. Als tweede groot risico wordt de elektriciteitscentrale aan de haven genoemd. 
Vervolgens worden ook orkanen als belangrijk risico gezien, waarbij wordt opgemerkt dat men 
zich daar goed op heeft voorbereid ook omdat in het verleden ervaren is wat de gevolgen van 
deze orkanen kunnen zijn. 
 
Uit de interviews komt met betrekking tot één risico naar voren dat de gevolgen van het 
beschreven scenario in dat risicoprofiel enigszins onderbelicht lijken te zijn. Het gaat hierbij om 
het tankstation aan de haven. Het tankstation voorziet in de brandstofbehoefte van het 
wagenpark op het eiland en in de levering van flessengas aan de bewoners ten behoeve van het 
koken. Een brand en/of explosie bij dit tankstation zal niet alleen leiden tot schade, vervuiling 
van het Marine park en buitengebruik stellen van de haven (zoals beschreven in het risicoprofiel 
onder het scenario ‘explosie brandstof’), maar ook leiden tot economische gevolgen en 
maatschappelijke onrust als gevolg van tekorten die hierdoor kunnen ontstaan. 
 
                                                
 
 
 
5
 Inmiddels zijn in juni 2014 met hulp vanuit Nederland twee rampbestrijdingsplannen opgesteld. 
  
 Pagina 15 van 33 
 

Nulmeting organisatie rampenbestrijding Saba 2014 
In het beleidsplan geeft het Openbaar Lichaam aan dat de hulpverleningscapaciteit op het eiland 
beperkt is en dat er beperkte mogelijkheden zijn voor bijstand. 
 
De uitruksterkte van de brandweer op Saba bestaat uit zes personen, inclusief de lokaal 
commandant, die van zonsopgang tot zonsondergang werken en daarbuiten geconsigneerd zijn. 
Hiermee zit het korps vier personen onder de sterkte zoals die is opgenomen in het O&F rapport 
6
Brandweerkorps CN 2012 . Inmiddels zijn drie adspirant-brandwachten op het eiland aangesteld. 
Het korps heeft de beschikking over een tankautospuit, een personeelswagen en twee quads 
(naast het specifieke voertuig voor vliegtuigbrandbestrijding). Bij een groter incident is al het 
7
personeel nodig om alle voertuigen conform de uitrukprocedure te kunnen bemensen. 
 
De politie op Saba kan voor de basispolitiezorg (BPZ) formatief beschikken over acht 
politiemedewerkers, een zogeheten barioregisseur (buurtregisseur) en een chef. Momenteel 
wordt door de Koninklijke Marechaussee (KMar) met vier fte ondersteuning verleend om op 
voldoende sterkte te blijven. 
 
De KMar op de BES bestaat in totaal uit 41 personen op de drie eilanden. Het grootste deel 
daarvan is gestationeerd op Bonaire.  
Daarnaast zijn KMar-mensen voor BPZ-taken ingehuurd voor de politie op Bonaire (10), Saba (3 
+ een chef BPZ) en Sint Eustatius (3 + een chef BPZ). Zij vallen qua aansturing onder de 
korpschef van het korps Politie Caribisch Nederland. 
Op Saba voert de KMar de taken op het vliegveld uit (o.a. politietaak en grensbewaking) zoals ze 
die ook in Nederland hebben. Hiervoor heeft de KMar de beschikking over drie medewerkers. 
 
Het eiland beschikt over een klein ziekenhuis met acht bedden. Voor de spoedeisende hulp zijn 
twee ambulances op het eiland inzetbaar.  
Het ziekenhuis geeft aan in staat te zijn twee tot vier zwaargewonden gedurende maximaal acht 
uur stabiel te kunnen houden. Deze zwaargewonden moeten zo snel als mogelijk is, vervoerd 
worden naar beter toegeruste ziekenhuizen buiten het eiland. Voor dit vervoer staat op Sint 
Eustatius een helikopter ter beschikking en verder zou gebruik kunnen worden gemaakt van de 
toestellen van de luchtvaartmaatschappij die op het eiland vliegt. Alles boven de vier slachtoffers 
gaat boven de capaciteit van het ziekenhuisje. 
Op basis van de scenariobeschrijvingen in het risicoprofiel is een aantal van vier tot zestien 
zwaargewonde slachtoffers een realistisch te verwachten aantal. 
 
De Rode Kruis organisatie speelt niet echt een rol binnen de rampenbestrijdingsorganisatie. Er is 
een voltallig bestuur, maar het is lastig om voldoende vrijwilligers te krijgen en te behouden. 
Daarnaast kan volgens zeggen de samenwerking tussen Rode Kruis en lokale overheid beter. 
 
Met betrekking tot de hulpverleningscapaciteit merken alle geïnterviewden op dat de 
zelfredzaamheid en de bereidheid om hulp te verlenen bij de eiland bewoners zeer groot zijn. 
Het wordt zelfs als sterkste punt in het kader van de rampenbestrijding en crisisbeheersing 
genoemd. 
 
 
 
 
                                                
 
 
 
6
 Het O&F rapport Brandweerkorps CN 2012 is een voorstel van het korps uit 2012 aan de korpsbeheerder 
voor een nieuw O&F-rapport, waarin een beschouwing is opgenomen over de formatie ten opzichte van de 
formatie zoals beschreven in het formatieplan van 23 juni 2010. 
7
 Stadsuitrukprocedure BKCN Saba, februari 2014 
  
 Pagina 17 van 33 
 

Nulmeting organisatie rampenbestrijding Saba 2014 
het EOC compleet. Er is geen CoPI ter plaatse gekomen (de CoPI-leden nemen plaats in het 
EOC) en er zijn geen ESF-groepen opgeroepen. 
 
Deelconclusies 
 
De Inspectie concludeert dat de alarmering en opschaling tijdens de praktijktoets naar behoren 
heeft gewerkt, maar een groot afbreukrisico kent door de afhankelijkheid van mobiele telefoons. 
 
De Inspectie constateert dat geen convenant is opgesteld zoals gesteld in artikel 65 van de 
Veiligheidswet BES. 
 
Doordat de gemeenschappelijke meldkamer geen onderdeel vormt van de hoofdstructuur en er 
geen convenant is kan onvoldoende invulling worden gegeven aan de regiefunctie van de 
meldkamer. 
 
 
3.3 Informatiemanagement 
 
Er is nog geen ministeriele regeling vastgesteld waarin regels gesteld worden over de 
informatievoorzieningen van en het gebruik daarvan door de politie, het brandweerkorps en de 
diensten van de openbare lichamen die betrokken zijn bij het bestrijden van incidenten of 
rampen, zoals gesteld in artikel 69 van de Veiligheidswet BES. 
 
In het beleidsplan is opgenomen dat de meldkamer een coördinerende rol zou kunnen spelen in 
het informatiemanagement. De meldkamer maakt echter geen deel uit van de hoofdstructuur 
van de rampenbestrijdings- en crisisbeheersingsorganisatie. Als beleidsvoornemen is opgenomen 
dat de interne communicatiestructuur van het Openbaar Lichaam verbeterd moet worden. 
 
In het rampen- en crisisplan is vastgelegd langs welke weg informatie wordt gedeeld. Het komt 
er op neer dat de leidinggevende van de brandweer de gezaghebber informeert tenzij sprake is 
van een CoPI in welk geval de CoPI-coördinator de gezaghebber informeert. Verder is vastgelegd 
dat monodisiciplinair informatie-uitwisseling plaats vindt tussen het CoPI en het Emergency 
Operations Center (EOC).  
 
Op Saba wordt geen gebruik gemaakt van een netcentrische werkwijze of een netcentrisch 
systeem.  
 
In de praktijktoets is geen sprake geweest van een CoPI. Er is alleen een EOC geformeerd. 
Informatiemanagement is derhalve niet uitgevoerd. 
 
Deelconclusies 
 
De Inspectie constateert dat geen ministeriele regeling is opgesteld met betrekking tot de 
informatievoorzieningen zoals gesteld in artikel 69 van de Veiligheidswet BES. 
 
De Inspectie constateert dat het informatiemanagement nog niet voldoende vorm heeft 
gekregen en dat geen netcentrische werkwijze wordt gehanteerd. 
 
 
3.4 Crisiscommunicatie/voorlichting 
 
In het beleidsplan is als beleidsvoornemen opgenomen dat het Openbaar Lichaam tijdens 
rampen en crises de informatie aan de burgers over aard, oorzaak en handelingsperspectieven 
verzorgt. Een en ander in afstemming en samenwerking met de overige crisispartners. 
  
 Pagina 19 van 33 
 

Nulmeting organisatie rampenbestrijding Saba 2014 
Het EOC wordt voorgezeten door de gezaghebber, waarbij hij geadviseerd wordt door de 
aanwezige beleidsteamleden. 
Omdat het eiland klein is in oppervlakte en maar circa 2000 inwoners heeft en derhalve in die 
opzichten overzichtelijk is, lijkt dit tijdens de praktijktoets niet tot problemen te leiden en voert 
het EOC de taken van zowel CoPI als EOC uit. De goede plaatselijke bekendheid van de 
teamleden speelt hierbij ook een rol. 
Het is noodzakelijk om de teams en teamsamenstellingen in het rampen- en crisisplan in 
overeenstemming te brengen met de mogelijkheden die er in werkelijkheid zijn.  
 
Deelconclusie 
 
De Inspectie constateert dat het Openbaar Lichaam tijdens de praktijktoets in staat lijkt te zijn 
invulling te geven aan de in dit plan genoemde taken voor zowel CoPI als EOC. 
Dit wordt echter niet gedaan conform het in het rampen- en crisisplan opgenomen model.  
 
 
3.6 Opvang en verzorging en CRIB 
 
De taken op het gebied van opvang en verzorging en de registratie van slachtoffers (CRIB) 
worden niet zoals in Europees Nederland door aparte teams, maar door een ESF-groep 
uitgevoerd. Omdat geen deelplannen zijn ontvangen is het de Inspectie ook niet duidelijk of en 
zo ja bij welke ESF-groep deze processen zijn ondergebracht. 
 
Uit de interviews komt naar voren dat in zo’n kleine gemeenschap al snel sprake is van 
persoonlijke betrokkenheid bij de slachtoffers van een incident. Vanuit dit gegeven is het 
belangrijk dat een goede aansluiting is tussen de psychosociale nazorg (verzorgd door de 
medische keten) en de andere nazorg processen. Aangezien de deelplannen nog niet zijn 
uitgewerkt of in ieder geval nog niet klaar zijn kan niet worden vastgesteld of deze aansluiting 
voldoende geborgd is. 
 
Tijdens de praktijktoets zijn de deelprocessen niet geactiveerd en ook niet door 
inspectiemedewerkers waargenomen. 
 
Deelconclusie 
 
De Inspectie constateert dat de deelplannen voor de processen Opvang en verzorging, CRIB en 
psychosociale nazorg nog niet gereed zijn. 
 
 
3.7 GHOR 
 
Deze paragraaf is toegevoegd naar aanleiding van meldingen en opmerkingen in diverse 
interviews. 
Op het moment van onderzoek is geen sprake van een GHOR-organisatie op het eiland. 
In de veiligheidswet BES is in artikel 37 opgenomen dat het bestuurscollege is belast met de 
organisatie van de geneeskundige hulpverlening. Echter aan artikel 49 van deze wet, het via een 
Algemene Maatregel van Bestuur stellen van regels over de organisatie van de geneeskundige 
hulpverlening, is nog geen invulling gegeven. 
 
Ten aanzien van het onderwerp GHOR bestaan er twee documenten.  
  
 Pagina 21 van 33 
 

Nulmeting organisatie rampenbestrijding Saba 2014 
initiatiefnemers en organisatoren. Het is de Inspectie niet duidelijk geworden of er coördinatie en 
afstemming op deze oefeningen plaatsvindt. 
In 2014 zijn of worden multidisciplinaire oefeningen georganiseerd door het ministerie van 
Veiligheid en Justitie, het ministerie van Infrastructuur en Milieu, het ministerie van Defensie en 
het Openbaar Lichaam. 
 
De brandweer hanteert oefencycli in de voorbereiding op hun taken. In de oefencycli wordt 
uitgegaan van het oefenen voor de dagelijkse brandweerzorg. In de oefencyclus 2013/2014 is 
ruimte opgenomen voor oefeningen met vliegtuigbrandbestrijding. Daarnaast is opgenomen dat 
10
wordt deelgenomen aan multidisciplinaire oefeningen zoals de jaarlijkse Hurex-oefening . 
 
In het onderzoek komt naar voren dat het merendeel van de respondenten geen opleiding op 
het gebied van de rampenbestrijding heeft gevolgd. Wel wordt aangegeven dat er voldoende 
interesse is om een basiscursus rampenbestrijding te volgen. 
Bij het oefenen wordt door bijna alle respondenten aangegeven ten minste een keer eerder op 
het gebied van de rampenbestrijding geoefend te hebben. 
Ondanks dat er geen opleidingen gevolgd zijn geeft het merendeel van de respondenten aan te 
weten wat van hen verwacht wordt na opkomst bij een alarmering. Ten aanzien van de 
afspraken over de taken die betrokkenen direct na opkomst mogen uitvoeren geeft de helft aan 
dat die afspraken niet zijn gemaakt, terwijl de andere helft aan geeft dat die afspraken wel zijn 
gemaakt. 
 
Deelconclusies 
 
De Inspectie constateert dat niet alle medewerkers zijn opgeleid en beperkt zijn geoefend voor 
hun taak of taken binnen de rampbestrijdingsorganisatie. 
 
Tevens constateert de Inspectie dat de evaluatie van multidisciplinaire oefeningen verbetert kan 
worden. 
 
 
                                                
 
 
 
10
 De Hurex-oefening is een door defensie jaarlijks georganiseerde multidisciplinaire oefening als 
voorbereiding op het orkaanseizoen. 
  
 Pagina 23 van 33 
 

Nulmeting organisatie rampenbestrijding Saba 2014 
 
 
Aanbevelingen 
 
De Inspectie realiseert zich dat de rampenbestrijdingsorganisatie op Saba in opbouw is en dat de 
verdere ontwikkeling van deze organisatie in stappen plaats moet vinden. Daarnaast speelt mee 
dat op het eiland maar een beperkte hulpverleningscapaciteit aanwezig is. Dit in overweging 
nemende komt de Inspectie tot de volgende aanbevelingen: 
 
Aanbevelingen aan het Bestuurscollege: 
 
1. Maak een heldere keuze voor het maatgevend scenario waarop de 
hulpverleningsdiensten zich moeten voorbereiden en stel de bestuurlijke ambitie 
hiervoor vast. 
 
2. Leg prioriteit bij het uitwerken van de deelplannen van alle bij de rampenbestrijding en 
crisisbeheersing betrokken partijen, zodat taken en de daarbij benodigde capaciteit 
duidelijk worden. 
 
3. Breng in beeld aan welke bijstand mogelijk behoefte is, maak een overzicht van wie 
welke bijstand op welke wijze zou kunnen verlenen en maak afspraken met betrekking 
tot deze bijstand. 
 
4. Geef prioriteit aan het op sterkte brengen en houden van de hulpverleningsdiensten in 
het bijzonder de brandweer. 
 
5. Zorg voor een robuuste gemeenschappelijke meldkamer en een betrouwbaar 
verbindingsnetwerk. 
 
6. Maak de gemeenschappelijke meldkamer onderdeel van de hoofdstructuur van de 
rampenbestrijding en crisisbeheersing. 
 
7. Zorg dat alle medewerkers in de rampenbestrijding tenminste over goede 
basisvaardigheden beschikken door te voorzien in voldoende opleidingen, trainingen en 
oefeningen. 
 
8. Zorg dat de structuur van de geneeskundige kolom goed aansluit bij de andere 
structuren binnen de rampenbestrijdingsorganisatie. 
 
 
Aanbevelingen aan de korpsbeheerder en de NCTV: 
 
1. Zorg dat convenanten en regelingen die voortvloeien uit de Veiligheidswet BES worden 
opgesteld en bestuurlijk vastgesteld. 
Indien in gezamenlijkheid wordt besloten dat geen invulling wordt gegeven aan het 
opstellen van regelingen leg dit dan vast. 
 
 
  
 Pagina 25 van 33 
 

Nulmeting organisatie rampenbestrijding Saba 2014 
Bijlage 1 Afkortingen 
 
BES Bonaire, Sint Eustatius en Saba 
BKCN Brandweerkorps Caribisch Nederland 
BPZ Basis politiezorg 
CN Caribisch Nederland 
CoPI Commando Plaats Incident 
CRIB Centraal registratie en informatiebureau 
EBT Eilandelijk Beleidsteam 
ESF Emergency Support Function 
GHOR Geneeskundige Hulpverleningsorganisatie in de regio 
GMK gemeenschappelijke meldkamer 
GSM Global System for Mobile Communications 
KMar Koninklijke Marechaussee 
KPCN Korps Politie Caribisch Nederland 
NCTV Nationaal Coördinator Terrorismebestrijding en Veiligheid 
OLS Openbaar Lichaam Saba 
 
 
  
 Pagina 27 van 33 
 

Nulmeting organisatie rampenbestrijding Saba 2014 
Bijlage 2 Onderzoekskader 
 
Onderstaande tekst geeft een overzicht van de documenten die de Inspectie heeft gehanteerd 
om het functioneren van de crisisorganisatie tijdens het onderzochte incident tegen af te zetten.  
 
Formele wet- en regelgeving 
 
Om de bestrijding van een incident te kunnen aansturen en coördineren is in de Veiligheidswet 
11
BES beschreven op welke wijze de rampenbestrijdings- en crisisbeheersingsorganisatie moet 
worden georganiseerd. Tevens is de wet opgenomen welke plannen de bestuurscolleges moeten 
opstellen en aan welke voorwaarden die plannen moeten voldoen. Daarnaast zet de wet uiteen 
welke teams met welke functionarissen gevormd moeten worden in het geval van een 
grootschalig incident.  
 
De organisatie van het brandweerkorps op de eilanden is voor wat betreft de minimale eisen 
geregeld in het Besluit brandweer BES. 
 
De in de Veiligheidswet BES genoemde AMvB’s, convenanten en regels zijn (nog) niet opgesteld.  
 
Plannen en procedures 
 
De organisatie en inrichting van het brandweerkorps Caribisch Nederland is beschreven in het 
Beheersplan 2012-2015 van het brandweerkorps. Daarnaast is gebruik gemaakt van de 
jaarplannen 2013 en 2014 (in concept) alsmede de oefencyclus 2013/2014 om informatie te 
verzamelen over de relevante monodisciplinaire en multidisciplinaire aspecten. 
Voor het korps Politie Caribisch Nederland is gebruik gemaakt van het deelrapport inzake de 
organisatie en formatie van het onderdeel Politiekorps BES en het jaarplan 2014 van het KPCN. 
 
Lopende het onderzoek is naar voren gekomen dat de in 2012 en 2013 door de GGD Haaglanden 
op de BES onderzoeken zijn gedaan naar de oprichting en implementatie van een GHOR-
organisatie. De rapporten die zijn uitgebracht na deze onderzoeken zijn gebruikt om een stand 
van zaken ten aanzien van de GHOR te kunnen belichten. 
 
 
                                                
 
 
 
11
 Wet van 30 september 2010, houdende bepalingen over de politie en over de brandweerzorg, de 
rampenbestrijding en de crisisbeheersing op Bonaire, Sint Eustatius en Saba. 
  
 Pagina 29 van 33 
 

Nulmeting organisatie rampenbestrijding Saba 2014 
Bijlage 3 Bronnen 
 
Voor dit onderzoek heeft de Inspectie gebruik gemaakt van de volgende 
documenten en andere bronnen. 
 
 Veiligheidswet BES 
 Risicoprofiel Saba 
 Beleidsplan Saba 
 Rampen- en crisisplan Saba 
 Besluit brandweer BES 
 Beheersplan 2012-2015 brandweerkorps CN 
 Concept voorstel nieuw O&F rapport Brandweerkorps CN 2012 
 Stadsuitrukprocedure BKCN Saba 
 Jaarverslag 2012 brandweerkorps CN 
 Oefencyclus 2013/2014 brandweerkorps CN 
 Jaarplan 2014 Korps Politie Caribisch Nederland 
 Deelrapport inzake de organisatie en formatie van het onderdeel Politiekorps-BES 
 Verslag veldbezoek GHOR Saba van 26 oktober tot 2 november 2012 
 Eindverslag GHOR Structuur Saba, juli 2013 
  
 Pagina 31 van 33 
 

Nulmeting organisatie rampenbestrijding Saba 2014 
Colofon 
 
Afzendgegevens  Inspectie Veiligheid en 
Justitie 
 
Turfmarkt 147 
2511 DP   Den Haag 
Postbus 20301 
2500 EH  Den Haag 
www.ivenj.nl 
Projectnaam  Nulmeting organisatie 
rampenbestrijding Saba  
 
 
 
  
 Pagina 33 van 33 
 

