 
    
Nulmeting organisatie 
rampenbestrijding Sint Eustatius 
 
 
 
Datum  14 oktober 2014 
Status  definitief 
 
 
 
              

Nulmeting organisatie rampenbestrijding Sint Eustatius 2014 
Voorwoord  4 
Samenvatting  5 
1 Inleiding  9 
1.1 Aanleiding en doel  9 
1.2 Onderzoeksvraag  10 
1.3 Reikwijdte van het onderzoek  10 
1.4 Onderzoekskader  10 
1.5 Methode van onderzoek  11 
1.6 Leeswijzer  11 
2 Karakteristiek Sint Eustatius  12 
3 Bevindingen  14 
3.1 Maatgevend scenario en de daarbij behorende prestaties  14 
3.2 Melding, alarmering en opschaling  16 
3.3 Informatiemanagement  18 
3.4 Crisiscommunicatie/voorlichting  18 
3.5 Leiding en coördinatie  19 
3.6 Opvang en verzorging en CRIB  20 
3.7 GHOR  20 
3.8 Opleiden, trainen en oefenen  21 
4 Algehele conclusie en aanbevelingen  23 
 
Bijlage 1 Afkortingen  25 
Bijlage 2 Onderzoekskader  27 
Bijlage 3 Bronnen  29 
Bijlage 4 Scenario praktijktoets  30 
Colofon  31 
 
  
 Pagina 3 van 31 
 

Nulmeting organisatie rampenbestrijding Sint Eustatius 2014 
Samenvatting 
 
Aanleiding 
De Inspectie Veiligheid en Justitie (verder de Inspectie) houdt toezicht op de brandweer en de 
voorbereiding op de rampenbestrijding en crisisbeheersing in de veiligheidsregio’s in Europees-
Nederland en de BES. 
De Rijksvertegenwoordiger heeft in een brief aan de gezaghebbers van de eilanden 
aangekondigd dat de Inspectie gaat toetsen of de plannen die de eilanden hebben opgesteld ten 
behoeve van de rampenbestrijding en crisisbeheersing in de praktijk leiden tot het kunnen 
bestrijden van een mogelijke ramp. Gelijktijdig bestaat op de eilanden de wens om onafhankelijk 
te laten vaststellen wat de huidige stand van zaken is in de voorbereiding op de 
rampenbestrijding en crisisbeheersing.  
Dit alles heeft er toe geleid dat de Inspectie dit onderzoek gestart is naar de voorbereiding op de 
rampenbestrijding BES. Het rapport is een eerste weergave van het toezicht op de 
rampenbestrijding en crisisbeheersing 
 
Het onderzoek 
Over de voorbereiding op de rampenbestrijding en crisisbeheersing is nog niet eerder door de 
Inspectie gerapporteerd. Dit onderzoek is bedoeld om vast te leggen wat de actuele stand van 
zaken is van deze voorbereiding, een zogeheten nulmeting. 
   
Door gebruik te maken van documentstudie, interviews en een praktijktoets geeft de Inspectie 
antwoord op de centrale onderzoeksvraag voor dit onderzoek: 
‘In welke mate is de rampbestrijdingsorganisatie van het eiland Sint Eustatius op het moment 
van meten voorbereid op het bestrijden van rampen of crises?’ 
Om deze hoofdvraag te kunnen beantwoorden maakt de Inspectie gebruik van de volgende 
deelvragen: 
A. Op welke maatgevende ramp wil het Openbaar Lichaam Sint Eustatius voorbereid zijn? 
B. Wat moeten de hulpverleningsdiensten en de rampbestrijdingsorganisatie presteren om het 
maatgevende scenario te kunnen bestrijden? 
C. Zijn de hulpverleningsdiensten en de rampenbestrijdingsorganisatie in staat om 
daadwerkelijk invulling te geven aan deze ambities? 
 
Bevindingen en analyse op hoofdlijnen 
Door het van kracht worden van de Veiligheidswet BES op 10 oktober 2010 moet de 
rampenbestrijdingsorganisatie opnieuw worden opgericht/ingericht. Een proces waaraan door 
het Openbaar Lichaam Sint Eustatius nog volop wordt gewerkt. 
1
Sint Eustatius heeft in de basis de plannen op orde. Deelplannen en procedures zijn nog in 
ontwikkeling of bewerking. In het risicoprofiel en het beleidsplan zijn vijf scenario’s aangemerkt 
als prioriteit, te weten olietank explosie, vliegtuigongeval, brand bejaardentehuis, orkaan en 
2
epidemie. Hierbij is geen scenario aangemerkt als maatgevend scenario voor het eiland. Bij de 
hiervoor genoemde scenario’s is niet aangegeven van welke hulpvraag moet worden uitgegaan, 
derhalve is ook niet beschreven welke prestaties geleverd moeten worden.  
 
In de interviews geven de leidinggevenden van de hulpdiensten aan te verwachten bij de meeste 
beschreven scenario’s niet over voldoende personele capaciteit te kunnen beschikken. Een grote 
beperking hierbij ligt bij de behandelcapaciteit van de geneeskundige kolom, die een beperkt 
aantal zwaar gewonde slachtoffers kan stabiliseren en gestabiliseerd houden. 
                                                
 
 
 
1
  Het gaat hier om het risicoprofiel, het beleidsplan en het rampen- en crisisplan. 
2
 Dit is een scenario waarmee inzicht wordt verkregen in de situaties die bepalend zijn voor de omvang, het 
materieel en het materiaal van de hulpverleningsdiensten en de rampenbestrijdingsorganisatie. 
  
 Pagina 5 van 31 
 

Nulmeting organisatie rampenbestrijding Sint Eustatius 2014 
Algehele conclusies 
 
De rampbestrijdingsorganisatie van het eiland Sint Eustatius is op het moment van meten mede 
door de beperkte hulpverleningscapaciteit in beperkte mate voorbereid op het bestrijden van 
rampen of crises en is in hoge mate afhankelijk van bijstand en zelfredzaamheid. 
 
Nog niet alle convenanten en regelingen genoemd in de veiligheidswet BES zijn opgesteld of 
bestuurlijk bekrachtigd. 
 
Aanbevelingen 
De Inspectie realiseert zich dat de rampenbestrijdingsorganisatie op Sint Eustatius in opbouw is 
en dat de verdere ontwikkeling van deze organisatie in stappen plaats moet vinden. Dit in 
overweging nemende komt de Inspectie tot de volgende aanbevelingen: 
 
Aanbevelingen aan het Bestuurscollege: 
1. Maak een heldere keuze voor het maatgevend scenario waarop de 
hulpverleningsdiensten zich moeten voorbereiden en stel de bestuurlijke ambitie 
hiervoor vast. 
2. Leg prioriteit bij het uitwerken van de deelplannen van alle bij de rampenbestrijding en 
crisisbeheersing betrokken partijen, zodat taken en de daarbij benodigde capaciteit 
duidelijk worden. 
3. Breng in beeld aan welke bijstand mogelijk behoefte is, maak een overzicht van wie 
welke bijstand op welke wijze zou kunnen verlenen en maak afspraken met betrekking 
tot deze bijstand. 
4. Zorg voor een robuuste gemeenschappelijke meldkamer en een betrouwbaar 
verbindingsnetwerk. 
5. Maak de gemeenschappelijke meldkamer onderdeel van de hoofdstructuur van de 
rampenbestrijding en crisisbeheersing. 
6. Zorg dat alle medewerkers in de rampenbestrijding tenminste over goede 
basisvaardigheden beschikken door te voorzien in voldoende opleidingen, trainingen en 
oefeningen. 
7. Zorg dat de structuur van de geneeskundige kolom goed aansluit bij de andere 
structuren binnen de rampenbestrijdingsorganisatie. 
 
Aanbevelingen aan de korpsbeheerder/NCTV: 
1. Zorg dat convenanten en regelingen die voortvloeien uit de Veiligheidswet BES worden 
opgesteld en bestuurlijk vastgesteld. Indien in gezamenlijkheid wordt besloten dat geen 
invulling wordt gegeven aan het opstellen van regelingen leg dit dan vast. 
 
  
 Pagina 7 van 31 
 

Nulmeting organisatie rampenbestrijding Sint Eustatius 2014 
1 Inleiding 
 
 
1.1 Aanleiding en doel 
 
Aanleiding 
De Inspectie Veiligheid en Justitie (verder de Inspectie) houdt toezicht op de brandweer en de 
voorbereiding op de rampenbestrijding en crisisbeheersing in de veiligheidsregio’s en de BES. 
Onder voorbereiding verstaat de Inspectie het maken van plannen en procedures voor de 
rampenbestrijding en crisisbeheersing en het opleiden, trainen en oefenen van functionarissen 
met een taak in de rampenbestrijding en crisisbeheersing. 
Tot dit jaar is het toezicht op deze gebieden op Sint Eustatius niet ingevuld. Wel is op verzoek 
van de Rijksvertegenwoordiger een toetsingskader BES opgesteld voor de planvormen die in de 
3
Veiligheidswet BES worden voorgeschreven. Het gaat hierbij om de risicoprofielen, de 
beleidsplannen en de rampen- en crisisplannen van de eilanden. De Inspectie heeft de 
Rijksvertegenwoordiger met betrekking tot de toetsing geadviseerd. 
 
Hoewel al langere tijd een rampenbestrijdingsorganisatie op de BES-eilanden bestond, moet 
deze door het van kracht worden van de Veiligheidswet BES op 10 oktober 2010 opnieuw 
worden opgericht/ingericht.  
In de eerste fase van deze opbouw heeft het Openbaar Lichaam Sint Eustatius vorig jaar de 
plannen die vereist zijn op basis van de Veiligheidswet BES aangeboden aan de 
Rijksvertegenwoordiger. Deze plannen, die de basis zijn van de voorbereiding op de 
rampenbestrijding,  zijn door de Rijksvertegenwoordiger getoetst aan de hand van het door de 
Inspectie opgestelde toetsingskader en vervolgens goedgekeurd. De eilanden voldoen hiermee 
aan de wettelijke vereisten ten aanzien van de planvorming. 
Daarnaast is het Openbaar Lichaam bezig met het oprichten van een rampenbureau. 
 
De Inspectie heeft een eigenstandige rol als toezichthouder op onder andere de 
rampenbestrijding en crisisbeheersing. Na de plantoetsing door de Rijksvertegenwoordiger 
onderzoekt de Inspectie of de plannen in de praktijk leiden tot het kunnen bestrijden van een 
mogelijke ramp. De Rijksvertegenwoordiger heeft dit in een brief aan de gezaghebbers van de 
eilanden aangekondigd. Gelijktijdig bestaat op Sint Eustatius de wens om onafhankelijk te laten 
vaststellen wat de huidige stand van zaken is in de voorbereiding op de rampenbestrijding en 
crisisbeheersing. 
 
Onderzoeksdoel 
Dit onderzoek is bedoeld om voor de betrokken partijen in beeld te brengen wat de actuele 
situatie is ten aanzien van de voorbereiding op de rampenbestrijding en crisisbeheersing, 
waardoor de voorbereiding en het optreden van de bij de rampenbestrijding en crisisbeheersing 
betrokken actoren verder ontwikkeld kunnen worden. Hierbij is als uitgangspunt genomen dat 
het risicoprofiel van Sint Eustatius beschrijft waar de rampenbestrijdingsorganisatie op 
voorbereid moet zijn. Vervolgens beschrijven het beleidsplan en het rampen- en crisisplan wat 
het ambitieniveau is van het eilandelijk bestuur, kortom wat men wil. Uit onderzoek ter plaatse 
komt tenslotte naar voren waartoe de rampenbestrijdingsorganisatie in staat is, wat men kan. 
 
 
 
                                                
 
 
 
3
 Wet van 30 september 2010, houdende bepalingen over de politie en over de brandweerzorg, de 
rampenbestrijding en de crisisbeheersing op Bonaire, Sint Eustatius en Saba (Veiligheidswet BES) 
  
 Pagina 9 van 31 
 

Nulmeting organisatie rampenbestrijding Sint Eustatius 2014 
regelgeving (Veiligheidswet BES, Besluit brandweer BES en mandaatregeling korpsbeheer politie 
en brandweer BES 2012) en, voor zover beschikbaar, hieraan gerelateerde deelplannen en 
procedures. Tevens is tijdens de praktijktoets het optreden mede afgezet tegen de plannen en 
procedures, zoals die zijn vastgesteld door de korpsbeheerder, de Minister van Veiligheid en 
Justitie. 
 
Het onderzoekskader is opgenomen in bijlage 2 en geeft een korte beschrijving van de hiervoor 
gebruikte bronnen. Een korte beschrijving van het scenario voor de praktijktoets is opgenomen 
in bijlage 4. 
 
 
1.5 Methode van onderzoek 
 
De Inspectie heeft het onderzoek uitgevoerd in de periode februari - april 2014. 
 
Voor het onderzoek zijn de (deel)plannen die betrekking hebben op de voorbereiding van de 
rampenbestrijding bestudeerd. Naast het risicoprofiel, het beleidsplan en het rampen- en 
crisisplan gaat het hierbij om de (deel)plannen van het Korps Politie Caribisch Nederland (KPCN), 
het brandweerkorps Caribisch Nederland (BKCN), het eindverslag GHOR structuur Sint Eustatius 
en het Projectplan SIGMA op Bonaire, Saba en Sint Eustatius.   
 
Voor Sint Eustatius zijn interviews gehouden met de waarnemend gezaghebber in aanwezigheid 
van de waarnemend eilandsecretaris en de rampencoördinator, de waarnemend eilandsecretaris 
samen met de rampencoördinator, de korpschef van politie Caribisch Nederland in aanwezigheid 
van het hoofd basispolitie en het hoofd informatie, intake en ondersteuning, de algemeen 
commandant brandweer, de lokaal commandant brandweer, de directeur van het ziekenhuis, het 
hoofd Operatien van de Koninklijke Marechaussee (KMar), de coördinator Caribisch gebied van 
het Rode Kruis en de kwartiermaker GHOR Caribisch gebied. De verslagen van de interviews zijn 
aan de geïnterviewden voor wederhoor voorgelegd. 
 
Op het eiland is een praktijktoets uitgevoerd. De praktijktoets is uitgevoerd in de vorm van een 
alarmerings- en opkomstoefening op basis van het scenario van een brand in een bejaardenhuis  
met aanvullend de opdracht voor het Commando Plaats Incident (CoPI) en de Eilandelijke 
Rampenstaf om één eerste overleg te houden om door de Inspectie voorgelegde vragen te 
beantwoorden. Tijdens de praktijktoets zijn daarnaast aan de deelnemers vragenformulieren met 
vragen over opleiden en oefenen uitgedeeld met het verzoek deze in te vullen. 
 
De rapportage is zodanig opgesteld, dat de anonimiteit van de betrokken functionarissen zoveel 
mogelijk is gewaarborgd en dat uitspraken of beweringen niet zijn terug te voeren op individuele 
personen. Het concept van het rapport is ter controle op feitelijke onjuistheden voorgelegd aan 
de waarnemend gezaghebber en de eilandsecretaris. 
 
 
1.6 Leeswijzer 
 
De voorbereiding op de rampenbestrijding en crisisbeheersing op Sint Eustatius moet in de juiste 
context worden geplaatst. Deze context wordt in hoofdstuk twee kort geschetst. 
In hoofdstuk drie worden in aparte paragrafen de bevindingen en de analyse van de bevindingen 
weergegeven van achtereenvolgens het maatgevende scenario en de daarbij horende prestaties, 
melding, alarmering en opschaling, informatiemanagement, crisiscommunicatie/voorlichting, 
leiding en coördinatie, opvang en verzorging en CRIB, GHOR en opleiden, trainen en oefenen. 
Elke paragraaf wordt afgesloten met één of meer deelconclusies. 
In hoofdstuk vier wordt een ‘over all’ beschouwing gegeven over de probleemstelling en de  
deelconclusies en wordt antwoord gegeven op de onderzoeksvragen gevolgd door een aantal 
aanbevelingen. 
  
 Pagina 11 van 31 
 

Nulmeting organisatie rampenbestrijding Sint Eustatius 2014 
vervult. De Eilandelijke Rampenstaf werkt vanuit het Emergency Operations Center (EOC) dat 
gevestigd is in het kabinet van de gezaghebber. Ter uitvoering van de taken die, naast de taken 
die een eventueel CoPI uitvoert, uitgevoerd moeten worden tijdens een ramp of crisis zijn kleine 
gespecialiseerde teams, Emergency Support Functions groepen (ESF-groepen) benoemd. 
 
In artikel 59 van Veiligheidswet BES is opgenomen dat in het geval van een ramp of crisis met 
een boven eilandelijk (over de grens van het eiland heen) karakter de Rijksvertegenwoordiger 
aan de gezaghebber aanwijzingen kan geven. In artikel 58 van dezelfde wet is opgenomen dat 
de Rijksvertegenwoordiger bijstand aan vraagt. Bij een boven eilandelijke ramp of crisis gaan 
echter de wettelijke bevoegdheden van de gezaghebber niet over naar de 
Rijksvertegenwoordiger. 
 
De BES-eilanden zijn in bestuurlijk opzicht vergelijkbaar met Europees Nederlandse gemeenten 
en moeten vanuit dat oogpunt voldoen aan de zelfde eisen als deze gemeenten. Toch zijn de 
BES-eilanden ook weer anders, wat wordt onderkend door aangepaste wet- en regelgeving zoals 
de, het Besluit brandweer BES en de mandaatregeling korpsbeheer politie en brandweer BES 
2012 . De Veiligheidswet BES bevat op het gebied van rampenbestrijding en crisisbeheersing alle 
wettelijke componenten die de Wet veiligheidsregio’s ook bevat, maar is op onderdelen 
aangepast aan de lokale situatie. Ook het beheer van het brandweerkorps is anders geregeld 
dan in Europees Nederland. De minister van Veiligheid en Justitie is korpsbeheerder voor het 
brandweerkorps Caribisch Nederland. Feitelijke uitvoering van het beheer ligt bij de 
gemandateerd korpsbeheerder de directeur generaal Politie en voor wat betreft het beleid ten 
aanzien van brandweer en rampenbestrijding is de NCTV namens de minister de normsteller. 
 
De hulpdiensten op Sint Eustatius kunnen door het kleine aantal inwoners en de ligging van het 
eiland niet putten uit grote aantallen medewerkers. Ook is het aantal ambulances beperkt en 
beschikt het eiland over een klein ziekenhuis met beperkte voorzieningen.  
Bij een grote calamiteit moet bijstand komen van de andere eilanden of van de in het gebied 
aanwezige defensie-eenheden en moet deze bijstand per vliegtuig, schip of eventueel helikopter 
worden aangevoerd. Bijstand kan dan wel enige tijd op zich laten wachten. De hulpverlening op 
het eiland is derhalve grotendeels op zich zelf aangewezen. Coördinatie van de bijstand ligt zoals 
eerder vermeld bij de Rijksvertegenwoordiger. 
  
 Pagina 13 van 31 
 

Nulmeting organisatie rampenbestrijding Sint Eustatius 2014 
aangegeven dat de samenwerking met de crisispartners nog verder vorm gegeven moet worden. 
In het plan ontbreken derhalve afspraken over de personele en materiële inzet van deze 
crisispartners. Ook een plan met betrekking tot de opvang en verzorging en nazorg van 
slachtoffers of een verwijzing naar een dergelijk plan is niet opgenomen. In het plan is wel 
opgenomen dat elke ESF-groep de taak heeft zijn deelplan(nen) met regelingen voor zijn 
organisatie op te stellen en actueel te houden. Van de ESF-groepen op Sint Eustatius zijn geen 
deelplannen ontvangen, omdat momenteel nog wordt gewerkt aan het opstellen van deze 
deelplannen. 
 
In geen van de bestudeerde plannen is voor de vijf gekozen scenario’s beschreven van welke 
hulpbehoefte wordt uitgegaan. Logischer wijze is vervolgens ook niet beschreven wat de 
prestaties zijn die geleverd moeten worden. 
 
Deelconclusies 
 
De Inspectie constateert dat het Openbaar Lichaam Sint Eustatius vijf scenario’s heeft benoemd 
waarop zij zich zou moeten voorbereiden. 
 
De Inspectie constateert dat het risicoprofiel en het rampen- en crisisplan nog niet volledig zijn. 
Onder andere deelplannen en afspraken over bijstand ontbreken. 
 
De Inspectie constateert dat in het risicoprofiel het scenario aardbeving niet is opgenomen. 
 
 
Hulpverleningspotentieel hulpdiensten 
 
Op basis van de genoemde risico’s in het risicoprofiel, het geformuleerde beleid in het  
beleidsplan en de beschrijving van de organisatie in het rampen- en crisisplan heeft Sint 
Eustatius een hulpverleningspotentieel nodig om de in het risicoprofiel genoemde incidenten te 
kunnen bestrijden. In deze subparagraaf is weergegeven wat de omvang van het 
hulpverleningspotentieel op Sint Eustatius is. 
 
Aan artikel 65 van de Veiligheidswet BES is nog geen invulling gegeven. Dit artikel stelt dat door 
de bestuurscolleges, de korpsbeheerder politie en de korpsbeheerder brandweer een convenant 
moet worden opgesteld met het oog op samenwerking bij onder andere rampen en crises. 
Volgens lid 2 van dit artikel moeten in het convenant in ieder geval de operationele prestaties 
van het brandweerkorps en de politie worden opgenomen. 
 
In het beleidsplan geeft het Openbaar Lichaam aan dat de hulpverleningscapaciteit op het eiland 
beperkt is en dat er beperkte mogelijkheden zijn voor bijstand. 
 
De uitruksterkte van de brandweer op Sint Eustatius is achttien personen die in 
dagdienstploegen van vijf personen werken. In de nachturen zijn zij geconsigneerd. Volgens het 
organisatieplan zou de brandweer uit twintig personen moeten bestaan waaronder een 
6
administratief medewerker/centralist . Het korps zit derhalve twee personen onder de 
formatieve sterkte.  
                                                
 
 
 
6
 Het O&F rapport Brandweerkorps CN 2012 is een voorstel van het korps uit 2012 aan de korpsbeheerder 
voor een nieuw O&F-rapport, waarin een beschouwing is opgenomen over de formatie ten opzichte van de 
formatie zoals beschreven in het formatieplan van 23 juni 2010. 
  
 Pagina 15 van 31 
 

Nulmeting organisatie rampenbestrijding Sint Eustatius 2014 
heeft op een gemeenschappelijke meldkamer en op afspraken over de samenwerking in de 
meldkamer. 
De gemeenschappelijke meldkamer zou een regiefunctie bij een (groot) incident moeten hebben, 
zij moeten er immers voor zorgen dat eenheden en functionarissen gealarmeerd worden en ter 
plaatse komen. Omdat de gemeenschappelijke meldkamer geen onderdeel uit maakt van de 
hoofdstructuur (zie pagina 11) en geen invulling is gegeven aan het convenant conform artikel 
65 kan onvoldoende invulling gegeven worden aan deze regiefunctie. 
 
Voor het melden van incidenten kunnen inwoners van Sint Eustatius gebruik maken van het 
algemeen alarmnummer ‘911’ en een telefoonnummer van de brandweer. De alarmering moet in 
de nabije toekomst bij de gemeenschappelijke meldkamer op Bonaire komen liggen. Onder 
gemeenschappelijk moet worden verstaan dat de meldkamer werkt voor de drie disciplines 
politie, brandweer en ambulancedienst op de drie BES-eilanden. Totdat deze meldkamer 
operationeel is, vervult de politie de taak van de meldkamer en is ook verantwoordelijk voor het 
alarmeringsprotocol. De ambulance en de brandweer kunnen worden gealarmeerd via vaste of 
mobiele telefoon. Dooralarmering van brandweerpersoneel gebeurt via mobiele telefoon. Ook 
alle overige betrokkenen bij de rampenbestrijding worden telefonisch gealarmeerd. Uit de 
interviews komt naar voren dat het GSM-netwerk op het eiland niet 100% dekkend en 
onvoldoende betrouwbaar is. 
 
Het ligt in de bedoeling dat ‘911’ als algemeen alarmnummer wordt gehanteerd en  
aanname en aansturing van alle meldingen verloopt via de gemeenschappelijke meldkamer op 
Bonaire, die wordt bemenst door personeel in dienst bij het Korps Politie Caribisch Nederland. 
Momenteel wordt nog gewerkt aan het inrichten van de gemeenschappelijke meldkamer en aan 
het routeren van de ‘911’-gesprekken. Het doorverbinden van ‘911’-gesprekken naar de 
meldkamer op Bonaire is nog niet 100% betrouwbaar. Momenteel bestaat nog het risico dat men 
bij het bellen van ‘911’ op Sint Eustatius wordt door verbonden naar de meldkamer van één van 
de (buitenlandse) buureilanden. 
 
In het rampen- en crisisplan is opgenomen dat de alarmering van de eenheden en 
functionarissen van de bij een ramp of crisis betrokken diensten plaats vindt conform de 
bestaande draaiboeken. 
 
Bij de praktijktoets is voor de alarmering gebruik gemaakt van het telefoonnummer van de 
brandweer. Om 09.53 uur wordt gemeld dat er brand is uitgebroken in het bejaardenhuis. Er 
komen  buiten het zicht van de waarnemers eenheden ter plaatse en er vindt motorkapoverleg 
plaats. De Eilandelijke Rampenstaf is om 10.43 uur compleet. Er wordt geen CoPI gevormd, de 
CoPI-leden nemen plaats in de Eilandelijke Rampenstaf. 
 
Deelconclusies 
 
De Inspectie constateert dat de alarmering en opschaling tijdens de praktijktoets heeft gewerkt. 
 
De alarmering kent een groot afbreukrisico door de afhankelijkheid van mobiele telefoons. 
 
De Inspectie constateert dat geen convenant is opgesteld zoals gesteld in artikel 65 van de 
Veiligheidswet BES. 
 
Doordat de gemeenschappelijke meldkamer geen onderdeel vormt van de hoofdstructuur en er 
geen convenant is kan onvoldoende invulling worden gegeven aan de regiefunctie van de 
meldkamer. 
 
 
 
  
 Pagina 17 van 31 
 

Nulmeting organisatie rampenbestrijding Sint Eustatius 2014 
Deelconclusie 
 
De Inspectie constateert dat crisiscommunicatie nog niet voldoende vorm heeft gekregen en dat 
het deelplan crisiscommunicatie niet bestuurlijk is vastgesteld. 
 
 
3.5 Leiding en coördinatie 
 
De hoofdstructuur van de rampenbestrijding en crisisbeheersing bestaat uit drie onderdelen: het 
Commando Plaats Incident (CoPI), de Eilandelijke Rampenstaf en de rampenstaf van de 
Rijksvertegenwoordiger. Voor de uitvoering van één of meer rampbestrijdingsprocessen zijn er 
ESF-groepen. In dit rapport zijn deze onderdelen met uitzondering van de rampenstaf van de 
Rijksvertegenwoordiger onderzocht. 
 
Het CoPI is belast met de operationele leiding ter plaatse, de afstemming met andere betrokken 
partijen en het adviseren van de Eilandelijke Rampenstaf. Het CoPI bestaat uit een CoPI-
coördinator, een leidinggevende van de brandweer, een leidinggevende van de politie en een 
leidinggevende medisch dienst. Naar behoefte kan het team worden uitgebreid met een 
leidinggevende van het Openbaar Lichaam en leidinggevenden van andere betrokken partijen. 
De rol van CoPI-coördinator wordt ingevuld uit een pool van functionarissen waarvoor personeel 
wordt geleverd door de brandweer, de politie, de medische dienst of het Openbaar Lichaam. 
 
De Eilandelijke Rampenstaf vervult de functie van het eilandelijk beleidsteam en is belast met de 
ondersteuning van de gezaghebber in de uitvoering van het opperbevel, waarbij de teamleden 
optreden als adviseur van de gezaghebber. De Eilandelijke Rampenstaf bestaat uit: de 
gezaghebber, de eilandsecretaris, een leidinggevende van de brandweer, een leidinggevende 
van de politie en een leidinggevende medische dienst. Naar behoefte kan de gezaghebber de 
Eilandelijke Rampenstaf uitbreiden met vertegenwoordigers van andere betrokken partners. 
Afhankelijk van het incident kan de gezaghebber daarnaast de Eilandelijke Rampenstaf 
uitbreiden met één of meer ESF-groepen. 
 
Een ESF-groep voert één of meer rampbestrijdingsprocessen uit en valt rechtstreeks onder de 
gezaghebber. 
 
Uit zowel de interviews als de praktijktoets komt naar voren dat Sint Eustatius maar een beperkt 
aantal hulpverleners heeft. In de praktijktoets blijkt dat het lastig is om zowel het CoPI als de 
Eilandelijke Rampenstaf te bemensen volgens het model dat in het rampen- en crisisplan 
beschreven staat, omdat er anders simpelweg te weinig menskracht over blijft om daadwerkelijk 
de hulp te verlenen.  
 
Tijdens de praktijktoets is naast de Eilandelijke Rampenstaf een motorkapoverleg operationeel 
geweest. De leidinggevenden van de brandweer, politie en het ziekenhuis alsmede een 
vertegenwoordiger van de Dienst Ruimten Openbaar beheer (DROB) hebben plaats genomen in 
de Eilandelijke Rampenstaf en niet in het CoPI.  
De Eilandelijke Rampenstaf wordt voorgezeten door de waarnemend eilandsecretaris (als gevolg 
van andere verplichtingen van de waarnemend gezaghebber), waarbij zij geadviseerd wordt door 
de aanwezige beleidsteamleden. 
Omdat het eiland klein is in oppervlakte en maar circa 4000 inwoners heeft en derhalve in die 
opzichten overzichtelijk is, lijkt dit tijdens de praktijktoets niet tot problemen te leiden. De goede 
plaatselijke bekendheid van de teamleden speelt hierbij ook een rol. 
Het is noodzakelijk om de teams en de teamsamenstellingen in het rampen- en crisisplan in 
overeenstemming te brengen met de mogelijkheden die er in werkelijkheid zijn. 
 
 
  
 Pagina 19 van 31 
 

Nulmeting organisatie rampenbestrijding Sint Eustatius 2014 
De voor de GHOR noodzakelijke afstemming en samenhang in beleid, structuur en preparatie 
ontbreekt nog. De medische voorzieningen en de ketenpartners vormen hierdoor een direct 
risico voor een succesvolle rampenbestrijding. Omdat in het huidige rampenbestrijdingstraject 
de GHOR niet is verdiept, begint het gevoel van gemis aan een voor het eiland geschikte GHOR 
bij het Openbaar Lichaam en in het geneeskundige domein door te dringen. Er is ambitie 
ontstaan om gezamenlijk en met de ketenpartners de GHOR vorm te geven. Aldus de 
rapportage. 
 
Het tweede document met betrekking tot de GHOR is het ‘Eindverslag GHOR Structuur Sint 
8
Eustatius’ . In dit verslag wordt beschreven hoe de GHOR op Sint Eustatius vorm gegeven kan 
worden rekening houdend met wetgeving en de lokale omstandigheden. In het verslag zijn zowel 
een begroting als een meer jaren ontwikkelplan opgenomen. 
 
Uit de interviews komt naar voren dat belang en noodzaak van een GHOR-structuur worden 
onderkend. Wel is daarbij van belang dat wordt gekozen voor een structuur die past bij de 
kenmerken en mogelijkheden van het eiland. Ook wordt aangegeven dat het ‘Eindverslag GHOR 
structuur Sint Eustatius’ op de bestuurlijke agenda moet komen, zodat keuzes gemaakt kunnen 
worden passend binnen het bestuurlijke ambitieniveau. 
Tijdens de praktijktoets blijkt dat de opschaling van de medische keten niet helemaal aansluit bij 
die van de andere hulpverleningsdiensten. 
 
Deelconclusie 
 
De Inspectie constateert dat de medische kolom in structuur nog onvoldoende aansluiting vindt 
bij de andere kolommen, maar dat stappen gemaakt worden om die aansluiting te 
bewerkstelligen.  
 
 
3.8 Opleiden, trainen en oefenen 
 
In het beleidsplan is een hoofdstuk Opleiden, trainen en oefenen opgenomen waarin wordt 
gesteld dat functionarissen in de multidisciplinaire teams goed moeten zijn voorbereid op hun 
taken. Ook staat erin dat geen separaat opleidings- en oefenbeleidsplan wordt gemaakt, maar 
dat het beleid wordt opgenomen in het hoofdstuk van het beleidsplan. De beleidsvoornemens die 
in het hoofdstuk staan hebben betrekking op de mogelijkheid tot het volgen van opleidingen en 
een multidisciplinaire rampenoefening en kleine oefeningen. 
 
Op Sint Eustatius vinden meerdere multidisciplinaire oefeningen per jaar plaats. Het gaat hierbij 
zowel om operationele als strategische en tactische oefeningen. Voor deze oefeningen zijn 
meerdere  initiatiefnemers en organisatoren. Het is de Inspectie niet duidelijk geworden of  
coördinatie en afstemming op deze oefeningen plaatsvindt. 
 
In 2014 zijn of worden multidisciplinaire oefeningen georganiseerd door het ministerie van 
Veiligheid en Justitie, het ministerie van Infrastructuur en Milieu, het ministerie van Defensie en 
het Openbaar Lichaam. 
 
De brandweer hanteert oefencycli in de voorbereiding op hun taken. In de oefencycli wordt 
uitgegaan van het oefenen voor de dagdagelijkse brandweerzorg. In de oefencyclus 2013/2014 
is ruimte opgenomen voor oefeningen met vliegtuigbrandbestrijding en oefeningen bij de 
                                                
 
 
 
8
 Eindverslag GHOR Structuur Sint Eustatius, juli 2013, C.H.C. de Vogel GGD-Den Haag 
  
 Pagina 21 van 31 
 

Nulmeting organisatie rampenbestrijding Sint Eustatius 2014 
4 Algehele conclusie en aanbevelingen 
 
Algehele conclusie 
 
Als de deelconclusies uit het vorige hoofdstuk in relatie met elkaar worden gebracht is het 
mogelijk om de onderzoeksvraag te beantwoorden. 
De Inspectie beschouwt hierbij de deelconclusies van deze nulmeting vanuit de opzet moeten, 
willen en kunnen. Het risicoprofiel van het eiland geeft aan wat de 
rampenbestrijdingsorganisatie op het eiland op het gebied van rampenbestrijding en 
crisisbeheersing zou moeten kunnen. Vervolgens beschrijft het Openbaar Lichaam Sint Eustatius 
in het beleidsplan en het rampen- en crisisplan wat zij wil kunnen op dit gebied en vervolgens 
geeft het onderzoek van de Inspectie aan wat men op dit moment kan. 
 
Het risicoprofiel is opgesteld vanuit de insteek van realistische scenario’s, waarbij de Inspectie 
opmerkt dat het zwaarste scenario dat van een orkaan is. In het risicoprofiel is echter niet 
aangegeven van welke hulpvraag hierbij moet worden uitgegaan. Hierdoor is niet duidelijk wat 
men op het gebied van hulpverlening zou moeten kunnen. 
In het beleidsplan is aangegeven dat gezien de beperkte hulpverleningscapaciteit onderzocht 
moet worden hoe de uitkomsten van het risicoprofiel op het eiland gecommuniceerd moeten 
worden, waarbij vooral aandacht moet zijn voor zelfredzaamheid. Het Openbaar Lichaam Sint 
Eustatius heeft niet vastgesteld welk scenario moet worden aangemerkt als maatgevend, anders 
gezegd waar moeten de hulpverleningsdiensten en de rampenbestrijdingsorganisatie op zijn 
voorbereid. 
 
Het antwoord op de vraag ‘op welke maatgevende ramp wil het Openbaar Lichaam Sint Eustatius  
voorbereid zijn?’ kan door de Inspectie niet beantwoord worden. Hierdoor kunnen ook de twee 
daarop volgende onderzoeksvragen ‘Wat moet de rampbestrijdingsorganisatie presteren om het 
(de) maatgevende scenario(‘s) te kunnen bestrijden?’ en ‘Zijn de hulpverleningsdiensten en 
rampenbestrijdingsorganisaties in staat om daadwerkelijk invulling te geven aan deze ambities?’ 
niet beantwoord worden. 
 
Omdat in het risicoprofiel is uitgegaan van realistische scenario’s sluit het rampen- en crisisplan 
aan op deze scenario’s. Dit wordt in de interviews bevestigd waarbij de geïnterviewden 
aangeven te verwachten grote incidenten maar beperkt te kunnen bestrijden.  
Het Openbaar Lichaam Sint Eustatius constateert in haar plannen dat de hulpverleningscapaciteit 
op het eiland beperkt is en dat bij grotere incidenten een beroep moet worden gedaan op 
bijstand en zelfredzaamheid. De Inspectie constateert hierbij dat de brandweer formatief gezien 
onderbezet is. 
 
De Inspectie constateert dat het hulpverleningspotentieel op Sint Eustatius beperkt van omvang 
is en dat bij grote incidenten een beroep moet worden gedaan op bijstand. Dit mede in 
overweging nemende komt de Inspectie op basis van het bovenstaande in combinatie met de 
deelconclusies tot de volgende conclusies en geeft daarmee antwoord op de centrale vraag: 
 
Algehele conclusies 
 
De rampbestrijdingsorganisatie van het eiland Sint Eustatius is op het moment van meten mede 
door de beperkte hulpverleningscapaciteit in beperkte mate voorbereid op het bestrijden van 
rampen of crises en is in hoge mate afhankelijk van bijstand en zelfredzaamheid. 
 
Nog niet alle convenanten en regelingen genoemd in de veiligheidswet BES zijn opgesteld of 
bestuurlijk bekrachtigd. 
 
 
  
 Pagina 23 van 31 
 

Nulmeting organisatie rampenbestrijding Sint Eustatius 2014 
Bijlage 1 Afkortingen 
 
BES Bonaire, Sint Eustatius en Saba 
BKCN Brandweerkorps Caribisch Nederland 
BPZ Basis politiezorg 
CN Caribisch Nederland 
CoPI Commando Plaats Incident 
CRIB Centraal registratie en informatiebureau 
DROB Dienst Ruimte Openbaar beheer 
EBT Eilandelijk Beleidsteam 
ESF Emergency Support Function 
GHOR Geneeskundige Hulpverleningsorganisatie in de regio 
GMK gemeenschappelijke meldkamer 
GSM Global System for Mobile Communications 
KMar Koninklijke Marechaussee 
KPCN Korps Politie Caribisch Nederland 
NCTV Nationaal Coördinator Terrorismebestrijding en Veiligheid 
 
 
  
 Pagina 25 van 31 
 

Nulmeting organisatie rampenbestrijding Sint Eustatius 2014 
Bijlage 2 Onderzoekskader 
 
Onderstaande tekst geeft een overzicht van de documenten die de Inspectie heeft gehanteerd 
om het functioneren van de crisisorganisatie tijdens het onderzochte incident tegen af te zetten.  
 
Formele wet- en regelgeving 
 
Om de bestrijding van een incident te kunnen aansturen en coördineren is in de Veiligheidswet 
10
BES beschreven op welke wijze de rampenbestrijdings- en crisisbeheersingsorganisatie moet 
worden georganiseerd. Tevens is de wet opgenomen welke plannen de bestuurscolleges moeten 
opstellen en aan welke voorwaarden die plannen moeten voldoen. Daarnaast zet de wet uiteen 
welke teams met welke functionarissen gevormd moeten worden in het geval van een 
grootschalig incident.  
 
De organisatie van het brandweerkorps op de eilanden is voor wat betreft de minimale eisen 
geregeld in het Besluit brandweer BES. 
 
De in de Veiligheidswet BES genoemde AMvB’s, convenanten en regels zijn (nog) niet opgesteld.  
 
Plannen en procedures 
 
De organisatie en inrichting van het brandweerkorps Caribisch Nederland is beschreven in het 
Beheersplan 2012-2015 van het brandweerkorps. Daarnaast is gebruik gemaakt van de 
jaarplannen 2013 en 2014 (in concept) alsmede de oefencyclus 2013/2014 om informatie te 
verzamelen over de relevante monodisciplinaire en multidisciplinaire aspecten. 
Voor het Korps Politie Caribisch Nederland is gebruik gemaakt van het deelrapport inzake de 
organisatie en formatie van het onderdeel Politiekorps BES en het jaarplan 2014 van het KPCN. 
 
Lopende het onderzoek is naar voren gekomen dat de in 2012 en 2013 door de GGD Haaglanden 
op de BES onderzoeken zijn gedaan naar de oprichting en implementatie van een GHOR-
organisatie. De rapporten die zijn uitgebracht na deze onderzoeken zijn gebruikt om een stand 
van zaken ten aanzien van de GHOR te kunnen belichten. 
 
 
                                                
 
 
 
10
 Wet van 30 september 2010, houdende bepalingen over de politie en over de brandweerzorg, de 
rampenbestrijding en de crisisbeheersing op Bonaire, Sint Eustatius en Saba. 
  
 Pagina 27 van 31 
 

Nulmeting organisatie rampenbestrijding Sint Eustatius 2014 
Bijlage 3 Bronnen 
 
Voor dit onderzoek heeft de Inspectie gebruik gemaakt van de volgende 
documenten en andere bronnen. 
 
 Veiligheidswet BES 
 Risicoprofiel Sint Eustatius 
 Beleidsplan Sint Eustatius 
 Rampen- en crisisplan Sint Eustatius 
 Besluit brandweer BES 
 Beheersplan 2012-2015 brandweerkorps CN 
 Concept voorstel nieuw O&F rapport Brandweerkorps CN 2012 
 Stadsuitrukprocedure BKCN Sint Eustatius 
 Jaarverslag 2012 brandweerkorps CN 
 Oefencyclus 2013/2014 brandweerkorps CN 
 Jaarplan 2014 Korps Politie Caribisch Nederland 
 Deelrapport inzake de organisatie en formatie van het onderdeel Politiekorps-
BES 
 Verslag veldbezoek GHOR Sint Eustatius van 3 november tot 11 november 2012 
 Eindverslag GHOR Structuur Sint Eustatius, juli 2013 
  
 Pagina 29 van 31 
 

Nulmeting organisatie rampenbestrijding Sint Eustatius 2014 
Colofon 
 
Afzendgegevens  Inspectie Veiligheid en 
Justitie 
 
Turfmarkt 147 
2511 DP   Den Haag 
Postbus 20301 
2500 EH  Den Haag 
www.ivenj.nl 
Projectnaam  Nulmeting organisatie 
rampenbestrijding Sint 
Eustatius  
 
 
 
  
 Pagina 31 van 31 
 

