 
n  
Nulmeting organisatie 
rampenbestrijding Bonaire 
 
 
 
Datum  14 oktober 2014 
Status  definitief 
 
 
 
 
 
 
 
      
 

Nulmeting organisatie rampenbestrijding Bonaire 2014 
Voorwoord 4 
Samenvatting 5 
1 Inleiding 9 
1.1 Aanleiding en doel 9 
1.2 Onderzoeksvraag 10 
1.3 Reikwijdte van het onderzoek 10 
1.4 Onderzoekskader 11 
1.5 Methode van onderzoek 11 
1.6 Leeswijzer 11 
2 Karakteristiek Bonaire 13 
3 Bevindingen en analyse 15 
3.1 Maatgevend scenario en de daarbij behorende prestaties 15 
3.2 Melding, alarmering en opschaling 18 
3.3 Informatiemanagement 20 
3.4 Crisiscommunicatie/voorlichting 20 
3.5 Leiding en coördinatie 21 
3.6 Opvang en verzorging en CRIB 22 
3.7 GHOR 22 
3.8 Opleiden, trainen en oefenen 23 
4 Algehele conclusie en aanbevelingen 25 
 
Bijlage 1 Afkortingen 27 
Bijlage 2 Onderzoekskader 29 
Bijlage 3 Bronnen 31 
Bijlage 4 Scenario praktijktoets 32 
Colofon 33 
 
  
 Pagina 3 van 33 
 

Nulmeting organisatie rampenbestrijding Bonaire 2014 
Samenvatting 
 
Aanleiding 
De Inspectie Veiligheid en Justitie (verder de Inspectie) houdt toezicht op de brandweer en de 
voorbereiding op de rampenbestrijding en crisisbeheersing in de veiligheidsregio’s in Europees-
Nederland en de BES.  
De Rijksvertegenwoordiger heeft in een brief aan de gezaghebbers van de eilanden 
aangekondigd dat de Inspectie gaat toetsen of de plannen die de eilanden hebben opgesteld ten 
behoeve van de rampenbestrijding en crisisbeheersing in de praktijk leiden tot het kunnen 
bestrijden van een mogelijke ramp. Gelijktijdig bestaat op de eilanden de wens om onafhankelijk 
te laten vaststellen wat de huidige stand van zaken is in de voorbereiding op de 
rampenbestrijding en crisisbeheersing.  
Dit alles heeft er toe geleid dat de Inspectie dit onderzoek gestart is naar de voorbereiding op de 
rampenbestrijding BES. Het rapport is een eerste weergave van het toezicht op de 
rampenbestrijding en crisisbeheersing. 
 
Het onderzoek 
Over de voorbereiding op de rampenbestrijding en crisisbeheersing is nog niet eerder door de 
Inspectie gerapporteerd. Dit onderzoek is bedoeld om vast te leggen wat de actuele stand van 
zaken is van deze voorbereiding, een zogeheten nulmeting. 
 
Door gebruik te maken van documentstudie, interviews en een praktijktoets geeft de Inspectie 
antwoord op de centrale onderzoeksvraag voor dit onderzoek: 
‘In welke mate is de rampbestrijdingsorganisatie van het eiland Bonaire op het moment van 
meten voorbereid op het bestrijden van rampen of crises?’ 
Om deze hoofdvraag te kunnen beantwoorden maakt de Inspectie gebruik van de volgende 
deelvragen: 
A. Op welke maatgevende ramp wil het Openbaar Lichaam Bonaire voorbereid zijn? 
B. Wat moeten de hulpverleningsdiensten en de rampbestrijdingsorganisatie presteren om het 
maatgevende scenario te kunnen bestrijden? 
C. Zijn de hulpverleningsdiensten en de rampenbestrijdingsorganisatie in staat om 
daadwerkelijk invulling te geven aan deze ambities? 
 
Bevindingen en analyse op hoofdlijnen 
Door het van kracht worden van de Veiligheidswet BES op 10 oktober 2010 moet de 
rampenbestrijdingsorganisatie opnieuw worden opgericht/ingericht. Een proces waaraan door 
het Openbaar Lichaam Bonaire nog volop wordt gewerkt. 
1
Bonaire heeft in de basis de plannen op orde. Deelplannen en procedures zijn nog in 
ontwikkeling of bewerking. In het risicoprofiel en het beleidsplan zijn vijf scenario’s aangemerkt 
als prioriteit, te weten neerstorten vliegtuig, ordeverstoring, brand op olietanker/incident 
cruiseschip, tropische storm/extreem weer en bedreiging volksgezondheid. Hierbij is geen 
2
scenario aangemerkt als maatgevend scenario voor het eiland. Bij de hiervoor genoemde 
scenario’s is niet aangegeven van welke hulpvraag moet worden uitgegaan, derhalve is ook niet 
beschreven welke prestaties door de rampenbestrijdingsorganisatie geleverd moeten worden. 
 
Bonaire constateert in haar plannen dat de hulpverleningscapaciteit op het eiland beperkt is en 
dat bij grote incidenten een beroep moet worden gedaan op bijstand. Overigens is geen invulling 
gegeven aan artikel 65 van de Veiligheidswet BES, een convenant waarin de operationele 
                                                
 
 
 
1
  Het gaat hier om het risicoprofiel, het beleidsplan en het rampen- en crisisplan. 
2
 Dit is een scenario waarmee inzicht wordt verkregen in de situaties die bepalend zijn voor de omvang, het 
materieel en het materiaal van de hulpverleningsdiensten en de rampenbestrijdingsorganisatie. 
  
 Pagina 5 van 33 
 

Nulmeting organisatie rampenbestrijding Bonaire 2014 
Algehele conclusie en aanbevelingen 
De Inspectie constateert dat het hulpverleningspotentieel op Bonaire beperkt van omvang is en 
dat bij grote incidenten een beroep moet worden gedaan op bijstand. Dit mede in overweging 
nemende komt de Inspectie op basis van de bevindingen en analyse tot de volgende conclusies:  
 
Algehele conclusie 
 
De rampbestrijdingsorganisatie van het eiland Bonaire is op het moment van meten mede door 
de beperkte hulpverleningscapaciteit in beperkte mate voorbereid op het bestrijden van rampen 
of crises gedurende de eerste acht uur (met uitzondering van een ongeval met een groot 
vliegtuig).  
 
Nog niet alle convenanten en regelingen genoemd in de Veiligheidswet BES zijn opgesteld of 
bestuurlijk bekrachtigd. 
 
 
Aanbevelingen 
De Inspectie realiseert zich dat de rampenbestrijdingsorganisatie op Bonaire in opbouw is en dat 
de verdere ontwikkeling van deze organisatie in stappen plaats moet vinden. Dit in overweging 
nemende komt de Inspectie tot de volgende aanbevelingen: 
 
Aanbevelingen aan het Bestuurscollege: 
1. Maak een heldere keuze voor het maatgevend scenario waarop de 
hulpverleningsdiensten zich moeten voorbereiden en stel de bestuurlijke ambitie 
hiervoor vast. 
2. Leg prioriteit bij het uitwerken van de deelplannen van alle bij de rampenbestrijding en 
crisisbeheersing betrokken partijen, zodat taken en de daarbij benodigde capaciteit 
duidelijk worden. 
3. Breng in beeld aan welke bijstand behoefte is, maak een overzicht van wie welke bijstand 
op welke wijze zou kunnen verlenen en maak afspraken met betrekking tot deze  
bijstand. 
4. Zorg voor een robuuste gemeenschappelijke meldkamer en een betrouwbaar 
verbindingsnetwerk. 
5. Maak de gemeenschappelijke meldkamer onderdeel van de hoofdstructuur van de 
rampenbestrijding en crisisbeheersing. 
6. Zorg dat alle medewerkers in de rampenbestrijding tenminste over goede 
basisvaardigheden beschikken door te voorzien in voldoende opleidingen, trainingen en 
oefeningen. 
7. Zorg dat de structuur van de geneeskundige kolom goed aansluit bij de andere 
structuren binnen de rampenbestrijdingsorganisatie. 
 
 
Aanbevelingen aan de korpsbeheerder en de NCTV: 
1. Zorg dat convenanten en regelingen die voortvloeien uit de Veiligheidswet BES worden 
opgesteld en bestuurlijk vastgesteld. 
Indien in gezamenlijkheid wordt besloten dat geen invulling wordt gegeven aan het 
opstellen van regelingen leg dit dan vast. 
 
 
 
  
 Pagina 7 van 33 
 

Nulmeting organisatie rampenbestrijding Bonaire 2014 
1 Inleiding 
 
 
1.1 Aanleiding en doel 
 
Aanleiding 
De Inspectie Veiligheid en Justitie (verder de Inspectie) houdt toezicht op de brandweer en de 
voorbereiding op de rampenbestrijding en crisisbeheersing in de veiligheidsregio’s en de BES. 
Onder voorbereiding verstaat de Inspectie het maken van plannen en procedures voor de 
rampenbestrijding en crisisbeheersing en het opleiden, trainen en oefenen van functionarissen 
met een taak in de rampenbestrijding en crisisbeheersing. 
Tot dit jaar is het toezicht op deze gebieden op Bonaire niet ingevuld. Wel is op verzoek van de 
3
Rijksvertegenwoordiger een toetsingskader BES opgesteld voor de planvormen die in de 
4
Veiligheidswet BES worden voorgeschreven. Het gaat hierbij om de risicoprofielen, de 
beleidsplannen en de rampen- en crisisplannen van de eilanden. De Inspectie heeft de 
Rijksvertegenwoordiger met betrekking tot de toetsing geadviseerd. 
 
Hoewel al langere tijd een rampenbestrijdingsorganisatie op de BES-eilanden bestond, moet 
deze door het van kracht worden van de Veiligheidswet BES op 10 oktober 2010 opnieuw 
worden opgericht/ingericht.  
In de eerste fase van deze opbouw heeft het Openbaar Lichaam Bonaire vorig jaar de plannen 
die vereist zijn op basis van de Veiligheidswet BES aangeboden aan de Rijksvertegenwoordiger. 
Deze plannen, die de basis zijn van de voorbereiding op de rampenbestrijding, zijn door de 
Rijksvertegenwoordiger getoetst aan de hand van het door de Inspectie opgestelde 
toetsingskader en vervolgens goedgekeurd. Bonaire voldoet hiermee aan de wettelijke vereisten 
ten aanzien van de planvorming. 
Daarnaast is het Openbaar Lichaam gestart met het oprichten van een rampenbureau. Hiertoe is 
de functie van assistent rampencoördinator tijdelijk ingevuld. Deze functie moet permanent 
worden ingevuld. 
 
De Inspectie heeft een eigenstandige rol als toezichthouder op onder andere de 
rampenbestrijding en crisisbeheersing. Na de plantoetsing door de Rijksvertegenwoordiger 
onderzoekt de Inspectie of de plannen in de praktijk leiden tot het kunnen bestrijden van een 
mogelijke ramp. De Rijksvertegenwoordiger heeft dit in een brief aan de gezaghebbers van de 
eilanden aangekondigd. Gelijktijdig bestaat op Bonaire de wens om onafhankelijk te laten 
vaststellen wat de huidige stand van zaken is in de voorbereiding op de rampenbestrijding en 
crisisbeheersing.  
 
Onderzoeksdoel 
Dit onderzoek is bedoeld om voor de betrokken partijen in beeld te brengen wat de actuele 
situatie is ten aanzien van de voorbereiding op de rampenbestrijding en crisisbeheersing op 
Bonaire. Hierdoor kunnen de voorbereiding en het optreden van de bij de rampenbestrijding en 
crisisbeheersing betrokken actoren verder worden ontwikkeld. Hierbij is als uitgangspunt 
genomen dat het risicoprofiel van Bonaire beschrijft waar de rampenbestrijdingsorganisatie op 
voorbereid moet zijn. Vervolgens beschrijven het beleidsplan en het rampen- en crisisplan wat 
                                                
 
 
 
3
 Het toetsingskader BES is een voor de Rijksvertegenwoordiger opgesteld instrument om de risicoprofielen, 
beleidsplannen en rampen- en crisisplannen van de drie BES-eilanden te kunnen toetsen aan de wettelijke 
eisen genoemd in de Veiligheidswet BES. 
4
 Wet van 30 september 2010, houdende bepalingen over de politie en over de brandweerzorg, de 
rampenbestrijding en de crisisbeheersing op Bonaire, Sint Eustatius en Saba (Veiligheidswet BES) 
  
 Pagina 9 van 33 
 

Nulmeting organisatie rampenbestrijding Bonaire 2014 
1.4 Onderzoekskader 
 
De Inspectie toetst in dit onderzoek de voorbereiding van de rampenbestrijdingsorganisatie op 
het bestrijden van rampen en crises. De Inspectie baseert zich hierbij op bestaande wet- en 
regelgeving (Veiligheidswet BES, Besluit brandweer BES en mandaatregeling korpsbeheer politie 
en brandweer BES 2012) en, voor zover beschikbaar, hieraan gerelateerde deelplannen en 
procedures. Tevens is tijdens de praktijktoets het optreden mede afgezet tegen de plannen en 
procedures, zoals die zijn vastgesteld door de korpsbeheerder, de Minister van Veiligheid en 
Justitie. 
 
Het onderzoekskader is opgenomen in bijlage 2 en geeft een korte beschrijving van de hiervoor 
gebruikte bronnen. Een korte beschrijving van het scenario voor de praktijktoets is opgenomen 
in bijlage 4. 
 
 
1.5 Methode van onderzoek 
 
De Inspectie heeft het onderzoek uitgevoerd in de periode februari - april 2014. 
 
Voor het onderzoek zijn de (deel)plannen die betrekking hebben op de voorbereiding van de 
rampenbestrijding bestudeerd. Naast het risicoprofiel, het beleidsplan en het rampen- en 
crisisplan gaat het hierbij om de (deel)plannen van het Korps Politie Caribisch Nederland (KPCN), 
het Brandweerkorps Caribisch Nederland (BKCN), het eindverslag GHOR structuur Bonaire en het 
Projectplan SIGMA op Bonaire, Saba en Sint Eustatius.   
 
Voor Bonaire zijn interviews gehouden met de waarnemend gezaghebber in aanwezigheid van de 
eilandsecretaris/rampencoördinator en de ondersteuner rampencoördinatie, de korpschef van 
het KPCN in aanwezigheid van het hoofd basispolitiezorg en het hoofd informatie, intake en 
ondersteuning, de algemeen commandant van het BKCN, de lokaal commandant brandweer, een 
lid van de raad van bestuur van het ziekenhuis, de voorzitter van het Rode Kruis, het hoofd 
Operatien van de Koninklijke Marechaussee (KMar), de coördinator Caribisch gebied van het 
Rode Kruis en de kwartiermaker GHOR Caribisch gebied. De verslagen van de interviews zijn aan 
de geïnterviewden voor wederhoor voorgelegd. 
 
Op het eiland is een praktijktoets uitgevoerd. De praktijktoets is uitgevoerd in de vorm van een 
alarmerings- en opkomstoefening op basis van het scenario van een brand aan boord van een 
cruiseschip met aanvullend de opdracht voor het Commando Plaats Incident (CoPI) en het 
Eilandelijk Beleidsteam (EBT) om één eerste overleg te houden om door de Inspectie 
voorgelegde vragen te beantwoorden. Tijdens de praktijktoets zijn daarnaast aan de deelnemers 
vragenformulieren met vragen over opleiden en oefenen uitgedeeld met het verzoek deze in te 
vullen. 
 
De rapportage is zodanig opgesteld, dat de anonimiteit van de betrokken functionarissen zoveel 
mogelijk is gewaarborgd en dat uitspraken of beweringen niet zijn terug te voeren op individuele 
personen. Het concept van het rapport is ter controle op feitelijke onjuistheden voorgelegd aan 
de waarnemend gezaghebber en de eilandsecretaris. 
 
 
1.6 Leeswijzer 
 
De voorbereiding op de rampenbestrijding en crisisbeheersing op Bonaire moet in de juiste 
context worden geplaatst, omdat deze bepalend is voor omvang en wijze van uitvoering. Deze 
context wordt in hoofdstuk twee kort geschetst. 
In hoofdstuk drie worden in aparte paragrafen de bevindingen en analyse weergegeven van 
achtereenvolgens het maatgevende scenario en de daarbij horende prestaties, melding, 
  
 Pagina 11 van 33 
 

Nulmeting organisatie rampenbestrijding Bonaire 2014 
2 Karakteristiek Bonaire 
 
Bonaire is een eiland in de Caribische Zee en is het meest oostelijke van de Benedenwindse 
Eilanden. Sinds 10 oktober 2010 vormt het bestuurlijk als Openbaar Lichaam Bonaire (OLB) een 
bijzondere gemeente binnen Nederland. Voor die tijd maakte Bonaire deel uit van de 
Nederlandse Antillen. Het eiland is 40 kilometer lang en 5 tot 10 kilometer breed. 
 
Bonaire bestaat uit een kern van oud stollings- en afzettingsgesteente dat zich meer dan 
honderd miljoen jaar geleden door onder andere onderzeese uitbarstingen heeft gevormd. Door 
deze geologische processen is een eiland ontstaan met in het noordwesten een heuvellandschap, 
in het midden een terrassenlandschap en in het zuiden een vrij laag en vlak landschap. 
 
Bonaire wordt omgeven door koraalriffen met een grote biodiversiteit. De koraalriffen zijn 
ondergebracht in het Bonaire Nationale Marine Park. Het onderwaterpark is 2.700 hectare groot. 
Allerlei maatregelen worden genomen om het park te beschermen, zoals duikregels en 
voorlichtingsmaterialen. 
 
Economisch is het toerisme het meest belangrijk. Vooral voor duiktoeristen is Bonaire een 
aantrekkelijke bestemming. Naast het toerisme is ook sprake van bescheiden industrie, zoals de 
zoutindustrie en er is een tankopslag voor de op- en overslag van aardolie en aardolieproducten. 
Daarnaast werken veel mensen in de dienstverlenende sector. 
Bonaire telt circa 17.400 inwoners. Ongeveer 90% van de inwoners is geboren op het eiland. 
Verder komen de inwoners met name uit Venezuela, de Verenigde Staten en Nederland. 
 
 
 
Ten behoeve van de rampenbestrijding en crisisbeheersing heeft Bonaire een 
rampenbestrijdingsorganisatie met een hoofdstructuur die bestaat uit een Commando Plaats 
Incident (CoPI) en een Eilandelijk Beleidsteam (EBT). Ter uitvoering van de taken die, naast de 
taken die een eventueel CoPI uitvoert, uitgevoerd moeten worden tijdens een ramp of crisis zijn 
kleine gespecialiseerde teams, Emergency Support Functions groepen (ESF-groepen) benoemd. 
  
 Pagina 13 van 33 
 

Nulmeting organisatie rampenbestrijding Bonaire 2014 
3 Bevindingen en analyse 
 
 
3.1 Maatgevend scenario en de daarbij behorende prestaties 
 
Het bestuur van Bonaire heeft met ondersteuning van deskundige hulp vanuit Nederland in 2012 
het risicoprofiel voor het eiland op laten stellen. In dit risicoprofiel zijn twaalf ramptypes 
aangemerkt als mogelijk. Deze ramptypes zijn uitgewerkt en vervolgens beoordeeld op impact 
en waarschijnlijkheid. Na deze beoordeling blijkt dat vijf ramptypen hoog scoren wat betreft 
impact en waarschijnlijkheid. Deze vijf ramptypen zijn vervolgens gebruikt als input voor het 
maken van keuzes in het beleidsplan. Het gaat hierbij om de ramptypen: 
  neerstorten vliegtuig; 
  ordeverstoring; 
  brand op olietanker/incident cruiseschip; 
  tropische storm/extreem weer; 
  bedreiging volksgezondheid. 
 
Uit het risicoprofiel blijkt niet op welke wijze de weging van de gekozen scenario’s op 
waarschijnlijkheid en de impactcriteria tot stand is gekomen. De Inspectie kan dus niet 
beoordelen of de juiste keuzes gemaakt zijn. Wel staat aangegeven in het risicoprofiel dat in een 
tweedaagse conferentie 26 ramptypen door diverse experts en betrokkenen bij de 
rampenbestrijding en crisisbeheersing zijn beoordeeld. 
 
In het beleidsplan ‘de basis op orde’ heeft het bestuur de ambitie uitgesproken dat de vijf 
ramptypen die in het risicoprofiel worden genoemd in de periode 2013 – 2017 verder moeten 
6
worden uitgewerkt in plannen . Ook is in het beleidsplan opgenomen dat in de deelplannen van 
de ESF-groepen aan de vijf scenario’s aandacht moet worden gegeven. Het bestuur spreekt 
tevens uit zich speciaal verder voor te bereiden op extreme weersomstandigheden, onder 
gebruikmaking van de kennis van de overige BES-eilanden. In het beleidsplan is nog geen 
uitspraak gedaan welke van de vijf scenario’s moet worden aangemerkt als maatgevend voor 
het eiland. Met maatgevend wordt bedoeld representatief voor het eiland en bepalend voor de 
omvang van de hulpverleningscapaciteit. 
 
Uit de interviews die de Inspectie in maart 2014 heeft gehouden komt naar voren dat door de 
respondenten vooral het neerstorten van een vliegtuig als groot risico wordt ervaren. Als tweede 
groot risico worden de opslagen van olieproducten bij ‘Bopec’ en ‘Curoil’ genoemd, waarbij 
vooral ‘Curoil’ (opslag brandstoffen en gas) voor gevoelens van onveiligheid zorgt, omdat daar 
de brandpreventieve voorzieningen volgens het bevoegd gezag niet op orde zijn.  In het 
risicoprofiel is het risico met betrekking tot deze opslag niet opgenomen, dit terwijl een incident 
bij dit bedrijf niet alleen tot een grote, moeilijk beheersbare, brand kan leiden, maar in dat geval 
ook naar verwachting vergaande economische en maatschappelijke gevolgen kan hebben. 
In november 2013 zijn als noodvoorziening twee dompelpompunits tijdelijk bij dit bedrijf 
gestationeerd om snel in de bluswatervoorziening te kunnen voorzien. 
 
Het bestuur identificeert in het beleidsplan dat op het eiland een beperkte capaciteit aan 
hulpverleners is, daarom is in het plan een hoofdstuk opgenomen met als titel zelfredzaamheid 
en burgerparticipatie. Hierin spreekt het bestuur de ambitie uit om zowel de zelfredzaamheid als 
de burgerparticipatie te vergroten. Daarnaast heeft het bestuur, vanuit het oogpunt van de 
                                                
 
 
 
6
 Inmiddels is in juni 2014 met hulp vanuit Nederland een eerste rampbestrijdingsplan opgesteld. 
  
 Pagina 15 van 33 
 

Nulmeting organisatie rampenbestrijding Bonaire 2014 
De uitruksterkte van de brandweer op Bonaire bestaat uit drie ploegen van twaalf personen die 
in 24-uurs diensten werken. Hiermee zit het korps zes personen onder de sterkte zoals 
7
beschreven in het O&F rapport Brandweerkorps CN 2012 . 
In het geval van een incidentmelding kan de ploeg van twaalf personen worden aangevuld met 
zeven personen die gepiketteerd zijn. Naast deze uitruksterkte kent het korps nog acht personen 
leidinggevend- en ondersteunend personeel. 
Het korps heeft de beschikking over twee tankautospuiten, twee autospuiten en twee 
haakarmvoertuigen (naast de specifieke voertuigen voor vliegtuigbrandbestrijding). Uit het 
vorenstaande kan worden vastgesteld dat in het geval van een groot incident de brandweer snel 
alle beschikbare voertuigen volledig kan bemensen, uitgaande van de bemensing zoals genoemd 
in de ‘Uitrukprocedure BKCN Bonaire’. 
 
Formatief bestaat de basis politiezorg (BPZ) uit zes ploegen met zes medewerkers en is een 
barioregisseur (buurtregisseur) gekoppeld aan elke ploeg. Deze ploegen worden aangestuurd 
door drie operationele chefs (inspecteurs). Elke chef heeft twee ploegen onder zich. Momenteel 
wordt door de Koninklijke Marechaussee (KMar) ondersteuning verleend om op voldoende 
sterkte te blijven.  
 
De KMar op de BES bestaat in totaal uit 41 personen op de drie eilanden. Het grootste deel 
daarvan is gestationeerd op Bonaire.  
Daarnaast zijn KMar-mensen voor BPZ-taken ingehuurd voor de politie op Bonaire (10), Saba (3 
+ een chef BPZ) en Sint Eustatius (3 + een chef BPZ). Zij vallen qua aansturing onder de 
korpschef van het korps Politie Caribisch Nederland. 
Op Bonaire voert de KMar de taken op de luchthaven uit (o.a. politietaak en grensbewaking) 
zoals ze die ook in Nederland hebben.  
 
Op het eiland zijn drie ambulances en is een ziekenhuis met 38 bedden. In het ziekenhuis is één 
operatiekamer, een tweede wordt binnenkort opgeleverd. Het ziekenhuis geeft aan een 
opvangcapaciteit te hebben van acht tot tien zwaargewonden, die zij gedurende acht uur stabiel 
kunnen houden. 
Op basis van de scenariobeschrijvingen in het risicoprofiel blijkt dat een aantal van acht tot tien 
zwaargewonde slachtoffers een aantal is dat snel bereikt kan worden en in het geval van een 
ongeluk met een groot vliegtuig of cruiseschip waarschijnlijk ruim overschreden zal worden. 
 
De Rode Kruis organisatie is in opbouw en beschikt op het moment van onderzoek over 48 
actieve leden, waarvan tien al een functie hebben binnen één van de hulpverleningsdiensten. 
Er is geen sigmateam. 
 
Alle hulpverleningsdiensten brengen naar voren dat zij de overtuiging hebben bij een groot 
incident (met uitzondering van een neerstortend groot vliegtuig) de eerste acht uur over 
voldoende personele capaciteit te kunnen beschikken voor de bestrijding van dit incident. Een 
beperking hierbij ligt in de beperkte kwantitatieve medische capaciteit voor zwaar gewonden. 
 
Daarnaast is naar voren gekomen dat alle hulpverleningsdiensten de behoefte voelen aan een 
afsluitbaar terrein met daar op een loods, waar onder andere goederen ten behoeve van de 
rampenbestrijding en crisisbeheersing kunnen worden opgeslagen. Bij een strategische keuze 
van de locatie zou de loods in geval van nood ook gebruikt kunnen worden als opvanglocatie of 
zelfs gewondennest. 
                                                
 
 
 
7
 Het O&F rapport Brandweerkorps CN 2012 is een voorstel van het korps uit 2012 aan de korpsbeheerder 
voor een nieuw O&F-rapport, waarin een beschouwing is opgenomen over de formatie ten opzichte van de 
formatie zoals beschreven in het formatieplan van 23 juni 2010. 
  
 Pagina 17 van 33 
 

Nulmeting organisatie rampenbestrijding Bonaire 2014 
afgesproken dat, indien een incident daar aanleiding toe geeft, een medewerker van de 
brandweer op de meldkamer assisteert. Met de ambulancedienst is dit niet afgesproken. Gelet 
op de complexiteit van de geneeskundige kolom worden de meldingen aan hen overgegeven. 
 
Verder komt uit de interviews naar voren dat de alarmering voor een groot incident voornamelijk 
telefonisch (via mobiele telefoon) gedaan wordt. Daarnaast vinden de contacten tussen de 
verschillende disciplines langs telefonische weg plaats. 
 
Tijdens de praktijktoets wordt de meldkamer getoetst door via het alarmnummer 911 de 
alarmering te starten. 
Op 27 maart wordt om 17.02 uur aan de centralist van de meldkamer gemeld dat aan boord van 
een cruiseschip brand is uitgebroken en dat de bemanning is begonnen met het ontruimen van 
het schip. Om 17.12 uur komt de eerste hulpverleningseenheid ter plaatse. Om 17.45 uur zijn 
alle disciplines, zoals vermeld in het rampen- en crisisplan, in het CoPI vertegenwoordigd. In 
tegenstelling tot de in paragraaf 2.2 van het rampen- en crisisplan gestelde tijd is het CoPI na 
43 minuten actief, ondanks de instructie bij de melding om direct het CoPI te alarmeren. Uit 
ontvangen informatie blijkt dat de alarmering voor het EBT om 17.20 uur is gestart. Op de 
communicatieadviseur na is het EBT om 17.45 uur in de samenstelling aanwezig zoals vermeld 
in het rampen- en crisisplan. 
Navraag leert dat de alarmering vrijwel uitsluitend telefonisch heeft plaats gevonden en dat 
daarbij gewerkt is volgens het principe van de belboom. 
 
Hoewel de deelplannen (en daarmee de alarmeringsprocedures) van de diensten nog in 
bewerking zijn, komen alle noodzakelijke functionarissen op voor de praktijktoets. Omdat bij de 
praktijktoets geen sprake is van een echt incident, is ook geen sprake van een zware belasting 
van de GSM-netwerken. Mede hierdoor kan de alarmering probleemloos verlopen. In het 
verleden ontstonden door overbelasting bereikbaarheidsproblemen.  
Binnen één uur na de start van het incident zijn (op één na) alle noodzakelijke functionarissen 
8
opgekomen. Het CoPI slaagt er niet in aan de opkomsteis van 15 minuten te voldoen, ook niet 
als een tijdsmarge wordt toegepast voor het feit dat zwaailicht en sirene niet mocht worden 
gebruikt. Binnen één uur na de opschaling naar coördinatieniveau 2 (EBT-niveau) zijn ook de 
gealarmeerde medewerkers van de ESF-groepen opgekomen. 
 
Deelconclusies 
 
Op het eiland Bonaire heeft men de beschikking over een gemeenschappelijke meldkamer die 
nog in opbouw is. 
 
De Inspectie constateert dat de alarmering en opschaling tijdens de praktijktoets heeft gewerkt, 
maar een groot afbreukrisico kent door de afhankelijkheid van mobiele telefoons. Het CoPI is 
niet binnen 15 minuten opgekomen. 
 
De Inspectie constateert dat geen convenant is opgesteld zoals gesteld in artikel 65 van de 
Veiligheidswet BES. 
 
Doordat de gemeenschappelijke meldkamer geen onderdeel vormt van de hoofdstructuur en er 
geen convenant is kan onvoldoende invulling worden gegeven aan de regiefunctie van de 
meldkamer. 
 
 
                                                
 
 
 
8
 Rampen- en crisisplan Bonaire, bladzijde 5 opkomsttijden 
  
 Pagina 19 van 33 
 

Nulmeting organisatie rampenbestrijding Bonaire 2014 
De informatievoorziening naar de bevolking wordt tijdens de praktijktoets niet uitgevoerd, 
doordat de communicatieadviseur afwezig is. In overleg met de Inspectie is geen bijstand 
gevraagd. 
 
Deelconclusie 
 
De Inspectie constateert dat het deelplan publieke informatie nog niet klaar is. 
 
 
3.5 Leiding en coördinatie 
 
De hoofdstructuur van de rampenbestrijding en crisisbeheersing bestaat volgens het rampen- en 
crisisplan uit drie onderdelen: het Commando Plaats Incident (CoPI), het Eilandelijk BeleidsTeam 
(EBT) en de rampenstaf van de Rijksvertegenwoordiger.. Voor de uitvoering van één of meer 
rampbestrijdingsprocessen zijn er ESF-groepen. In dit rapport zijn deze onderdelen met 
uitzondering van de rampenstaf van de Rijksvertegenwoordiger onderzocht. 
 
Het CoPI is belast met de operationele leiding ter plaatse, de afstemming met andere betrokken 
partijen en het adviseren van het EBT. Het CoPI bestaat uit een leider CoPI, een leidinggevende 
van de brandweer, een leidinggevende van de politie, een leidinggevende van de 
ambulancedienst en een medewerker rampenbestrijding OLB. Naar behoefte kan het team 
worden uitgebreid met leidinggevenden van andere diensten of organisaties, zoals bijvoorbeeld 
de havenmeester. 
 
Het EBT is belast met de ondersteuning van de gezaghebber in de uitvoering van het 
opperbevel, waarbij de teamleden optreden als adviseur van de gezaghebber. Het EBT bestaat 
uit: de gezaghebber, een leidinggevende van de brandweer, een leidinggevende van de politie, 
een leidinggevende van de GHOR, een leidinggevende bevolkingszorg en een 
communicatieadviseur. Naar behoefte kan de gezaghebber het EBT uitbreiden met 
vertegenwoordigers van andere crisispartners. 
 
Voor de uitvoering van de taken die moeten worden uitgevoerd tijdens een ramp of crisis, naast 
de taken die een eventueel CoPI uitvoert, zijn zogenaamde Emergency Support Function-
groepen (ESF-groepen) benoemd. Een ESF-groep voert één of meer rampbestrijdingsprocessen 
uit. De ESF-groepen vallen onder en worden aangestuurd door de 
eilandsecretaris/rampencoördinator. 
 
Tijdens de praktijktoets komen alle teams op en wordt gewerkt conform de beschrijving van de 
leiding en coördinatie in het rampen- en crisisplan. 
Het CoPI staat onder leiding van een hoofdofficier van de brandweer. Tot het moment van 
aankomst van de leider CoPI werken de al aanwezige CoPI-leden samen in een zogeheten 
9
motorkapoverleg . 
Het EBT wordt voorgezeten door de waarnemend gezaghebber, waarbij hij geadviseerd wordt 
door de aanwezige beleidsteamleden. 
De eilandsecretaris/rampencoördinator is afwisselend aanwezig bij het EBT-overleg of (in een 
andere ruimte) het overleg van de hoofden ESF-groepen die onder bevolkingszorg vallen. 
Met uitzondering van het hoofd ESF publieke informatie zijn alle hoofden ESF aanwezig. Voor het 
hoofd ESF publieke informatie komt tijdens de praktijktoets geen plaatsvervang(st)er op en de 
                                                
 
 
 
9
 De term wordt gebruikt voor het overleg tussen de officieren van dienst van de brandweer, politie en 
geneeskundig ter plaatse in geval van inzet van meerdere hulpdiensten. Dit motorkapoverleg vindt plaats als 
er sprake is van een routine-inzet. 
  
 Pagina 21 van 33 
 

Nulmeting organisatie rampenbestrijding Bonaire 2014 
systeembenadering hiervan is nieuw. Dit blijkt volgens het verslag uit de onwennigheid met de 
GHOR terminologie. Elke organisatie heeft een eigen interpretatie en is na 10 oktober 2010 wel 
of niet spontaan begonnen met voorbereiden en oefenen, wat een fragmentarisch beeld 
oplevert. 
De voor de GHOR noodzakelijke afstemming en samenhang in beleid, structuur en preparatie 
ontbreekt nog. De medische voorzieningen en de ketenpartners vormen hierdoor een direct 
risico voor een succesvolle rampenbestrijding. Omdat in het huidige rampenbestrijdingstraject 
de GHOR niet is verdiept, begint het gevoel van gemis aan een voor het eiland geschikte GHOR 
bij het OLB en in het geneeskundige domein door te dringen. Er is ambitie ontstaan om 
gezamenlijk en met de ketenpartners de GHOR vorm te geven. Aldus de rapportage. 
 
Het tweede document met betrekking tot de GHOR is het ‘Eindverslag GHOR Structuur 
11
Bonaire’ . In dit verslag wordt beschreven hoe de GHOR op Bonaire vorm gegeven kan worden 
rekening houdend met wetgeving en de lokale omstandigheden. In het verslag zijn zowel een 
begroting als een meer jaren ontwikkelplan opgenomen.  
 
Het belang en noodzaak van een GHOR-structuur worden onderkend. Wel is daarbij van belang 
dat er wordt gekozen voor een structuur die past bij de kenmerken en mogelijkheden van het 
eiland. Ook wordt aangegeven dat het ‘Eindverslag GHOR structuur Bonaire’ op de bestuurlijke 
agenda moet komen, zodat keuzes gemaakt kunnen worden passend binnen het bestuurlijke 
ambitieniveau. Op aangeven van de eilandsecretaris is duidelijk geworden dat het document 
begin juli 2014 is aangeboden aan het bestuur. 
 
Tijdens de praktijktoets blijkt dat de opschaling van de medische keten nog niet helemaal aan 
sluit bij die van de andere hulpverleningsdiensten. Doordat de GHOR-organisatie nog niet 
bestaat, ontbreekt onder andere een leidinggevende van de GHOR in het CoPI. Dit terwijl men in 
het rampen- en crisisplan wel een leidinggevende GHOR in het CoPI kent. 
 
Deelconclusie 
 
De Inspectie constateert dat de medische kolom in structuur nog onvoldoende aansluiting vindt 
bij de andere kolommen, maar dat stappen gemaakt worden om die aansluiting te 
bewerkstelligen. 
 
 
3.8 Opleiden, trainen en oefenen 
 
Als onderdeel van het beleidsplan heeft het OLB een ‘Oefenbeleidsplan 2013-2017’ vastgesteld. 
De doelstelling van dit oefenbeleidsplan is dat door structurele aandacht voor opleiden en 
oefenen de medewerkers die een rol spelen tijdens rampen goed zijn voorbereid op hun taak 
tijdens een ramp of crisis. In het beleidsplan is onder meer vastgelegd dat jaarlijks een overzicht 
van gehouden opleidingen en oefeningen wordt opgesteld. Uitgangspunt hierbij is dat 
medewerkers eerst worden opgeleid voordat ze kunnen oefenen of worden ingezet. 
De oefeningen zijn afgestemd op de rampbestrijdingsplannen en het risicoprofiel van het OLB. 
 
In het opleiding- en oefenplan 2014 van het OLB worden de uitgangspunten en ambities uit het 
meerjaren plan herhaald. In het jaarplan is opgenomen dat er voor alle medewerkers van alle 
kolommen dit jaar een Basisopleiding wordt gegeven. Hiervoor zijn inmiddels offertes 
aangevraagd. Tevens wordt aangegeven dat mogelijk een basiscursus verslaglegging wordt 
georganiseerd en ook zullen een aantal oefeningen worden gehouden. 
                                                
 
 
 
11
 Eindverslag GHOR Structuur Bonaire, mei 2013, C.H.C. de Vogel GGD-Den Haag 
  
 Pagina 23 van 33 
 

Nulmeting organisatie rampenbestrijding Bonaire 2014 
4 Algehele conclusie en aanbevelingen 
 
Algehele conclusie 
 
Als de deelconclusies uit het vorige hoofdstuk in relatie met elkaar worden gebracht is het 
mogelijk om de onderzoeksvraag te beantwoorden. 
De Inspectie beschouwt de deelconclusies van deze nulmeting vanuit de opzet moeten, willen 
en kunnen. Het risicoprofiel van het eiland geeft aan wat de rampenbestrijdingsorganisatie op 
het eiland op het gebied van rampenbestrijding en crisisbeheersing zou moeten kunnen. 
Vervolgens beschrijft het Openbaar Lichaam Bonaire in het beleidsplan en het rampen- en 
crisisplan wat zij wil kunnen op dit gebied en tenslotte geeft het onderzoek van de Inspectie aan 
wat men op dit moment kan. 
 
Het risicoprofiel is opgesteld vanuit de insteek van realistische scenario’s, waarbij de Inspectie 
opmerkt dat het zwaarste scenario dat van een neerstortend groot vliegtuig is. In het 
risicoprofiel is echter niet aangegeven van welke hulpvraag hierbij moet worden uitgegaan. 
Hierdoor is niet duidelijk wat men op het gebied van hulpverlening zou moeten kunnen. 
In het beleidsplan is aangegeven dat vijf scenario’s verder moeten worden uitgewerkt in 
plannen, wat echter nog niet is gebeurd. Ook heeft het Openbaar Lichaam Bonaire niet 
vastgesteld welk scenario moet worden aangemerkt als maatgevend, anders gezegd waar 
moeten de hulpverleningsdiensten en de rampenbestrijdingsorganisatie op zijn voorbereid. 
 
Het antwoord op de vraag ‘op welke maatgevende ramp wil het Openbaar Lichaam Bonaire 
voorbereid zijn?’ kan door de Inspectie niet beantwoord worden. Hierdoor kunnen ook de twee 
daarop volgende onderzoeksvragen ‘Wat moet de rampbestrijdingsorganisatie presteren om het 
(de) maatgevende scenario(‘s) te kunnen bestrijden?’ en ‘Zijn de hulpverleningsdiensten en 
rampenbestrijdingsorganisaties in staat om daadwerkelijk invulling te geven aan deze ambities?’ 
niet beantwoord worden. 
 
Omdat in het risicoprofiel is uitgegaan van realistische scenario’s sluit het rampen- en crisisplan 
aan op deze scenario’s. Dit wordt in de interviews bevestigd waar de geïnterviewden aangeven 
te verwachten grote incidenten gedurende de eerste acht uren te kunnen beperken of zelfs te 
bestrijden. Een uitzondering hierop vormt het scenario vliegtuigongeval, omdat hier vooral de 
medische capaciteit op het eiland onvoldoende is toegerust. Overigens vormt de medische 
capaciteit op Bonaire bij meer scenario’s een knelpunt, vooral bij meer dan acht 
zwaargewonden. 
Het Openbaar Lichaam Bonaire constateert in haar plannen dat de hulpverleningscapaciteit op 
het eiland beperkt is en dat bij grote incidenten een beroep moet worden gedaan op bijstand. 
 
Op basis van het bovenstaande in combinatie met de deelconclusies komt de Inspectie tot het 
volgende oordeel: 
 
Algehele conclusie 
 
De rampbestrijdingsorganisatie van het eiland Bonaire is op het moment van meten mede door 
de beperkte hulpverleningscapaciteit in beperkte mate voorbereid op het bestrijden van rampen 
of crises gedurende de eerste acht uur (met uitzondering van een ongeval met een groot 
vliegtuig).  
 
Nog niet alle convenanten en regelingen genoemd in de Veiligheidswet BES zijn opgesteld of 
bestuurlijk bekrachtigd. 
 
 
Aanbevelingen 
  
 Pagina 25 van 33 
 

Nulmeting organisatie rampenbestrijding Bonaire 2014 
Bijlage 1 Afkortingen 
 
BES Bonaire, Sint Eustatius en Saba 
BKCN Brandweerkorps Caribisch Nederland 
BPZ Basis politiezorg 
CN Caribisch Nederland 
CoPI Commando Plaats Incident 
CRIB Centraal registratie en informatiebureau 
EBT Eilandelijk Beleidsteam 
ESF Emergency Support Function 
GHOR Geneeskundige Hulpverleningsorganisatie in de regio 
GMK gemeenschappelijke meldkamer 
GSM Global System for Mobile Communications 
KMar Koninklijke Marechaussee 
KPCN Korps Politie Caribisch Nederland 
NCTV Nationaal Coördinator Terrorismebestrijding en Veiligheid 
OLB Openbaar Lichaam Bonaire 
 
 
  
 Pagina 27 van 33 
 

Nulmeting organisatie rampenbestrijding Bonaire 2014 
Bijlage 2 Onderzoekskader 
 
Onderstaande tekst geeft een overzicht van de documenten die de Inspectie heeft gehanteerd 
om het functioneren van de rampenbestrijdingsorganisatie tijdens het onderzoek tegen af te 
zetten.  
 
Formele wet- en regelgeving 
 
Om de bestrijding van een incident te kunnen aansturen en coördineren is in de Veiligheidswet 
12
BES beschreven op welke wijze de rampenbestrijdings- en crisisbeheersingsorganisatie moet 
worden georganiseerd. Tevens is de wet opgenomen welke plannen de bestuurscolleges moeten 
opstellen en aan welke voorwaarden die plannen moeten voldoen. Daarnaast zet de wet uiteen 
welke teams met welke functionarissen gevormd moeten worden in het geval van een 
grootschalig incident.  
 
De organisatie van het brandweerkorps op de eilanden is voor wat betreft de minimale eisen 
geregeld in het Besluit brandweer BES. 
 
De in de Veiligheidswet BES genoemde AMvB’s, convenanten en regels zijn (nog) niet opgesteld.  
 
Plannen en procedures 
 
De organisatie en inrichting van het brandweerkorps Caribisch Nederland is beschreven in het 
Beheersplan 2012-2015 van het brandweerkorps. Daarnaast is gebruik gemaakt van de 
jaarplannen 2013 en 2014 (in concept) alsmede de oefencyclus 2013/2014 om informatie te 
verzamelen over de relevante monodisciplinaire en multidisciplinaire aspecten. 
Voor het korps Politie Caribisch Nederland is gebruik gemaakt van het deelrapport inzake de 
organisatie en formatie van het onderdeel Politiekorps BES en het jaarplan 2014 van het KPCN. 
 
Lopende het onderzoek is naar voren gekomen dat de in 2012 en 2013 door de GGD Haaglanden 
op de BES onderzoeken zijn gedaan naar de oprichting en implementatie van een GHOR-
organisatie. De rapporten die zijn uitgebracht na deze onderzoeken zijn gebruikt om een stand 
van zaken ten aanzien van de GHOR te kunnen belichten. 
 
                                                
 
 
 
12
 Wet van 30 september 2010, houdende bepalingen over de politie en over de brandweerzorg, de 
rampenbestrijding en de crisisbeheersing op Bonaire, Sint Eustatius en Saba. 
  
 Pagina 29 van 33 
 

Nulmeting organisatie rampenbestrijding Bonaire 2014 
Bijlage 3 Bronnen 
 
Voor dit onderzoek heeft de Inspectie gebruik gemaakt van de volgende 
documenten en andere bronnen. 
 
 Veiligheidswet BES 
 Risicoprofiel Bonaire 
 Beleidsplan Bonaire 
 Rampen- en crisisplan Bonaire 
 Opleidings- en oefenbeleidsplan 2013-2017 Bonaire 
 Opleidings- en oefenplan Openbaar Lichaam Bonaire 2014 
 Besluit brandweer BES 
 Beheersplan 2012-2015 brandweerkorps CN 
 Concept voorstel nieuw O&F rapport Brandweerkorps CN 2012 
 Uitrukprocedure BKCN Bonaire 
 Jaarverslag 2012 brandweerkorps CN 
 Oefencyclus 2013/2014 brandweerkorps CN 
 Jaarplan 2014 Korps Politie Caribisch Nederland 
 Deelrapport inzake de organisatie en formatie van het onderdeel Politiekorps-BES 
 Verslag veldbezoek GHOR Bonaire van 22 november tot 3 december 2012 
 Eindverslag GHOR Structuur Bonaire, mei 2013 
 
  
 Pagina 31 van 33 
 

Nulmeting organisatie rampenbestrijding Bonaire 2014 
Colofon 
 
Afzendgegevens  Inspectie Veiligheid en Justitie 
 
Turfmarkt 147 
2511 DP   Den Haag 
Postbus 20301 
2500 EH  Den Haag 
www.ivenj.nl 
   
Projectnaam  Nulmeting organisatie rampenbestrijding 
Bonaire  
 
 
 
  
 Pagina 33 van 33 
 

