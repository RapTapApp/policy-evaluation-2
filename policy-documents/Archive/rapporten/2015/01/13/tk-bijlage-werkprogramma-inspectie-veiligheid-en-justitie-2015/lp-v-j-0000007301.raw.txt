Werkprogramma 2015
Werkprogramma 
2015
1

Werkprogramma 2015
 Voorwoord
Voor u ligt het werkprogramma 2015 van de Inspectie Veiligheid en Justitie (Inspectie VenJ). De 
Inspectie VenJ houdt toezicht op de taakuitvoering van organisaties binnen het brede domein 
van veiligheid en justitie. Burgers en organisaties worden dagelijks – bewust of onbewust – met 
het handelen van deze organisaties geconfronteerd. De Inspectie VenJ maakt de kwaliteit van de 
uitvoering inzichtelijk en streeft met haar interventies naar noodzakelijke verbeteringen. Zo 
bevordert de Inspectie VenJ met haar toezicht dat de burger in Nederland veilig is en rechtvaardig 
wordt behandeld.
Het domein veiligheid en justitie is breed en divers. De Inspectie VenJ streeft ernaar om daar 
toezicht te houden, waar dat het er meest toe doet. Dit betekent ten eerste dat zij selectief is in de 
onderzoeken die zij doet. Deze keuzes zijn gebaseerd op een risicogerichte benadering, die de 
Inspectie VenJ elk jaar verder ontwikkelt. Maar het betekent ook dat de Inspectie VenJ slagvaardig 
en flexibel moet zijn: als maatschappelijke en politiek-bestuurlijke ontwikkelingen daartoe 
nopen, dient zij in staat zijn om snel in actie te komen, bijvoorbeeld bij ernstige incidenten.
Een meer risicogerichte benadering betekent voor het werkprogramma van de Inspectie VenJ dat 
de komende jaren drie grote thema’s bepalend zijn: de invloed van bezuinigingen en reorganisa -
ties, die veel diensten binnen ons toezichtdomain raken, de kwaliteit van samenwerking in 
ketens en netwerken, zoals de vreemdelingenketen en de strafrechtketen en de kansen en risico’s 
bij het opslaan en delen van informatie, wat ook vooral speelt tussen organisaties en binnen 
ketens. Uiteraard blijft de Inspectie ook alert op andere risico’s. 
Ik heb er vertrouwen in dat de Inspectie VenJ hiermee constructief bijdraagt aan een veiliger en 
rechtvaardiger samenleving.
J.G. Bos
Hoofd van de Inspectie Veiligheid en Justitie
3

Werkprogramma 2015
interveniëren. Dit kan ook voortkomen uit de reflectieve functie van toezicht: het (vroeg)tijdig 
signaleren en agenderen van relevante ontwikkelingen en risico’s op het terrein van veiligheid en 
justitie. 
1.3 Toezichtgebieden
De Inspectie VenJ opereert in een uiterst diverse omgeving: van de nationale politie tot de Raad 
voor de Kinderbescherming, van de IND tot het gevangeniswezen. Intern onderscheidt de 
Inspectie VenJ vier toezichtgebieden:
Nationale Veiligheid
Op basis van de Wet veiligheidsregio’s ziet de Inspectie VenJ erop toe dat aan de voorwaarden 
voor een goede rampenbestrijding en crisisbeheersing wordt voldaan. Van oudsher worden de 
termen ‘rampen’ en ‘crises’ geassocieerd met fysieke veiligheid. Voorbeelden hiervan zijn 
grootschalige natuurbranden, ongevallen met gevaarlijke stoffen of treinbotsingen. 
Tegenwoordig worden deze begrippen echter breder geduid. De Inspectie VenJ kijkt daarom ook 
naar andere vormen van dreigingen, zoals cybersecurity. Daarnaast doet de Inspectie VenJ in 
voorkomend geval onderzoek naar incidenten die zich voordoen in de veiligheid van de 
burgerluchtvaart.
Bij rampen en crises dienen de traditionele hulpverleners – de brandweer, de politie en de 
geneeskundige hulpverleningsorganisaties die zijn verenigd in veiligheidsregio’s – intensief 
samen te werken met andere publieke partners. Dit geldt in toenemende mate ook voor private 
partijen. De Inspectie VenJ beoordeelt zowel de voorbereiding van deze organisaties als het 
daadwerkelijk functioneren ervan. Daarnaast houdt de Inspectie VenJ toezicht op de taakuitvoe-
ring door de afzonderlijke hulpverleningsdiensten.
Politie
De Inspectie VenJ houdt op basis van de Politiewet 2012 toezicht op de nationale politie. Dit 
toezicht richt zich op de taakuitvoering van en de kwaliteitszorg door de politie. In dit kader 
houdt de Inspectie VenJ ook toezicht op de kwaliteit van de politieopleidingen en de 
examinering. 
De Inspectie VenJ richt zich in haar toezicht niet alleen op het functioneren van de nationale 
politie als eigenstandige organisatie, maar ook op haar rol als ketenpartner. Immers, de natio-
nale politie is een onderdeel van diverse ketens (zoals de strafrechtketen en de vreemdelingenke-
ten) en netwerken (zoals de samenwerking bij de integrale aanpak van georganiseerde criminali -
teit of binnen Veiligheidshuizen).
Sanctietoepassing en Jeugd
Sanctietoepassing
Verschillende organisaties spelen een rol in de uitvoering van opgelegde straffen en maatrege -
len, zoals gevangenissen, forensisch psychiatrische centra en de reclassering. De Inspectie VenJ 
houdt toezicht op dit deel van de justitieketen, de sanctietoepassing. Dit betreft alle landelijke 
diensten en inrichtingen die onder de Dienst Justitiële Inrichtingen (DJI) vallen, de verschillende 
reclasseringsorganisaties en de instellingen waar DJI plaatsen inkoopt voor de tenuitvoerlegging 
van sancties (zoals forensisch psychiatrische centra). 
5

Werkprogramma 2015
Door deze risicogestuurde aanpak kan de Inspectie VenJ haar capaciteit selectief en gericht 
inzetten: zij intervenieert daar waar dit het meest nodig is. Hiermee geeft zij effectief en efficiënt 
inhoud aan haar toezicht.
Toezichtsvormen
De Inspectie kent drie hoofdvormen van toezicht: 
• doorlichtingen. Hiermee houdt de Inspectie VenJ – aan de hand van een in overleg met de 
organisaties tot stand gekomen toetsingskader – structureel toezicht op organisaties;
 • thematische onderzoeken. Hiermee beoordeelt de Inspectie VenJ één of meerdere aspecten 
van de taakuitvoering van één of meerdere organisaties;
• incidentonderzoeken. Aan de hand van een afwegingskader besluit de Inspectie VenJ of een 
incident dat zich in één of meerdere van haar toezichtgebieden voordoet, nader moet worden 
onderzocht. Omdat incidenten zich altijd onverwacht voordoen, is deze vorm van toezicht niet 
in te plannen. De Inspectie VenJ houdt er in haar programmering rekening mee dat dit soort 
onderzoeken zich (helaas) elk jaar voordoen. Desnoods kan het uitvoeren van een dergelijk 
onderzoek leiden tot een herprioritering van de onderzoeksprogrammering.
De verschillende vormen van toezicht kennen een onderlinge samenhang. Zo kunnen de 
bevindingen van een incidentonderzoek aanleiding zijn voor het instellen van een thematisch 
onderzoek, en kan een conclusie uit een thematisch onderzoek de opmaat vormen voor het 
opstellen van nieuwe indicatoren voor een doorlichting. Periodiek wordt per toezichtgebied 
bekeken welke mix van instrumenten het meeste effect zal sorteren. Omdat de omgeving niet stil 
staat, blijven hierbij flexibiliteit en vrije ruimte nodig. De Inspectie VenJ voert haar toezicht 
zowel aangekondigd als onaangekondigd uit.
Toezichtintensiteit
Niet alleen de mix van toezichtsvormen, maar ook de intensiteit van het toezicht kan verschillen. 
Als ketens, organisaties of organisatieonderdelen naar het oordeel van de Inspectie aantonen in 
hoge mate te voldoen aan wet- en regelgeving en zich hierbij weinig of geen risico’s voordoen, 
dan houdt de Inspectie VenJ meer afstand. Als zaken echter niet of in mindere mate op orde zijn, 
of risico’s niet worden aangepakt, dan intensiveert de Inspectie haar toezicht tot het gewenste 
niveau wel is bereikt. Zeker in dat soort situaties zal meer gebruik worden gemaakt van onaange-
kondigd toezicht.
Interventies: toezicht houden met effect
De Inspectie VenJ hanteert een eigen interventieladder om ondertoezichtgestelden ertoe te 
bewegen om wet- en regelgeving na te leven of verbeteracties door te voeren. De Inspectie VenJ 
maakt daarbij primair gebruik van de instrumenten ‘communicatie’ en ‘openbaarheid’. Haar 
bevindingen, conclusies en aanbevelingen worden in openbare rapporten gepubliceerd. Zo is 
voor organisaties en hun omgeving (zowel maatschappelijk, professioneel als politiek) inzichte-
lijk wat de stand van zaken is en wat er beter moet. Daarnaast bespreekt de Inspectie VenJ de 
resultaten van haar onderzoeken met bestuurders van de ondertoezichtgestelde organisaties en 
politiek verantwoordelijken. Dit is ook het geval als de Inspectie VenJ tijdens een onderzoek op 
risico’s stuit die direct om actie vragen of als zij risico’s constateert die buiten de scope van een 
onderzoek vallen. 
7

Werkprogramma 2015
Professioneel, betrokken en integer
Bij dit alles is het van groot belang dat de medewerkers van de Inspectie VenJ toegerust én in 
staat zijn om professioneel, betrokken en integer invulling te geven aan het vak toezicht. In 
hoofdstuk 3 wordt beschreven hoe de Inspectie VenJ hierin investeert.
9

Werkprogramma 2015
en bevoegdheden. Uit verschillende onderzoeken van de Inspectie VenJ blijkt dat de grootste 
risico’s zich niet zozeer voordoen binnen organisaties, maar vooral tussen organisaties. De 
Inspectie kijkt daarom naar de werking van en de risico’s voor de verschillende ketens en 
netwerken. Deze zijn immers zo sterk als de zwakste schakel.
Informatie
Voor de organisaties in het domein veiligheid en justitie is er ten aanzien van ‘informatie’ vrijwel 
altijd sprake van een spanningsveld. Zowel de taakuitvoering van individuele organisaties als de 
samenwerking in ketens en netwerken is gebaat bij een goede informatiepositie. Het opslaan en 
delen van informatie kan een efficiënte en effectieve manier zijn om ongewenste situaties te 
beheersen en bestrijden. Dit gaat echter ook gepaard met de nodige risico’s. Zijn de verzamelde 
gegevens betrouwbaar? Functioneren de informatiesystemen? Zijn de informatiesystemen goed 
beveiligd? Verloopt het opslaan en verzamelen van gegevens volgens wet- en regelgeving? Komt 
de juiste informatie op het juiste moment terecht bij de juiste functionaris? Als dergelijke vragen 
niet bevestigend worden beantwoord, kan dit ten koste gaan van burgers en bedrijven. Dit is 
onwenselijk. Daarnaast kan het een negatief effect hebben op de effectiviteit van de inspannin -
gen van de organisaties. Een complicerende factor hierbij is dat het voor organisaties niet altijd 
voldoende duidelijk is welke informatie ze wel of niet mogen delen.
Flexibiliteit binnen kaders
Deze drie overkoepelende thema’s vormen de komende jaren het richtsnoer van de Inspectie 
VenJ. In dit werkprogramma wordt hier voor de eerste keer nader invulling aan gegeven. Hierbij 
is er ruimte voor flexibiliteit. Als er zich actuele ontwikkelingen en/of incidenten voordoen die 
betrekking hebben op risico’s ten aanzien van deze thema’s, kan de Inspectie VenJ altijd een 
onderzoek starten. De inhoud van dit werkprogramma is dan ook niet in beton gegoten: het 
vertegenwoordigt wat de Inspectie VenJ ‘van plan’ is dit jaar te doen. De programmering wordt 
daarom na een half jaar opnieuw kritisch bekeken. 
2.2 Nationale Veiligheid
Algemeen
Het toezicht binnen het toezichtsgebied Nationale Veiligheid richt zich op de rampenbestrijding 
en crisisbeheersing en het functioneren van de afzonderlijke hulpverleningsdiensten. Een 
belangrijke ontwikkeling hierbij is de steeds ruimere definiëring van rampen en vooral crises. In 
toenemende mate doen zich risico’s en dreigingen voor die om een andere aanpak vragen dan de 
klassieke multidisciplinaire rampenbestrijding. Dit betreft bijvoorbeeld het vraagstuk van 
cybersecurity. Voor het toezicht betekent dit dat de Inspectie VenJ haar blikveld verbreedt. Zij 
kijkt niet alleen naar de onderlinge samenwerking van de traditionele hulpverleningsdiensten, 
maar ook naar de bredere vormen van samenwerking van deze diensten met andere publieke én 
private organisaties. 
Een andere relevante ontwikkeling is de evaluatie van de Wet veiligheidsrisico’s door de commis-
sie-Hoekstra. Deze constateerde onder andere dat er meer moet worden gestuurd op de presta -
ties die binnen het toezichtsgebied moeten worden geleverd: een kwalitatief goede brandweer -
11

Werkprogramma 2015
sectoren. De convenanten bevatten concrete afspraken over samenwerking in zowel de voorberei -
dingsfase als in het geval er zich een incident voordoet. De Inspectie VenJ brengt in 2015 in beeld 
wat de stand van zaken hierbij is.
Kwaliteit van de brandweerzorg
De regionalisering van de brandweerzorg is inmiddels zo goed als afgerond. Naar aanleiding van 
deze reorganisatie heeft de Inspectie VenJ een structurele invulling van het toezicht op de kwaliteit 
van de brandweerzorg ontwikkeld. Op basis van een risicoanalyse – onder andere gebaseerd op de 
resultaten van eerdere onderzoeken en gesprekken met het veld – zijn drie kritische processen 
benoemd waar het toezicht zich primair op zal richten:
• de balans tussen risicobeheersing (preventie) en incidentbestrijding (repressie);
• de vakbekwaamheid (waaronder de kwaliteit van het brandweeronderwijs);
• de arbeidsveiligheid.
In het kader van effectmeting worden de bevindingen uit eerdere rapporten op het gebied van 
brandweerzorg hierbij betrokken.
Beveiligingsadviezen NCSC
In het licht van de verbreding van het toezichtgebied, voert de Inspectie VenJ op verzoek van het 
Nationaal Cyber Security Centrum (NCSC) een onderzoek uit naar de beveiligingsadviezen die het 
NCSC aan publieke en private partijen verstrekt. Het NCSC constateerde namelijk dat zowel de vraag 
naar de diensten die het aanbiedt als de verwachtingen van de dienstverlening in dit kader toene-
men. Deze constatering vormde voor het NCSC de aanleiding om de huidige vorm van dienstverle-
ning door een onafhankelijke toezichthouder te laten beoordelen. De uitvoering van dit onderzoek 
is in 2014 gestart en zal begin 2015 worden afgerond.
C2000 eindmeting verbetertrajecten
Het communicatiesysteem C2000 is van groot belang voor het functioneren van hulpverlenings -
diensten. Omdat zich verschillende problemen voordeden bij het gebruik van dit systeem, zijn er in 
2009 verschillende verbetertrajecten opgestart. De afgelopen jaren heeft de Inspectie VenJ meer-
maals de voortgang van deze trajecten getoetst. Op 1 januari 2015 dienen alle verbetertrajecten te 
zijn afgerond. De minister van Veiligheid en Justitie heeft de Tweede Kamer toegezegd dat de 
Inspectie VenJ dit begin 2015 zal beoordelen.
2.3 Nationale politie
Algemeen
Vorming nationale politie
Het toezicht binnen dit toezichtgebied zal ook in 2015 voor een groot deel in het teken staan van de 
vorming van de nationale politie. Begin 2013 heeft de minister van Veiligheid en Justitie met de 
politievakbonden afgesproken om deze vorming aan de hand van acht realisatiedoelen (de ‘operati-
onele doelen’) te monitoren. De Inspectie VenJ is verzocht om dit uit te voeren en hier halfjaarlijks 
over te rapporteren. Dit heeft zij in 2013 en 2014 ook gedaan.
De minister heeft de Inspectie VenJ in september 2014 formeel verzocht om dit toezicht te verbre -
den naar het gehele veranderproces. Dit betekent dat naast de operationele doelen, ook de perso -
13

Werkprogramma 2015
van de Inspectie VenJ herijkt. Dit betekent onder andere dat dit wordt afgestemd op het systeem 
van ‘checks and balances’ dat binnen de Politieacademie wordt ontwikkeld. Daarnaast wordt 
zoveel als mogelijk aangesloten bij de systematiek van de Inspectie van het Onderwijs voor het 
reguliere onderwijs.
Voorgenomen onderzoeken
Vorming nationale politie
In 2015 rapporteert de Inspectie VenJ wederom halfjaarlijks over de vorming van de nationale 
politie. Waar zij naar zal kijken, is afhankelijk van de resultaten van de voorgenomen herijking 
van de fasering van de reorganisatie.
Taakuitvoering nationale politie
In 2015 voert de Inspectie VenJ in het kader van de kwaliteit van de taakuitvoering verschillende 
onderzoeken uit. Deze zijn in een eerder stadium aan de Tweede Kamer toegezegd. Voor een deel 
betreft dit onderzoeken waarvan de uitvoering reeds in 2014 is gestart.
• Klachtenafhandeling
De Inspectie VenJ beoordeelt in dit onderzoek de wijze waarop de nationale politie omgaat met 
klachten van burgers. Dit doet zij aan de hand van de ervaringen die burgers hebben met de 
eerste contacten in het kader van de behandeling van een klacht. Specifiek onderzoekt de 
Inspectie VenJ de tevredenheid van burgers over het opnemen van een klacht, het intakegesprek 
en het eventuele bemiddelingsgesprek van de klachtbehandelaar met de klager en de politieme -
dewerker op wie de klacht betrekking heeft. Om de ervaringen van burgers goed te kunnen 
interpreteren onderzoekt de Inspectie VenJ ook hoe de procedure is ingericht, hoe de procedure 
feitelijk werkt, en hoe de medewerkers van de nationale politie zelf tegen de klachtbehandeling 
aankijken. 
• Vervolgonderzoek betrouwbaarheid
Eind 2012 heeft de Inspectie VenJ de betrouwbaarheid van een aantal belangrijke cijfers van de 
politie onderzocht. Zij concludeerde dat niet alle onderzochte brongegevens voldoende 
betrouwbaar waren. De politie heeft hierop een aantal verbetermaatregelen opgesteld. Op 
verzoek van de minister van Veiligheid en Justitie voert de Inspectie VenJ in dit verband twee 
vervolgonderzoeken uit. Het eerste onderzoek richt zich op de mate waarin de verbetermaatrege-
len van de politie bijdragen aan de betrouwbaarheid van de cijfers. Het tweede onderzoek van de 
Inspectie VenJ richt zich op de betrouwbaarheid van de politiecijfers die betrekking hebben op 
de ‘High Impact Crimes’.
• Korpscheftaken
De Inspectie VenJ beoordeelt de taken die de nationale politie uitoefent in het kader van de Wet 
wapens en munitie en de Wet particuliere beveiligingsorganisaties en recherchebureaus. De 
verantwoordelijkheid hiervoor ligt primair bij het Team Korpscheftaken.
15

Werkprogramma 2015
Ontwikkeling
De Inspectie VenJ heeft de afgelopen jaren vrijwel alle instellingen binnen het toezichtsgebied 
sanctietoepassing op een systematische wijze doorgelicht. Hiermee heeft zij een goed en breed 
beeld gekregen van de kwaliteit van de taakuitvoering. Dit inzicht biedt een gedegen basis om 
het toezicht op basis van de risicogestuurde benadering door te ontwikkelen. In 2015 richt het 
toezicht zich primair op de kwetsbare ontwikkelingen en risico’s die de kwaliteit van de taakuit-
voering bedreigen. Hierbij zal de Inspectie VenJ, vaker dan voorheen, gebruik maken van 
onaangekondigd toezicht. 
Voorgenomen onderzoeken
Effecten Masterplan DJI
Naar aanleiding van het Masterplan DJI start de Inspectie VenJ begin 2015 met een thematisch 
onderzoek naar mogelijke risicofactoren van het plan voor het gevangeniswezen. Op hoofdlijnen 
gaat het om de gevolgen van de doorvoering van het Masterplan DJI voor het detentieklimaat in 
penitentiaire inrichtingen en de reïntegratiemogelijkheden van gedetineerden.
Reclasseringstoezicht en samenwerking opdrachtgevers
De Inspectie VenJ heeft de afgelopen jaren in meerdere arrondissementen doorlichtingen 
uitgevoerd bij de drie reclasseringsorganisaties. Zo rondt zij begin 2015 de doorlichting van de 
Leger des Heils reclassering in de regio Rotterdam af. Bij deze doorlichtingen is onder andere de 
uitvoering van de taakspecialismen ‘advies’, ‘toezicht’, ‘werkstraf’ en ‘gedragsinterventies’ 
onderzocht. 
Een aantal geconstateerde verbeterpunten heeft een terugkerend karakter. Dit is met name het 
geval in het taakspecialisme ‘toezicht’. Daarnaast constateert de Inspectie VenJ knelpunten in de 
samenwerking tussen de reclasseringsorganisaties en een van haar opdrachtgevers: het Openbaar 
Ministerie. Hierbij gaat het bijvoorbeeld over de snelheid waarmee het Openbaar Ministerie de 
opdrachten aanlevert of een tenuitvoerlegging vordert (de rechter wordt gevraagd om een 
voorwaardelijke straf om te zetten in een onvoorwaardelijke straf ). Dit zijn belangrijke randvoor-
waarden voor een effectieve tenuitvoerlegging van de straffen.
De Inspectie VenJ richt haar toezicht in 2015 daarom specifiek op deze twee onderwerpen: de 
uitvoering van het reclasseringstoezicht en de samenwerking met de opdrachtgevers. Dit 
onderzoek wordt uitgevoerd bij de reclasseringsorganisaties die werkzaam zijn in de arrondisse-
menten Amsterdam en Noord-Holland.
Daarnaast worden de volgende onderzoeken in het kader van tussentijds toezicht uitgevoerd: 
• Tussentijds toezicht RN regio Rotterdam.
 • Tussentijds toezicht Bouman GGZ reclassering.
• Tussentijds toezicht Leger des Heils reclassering regio Rotterdam.
ZSM
ZSM staat voor Zo Snel, Slim, Selectief, Simpel, Samen en Samenlevingsgericht Mogelijk. Het 
doel van deze werkwijze is om ervoor te zorgen dat een verdachte een passende reactie krijgt, 
waarbij recht wordt gedaan aan de positie van de slachtoffers en de omgeving merkt dat daders 
17

Werkprogramma 2015
• een thematisch onderzoek naar de omgang met contrabande in de forensisch psychiatrische 
centra (FPC). Dit onderzoek wordt uitgevoerd naar aanleiding van de bevindingen in het 
incidentonderzoek naar FPC De Rooyse Wissel . De Inspectie VenJ onderzoekt of de maatrege-
len, die de overige FPC’s treffen om het voorhanden hebben van contrabande zoveel mogelijk 
te voorkomen, afdoende zijn. 
2.5  Jeugd
Algemeen
De Inspectie VenJ is al langere tijd actief in het jeugddomein. Zo houdt zij gezamenlijk met 
andere inspecties toezicht op de justitiële jeugdinrichtingen (JJI’s) en levert zij jaarlijks een 
bijdrage aan de onderzoeken die in het kader van het Samenwerkend Toezicht Jeugd (STJ) worden 
uitgevoerd. Daarnaast is zij in 2014 – gezamenlijk met de Inspectie Jeugdzorg – gestart met het 
toezicht op de Stichting Halt.
Jeugdwet
Op 1 januari 2015 is de nieuwe Jeugdwet in werking getreden. Met deze wet worden de uitvoering 
van jeugdhulp, jeugdbescherming en jeugdreclassering gedecentraliseerd naar de gemeenten. 
Deze ingrijpende stelselwijziging leidt tot een uitbreiding van het takenpakket. De Inspectie VenJ 
gaat toezicht houden op de taakuitvoering van organisaties en instellingen die actief zijn op het 
terrein van veiligheid en justitie. Dit betreffen voor een deel organisaties, op wie de Inspectie 
VenJ voorheen geen toezicht uitoefende: de Raad voor de Kinderbescherming (RvdK) en de 
jeugdreclassering.
Voor de Inspectie VenJ ligt de focus primair op de tenuitvoerlegging van strafrechtelijke beslissin-
gen ten aanzien van jeugdigen. Haar toezicht richt zich hiermee in de eerste plaats op de taken 
van Halt, de JJI’s, de RvdK en de (gecertificeerde instellingen voor) jeugdreclassering , maar zal 
vanuit het maatschappelijk belang ook zijn gericht op de bredere keten. Waar nodig en mogelijk 
zal het toezicht plaatsvinden vanuit een integrale aanpak en worden uitgevoerd in samenwerking 
met andere inspecties. In dit kader zijn er concrete afspraken gemaakt over de rolverdeling. Zo 
heeft de Inspectie VenJ het voortouw wanneer het gezamenlijke toezicht is gericht op de taken 
van de RvdK, Halt en de JJI’s.
Masterplan DJI
Het Masterplan DJI heeft ook gevolgen voor de JJI’s. Vanwege de capaciteitsreductie zullen twee 
JJI’s sluiten. Ook zullen de drie rijksinrichtingen organisatorisch samengaan tot één 
Rijksjeugdinrichting. Omdat er inrichtingen sluiten, kunnen jongeren minder makkelijk in hun 
directe omgeving worden geplaatst. Dit kan negatieve gevolgen hebben voor de kwaliteit van de 
reïntegratie van jongeren. Daarnaast zal de Inspectie VenJ aandacht hebben voor de gevolgen van 
de reorganisatie voor het personeel, het ziekteverzuim en de gevolgen hiervan op bijvoorbeeld 
de voortgang van het dagprogramma.
Ontwikkeling
De Inspectie VenJ voert in 2015 in het jeugddomein twee soorten activiteiten uit: enerzijds de 
voortzetting van reeds ingezette of toegezegde onderzoeken en anderzijds de ontwikkeltaken die 
voortkomen uit de invoering van de Jeugdwet.
19

Werkprogramma 2015
2015 hier een actieve bijdrage aan. Dit heeft bijvoorbeeld betrekking op onderzoeken naar de 
zorg en ondersteuning aan gezinnen met geringe sociale zelfredzaamheid en naar de nazorg aan 
jongeren die uit een gesloten setting (zoals een JJI) komen.
2.6 Asiel en Migratie
Algemeen
De rol van de Inspectie VenJ binnen de vreemdelingenketen is relatief nieuw, maar ontwikkelt 
zich in een hoog tempo. Tot twee jaar geleden oefende de Inspectie VenJ uitsluitend toezicht uit 
op de detentiecentra voor vreemdelingen. Na de overgang van de taken van de CITT (het toezicht 
op het feitelijk vertrek) naar de Inspectie VenJ en het uitbrengen van het inspectierapport over 
het overlijden van de Russische asielzoeker Alexander Dolmatov richtte de Inspectie zich ook op 
andere onderdelen van de keten. 
Sinds augustus 2014 is de Inspectie VenJ – mede op aanbeveling van de Onderzoeksraad voor 
Veiligheid – verantwoordelijk voor het vormgeven en uitvoeren van het toezicht op de gehele 
vreemdelingenketen. Deze keten bestaat uit een groot aantal organisaties, waaronder de 
Immigratie- en Naturalisatiedienst, het Centraal Orgaan opvang asielzoekers, de Dienst 
Terugkeer en Vertrek, de Dienst Justitiële Inrichtingen, de nationale politie en de Koninklijke 
Marechaussee. Van een dergelijk integraal toezicht was in het verleden geen sprake: het toezicht 
op de vreemdelingenketen was niet ‘dekkend’ vormgegeven. Er waren weliswaar verschillende 
toezichthouders actief, maar deze hielden toezicht op onderdelen van de keten. Uit verschillende 
onderzoeken blijkt echter dat de grootste kwetsbaarheden zich juist voordoen tussen de onder-
delen. Als deze niet op elkaar aansluiten, ontstaan er niet alleen risico’s voor de vreemdeling, 
maar ook voor de effectiviteit van de vreemdelingenketen. In dit kader richt de Inspectie VenJ 
zich bij de ontwikkeling van haar toezicht nadrukkelijk op de thema’s ketensamenwerking en 
informatie-uitwisseling.
Daarnaast richt de Inspectie VenJ zich op relevante, actuele ontwikkelingen. Zo ziet zij de stijging 
van de asielstroom als een belangrijk risico voor de vreemdelingenketen. Deze nam lange tijd af, 
maar was in 2014 – onder andere door de situatie in Syrië – aanzienlijk hoger dan verwacht. De 
Inspectie VenJ volgt deze ontwikkelingen met aandacht en heeft hierbij vooral oog voor de 
risico’s die er zijn in de uitvoering, waaronder de opvang en de veiligheid van zowel vreemdeling, 
medewerker als omgeving. 
Ontwikkeling
Het toezichtsgebied Asiel en Migratie staat in 2015 in belangrijke mate in het teken van het 
ontwikkelen van het toezicht. Het gaat hierbij zowel om het inhoudelijk ontwikkelen van het 
toezicht en de benodigde toezichtsinstrumenten, als om het inpassen van de toezichtstaak in de 
interne organisatie. Deze ontwikkeltaken leggen een substantieel beslag op de in 2015 beschik-
bare capaciteit.
Om die reden vindt de inhoudelijke ontwikkeling van het toezicht gefaseerd plaats. Hierbij geeft 
de Inspectie VenJ prioriteit aan de processen die tot dusver het meest kwetsbaar zijn gebleken. 
Dit betekent dat de Inspectie zich in 2015 op de processen ‘Toegang’, ‘Toelating Asiel’ (inclusief 
opvang), ‘Toezicht’ en ‘Terugkeer’ richt. De ontwikkeling van het toezicht op de processen 
21

Werkprogramma 2015
2.7 Toezichttaken in Caribisch Nederland
Rampenbestrijding en crisisbeheersing
De Inspectie VenJ is op grond van de Veiligheidswet BES verantwoordelijk voor het toezicht op de 
rampenbestrijding en de crisisbeheersing in Caribisch Nederland (Bonaire, Saba en Sint 
Eustatius). Zij ziet toe op de taakuitvoering door de verantwoordelijke bestuursorganen en de 
hulpverleningsdiensten. Zij werkt hierbij samen met de Rijksvertegenwoordiger, die belast is met 
de plantoetsing en beschikt over een aanwijzingsbevoegdheid richting bestuursorganen indien 
deze tekortschieten in de taakuitvoering. Beide partijen stemmen hun toezicht op elkaar af.
In 2014 heeft de Inspectie VenJ in dit kader een nulmeting uitgevoerd. In 2015 zal de Inspectie de 
opvolging van de aanbevelingen volgen en indien nodig een vervolgonderzoek uitvoeren.
Verder verplicht de Veiligheidswet dat er periodiek een ‘Staat van de Rampenbestrijding BES’ 
wordt vervaardigd. De Inspectie neemt in 2015 het initiatief om hier gezamenlijk met de andere 
rijksinspecties uitvoering aan te geven.
Toezicht op de rechtshandhaving
De Raad voor de Rechtshandhaving voert op Curaçao, Sint Maarten en Caribisch Nederland 
toezicht uit op de rechtshandhaving. Conform de Rijkswet Raad voor de rechtshandhaving dient 
de Raad voor zijn toezichtstaken in Caribisch Nederland gebruik te maken van de inzet en 
expertise van de Inspectie VenJ. In 2015 verricht de Raad de volgende onderzoeken: 
• Aanpak van de bestrijding van ATRAKO’s .
• Preventie van jeugdcriminaliteit.
• Behandeling van personen met psychiatrische stoornissen en verslavingsproblematiek in de 
strafrechtsketen.
• Uitwisseling van politie- en justitiële gegevens in het Koninkrijk.
• De effecten van tweetaligheid op de rechtshandhaving. 
Deze onderzoeken worden nader toegelicht in het Jaarplan 2015 van de Raad voor de 
Rechtshandhaving.
23

Werkprogramma 2015
Kenniscentrum
Toezicht is in de kern informatie verzamelen, analyseren en oordelen en op basis daarvan tot 
eventuele interventies komen. Het is voor de Inspectie VenJ dan ook cruciaal om te beschikken 
over een goede informatiepositie. Daarom investeert de Inspectie VenJ al enige tijd in het 
opzetten en inrichten van een kenniscentrum. Dit centrum moet de informatie- en analysestro -
men binnen de Inspectie VenJ optimaliseren. Ook ondersteunt het de medewerkers in hun 
dagelijkse werkzaamheden door ze te voorzien van relevante en actuele informatie, het facilite -
ren van kennisuitwisseling en het maken van trendanalyses. Daarnaast is het centrum betrokken 
bij de doorontwikkeling van het risico-gestuurd toezicht. In 2015 zal de Inspectie het kenniscen-
trum zowel qua personele bezetting als inhoudelijk verder uitbouwen. Zo wordt ook de kwali -
teitszorg geïntegreerd in het takenpakket. 
Kwaliteitszorg
Om de kwaliteit van haar producten te borgen heeft de Inspectie VenJ kwaliteitstandaarden voor 
onderzoek opgesteld. De werkprocessen zijn eenduidig beschreven en via een online-handboek 
beschikbaar voor alle medewerkers. Voor elke onderzoeksfase – van voorbereiden tot en met 
rapportage en communicatie – zijn ondersteunende formats opgesteld die de medewerkers als 
basis gebruiken bij hun werkzaamheden.
Daarnaast kent de Inspectie VenJ een intern reviewteam. Dit team beoordeelt aan de hand van 
vastgestelde formats de kwaliteit van de intern opgestelde producten voor deze ter vaststelling 
aan het managementteam worden voorgelegd. 
Vakbekwaamheid medewerkers
De Inspectie VenJ investeert actief in de vakbekwaamheid van de eigen medewerkers. Zo wordt in 
opleidingen blijvend aandacht besteedt aan onderzoeksvaardigheden als interviewtechnieken en 
schrijfvaardigheid. Daarnaast lopen medewerkers regelmatig (kortstondige) stages bij de 
verschillende organisaties waarop de Inspectie VenJ toezicht houdt, om kennis van het veld op te 
doen. De Inspectie VenJ haalt kennis van buiten naar binnen door bijeenkomsten met experts uit 
bijvoorbeeld de wetenschap of het veld te organiseren. 
25

Hoofdtitel rapport Hoofdtitel rapport Hoofdtitel 
rapport Hoofdtitel rapport Hoofdtitel rapport 
Missie Inspectie Veiligheid en Justitie
Hoofdtitel rapport Hoofdtitel rapport Hoofdtitel De Inspectie Veiligheid en Justitie houdt voor de samenleving, de ondertoezichtgestelden en de politiek en bestuurlijk verantwoordelijken
toezicht op het terrein van veiligheid en justitie
om inzicht te geven in de kwaliteit van de taakuitvoering en de naleving van regels en normen,
om risico’s te signaleren
en om organisaties aan te zetten tot verbetering.
Hiermee draagt de Inspectie bij aan een veilige en rechtvaardige samenleving.
rapport Hoofdtitel rapport Hoofdtitel rapport 
Hoofdtitel rapport Hoofdtitel rapport Hoofdtitel 
rapport Hoofdtitel rapport Hoofdtitel rapport 
Dit is een uitgave van:
Inspectie Veiligheid en Justitie
Ministerie van Veiligheid en Justitie
Turfmarkt 147 | 2511 dp  Den Haag
Hoofdtitel rapport Hoofdtitel rapport Hoofdtitel 
Postbus 20301 | 2500 ehDen Haag 
communicatie@inspectievenj.nl
www.ivenj.nl
Januari 2015 | Publicatienummer: J-26153
Aan deze publicatie kunnen geen rechten worden ontleend. 
Vermenigvuldigen van informatie uit deze publicatie is toegestaan, 
rapport Hoofdtitel rapport Hoofdtitel rapport 
mits deze uitgave als bron wordt vermeld.

