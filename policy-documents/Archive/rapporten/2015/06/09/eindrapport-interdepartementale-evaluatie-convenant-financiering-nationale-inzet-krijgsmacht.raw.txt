 
 
 
Eindrapport Interdepartementale Evaluatie 
Convenant Financiering Nationale Inzet 
Krijgsmacht  
 
 
 
 
 
 
 
 
 
 
 
 
 
 
 
 
 
 
 
Ministerie van Defensie 
Ministerie van Veiligheid en Justitie 
Ministerie van Binnenlandse Zaken en Koninkrijksrelaties  
 
 

 
Voorwoord 
Het Ministerie van Binnenlandse Zaken en Koninkrijksrelaties, het Ministerie van Veiligheid en 
Justitie en het Ministerie van Defensie presenteren met dit rapport de resultaten van de 
interdepartementale evaluatie van het convenant Financiering Nationale Inzet Krijgsmacht (FNIK). 
In het convenant staan afspraken over de verrekening van additionele kosten van incidentele 
militaire bijstand en steunverlening.  
De evaluatie is gericht op het bepalen of het convenant FNIK naar behoren heeft gefunctioneerd en 
nog voldoende basis biedt voor de toekomst. Het eindrapport is opgesteld op basis van de 
resultaten uit de desk research en de interviewgesprekken met betrokken departementen. De 
aanvraagprocedure valt buiten de scope en wordt daarom niet geëvalueerd in het rapport. Het 
eindrapport is bedoeld voor intern gebruik binnen de rijksoverheid. 
De conclusies en aanbevelingen uit deze interdepartementale evaluatie kunnen als basis dienen 
voor een eventuele herijking van het convenant.  
3 
 

- Hoe wordt grootschalige en/of langdurige inzet verrekend? 
 
Informeren  
- Op welke wijze wordt de aanvrager vooraf aan de inzet geïnformeerd over de verrekening?  
 
Realisatie FNIK 
- Wat is de feitelijke realisatie van het beschikbaar gestelde budget in de afgelopen jaren? 
- Hoeveel aanvragen worden ten laste van FNIK gehonoreerd? 
- In hoeveel gevallen heeft separate financiering plaatsgevonden in het kader van 
grootschalige of langdurige inzet?  
- In hoeverre is het huidige FNIK-budget toereikend voor de dekking van de uitgaven? 
- Welke inzet wordt door welk bestuursorgaan aangevraagd?  
- In welke mate garandeert het Ministerie van Defensie de inzet van de krijgsmacht als de 
middelen niet toereikend zijn? 
 
Trends en ontwikkelingen 
- Welke trends in de nationale inzet van Defensie zijn te onderkennen sinds FNIK van kracht 
is? 
- Welke toekomstige trends zijn te onderscheiden? 
 
Verantwoording 
- In hoeverre is de verantwoording van het FNIK-budget via het jaarverslag van het 
Ministerie van Defensie voldoende? 
1.4 Afbakening en afstemming 
FNIK voorziet in de financiering van de additionele uitgaven ten behoeve van de inzet van militaire 
bijstand en steunverlening. De evaluatie is uitsluitend gericht op de afspraken over de verrekening 
van militaire bijstand en steunverlening die verwoord zijn in de artikelen van het convenant. Dit 
betreft de wijze van verrekenen, informeren over de verrekening, verantwoording en 
uitzonderingen.  
De civiel-militaire samenwerking zelf wordt niet geëvalueerd in dit rapport. De aanvraagprocedures 
voor bijstand en steunverlening, de kwaliteit van de inzet en de versterking van civiel-militaire 
samenwerking vallen ook buiten de scope van deze evaluatie. 
De evaluatie is uitgevoerd door een interdepartementaal werkverband en binnen BZK, VenJ en 
Defensie afgestemd met de betrokken organisatieonderdelen. 
1.5 Methode van onderzoek 
Voor de evaluatie zijn twee onderzoeksmethoden gebruikt. Ten eerste een desk research om de 
kwantitatieve gegevens te analyseren. Hierbij is onder andere gebruik gemaakt van een eerdere 
interne evaluatie van Defensie in 2012. Ten tweede zijn er interviews gehouden met 
organisatieonderdelen van betrokken departementen (zie bijlage 2). 
1.6 Leeswijzer 
In hoofdstuk twee wordt kort de achtergrond van het convenant toegelicht. De resultaten en 
bevindingen worden in hoofdstuk drie beschreven.  Daarin is een aparte paragraaf opgenomen over 
bijstand in het Caribisch gebied. Tot slot worden in hoofdstuk vier conclusies getrokken en 
aanbevelingen gedaan.
5 
 

3 Bevindingen 
De resultaten van het desk research en de bevindingen uit de interviews worden beschreven aan 
de hand van de thema’s zoals genoemd in paragraaf 1.3: de wijze van verrekening additionele 
uitgaven, informeren en verantwoording, realisatie FNIK en trends en ontwikkelingen. Daarnaast 
worden in de laatste paragrafen de resultaten over het Caribisch gebied uiteengezet. 
3.1 Wijze van verrekening additionele uitgaven 
Additionele uitgaven 
De instandhouding en de gereedstelling van Defensie wordt betaald uit de Defensiebegroting. 
Echter, additionele uitgaven voor de inzet van de krijgsmacht wordt exogeen gefinancierd. Dit geldt 
voor missies in het buitenland, maar ook voor nationale inzet. Incidentele nationale inzet in het 
kader van militaire bijstand en steunverlening komt ten laste van het FNIK budget. Dit budget 
staat op de Defensiebegroting en is structureel overgeheveld vanuit de begrotingen van het 
gemeentefonds, BZK en VenJ.  
Proces verrekening additionele uitgaven 
In de interviews is naar voren gekomen dat geen onduidelijkheid bestaat over de verrekening van 
additionele uitgaven bij een inzet. Het FNIK-budget en de bijdragen van de betrokken partijen zijn 
vooraf vastgesteld en opgenomen in de memorie van toelichting van het convenant. De aanvrager 
2
speelt hierdoor geen rol meer  bij de verrekening. Financiering speelt dan ook geen rol meer in de 
afweging of besluitvorming.  
Binnen Defensie toetsen de Directie Juridische Zaken (DJZ) van de Bestuursstaf en de Directie 
Operaties (DOPS) J3 (operaties) van de Defensiestaf of staf Commando Koninklijke Marechaussee 
(CKMar) (in geval van bijstand door de Koninklijke Marechaussee) de aanvragen. De DOPS (of 
Koninklijke Marechaussee (KMar)) beoordeelt of en welke middelen de Commandant der 
Strijdkrachten (CDS) of CKMar kan inzetten. DJZ beoordeelt de juridisch bestuurlijke aspecten. 
Uiteindelijk dienen de Operationele Commando’s (OPCO’s) de declaratie van de betreffende inzet in 
bij DOPS J8 (financiën), de budgethouder van FNIK. DOPS J8 verrekent, na toetsing, de additionele 
uitgaven ten laste van FNIK. Na elke inzet vindt intern Defensie een evaluatie plaats. Hierin wordt 
ook het aantal uren opgenomen dat personeel en materieel zijn ingezet. Deze rapportage wordt 
niet gedeeld met aanvragende partijen. 
Ervaringen verrekensystematiek 
Door de gebruikers van het convenant wordt de FNIK verrekensystematiek gezien als 
laagdrempelig en de ervaringen zijn positief. Met de komst van FNIK zijn er geen discussies meer 
over facturen, de financiële omvang van de inzet en de verrekening van de kosten achteraf. De 
aanvrager wordt niet langer geconfronteerd met de kosten van inzet of bijkomende administratieve 
lasten.  
Interne verrekensystematiek Defensie 
Binnen Defensie bestaan er verschillende standaard tarieven voor het berekenen van de additionele 
kosten. Deze tarieven worden regelmatig geactualiseerd. Na de herziening in 2008 zijn de tarieven 
3
geactualiseerd in 2013 . De tarieven zijn toen minimaal gewijzigd. Om de verrekening verder te 
vereenvoudigen zijn er plannen om vaste tarieven voor veelvoorkomende typen inzetten op te 
                                                           
2
 Defensie behoudt zich echter het recht voor om separaat te verrekenen indien er – naar mening van alle betrokken partijen – sprake is van 
uitzonderlijke inzet. In geval van een zeer grootschalige en langdurige inzet die het afgesproken bedrag in één keer overstijgt, bijvoorbeeld als 
gevolg van een regio overstijgende crisis of een zware natuurramp, worden in overleg met betrokken partijen afspraken gemaakt over separate 
verrekening. 
3
 De standaardtarieven per ruiming door de explosievenopruimingsdienst Defensie (EODD) zijn in 2010 geïntroduceerd en in 2013 herzien. 
 
 

van de civiele hulpverlening, de juridische grondslag en subsidiariteit worden ook als 
toetsingscriteria gehanteerd.  
Met betrekking tot het criterium ‘uitputting van de civiele hulpverlening’ komt in de interviews naar 
voren dat bij partijen die aanvragen voorbij zien komen het beeld bestaat dat civiele organisaties 
mogelijkerwijs aanvragen ten laste van FNIK doen om structurele capaciteitsproblemen op te 
vangen. Het gaat hier om een slechts enkele aanvragen waarin in eerste instantie de meerwaarde 
van Defensie niet duidelijk naar voren komt. De onderbouwing van de aanvraag wordt door de 
aanvragende partij aangepast, nadat navraag is gedaan over deze onduidelijkheid. Echter, de 
aanpassing neemt het ‘onderbuik gevoel’ over de rol van capaciteitsproblemen bij aanvragen van 
civiele organisaties niet weg. 
3.2 Informeren en Verantwoording 
Informeren 
Het FNIK-budget is in de Defensiebegroting opgenomen. Op deze manier worden partijen formeel 
geïnformeerd over het FNIK-budget en het verwachte aantal inzetten. Vanaf 2012 is dit 
opgenomen onder Beleidsartikel 1: Inzet. In de begroting van 2010 en 2011 is echter geen 
informatie over FNIK opgenomen, omdat de ontwerpbegrotingen vooraf of ten tijde van de 
totstandkoming van het convenant FNIK opgesteld zijn. 
Uit de interviews blijkt dat betrokken organisaties (of onderdelen hiervan) zich overwegend goed 
geïnformeerd voelen. Informele contacten en ‘het elkaar op de hoogte brengen en houden’ zorgen 
ervoor dat partijen snel duidelijkheid hebben. Daardoor weten de betrokken partijen wat ze kunnen 
verwachten met betrekking tot inzet ten laste van FNIK. Voorafgaand aan het indienen van een 
officiële aanvraag is vaak al informeel contact tussen Defensie en de civiele autoriteiten. 
Na het informele contact dient de aanvragende partij officieel de aanvraag in. De aanvragen in het 
kader van strafrechtelijke handhaving worden door het bevoegd gezag in de regio (officier van 
justitie) eerst voorgelegd aan de afdeling Bestuurlijke en Juridische Zaken (BJZ) van het Parket-
Generaal (PaG) binnen het Openbaar Ministerie (OM). Na goedkeuring worden deze aanvragen 
aangeboden aan Directie Juridische en Operationele Aangelegenheden (DJOA)/Operationele Zaken 
en Incidentmanagement (OZI) van VenJ. OZI stuurt de aanvraag door naar Defensie. 
Aanvragen over handhaving openbare orde en veiligheid gaan via het Landelijk Operationeel 
Coördinatie Centrum (LOCC). Dit centrum steunt de Minister van VenJ en andere betrokken 
organisaties door onder andere de interregionale, nationale en ook internationale bijstand te 
coördineren. Ook geeft het LOCC inzicht in beschikbare capaciteiten. LOCC stuurt de aanvraag door 
naar Defensie. 
Defensie voert na ontvangst van een aanvraag een juridische en operationele analyse uit. Daarna 
wordt in de antwoordnota expliciet aangegeven of de aanvraag op basis van het convenant FNIK 
gehonoreerd wordt en of de verrekening dus wel of niet via het FNIK-budget plaatsvindt.  
De aanvrager weet door de antwoordnota van Defensie vooraf of de inzet verrekend wordt via het 
FNIK-budget en komt zodoende niet meer voor verrassingen te staan over additionele kosten. Bij 
een crisis- of andere spoedeisende situaties ondergaat de aanvraag een inhoudelijke, maar 
versnelde (mondelinge) procedure. Achteraf wordt dan het verzoek en de beslissing daarop alsnog 
schriftelijk vastgelegd, waarbij tevens wordt bevestigd of de inzetten in deze situaties via FNIK 
verrekend worden. De verrekening van inzetten in crisis of spoedeisende situaties leveren in de 
praktijk geen problemen op. 
Achteraf wordt de aanvrager niet geïnformeerd over hoeveel de inzet heeft gekost en ook niet of 
de geleverde steunverlening/bijstand tot goede resultaten heeft geleid (enkel bij uitzondering als 
de aanvragende partij erom vraagt). Wel wordt via het jaarverslag van Defensie gecommuniceerd 
over het aantal inzetten, de aard van de inzetten en de uitputting van het totale FNIK-budget. 
9 
 

Totale uitgave en beschikbaar gestelde budget 
De onderstaande tabel bevat informatie over de totaal uitgaven, het totaal beschikbaar gestelde 
budget en de procentuele afwijking van dat budget van de geëvalueerde jaren. Een verklaring over 
trends en ontwikkelingen is opgenomen in paragraaf 3.3.2 (kwalitatieve bevindingen) en 3.4 
(trends en ontwikkelingen). 
Tabel 1 Totale uitgaven en beschikbaar gestelde budget voor FNIK (in euro's) 
  2010 2011 2012 2013 Gemiddeld 
Totaal uitgaven € 1.458.644 € 2.241.018 € 2.365.687 € 2.581.357 € 2.161.677 
Totaal 
beschikbaar € 2.250.000 € 2.250.000 € 2.250.000 € 2.250.000 € 2.250.000 
gestelde budget 
Procentuele 
afwijking van 35,2% 0,4% -5,1% -14,7% 3,9% 
budget 
 
1. De totaal uitgaven in euro’s – realisaties – zijn de afgelopen 4 jaar gegroeid. 
2. Het beschikbare budget is van 2010 tot en met 2013 gelijk gebleven (€ 2.250.000).  
3. In het startjaar 2010 is er 35,2% onderrealisatie van het budget geconstateerd. Door de 
jaren heen is er een opwaartse trend in de totale uitgaven. In 2011 is het budget nagenoeg 
uitgeput. In 2012 en 2013 is een overrealisatie zichtbaar van respectievelijk 5,1% en 
14,7%. Gemiddeld zijn de uitgaven over 2010 tot en met 2013 niet boven het beschikbare 
budget uitgekomen. 
Loon- en prijsontwikkeling (lpo)  
Het FNIK budget staat op de Defensiebegroting. Departementen ontvangen in principe jaarlijks van 
het Ministerie van Financiën loon- en prijsbijstelling. Defensie is vervolgens verantwoordelijk dat de 
ontvangen loon- en prijsbijstelling wordt uitgekeerd aan onder andere het FNIK budget. Het is 
echter geen zekerheid dat de departementen jaarlijks (volledige) loon- en prijsbijstelling 
ontvangen. Financiën voert ieder jaar opnieuw een berekening uit om de beschikbare pot loon- en 
prijsbijstelling te verdelen over alle departementen. In 2011 is er loon- en prijsbijstelling 
uitgekeerd aan Defensie, in 2012 voor een klein deel ten opzichte van waar Defensie recht op had, 
in 2013 niet en in 2014 wederom voor een klein deel. Doordat Defensie maar gedeeltelijk loon- en 
prijsbijstelling heeft ontvangen moesten er een keuzes worden gemaakt aan welke posten op de 
begroting dit zou worden uitgekeerd. In de jaren 2011, 2012 en 2013 heeft geen loon- en 
prijsbijstelling plaatsgevonden van het FNIK budget. In 2014 is het budget binnen Defensie 
structureel met € 50.000 verhoogd.  
In het convenant zijn geen afspraken vastgelegd over loon- en prijsbijstellingen. 
Bijstand en steunverlening per aanvrager 
Tabel 2 richt zich op de aantallen inzetten voor bijstand en steunverlening door de type 
aanvragers. De percentages laten de verhoudingen van het aantal aanvragen per aanvrager in 
relatie tot het totaal aantal aanvragen zien. Het aantal ruimingen door de EODD wordt apart 
genoemd. 
Onderscheid incidentele aanvragen gemeenten en ruimingen EODD 
In tabel 2 wordt onderscheid gemaakt tussen gemeentelijke incidentele aanvragen en het aantal 
ruimingen door de EODD, omdat het aantal ruimingen niet per definitie overeenkomt met het 
aantal aanvragen. Een aanvraag kan namelijk over meerdere ruimingen gaan. Door het hanteren 
van dit onderscheid wordt ook aangesloten op de jaarverslagen van Defensie waarin de inzetten 
van de EODD apart genoemd worden. Voor tabel 3 is het maken van dit onderscheid niet nodig, 
11 
 

 
1. Het procentuele aandeel in uitgaven bij de justitiële autoriteiten en overige 
bestuursorganen fluctueert respectievelijk tussen de 30% - 43% en tussen de 0% en 4%. 
2. Het procentuele aandeel in uitgaven van de gemeenten daalt in afgelopen 4 jaar (van 63% 
naar 56%). 
3. Het procentuele aandeel in uitgaven van overzeese gebiedsdelen is vooral in 2013 
gestegen. 
4. Het gemiddelde procentuele aandeel in uitgaven per aanvrager is afwijkend van de 
verhouding in bijdrage aan het FNIK-budget per aanvrager, zoals berekend kan worden 
met de gegevens in het convenant. 
 
Op basis van tabel 3 is het gemiddelde percentage uitgaven per aanvrager berekend van de 
afgelopen vier jaar. Dit komt neer op de volgende verhouding: 
 
2% 
4% 
Gemeenten
Justitiële autoriteiten
36% 
Overzeese gebiedsdelen
58% 
Overige bestuursorganen
 
 
Algemene bevindingen tabellen 
 Ondanks het onderscheid in tabel 1, kan gezegd worden dat het totale aantal 
gemeentelijke verzoeken (inclusief de EODD) in verhouding met het totaal aantal 
verzoeken hoog is. De financiële omvang van het totale aantal gemeentelijke verzoeken 
(57,8%) is ten opzichte van de verdeling in bijdrage aan het totale FNIK-budget (78%) 
lager. 
 Het totale aantal aanvragen van de justitiële autoriteiten groeit. De verhouding in uitgaven 
fluctueert ongeveer tussen de 30% en 40% door de jaren heen . 
 De overzeese gebiedsdelen en overige bestuursorganen doen in zowel absolute als 
procentuele zin relatief minder verzoeken dan de andere aanvragers. Deze aanvragers 
hebben ook het kleinste aandeel in de uitgaven (4% en 2%). Echter, de 15 aanvragen van 
overzeese gebiedsdelen in 2013 betreft ongeveer 10% van de totale uitgaven. Dit deel is 
ten opzichte van het aantal andere aanvragen en gerelateerde uitgaven relatief groot (een 
onderbouwing komt terug in paragraaf 3.5 Caribisch gebied). 
  
13 
 

woorden ‘(…) uitzonderlijk grootschalige en langdurige inzet (…)’. Mogelijkerwijs kan dit tot 
discussies leiden. In de praktijk zijn over het algemeen geen problemen waargenomen.  
Daarentegen laat de volgende zin in artikel 5 juist minder ruimte voor flexibiliteit. De zin ‘(…) de 
additionele uitgaven van betreffende inzet het totale beschikbare bedrag in een keer overstijgen, 
(…)’ sluit relatief grote inzetten met hoge additionele uitgaven ten opzichte van het FNIK-budget 
niet uit. Met andere woorden: hoe gaat men er mee om als in het begin van het jaar een verzoek 
wordt gedaan dat 80% van het totale budget beslaat. In de praktijk worden er echter wel andere 
afspraken gemaakt wanneer het om een financiële omvangrijke inzet gaat. 
Overige opmerkingen die bij een actualisatie van het convenant aan bod zouden moeten komen 
zijn: 
 Bij Artikel 3, lid 4: Het opnemen van het woord ‘financiële’ vooraf aan ‘middelen’ is 
zorgvuldiger en maakt het lid duidelijker. 
 De wet- en regelgeving dienen in Artikel 1 en Artikel 2, lid 2 geactualiseerd worden.  
3.4 Trends en ontwikkelingen 
Groei aantal aanvragen 
In het algemeen kan gesteld worden dat het aantal gehonoreerde aanvragen in de afgelopen jaren 
is toegenomen. Gehonoreerde aanvragen voor strafrechtelijke handhaving kennen de grootste 
groei. Voorheen was er meer ‘bijstand voor handhaving van de openbare orde en veiligheid’ ten 
opzichte van de ‘strafrechtelijke handhaving’; tegenwoordig is het omgekeerde het geval.  
Daarnaast wordt in het kader van het Versterken van de Civiel-Militaire Samenwerking (VCMS) de 
band tussen Defensie en civiele partners versterkt. Defensie en civiele partners werken steeds 
meer met elkaar samen waardoor civiele partners de meerwaarde zien van Defensie. Dit kan leiden 
tot meer aanvragen ten laste van FNIK in het geval dat bijstand en of steunverlening nodig is.  
Bekendheid en nieuwe specialismen 
De nationale inzet van Defensie wordt steeds bekender in de samenleving en dit draagt bij aan het 
draagvlak voor het werk van Defensie (bijvoorbeeld bij de MH-17 ramp). Hiermee wordt media-
aandacht gegenereerd voor inzetten. Berichtgevingen in de media en emoties binnen de 
samenleving (zoals de zoektocht naar vermiste (minderjarige) personen), kunnen van invloed zijn 
op de aanvragen.  
Vanaf 2010 zijn de capaciteiten van Defensie ook bekender geworden bij de aanvragers. 
Specialistische capaciteiten worden steeds meer ingezet en door ontwikkelingen bij Defensie zijn 
ook nieuwe (specialistische) capaciteiten ontstaan in de afgelopen jaren. Voorbeelden van 
eenheden binnen Defensie die beschikken over specialistische capaciteiten zijn: Advanced Search 
Team (AST), Defensie Duikgroep (DDG), Remus team, Combat Tracker Team (CTT), JISTARC 
(inlichtingen verzamelen) en explosievenopruimingsdienst Defensie (EODD). Voor de inzet van 
DDG en AST zijn arrangementen opgesteld voor een versnelde procedurele inzet, deze komen 
echter nog wel altijd ten laste het FNIK-budget. 
Type en soorten inzetten 
Het aantal aanvragen en het type inzet blijft onvoorspelbaar. De afgelopen vier jaar is het aantal 
aanvragen gestegen en het type inzetten specialistischer geworden. Relatief gezien, zijn er veel 
kleine, specialistische inzetten. De financiële omvang van een inzet wordt bepaald door de duur en 
omvang van een inzet en het ingezette personeel en/of materieel. Daarnaast is er een verschuiving 
van ‘crisis’ naar ‘justitieel’ waarneembaar.  
15 
 

Wanneer de rechtshandhaving structureel wordt verbeterd zal dit op termijn mogelijk kunnen 
leiden tot minder incidentele inzetten die ten laste worden gebracht van FNIK. Daarop bestaan 
thans nog onvoldoende zicht. 
Gezien de bijzondere capaciteiten waarover Defensie beschikt is het de verwachting dat er ook in 
de toekomst vanuit het Caribisch gebied, regelmatig een beroep op Defensie zal worden gedaan 
dat ten laste komt van FNIK. 
17 
 

 De in 2010 vastgestelde verdeelsleutel komt niet overeen met het gemiddelde aandeel in 
uitgaven per aanvrager van de jaren 2010 tot en met 2013. In onderstaand tabel is de 
procentuele bijdrage aan en de procentuele uit het FNIK budget inzichtelijk gemaakt:   
 
Procentuele Procentuele 
2010 2010-2013 
bijdrage uitgaven 
Gemeentefonds 78% 58% 
Gemeentefonds 
VenJ 11% 36% 
VenJ 
Overzeese gebieden en 
7
BZK 11% 6% 
overige bestuursorganen 
 
 In het convenant is niets opgenomen over hoe om te gaan met lpo (loon- en 
prijsontwikkeling). Voor de geëvalueerde jaren heeft geen loon- en prijsbijstelling 
plaatsgevonden vanuit Defensie. Dit is één van de redenen voor de overrealisatie in 2012 
en 2013.  
 Op basis van de kasprognose van oktober wordt verwacht dat de overschrijding van het 
budget in 2012 en 2013 doorzet in 2014. Er wordt een overrealisatie van € 500.000 
verwacht (ten opzichte van het beschikbare FNIK-budget van € 2.300.000).  
Trends en ontwikkelingen 
 Het absolute aantal gehonoreerde aanvragen is gegroeid. De inzetten met betrekking tot 
strafrechtelijke handhaving kennen relatief de hoogste groei. Het aantal gehonoreerde 
aanvragen voor handhaving van de openbare orde zijn in verhouding gedaald. De soort 
aanvragen en type inzet blijft voor een deel onvoorspelbaar. 
 De nationale inzet van Defensie wordt steeds bekender in de samenleving en dit draagt bij 
aan het vergroten van het draagvlak van de krijgsmacht. Ook zijn de capaciteiten van 
Defensie bekender geworden bij de aanvragers. De inzet van kleine, specifieke capaciteiten 
is gegroeid. Tevens hebben ontwikkelingen geleid tot nieuwe specialismen en daarmee 
nieuwe capaciteiten. 
 Het doel van het convenant FNIK is het verrekenen van additionele kosten van incidentele 
inzetten (de ‘warme fase’). Gezien de ontwikkelingen bij VCMS: de groei in vragen over 
verzoeken om via het FNIK-budget ook de ‘koude fase’ te financieren, is het scheppen van 
meer duidelijkheid binnen Defensie belangrijk om discussies over het aanwenden van het 
FNIK-budget voor de ‘koude fase’ (voorbereiding, training en uitwisseling) te vermijden.  
 
  
                                                           
7
 Bij het aantreden van kabinet Rutte (oktober 2010) is het Directoraat-generaal Veiligheid van het Ministerie van Binnenlandse Zaken en 
Koninkrijksrelaties (BZK) overgegaan naar het Ministerie van Veiligheid en Justitie (VenJ). Daarmee is de bijdrage vanuit BZK ook overgegaan naar 
VenJ. 
19 
 

Lijst met betrokkenen 
 
Deelnemende organisatieonderdelen 
1. Hoofddirectie Beleid (Defensie) 
2. Directie Juridische Zaken (Defensie) 
3. Directie Operaties (Defensie) 
4. Directie Weerbaarheidsverhoging (VenJ) 
5. Directie Juridische en Operationele Aangelegenheden (VenJ) 
6. Landelijk Operationeel Coördinatie Centrum (VenJ) 
7. Het Openbaar Ministerie (VenJ) 
8. Betrokkenen bij inzet in het Caribisch gebied (Defensie, VenJ en BZK) 
9. Vereniging van Nederlandse Gemeenten (VNG) 
21 
 

