 
Resultaten verkenning integriteitsbeleid rond benoeming wethouders 2014 
 
 
Copyright: Peter Boersma 
 
 
Deze verkenning geeft een beeld van de ervaringen in 199 gemeenten rond het beoordelen van 
integriteitsrisico’s voor kandidaat-wethouders, na de verkiezingen van 19 maart 2014. 
  
 

 
Samenvatting 
1
Onderzoek van NRC-Handelsblad laat zien dat in 252 gemeenten (82 procent) van de 306 door 
de krant onderzochte gemeenten de kandidaat wethouder gescreend wordt.  De overige 54 
gemeenten die aan het onderzoek meewerkten gaven aan geen screening uit te voeren.  
Bovenstaand beeld uit NRC-Handelsblad komt overeen met onderliggende verkenning. Deze 
verkenning geeft een nadere inkleuring van de gevolgde werkwijzen en achterliggende motieven 
bij de integriteitsanalyse voor kandidaat wethouders in de gemeenten. Uit onderliggende 
verkenning met de antwoorden uit 199 gemeenten van de 384 gemeenten waar op 19 maart 
2014 verkiezingen zijn gehouden blijkt dat burgemeesters zich verantwoordelijk voelen voor de 
bestuurlijke integriteitszorg in de gemeente. Bestuurlijk integriteitsbeleid blijkt echter nog niet 
2
in elke gemeente vanzelfsprekend. De verantwoordelijkheid en invulling van het bestuurlijke 
3
integriteitsbeleid in een gemeente ligt uiteindelijk bij de afzonderlijke gemeenteraden.  
Uit onderliggende verkenning blijkt dat de brief van individuele commissarissen van de Koning 
en de brief van de minister van BZK over het inventariseren van integriteitsrisico’s van 
kandidaat wethouders door de meerderheid van de burgemeesters als steun in de rug wordt 
gezien. De brieven zijn gebruikt om het onderwerp integriteitscreening van kandidaat 
wethouders in de gemeenteraad te agenderen en de brieven zijn als handvat gebruikt om de 
mogelijke werkwijzen en instrumenten voor integriteitbeoordeling van kandidaat wethouders 
met de gemeenteraad te bespreken.  
Veelgehoorde kanttekening van burgemeesters daarbij is dat de brieven te laat kwamen om nog 
van invloed te zijn op de lijstsamenstelling en kandidaatstelling door politieke partijen. Andere 
gemeenten hebben de brieven ter kennisname aangenomen omdat de gemeente reeds afspraken 
hadden gemaakt en de brieven volgens hen geen nieuwe inzichten brachten. Een enkele 
burgemeester vond de brieven ongewenst omdat het een zaak van de gemeenteraad of van de 
politieke partij zelf is, waar de commissaris zich niet mee heeft te bemoeien. 
Meer dan twee derde van de burgemeesters heeft vóór de verkiezingen afspraken gemaakt met 
de gemeenteraad over de inrichting van het proces van integriteitsbeoordeling van kandidaat 
wethouders. Daarbij werd door enkele burgemeesters opgemerkt dat een burgemeester 
afhankelijk is van de wensen van de gemeenteraad en een open gesprek en maatwerk dus 
noodzakelijk is.  
Een burgemeester meldde achteraf gelukkig te zijn vooraf, met de fractievoorzitters, afspraken 
gemaakt te hebben. Daarmee wordt het onderwerp politiek neutraal en het voorkomt 
opmerkingen zoals ‘daar heb je de burgemeester weer’.  Veelgehoorde redenen voor het niet 
uitvoeren van een risicoanalyse of screening van kandidaten waren omdat men de kandidaten al 
kende of omdat het door de gemeenteraad als overbodig beschouwd werd. Met name tegen het 
screenen van aanblijvende wethouders bestond in veel gemeenten weerstand of vond men 
overbodig. Voor deze kandidaten is een actuele risicobeoordeling veelal achterwege gebleven.  
                                                           
1
 Zie bijlage 2: NRC-Handelsblad 22 mei 2014 Onbekende koppen hebben we niet. 
2
 Overeenkomstige conclusie in: Integriteit van het lokaal bestuur; Raadsgriffiers en gemeentesecretarissen 
over integriteit (J.H.J. van den Heuvel, L.W.J.C. Huberts, Z. van der Wal & K. Steenbergen / Boom Lemma 
Uitgevers, 2010) 
3
 Zie ook bijlage 1. Beschrijving verantwoordelijkheden en taken. Zie tevens; Handreiking integriteit van politiek 
e
ambtsdragers bij gemeenten, provincies en waterschappen (2 gewijzigde druk, september 2013) 
2 
 

 
Om een eventuele schijn van belangenverstrengeling te voorkomen heeft in enkele colleges een 
herverdeling van portefeuilles plaatsgevonden. Daarnaast hebben enkele kandidaten een 
bestuursfunctie neergelegd, een bedrijf op afstand gezet of heeft een kandidaat ontslag genomen 
bij zijn werkgever.  
Om het gesprek over integriteit de komende collegeperiode onder de aandacht te houden geeft 
de meerderheid van de burgemeesters aan het onderwerp regelmatig in college en 
gemeenteraad te agenderen. Enkelen geven aan dit te doen aan de hand van actuele, concrete 
dilemma’s. 
Tot slot is gevraagd naar dilemma’s waar burgemeesters tegen aan gelopen zijn. Veelgehoorde 
opmerking was dat de kandidaat-wethouders nu onder de loep liggen maar dat het mogelijk 
belangrijker is om raadsleden te trainen in morele oordeelsvorming. Enkele burgemeesters 
geven aan behoefte te hebben aan handvatten en steun om integriteitsbeleid vorm te geven. Een 
burgemeester meende dat ook bij enkele burgemeesters nog spookbeelden over integriteit 
bestaan en opleiding en training dus voor alle betrokken partijen zinvol is.  
Aan de ene zijde vragen burgemeesters om dwingende voorschriften en protocollen om 
integriteitsbeleid vorm te geven aan de andere zijde beschouwen anderen elke steun van buiten 
als een inbreuk op de gemeentelijke autonomie en zien ze bijvoorbeeld het inschakelen van 
externe bureaus als lapmiddelen voor een zwakke positie van een burgemeester in de 
gemeenteraad of in het college.  
Burgemeesters voelen in het algemeen een bijzondere verantwoordelijkheid voor het bewaken 
van de bestuurlijke integriteit in de gemeente en zijn daarmee ook actief. De voorziene 
4
wettelijke zorgplicht geeft deze betrokkenheid een grondslag. Echter zonder bijbehorende 
bevoegdheden of objectieve criteria zien burgemeesters de zorgplicht tevens als risico in hun 
 5
relatie met de gemeenteraad en met wethouders. Veelvuldig wordt opgemerkt dat de primaire 
verantwoordelijkheid moet blijven liggen bij de politieke partijen en de gemeenteraad, maar dat 
de burgemeester er wel op wordt aangekeken als het fout gaat. 
Steun van de commissaris bij het vormgeven van bestuurlijk integriteitsbeleid, door middel van 
bijvoorbeeld het blijven agenderen van het onderwerp integriteit in gemeenten, wordt in het 
6
algemeen op prijs gesteld. Verdergaande steun of bemoeienis van de commissaris kan de 
gezagspositie van de burgemeester versterken, maar ook verzwakken en kan als onevenredige 
7
inbreuk op de gemeentelijke autonomie geïnterpreteerd worden. Bestuurlijk maatwerk lijkt 
gewenst. 
  
                                                           
4
 Wetsvoorstel Wijziging van de Gemeentewet, de Provinciewet, de Wet openbare lichamen Bonaire, Sint 
Eustatius en Saba en de Waterschapswet (institutionele bepalingen) (EK 33691). 
5
 Vergelijkbare bevinding over potentiele kwetsbaarheden in: Majesteitelijk en magistratelijk: De Nederlandse 
burgemeester en de staat van het ambt (N. Karsten e.a., Tilburg University, 20 Maart 2014), zie tevens de 
reactie op het rapport van de Kring van CnvdK aan de minister van BZK (d.d. 2 juni 2014) 
6
 Het rapport Spreken is het nieuwe zwijgen; de rol van de CvdK bij bestuurlijke integriteit en geschillen 
beschrijft mogelijke handelwijzen (Z. Boukheloua e.a., Tilburg University, 18 april 2014). 
7
 Vergelijkbare bevinding in: Morele moed; doe het goede en doe het goed, over de taakopvatting en de 
gezagserkenning van de burgemeester bij integriteitsbevordering (Masterthesis van J.A. de Boer, TiasNimbas 
Tilburg, april 2014).  
4 
 

 
3. Is er door de kandidaat wethouders voorafgaand aan de installatie een Verklaring Omtrent 
Gedrag (VOG) en/of een verklaring van het Bureau Krediet Registratie (BKR) aangevraagd? 
VOG VOG+BKR 
ja ja
nee nee
23% 25% 
77% 75% 
 
VOG    153 van de 199 respondenten   (geen VOG 46 respondenten) 
VOG + BKR    49 van de 199 respondenten  (geen VOG+BKR 150 respondenten) 
Er zijn geen gemeenten die alleen de BKR zonder VOG vragen 
 
 
4. Heeft de burgemeester gesproken met de kandidaat-wethouders over nevenfuncties, 
mogelijke belangenverstrengeling en andere zaken die raken aan het integriteitsthema? 
gesprek burgemeester met kandidaat? 
2% 
24% 
ja nee onbekend
74% 
 
Ja burgemeester gesproken met de kandidaat-wethouders   148 van de 199 respondenten 
Nee burgemeester niet gesproken met de kandidaat-wethouders 48  respondenten 
Onbekend/niet duidelijk:       3 respondenten 
 
 
 
 
 
6 
 

 
Bijlage 1 
Beschrijving verantwoordelijkheden en taken in algemene zin in verband met 
8
de integriteitstoetsing van kandidaten voor politiek-bestuurlijke functies, i.c. 
kandidaat-wethouders 
Rollen en verantwoordelijkheden in het kort: 
 Primaat voor benoemingsproces ligt bij politieke groeperingen en partijen 
 Verantwoordelijkheid van kandidaat: tijdig en de juiste informatie aanleveren 
 De gemeenteraad benoemt, stelt daartoe het benoemingsproces vast, mandateert 
eventueel de burgemeester en eventuele andere relevante partijen, en beoordeelt 
de (benoembaarheid van) de kandidaten 
 Burgemeester vervult op basis van mandaat gemeenteraad procesrol en heeft 
geen toetsende rol. 
 
1. Verantwoordelijkheid en rol politieke partijen 
Uitgangspunt is dat politieke partijen zelf verantwoordelijk zijn voor de integriteit van de  
personen die zij kandidaat stellen voor een politiek bestuurlijke functie. Bij de selectie 
van kandidaten kunnen politieke partijen naar eigen inzicht integriteit laten meewegen. 
Sommige politieke partijen hebben eigen gedragscodes waarvoor kandidaten moeten 
tekenen en waarop ze door de partij aanspreekbaar zijn.  
 
Een politieke partij kan voorts instrumenten inzetten als:  
- Het laten overleggen van een Verklaring Omtrent het Gedrag (VOG);  
- het laten overleggen van een Uittreksel Bureau Krediet Registratie (BKR);  
- Het vragen en checken van een curriculum vitae;  
- Het vragen van een opgave van nevenfuncties;  
- Referenties en informanten over de betrokkene horen; 
- Bespreking in selectiegesprekken van opvattingen over integriteit. 
 
2. Wettelijke verantwoordelijkheid van de gemeenteraad en toetsingskader 
De gemeenteraad benoemt de wethouders (art. 35 Gemeentewet). De wijze waarop de 
raad tot de benoemingen komt, is niet nader bepaald. Wel is er een aantal vereisten in 
de Gemeentewet opgenomen waaraan de wethouders dienen te voldoen.  
Voor het wethouderschap gelden de vereisten voor het lidmaatschap van de raad, cf. 
artikel 10 van de Gemeentewet.  
In dat kader dient vastgesteld te worden dat het betreffende kandidaat-raadslid op 
grond van de verkiezingsuitslag is gekozen (Kieswet), de betreffende kandidaat 
raadslid woonachtig is in de gemeente, ouder is dan 18 en niet is uitgesloten van het 
kiesrecht (artikel 10 Gemeentewet).  
 
  
                                                           
8
 Dit is de brede aanduiding voor de toetsing aan de wettelijke benoembaarheidsvereisten evenals de 
risicoanalyse integriteit dat in veel gemeenten is uitgevoerd. 
8 
 

 
 
4. Inhoudelijke aspecten van integriteitstoetsing 
Verschillende elementen kunnen deel uitmaken van de risicoanalyse. De analyse is niet 
zozeer gericht op de (al dan niet) benoeming als zodanig, maar als handvat voor 
betrokkene zelf om voorafgaand aan de benoeming het gesprek te voeren over eventuele 
risico’s voor het onbelemmerd functioneren als bestuurder en over manieren om deze 
risico’s beheersbaar te maken. De uitkomst kan een rol spelen bij de 
portefeuilleverdeling. 
 
 
 
 
 
 
 
 
Bij integriteitsschending wordt gehandeld in strijd met de geldende normen, waarden en regels. 
 
Typen integriteitsschendingen: 
  
1. Corruptie: omkoping 
2. Corruptie: bevooroordeling van vrienden, familie, partij 
3. Fraude en diefstal 
4. Dubieuze giften en beloften 
5. Onverenigbare nevenfuncties, activiteiten en/of contacten 
6. Misbruik van bevoegdheden 
7. Misbruik en manipulatie van (de toegang tot) informatie 
8. Discriminatie, (seksuele) intimidatie en onfatsoenlijke omgangsvormen 
9. Verspilling en wanprestatie 
10. Wangedrag in de vrije tijd 
 
 
Uit: Integriteit van het lokaal bestuur; Raadsgriffiers en gemeentesecretarissen over integriteit (J.H.J. van den 
Heuvel, L.W.J.C. Huberts, Z. van der Wal & K. Steenbergen / Boom Lemma Uitgevers, 2010) 
10 
 

 
Het verst in de integriteitsbewaking, blijkt uit de inventarisatie van de krant, gaan 66 gemeenten die een extern 
bureau hebben gevraagd hun wethouders te screenen. De bureaus onderzoeken achtergronden en verleden van 
kandidaten met behulp van internet en gesprekken, vaak ook met de kandidaten zelf. Het meeste werk hieraan 
hebben Capra en BING, die allebei veertien gemeenten bijstaan, Necker van Naem (12) en Berenschot (10). 
 
De oproep van de commissarissen van de koning in Limburg en Noord-Brabant om meer werk te maken van 
integriteitsbewaking, lijkt effect gehad te hebben. In Limburg hebben gemeenten massaal externe bureaus in de arm 
genomen: dertig van de 33. Daaronder zit ook Roermond, waar VVD-wethouder Jos van Rey aftrad nadat justitie een 
corruptieonderzoek was begonnen. In Noord-Brabant deden twintig van de 64 gemeenten een beroep op externe hulp. 
 
Over het nut van externe screening wordt verschillend gedacht. Hoogleraar Van den Heuvel heeft niet zo'n hoge pet 
op van integriteitsscreening door commerciële bureaus. 'Die onderzoeken kunnen enkel gebaseerd zijn op openbare 
bronnen. En als iemand door zo'n screening komt, biedt dat geen enkele garantie voor de toekomst.' 
 
Gert-Jan Broer, adviseur bij onderzoeksbureau Necker van Naem, begrijpt die kritiek niet. 'Onze onderzoeken helpen 
juist integriteit binnen een gemeente op de agenda te zetten, en daarover met elkaar in gesprek te blijven. Vaak 
gaat het om het aftasten van een grijs gebied. Wij kunnen bestuurders helpen daarbij de juiste keuzes te maken. Dat 
is in het belang van zowel de gemeente als de wethouder.' 
 
De onderzoeken van Necker van Naem hebben er niet toe geleid dat een kandidaat-wethouder zich terugtrok. 'Maar', 
zegt Broer, 'we kregen wel diverse signalen dat er van zo'n extern onderzoek een preventieve werking uitgaat. Mensen 
die erover dachten zich te kandideren, hebben tevoren hun maatregelen genomen, zoals belangen op afstand 
plaatsen of nevenfuncties schrappen.' 
 
Met medewerking van Erik van Gameren en Ingmar Vriesema. 
 
 
Hoe is dit onderzoek opgezet? 
 
In de 380 gemeenten waar op 19 maart raadsverkiezingen waren, worden nieuwe colleges gevormd. Redacteuren van 
NRC Handelsblad volgen de onderhandelingen in deze gemeenten. Eens per week wordt de balans opgemaakt, twee 
dagen voor publicatie. Ontwikkelingen in de tussentijd worden niet meer verwerkt. Daardoor loopt de database 
steeds iets achter. 
 
Verklaringen Zat de wethouder ooit in de cel en heeft hij schulden? 
 
Uit een Verklaring Omtrent het Gedrag (VOG) blijkt of iemand strafbare feiten heeft begaan die relevant zijn voor 
zijn (nieuwe) functie. COVOG, het bureau van het ministerie van Justitie en Veiligheid dat de verklaringen afgeeft, 
hanteert voor politieke ambtsdragers een specifiek screeningsprofiel. Het doet daarbij onder meer naslag in 
bestanden van justitie, politie en reclassering. Overigens is een VOG voor wethouders niet algemeen verplicht. 
 
Uit een BKR-verklaring blijkt of iemand openstaande leningen en achterstallige betalingen heeft. Dat wordt 
bijgehouden door het Bureau Krediet Registratie (BKR) in Tiel. Gemeenten kunnen zo'n verklaring van wethouders 
vragen, maar een verplichting is dat niet. De meeste Nederlanders  8,6 miljoen mensen  staan in de BKR-database, 
want ook onschuldige zaken als het bezit van een creditcard of een betaalrekening waarop je rood kan staan, kunnen 
leiden tot vermelding. Ernstiger feiten  zoals een betalingsachterstand van enkele maanden  staan apart gecodeerd 
op de BKR-verklaring. 
 
(c) NRC Handelsblad 2014 alle rechten voorbehouden 
12 
 

