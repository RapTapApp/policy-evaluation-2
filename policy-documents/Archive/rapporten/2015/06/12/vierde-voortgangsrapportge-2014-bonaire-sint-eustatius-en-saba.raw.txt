 
 
Vierde Voortgangsrapportage Jaar 2014 
inzake de openbare lichamen 
Bonaire, Sint Eustatius en Saba 
in Caribisch Nederland 
 
 
 
 
  

Inleiding 
Voor u ligt de vierde voortgangsrapportage van de Rijksvertegenwoordiger voor de 
openbare lichamen Bonaire, Sint Eustatius en Saba. Deze rapportage gaat in op de 
ontwikkelingen die vanuit de betrokken Ministeries in 2014 op de drie eilanden hebben 
plaatsgevonden.  
Het merendeel van deze rapportage is opgesteld door betrokken liaisons, de adviseur 
van de Rijksvertegenwoordiger, andere betrokkenen en de nieuw aangetreden 
Rijksvertegenwoordiger (per 1 september 2014). Er is in deze opzet gekozen om 
hetzelfde format te hanteren zoals u dat in de afgelopen jaren gewend bent geweest. 
Ook aan de fysieke afstand tussen Den Haag in Europees Nederland en de drie eilanden 
in het Caribisch gebied is niets veranderd. En dat geldt gelukkig ook voor de inzet van 
vele harde werkers bij de openbare lichamen en de Ministeries door wiens noeste arbeid 
wederom stappen vooruit zijn gezet.  
Zijn we al klaar? Nee zeker niet. Dat blijkt ook uit het feit dat 2014 in het teken stond 
van veranderingen bij RCN Centraal en (het bureau van) de Rijksvertegenwoordiger. Het 
Ministerie van BZK had al eerder besloten tot een doorlichting van de rijkscoördinatie in 
Caribisch Nederland en op 21 maart 2014 heeft de Minister van BZK de volgende 
documenten naar de Tweede Kamer gestuurd:  
 ISB-rapport, opgesteld door de Inspectie Signalering Begeleiding (ISB) van het 
Ministerie van Buitenlandse Zaken; 
 Rijkscoördinatie Caribisch Nederland, verzorgd door de Commissie kleine 
evaluatie Caribisch Nederland die de opdracht had om "de rijkscoördinatie in een 
meer staatkundig en bestuurlijk perspectief" te bezien; 
 Kabinetsreactie op beide rapporten.  
Uit deze drie documenten kwam naar voren dat het gewenst was een andere invulling te 
geven aan de functie van de Rijksvertegenwoordiger evenals de ondersteuning daarvan 
en de shared service organisatie RCN. Samengevat kwamen de aanbevelingen neer op:  
1. De Rijksvertegenwoordiger krijgt zijn mandaat van het kabinet op basis van het 
meerjarig beleidsprogramma; 
2. Naast zijn wettelijke taken heeft de Rijksvertegenwoordiger ook een bestuurlijke, 
verbindende functie (liaison) tussen Den Haag en de (bestuurscolleges van de) 
openbare lichamen; 
3. Doorvoeren van scheiding tussen beleid en uitvoering; 
4. Uitvoering van het meerjarenprogramma is aan de departementale 
uitvoeringsinstanties overzee. Deze vallen onder de directe verantwoordelijkheid 
van de desbetreffende Minister; 
5. Naar analogie van de permanente vertegenwoordigers (PV’s) bevordert de 
Rijksvertegenwoordiger door verbindend leiderschap de samenwerking tussen de 
3 
 

Hoofdstuk 2   Belangrijke ontwikkelingen & activiteiten in 2014 
In dit hoofdstuk wordt ingegaan op de belangrijkste activiteiten die in 2014 hebben 
plaatsgevonden en onderwerpen die specifiek ingaan op het werkterrein van de 
Rijksvertegenwoordiger.  
RCN Centraal en de Rijksvertegenwoordiger 
Op 1 september is met de komst van de nieuwe Rijksvertegenwoordiger en de directeur 
RCN-Centraal/secretaris a.i. gestart met een nieuwe opzet van de organisatie waarmee 
de Rijksvertegenwoordiger integraal verantwoordelijk is voor de gehele aanpak van het 
rijk in Caribisch Nederland, inclusief de shared service organisatie RCN. Door het 
combineren van de twee taken van de directeur RCN-Centraal en secretaris 
Rijksvertegenwoordiger krijgt de rijksorganisatie van Caribisch Nederland de vorm van 
een gangbaar bestuurlijk model in Nederland. Denk bijvoorbeeld aan een gemeente en 
een provincie die worden geleid door een bestuurder die wordt bij gestaan door een 
gemeentesecretaris respectievelijk provinciesecretaris.  
Beide functionarissen zijn aangesloten bij de CN-tafel in Den Haag zodat betere synergie 
tussen de departementen en de eilanden kan worden bewerkstelligd. 
De liaisons en diensthoofden zijn blijven werken onder de verantwoordelijk van hun 
eigen departement, maar wel onder algehele aansturing door de Rijksvertegenwoordiger 
in het Caribisch gebied die daarmee juist zijn verbindende rol intern vorm geeft zodat de 
rijksoverheid met één mond en gezicht naar buiten treedt.  
Tegelijk is de aangekondigde taakstelling van RCN Centraal middels 
efficiencymaatregelen doorgevoerd  waarbij ook de ondersteuning van de 
Rijksvertegenwoordiger direct is betrokken.  
 
CN week 
De CN-week vond in Den Haag plaats van 16 tot en met 20 juni. Tijdens deze week 
hebben vertegenwoordigers van Bonaire, Sint Eustatius en Saba verschillende 
gesprekken gevoerd met Minister Plasterk en andere bewindspersonen of 
vertegenwoordigers van Ministeries evenals leden van de Tweede Kamer. De CN-week 
markeerde de start van twee belangrijke trajecten, te weten de evaluatie van de 
uitwerking van de nieuwe staatkundige structuur van Caribisch Nederland en de 
meerjarenplannen (zie hierover meer onder het kopje van het verantwoordelijke 
Ministerie van BZK).  
Meerjarenprogramma   
De Rijksoverheid en eilandsbesturen waren tijdens de CN-week 2014 eensgezind in de 
ambitie om te komen tot een eerste versie van een gezamenlijk beleidsplan voor 
Caribisch Nederland voor de komende jaren. Doel hiervan is te komen tot een 
transparant en integraal beleid op de eilanden waar de departementen en 
eilandoverheden samen aan kunnen werken. Dit meerjarenprogramma zal op die manier 
zorgen voor de ‘stip op de horizon’, één van de belangrijkste aanbevelingen van de 
hiervoor genoemde Commissie Van Gastel naar aanleiding van het onderzoek naar de 
Rijkscoördinatie in Caribisch Nederland. 
  
5 
 

Personeelstoezicht 
Het afgelopen jaar zijn 152 personeelsbesluiten aan de Rijksvertegenwoordiger ter 
goedkeuring voorgelegd mede op basis van de eerder opgestelde beleidsregel die in 
gemeenschappelijkheid is opgesteld. 
De ervaring heeft inmiddels laten zien dat er naast de aan de Rijksvertegenwoordiger 
voorgelegde besluiten, ook op basis van overeenkomsten en projectaanstellingen 
personeel wordt aangesteld. Een belangrijk aandachtspunt voor de evaluatie in verband 
met het ontbreken van een toetsing en de mogelijke financiële consequenties van dit 
traject. 
RCN-Centraal  
RCN Centraal als Shared Services Organisatie (SSO) heeft in meerdere opzichten een 
druk en bewogen jaar achter de rug. Er is extra inzet gepleegd in de ondersteuning van 
het Korps Politie CN (KPCN) en het Zorgverzekeringskantoor op het gebied van 
communicatie en er is met succes een RCN brede training interculturele communicatie 
uitgevoerd. 
De ICT infrastructuur was - om te kunnen voldoen aan de toenemende eisen en wensen 
van de klanten - toe aan een grote en complexe migratie. Deze migratie is zonder grote 
problemen uitgevoerd. Vraag blijft of de huidige infrastructuur voldoende robuust is en 
voldoende toegeruste infrastructuur biedt voor de komende jaren.  
De renovaties aan het Douane gebouw Bonaire en het RCN hoofdgebouw op Bonaire zijn 
na lang wachten, gestart. 
In samenwerking met de Kamer van Koophandel is de aanbesteding schoonmaak tot een 
goed einde gebracht. Deze aanbesteding had tot doel met name kleine, lokale 
schoonmaakbedrijven een kans te geven op contracten bij RCN.  
In juni is de ICT Helpdesk voor Rijksambtenaren in Nederland van start gegaan. 4 FTE’s 
leveren helpdesk diensten voor ambtenaren in Nederland die in de avonduren problemen 
hebben met hun ICT werkplek. Dit in samenwerking met OCW, SGB, Jong Bonaire, 
Leerplicht en SSC-ICT.  
Veel aandacht is uitgegaan naar het verbeteren van het beheer van processen en het 
standaardiseren van processen. Dit met name in het personele, facilitaire en financiële 
domein. Er zijn 4 projecten opgestart om er voor te zorgen dat systemen zoveel als 
mogelijk handmatig werk overbodig maken en die het mogelijk maken om op elk 
moment inzicht te hebben in de relevante management informatie.  
Ten behoeve van KPCN, Justitiële Inrichting CN, Brandweer, Belastingdienst CN en 
Jeugdzorg&Gezinsvoogdij is op verzoek van de diensten een nieuw roosterplanning 
systeem opgeleverd (RostarCas). Dit systeem biedt de diensten de mogelijkheid om 
gezamenlijk de roosterdiensten in te plannen.  
De RCN medewerkers stonden ook het afgelopen jaar weer klaar om op te treden bij 
calamiteiten en (stroom)storingen. Dit om er voor te zorgen dat alles zo snel als 
mogelijk voor de klanten wordt opgelost. 
  
7 
 

Hoofdstuk 3   Toelichting op hoofdlijnen per departement  
Hieronder volgt  een toelichting van de verschillende activiteiten die per departement 
zijn uitgevoerd. De teksten zijn door de departementen zelf aangeleverd.  
Ministerie van Binnenlandse Zaken en Koninkrijksrelaties 
Begin 2014 heeft  het Ministerie van BZK veel aandacht besteed (zie inleiding) aan de 
activiteiten rondom de  rijkscoördinatie in Caribisch Nederland waar eerder in deze 
rapportage over is bericht. Veel activiteiten van het Ministerie kwamen samen in de CN-
week, waar onder andere met de openbare lichamen voor het eerst is gesproken over 
een meerjarenprogramma voor Bonaire, Sint Eustatius en Saba. Afgesproken was dat de 
maanden na de CN-week een meerjarenprogramma met de eilanden zou worden 
uitgewerkt dat door het Rijk en de eilandbesturen zou moeten kunnen worden gedragen. 
Daarnaast is er afgesproken dat er een onderzoek zal komen naar de toereikendheid van 
de vrije uitkering, onder andere omdat een actualisatie nodig was van het 
referentiekader onderzoek van 2012 aan de situatie in 2014. Het bureau Ideeversa heeft 
daartoe een opdracht verstrekt gekregen. 
Tijdens de CN-week zijn tussen het Ministerie van BZK, namens het kabinet, en de drie 
openbaar lichamen ook afspraken gemaakt over de evaluatie van de uitwerking van de 
nieuwe staatkundige structuur van Bonaire, Sint Eustatius en Saba. Een onafhankelijke 
evaluatiecommissie, onder voorzitterschap van mevrouw Spies, is ingesteld en heeft in 
november een eerste bezoek gebracht aan de drie eilanden. De evaluatie zal betrekking 
hebben op de wijze waarop invulling is gegeven aan de afspraken die ter voorbereiding 
van 10-10-10 zijn gemaakt. Een debat over een eventuele wijziging van de staatkundige 
verhoudingen is geen onderdeel van de evaluatie zelf. Het doel van de evaluatie is om 
door middel van een terugblik vast te stellen wat er is bereikt. Hoe hebben de 
wetgeving, de afspraken en de procedures gefunctioneerd? De evaluatieopdracht omvat 
de drie door de Raad van State geschetste evaluatiecomplexen. Deze zijn onderling sterk 
met elkaar verbonden maar dienen wel te worden onderscheiden: (1) de werking van de 
wetgeving; (2) de werking van de nieuwe bestuurlijke structuur en (3) de gevolgen van 
de overgang naar de nieuwe staatkundige situatie voor de bevolking van de eilanden. De 
onafhankelijke evaluatiecommissie zal in oktober 2015 haar evaluatierapport opleveren 
aan de opdrachtgevers. 
Het Ministerie van BZK heeft tijdens de CN-week voor economische ontwikkeling totaal 
1,4 mln euro (cumulatief voor 2015 en 2016) ter beschikking gesteld voor de drie 
openbare lichamen. Ook neemt BZK de overheadkosten van de PUM Netherlands senior 
experts (Programma Uitzending Managers) voor haar rekening, zodat zij kunnen worden 
ingezet voor ondernemers en overheden op Bonaire, Sint Eustatius en Saba. Verder is er 
in de CN-week een verkennende bespreking geweest over de versterking van de 
ambtelijke organisatie ten dienste van het bestuur van de eilanden. Het Rijk en de 
openbare lichamen hebben oplossingsrichtingen besproken die de bestuurskracht van de 
eilanden kunnen vergroten.  
Daarnaast heeft DG Wonen en Rijksdienst op verzoek van Bonaire een traject ingezet om 
de geldende regelgeving op het terrein van de woningmarkt te moderniseren. Hieruit 
komt onder andere een wijziging van de Wet huurcommissieregeling BES (wijziging in 
taken en verantwoordelijkheden huurcommissie) voort, evenals een wijziging van  het 
Burgerlijk wetboek BES (onder meer het mogelijk maken van tijdelijke verhuur voor 
9 
 

gebouw afgerond. Er is een start gemaakt met de nieuwbouw van de brandweerkazerne 
op Bonaire en eind 2014 is het contract getekend voor de nieuwe justitiële inrichting op 
Bonaire. Er is nieuwe huisvesting gevonden voor het Zorgverzekeringskantoor dat medio 
2015 zal kunnen worden betrokken. 
Op Bonaire is in 2014 de renovatie van de San Bernardoschool afgerond. De bouw van 
de Brede school Papa Cornes en van de Watapanaschool is aanbesteed en de bouw 
daarvan start begin 2015. Ten aanzien van de scholengemeenschap Bonaire (SGB) zijn 
definitieve afspraken gemaakt over het Programma van Eisen, de planning, de fasering 
en de situering van de diverse schoolgebouwen op het terrein. Van een drietal andere 
scholen (Reina Beatrix, Liseo Boneriano, San Luis Bertran) is de voorbereiding gestart.  
 
Op Sint Eustatius is de renovatie1e fase van de Bethel Methodistschool afgerond en is 
gewerkt aan de renovatie van de Golden Rockschool. Overige schoolprojecten zijn in 
voorbereiding. Naar verwachting zal het totale OCW-project, medio 2019 zijn afgerond. 
Op Saba is veel aandacht geschonken aan grondoverdracht van een aantal particulieren 
naar het Openbaar Lichaam, dit ten behoeve van schooluitbreiding. Verder is de 
aanbesteding gestart van de renovatie van het P.L. Granger Auditorium. 
Ministerie van Defensie  
In 2013 heeft het merendeel van de rijksambtenaren tewerkgesteld bij de KMar de 
opleiding “Medewerker Grensbewaking / Algemeen Opsporingsambtenaar Caribisch 
Nederland” gevolgd. Daardoor kon met ingang van 1 januari 2014 dan ook daadwerkelijk 
over worden gegaan naar één afdeling “grenspolitie BES”. De KMar heeft zich het 
afgelopen jaar vooral gericht op het verder ontwikkelen en verbeteren van het 
grenstoezicht, de opsporing van grens gerelateerde criminaliteit en op de uitvoering van 
de KMar-politietaken op Saba en Sint Eustatius. Speerpunten van het jaar 2014 waren: 
het doorontwikkelen van Informatie Gestuurd Optreden en het doorontwikkelen van de 
Maritieme grensbewaking. Voor wat betreft de maritieme grensbewaking werd vooral 
voor Bonaire de samenwerking versterkt met de Kustwacht Curaçao. Hetzelfde geldt 
voor Saba en Sint Eustatius waar de samenwerking met de Kustwacht Sint Maarten is 
verstevigd. Verder is in 2014 vooral geïnvesteerd in het verbeteren van de procedures 
en het trainen van het personeel voor de Calamiteiten - Crisis en Rampenbestrijding op 
Bonaire International Airport.  
Ministerie van Economische Zaken 
In Caribisch Nederland is het Ministerie van Economische Zaken vertegenwoordigd met 
een hoofd, een senior beleidsmedewerker, belast met natuur-aangelegenheden, en een 
beleidsmedewerker, die de focus heeft op de onderwerpen landbouw en visserij. 
Ook in 2014 ging veel aandacht uit naar de energievoorziening. In de eerste plaats de 
elektriciteitsvoorziening. Op Bonaire was, na de turbulente voorafgaande jaren,  de 
aandacht gericht op consolidatie van een goede samenwerking tussen Contour Global als 
nieuwe producent en WEB als leverancier. De tariefsteun van EZ aan WEB (Water-en 
Energiebedrijf Bonaire) is gecontinueerd en de discussie over inzet van zonne-energie is 
gestart. Naast elektriciteit had op Bonaire ook de brandstofvoorziening de aandacht van 
EZ: er werd een rapport opgesteld en door de Energie Gezant van EZ persoonlijk 
aangeboden aan de gedeputeerde EZ.  
Op Sint Eustatius en Saba is de ontvlechting van GEBE Sint Maarten in twee nieuwe 
11 
 

De maritieme parken van Saba en Sint Eustatius werden erkend door het SPAW Protocol 
(Specially Protected Areas and Wildlife) waarmee nu alle natuurparken met een formele 
status van Nationaal Park erkend zijn door SPAW. Beheer van Nationaal Park de 
Sababank werd voortgezet, onder andere door instelling van een gesloten visseizoen 
voor een cruciaal paai-aggregatiegebied van de “Red Hind” zeebaars. De economische 
valuatie studie van de natuur van Saba en Sint Eustatius werd afgerond en 
gepresenteerd op de eilanden, mede als opzet naar eilandelijke natuurplannen. Tenslotte 
werd onderzoek uitgevoerd voor betere bescherming van haaien en walvissen, ter 
evaluatie van koraalrestauratiemethoden en werd de biodiversiteits-database voor 
Caribisch Nederland verder uitgebreid. 
Ministerie van Financiën   
In 2014 hebben de toezichthouders op de financiële  markten, De Nederlandsche Bank 
en de Autoriteit Financiële Markten  hun reguliere werkzaamheden uitgevoerd. DNB is 
belast met toezicht op de integriteit van de financiële transacties en heeft daartoe audits 
uitgevoerd bij banken en verzekeringsmaatschappijen. Aangezien de hoofdkantoren van 
die instellingen zijn gevestigd op Curaçao en voor een enkele instelling op Sint Maarten, 
zijn enkele audits uitgevoerd in samenwerking met de Centrale Bank van Curaçao en 
Sint Maarten. De AFM heeft in goed overleg met koepelorganisaties enkele aanpassingen 
in de wet en regelgeving m.b.t. de verzekeringen ingevoerd. Uiteraard is daar rekening 
gehouden met de kleinschaligheid van de uitvoerende bedrijven, veelal één mans 
agentschappen.  
Een aanpalend aandachtsgebied is het toezicht op de financiële bewegingen bij 
grensoverschrijdend personenverkeer. Ondersteund door experts van de Nederlandse 
Douane zijn de processen rond de Melding Ongebruikelijke Transacties verbeterd en 
aangescherpt. Medewerkers van de Douane zijn getraind in het afhandelen van de 
procedures en reizigers worden beter geïnformeerd over hun plichten.   
Conform de in 2009 en 2010 gemaakte afspraken tussen de toenmalige Staatssecretaris 
van Financiën en de lokale bestuurders is er in 2014 voldoende gelegenheid geweest om 
zowel het belastingstelsel als het functioneren van de Belastingdienst/Douane 
gezamenlijk te evalueren. In voorgaande jaren zijn redelijk veel aanpassingen ingevoerd 
in het belastingstelsel, met name in de tarifering. In 2014 zijn geen wijzigingen 
aangebracht. Er blijkt nog steeds grote behoefte bij belastingplichtigen aan informatie  
over met name de Algemene Bestedingsbelasting zowel de toepassing in het lokale 
handelsverkeer als bij de toepassing bij invoer.    
In 2014 is er geen vooruitgang geboekt in het oplossen van het vraagstuk van de 
dubbele belasting in het goederenverkeer tussen Sint Maarten en Saba en Sint Eustatius.  
Hoewel de financiële aspecten voor zowel het heffende land als voor de consument 
gering zijn, blijft het moeizaam om de respectievelijke wet- en regelgeving aan te 
passen. Tussen Curaçao en Bonaire  is een convenant van kracht waarbij goederen uit 
Curaçao via doorvoer faciliteiten slechts éénmalig worden belast, namelijk in het land – 
Bonaire – waar de goederen geconsumeerd worden. Helaas blijft de voorlichting van de 
middenstand, waaronder de supermarkten, over de hoge prijzen niet correct. Geen 
concurrentie heeft de prijzen van levensmiddelen omhoog gestuwd en niet de 
belastingdruk. 
  
13 
 

van het jaar plaatsgevonden. Naast de voorbereidingsfase voor de renovatie van de 
luchthavens is de kwaliteit van de luchtverkeersdienstverlening verbeterd. Specifieke 
resultaten zijn het opleiden van verkeersleidingpersoneel, een nieuwe tarievenstructuur, 
het verbeteren van operationele procedures en het ontwikkelen van 
veiligheidsmanagementsystemen voor de betrokken luchtverkeersleidingdienst. De 
veiligheid van de start- en landingsbanen werd verbeterd. Daarvoor zijn onder meer 
twee veegzuigmachines ten behoeve van het schoonhouden van de start- en 
landingsbanen door I&M aangeschaft bij Defensie. 
In overleg met de betrokkenen in Caribisch Nederland zijn nadere plannen gemaakt om 
het afvalbeheer op de eilanden te verbeteren. Dit resulteerde eind 2014 in het op de 
eilanden Saba en Sint Eustatius in ontvangst nemen van onder andere containers voor 
bij de woningen, verbrandingsovens, scheidingslijnen en voertuigen voor de 
afvalinzameling. In 2015 worden de geleverde materialen geïnstalleerd en in gebruik 
genomen en volgt het materiaal voor Bonaire. De verbeteringen in het afvalbeheer 
leiden tot het voorkomen van het storten van afval, door het gescheiden aan 
huis inzamelen van dry-recyclables en non-recyclables. De non-recyclables worden 
verbrand. De dry-recylables worden nagescheiden op nieuw ingerichte milieustraten, 
zodat het afval gerecycled kan worden en weer ingezet kan worden als grondstof voor 
nieuwe producten. Voor wat betreft de recycling van afvalstromen, wat een 
producentenverantwoordelijkheid is, wordt in overleg met de producenten gekeken naar 
de rol die zij kunnen spelen in de educatie, communicatie en zo mogelijk door het geven 
van een tegemoetkoming in de kosten voor de afvoer en recycling van het gescheiden 
afval. 
Het beleid voor bedrijfsgebonden milieutaken op de eilanden wordt vanaf november 
2013 ontwikkeld en uitgevoerd. Er is een ontwerp AMvB (Inrichtingen en 
activiteitenbesluit (hierna: IAB) aan het bestuur van Bonaire voorgelegd waarin keuzes 
worden gemaakt over de mate waarin lokale bedrijven duurzaam kunnen ondernemen. 
Er is gekozen voor een tweejarig implementatietraject waarin stakeholders, het 
bedrijfsleven, lokale overheid en I&M gezamenlijk afspraken maken over de 
uitvoerbaarheid en de invoering van het IAB. 
 
Gedurende 2014 is een juridisch assessment uitgevoerd op de praktische werkbaarheid 
van de concept milieuregels en zijn er trainingen gegeven aan lokaal personeel. 
Daarnaast is gewerkt aan capaciteitsopbouw van het ambtelijk apparaat door, onder 
voorwaarden, twee formatieplaatsen ter beschikking te stellen voor milieutaken, 
kennisborging in samenwerking met onder andere TNO te organiseren en IT oplossingen 
voor de directie Toezicht en Handhaving te onderzoeken. Voor olieterminal Bonaire 
(BOPEC) en brandstofopslag Curoil zijn na een traject van twee jaar milieuvergunningen 
afgegeven met meerjarige investeringsverplichtingen voor de betrokken bedrijven op het 
terrein van veiligheid en milieu. Alle lopende juridische procedures zijn door de 
rechtbank ongegrond verklaard. Voor NuStar op Sint Eustatius loopt nog een procedure 
tegen de in 2013 afgegeven milieuvergunning. Hiermee zijn alle grote bedrijven in 
Caribisch Nederland van een vergunning voorzien en is één van de prioriteiten die bij de 
totstandkoming uit de Wet VROM Bes als urgent is benoemd verwezenlijkt. Betrokken 
bedrijven zullen met de inwerkingtreding van het "Besluit grote inrichtingen 
milieubeheer" (BGIM) in 2015 onder de bevoegdheid van de Minister komen te vallen. 
 
15 
 

en beoordeling en waarbij de laatste stappen (besluit en uitbetaling) van de 
verschillende werkprocessen op Bonaire plaatsvinden. 
Tevens is de unit nauw betrokken bij de uitvoering van de integrale aanpak-projecten 
vanuit het departement. Met het budget integrale aanpak zijn en worden projecten 
uitgevoerd op het gebied van onder meer integrale wijkaanpak, job coaching, 
kinderopvang en maatschappelijk werk. In 2014 is vanuit SZW € 860.000 aan dit budget 
bijgedragen. Deze middelen worden volgens de Donner-sleutel verdeeld. Toekenning 
vindt plaats op basis van door de eilanden in te dienen plannen. 
Jaarlijks in november wordt de indexatie van het wettelijk minimumloon (WML) en de 
uitkeringen voor het daaropvolgende jaar bepaald. De afspraak is dat er bij de jaarlijkse 
indexering tevens tot verdere verhoging van het wettelijk minimumloon en de 
uitkeringen wordt besloten indien statistische data over de economische ontwikkeling 
daartoe aanleiding geven. Deze informatie zit niet in het regulier werkprogramma van 
het CBS. Het Ministerie van SZW heeft daarom in 2013 een contract gesloten met het 
CBS voor aanvullend statistisch onderzoek, waarbij in dit verband het onderzoek naar 
Inkomens en inkomensverdeling (zogeheten inkomensstatistiek) de voornaamste is. De 
statistieken moesten vanaf het begin worden opgebouwd, waardoor de eerste definitieve 
publicatie pas na de zomer van 2015 zal plaatsvinden. Daarmee kunnen de uitkomsten 
worden betrokken bij de besluitvorming over de ontwikkeling van de niveaus per 
1 januari 2016. Per 1 januari 2015 zijn de niveaus ook aangepast, maar deze aanpassing 
is enkel op de ontwikkeling van het consumentenprijsindexcijfer gebaseerd. 
Op basis van verkregen signalen van de Openbare Lichamen over onderbenutting van 
met name de bijzondere onderstand, is besloten om extra aandacht te besteden aan het 
voorlichten hierover. Er is overleg gepleegd met de stakeholders op de verschillende 
eilanden en is er gebruik gemaakt van de media en flyers. Het heeft geresulteerd in een 
aanzienlijke stijging in het aantal toekenningen voor bijzondere bijstand. In 2013 waren 
er 74 toekenningen en in 2014 waren het er 221. Een groot gedeelte van deze 
toekenningen is in het kader van de schoolbenodigdheden geweest, waarbij bovendien 
nauw is samengewerkt met met name de Openbare Lichamen van Saba en Sint 
Eustatius.  
Ook op het gebied van de TWV’s en de arbeidsinspectie is in 2014 verder vorm gegeven 
aan de samenwerking met de diverse Openbare Lichamen. Zowel het Ministerie als de 
Openbare Lichamen zijn zich ervan bewust dat deze samenwerking ook in 2015 verder 
aandacht behoeft.    
Ministerie van Onderwijs, Cultuur en Wetenschap  
Het Ministerie van Onderwijs, Cultuur en Wetenschap heeft een afdeling binnen de 
Rijksdienst Caribisch Nederland, gevestigd op Bonaire en Sint Eustatius, met 
voornamelijk lokale medewerkers. Het is een mix van beleidsmedewerkers en 
uitvoerende medewerkers, die de scholen ondersteunen bij het uitvoeren van de 
onderwijsagenda en leerlingen en ouders ondersteunen bij aanvraag c.q. aflossing van 
de studiefinanciering. Daarnaast vormen ze de schakel tussen de scholen in Caribisch 
Nederland en het Ministerie in Den Haag.  
In maart 2014 heeft de Inspectie van het Onderwijs een themarapportage 
'Onderwijsverbetering in Caribisch Nederland. Het onderwijs op Bonaire, Sint Eustatius 
en Saba, 3 jaar na 10 oktober 2010' (Kamerstukken II, 2013–2014, 31 568, nr. 137) 
17 
 

Ministerie van Veiligheid en Justitie 
In algemene zin zijn in 2014 verdere stappen gezet in het beter organisatorisch, 
formatief en kwalitatief op orde brengen van de verschillende VenJ-onderdelen. Zo is bij 
het Korps Politie Caribisch Nederland (KPCN) in 2014 veel geïnvesteerd in opleiding en 
training van medewerkers en zijn nieuwe aspiranten aangetrokken. Ook is de 
‘vernieuwbouw’ van het hoofdbureau van politie in 2014 afgerond waardoor het KPCN op 
Bonaire niet langer ‘versnipperd’ is over meerdere kantoren. 
Ook bij de Voogdijraad is in 2014 veel aandacht geweest voor opleiding en 
professionalisering, onder meer door inzet van opleiders van de Raad voor de 
Kinderbescherming vanuit Europees Nederland. 
Over de Justitiële Inrichting Caribisch Nederland (JICN) is in 2014 door zowel de Raad 
voor de Rechtshandhaving als de Commission on the Prevention of Torture van de Raad 
van Europa (CPT) positief gerapporteerd (rapport CPT wordt naar verwachting in mei 
2015 openbaar). De ruimtelijke mogelijkheden voor verdere ontplooiing op de huidige 
locatie in het centrum van Kralendijk zijn echter beperkt en daarom wordt in 2015 
gestart met de bouw van een nieuwe gevangenis buiten de stad. 
De Raad voor de Rechtshandhaving heeft in 2014 ook een rapport uitgebracht over het 
functioneren van de Stichting Reclassering Caribisch Nederland (SRCN), waarin is 
geconcludeerd dat de reclassering met een hoge mate van bevlogenheid, creativiteit en 
betrokkenheid de reclasseringstaken uitvoert.  
Saba en Sint Eustatius hebben het enkele jaren zonder notariële voorziening moeten 
stellen. In 2014 heeft VenJ een overeenkomst gesloten met enkele notarissen van Sint 
Maarten die per januari 2015 zullen voorzien in de notariële dienstverlening op Saba en 
Sint Eustatius door op regelmatige basis (op beide eilanden twee keer per maand) 
aanwezig te zijn. De notarissen maken op Saba en Sint Eustatius gebruik van 
kantoorruimte van RCN om cliënten te spreken. 
In april 2014 is de Commissie toezicht bescherming persoonsgegevens BES van start 
gegaan. 
Bij het Openbaar Ministerie is in 2014 een nieuwe procureur-generaal van Curaçao, van 
Sint Maarten en van Bonaire, Sint Eustatius en Saba benoemd. Ook is een nieuwe 
Hoofdofficier Caribisch Nederland aangesteld. 
OM en politie hebben in 2014 fors ingezet op het onderzoek in de dubbele moordzaak 
‘Country Garden’. De behandeling van de zaak heeft in 2015 inmiddels tot twee 
veroordelingen (tot lange gevangenisstraffen) geleid. 
Voor de justitieketen als geheel is in 2014 het besef sterker geworden dat voor verdere 
verbetering op het gebied van de justitievoorzieningen, samenwerking tussen de 
verschillende ketenpartners, zowel binnen Caribisch Nederland als tussen Caribisch en 
Europees Nederland, cruciaal is, zeker tegen de achtergrond van de kleinschaligheid van 
het VenJ-werk op Bonaire, Saba en Sint Eustatius. 
  
19 
 

Met betrekking tot de jeugdzorg zijn in 2014 zowel in de werkprocessen als in de 
kwaliteit van de hulpverlening verdere verbeteringen doorgevoerd. VWS verstrekte in 
2014 daarenboven aan een zestal instellingen die zich met jeugdzorg en naschoolse 
opvang bezighouden subsidies. 
Kinderrechten is een van de drie prioritaire thema’s die tijdens de CN-week zijn 
benoemd voor de BES-eilanden. Er is een ambtelijke taskforce ingericht om de 
onderwerpen kinderrechten en huiselijk geweld op de BES verder te brengen. Het is de 
bedoeling dat begin 2015 de voornemens van de taskforce verder concreet vorm krijgen. 
Hierbij zullen ook de opvattingen van Unicef betrokken worden.  
Ook heeft VWS zijn bijdragen geleverd aan de pogingen om de sociaal economische 
situatie op de eilanden te verbeteren. Via de jeugdzorg, CN-tafel ( buurtsport coaches)  
maar ook door, ondanks de fors stijgende zorgkosten, de premies niet te verhogen of op 
andere wijze een bijdrage te vragen van de inwoners van Caribisch Nederland aan de 
stijgende zorgkosten. 
 
 
 
21 
 

