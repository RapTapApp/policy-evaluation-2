Scorecard IDB
Datum 19 juni 2015
SCORECARD Inter-American Development Bank (IDB)
Opgesteld door Directie Verenigde Naties en Internationale Financiële
InstellingenMultilaterale Instellingen en Mensenrechten
Afdeling Internationale Financiële Instellingen
T- +31 (0)70 – 348 5295
Pagina 1 van 15

Scorecard | IDB
1 Inleiding
Scorecards worden opgesteld om het functioneren en de beleidsrelevantie van
multilaterale organisaties in kaart te brengen. De Nederlandse inzet in multilaterale
organisaties wordt geconcentreerd op organisaties die relevant zijn voor het
Nederlandse beleid en die effectief zijn, dan wel een sleutelrol vervullen binnen de
multilaterale architectuur als “systeemorganisatie”. Dit vraagt om zorgvuldige en
regelmatige toetsing. Het streven is om scorecards op te stellen voor de VN Fondsen
en Programma’s, de Internationale Financiële Instellingen, de voor Nederlands
BHOS-beleid relevante gespecialiseerde VN-organisaties en kantoren, en de majeure
wereldwijde fondsen; multilaterale organisaties waaraan Nederland een substantiële
ODA-bijdrage levert. De relevantie wordt primair getoetst aan het Nederlandse
beleid voor Buitenlandse Handel en Ontwikkelingssamenwerking, maar de bredere
betekenis van multilaterale instellingen voor andere aspecten van Nederlands beleid
wordt waar relevant meegenomen.
Elke scorecard geeft een overzicht van de doelstellingen, het mandaat en de
kernkwaliteiten van de betreffende internationale instelling, van de wijze waarop de
organisatie is ingericht en welke activiteiten ze uitvoert, van de financiële omvang
en de Nederlandse bijdragen. Op basis van een analyse van de verschillende
deelaspecten wordt een appreciatie gegeven van de organisatorische effectiviteit en
van de relevantie voor en de impact op de Nederlandse beleidsdoelstellingen. Er
wordt een appreciatie gegeven van de mate waarin organisaties voor het
Nederlandse BHOS-beleid relevante resultaten behalen. Deelaspecten van
effectiviteit worden beoordeeld op basis van specifieke criteria en gescoord op een
vierpuntsschaal van onvoldoende, matig, voldoende en goed. Daarnaast wordt een
“verwachting voor positieve verandering” gegeven. Beleidsmatige relevantie en
impact (resultaten) worden aangeduid met de kwalificaties relevant, beperkt
relevant en niet relevant. Een samenvatting van al deze scores is te vinden in de
tabellen in hoofdstuk 5.
De scorecards zijn samengesteld op basis van rapportages van de organisatie zelf,
van externe accountants, interne en externe evaluaties, beoordelingen door andere
donoren en van het Multilateral Organisations Performance Assessment Network
1
(MOPAN) . Daarnaast wordt om de input gevraagd van betrokken
vakdepartementen, de Permanente Vertegenwoordigingen en Kiesgroepkantoren.
Ook informatie van ambassades over het functioneren van landenkantoren van
multilaterale instellingen zijn in de scorecard verwerkt. De scorecards worden iedere
twee jaar geactualiseerd.
1
Binnen MOPAN evalueert Nederland samen met 18 gelijkgezinde landen het functioneren van VN organisaties en
Internationale Financiële Instellingen. Vanaf 2015 worden, per keer, in een tweejaarlijkse cyclus, ongeveer 13
organisaties doorgelicht op organisatorisch functioneren en ontwikkelingseffectiviteit.
Pagina 3 van 15

Scorecard | IDB
hun vertegenwoordigers in het MIF Comité van Donoren (Donors Committee). Het
dagelijks bestuur van de instellingen is in handen van het IDB resp. IIC Management
team, beide onder leiding van president Moreno. Het MIF wordt geadministreerd
door de IDB.
De IDB administreert ook het Fund for Special Operations (FSO) waaruit
concessionele leningen worden verstrekt aan de armste landen in de regio (Bolivia,
Guyana, Honduras en Nicaragua). Haïti ontvangt daarnaast schenkingen uit de IDB
Grant Facility.
2.3 Nederlandse rol en invloed
Nederland vormt binnen de IDB een kiesgroep samen met België, Duitsland, Italië,
Zwitserland, Israël en China. Duitsland en Italië leveren om beurten de
bewindvoerder. Sinds juli 2012 is de Duitser Leo Kreuz bewindvoerder. Het
Nederlandse aandeel in het aandelenkapitaal bedraagt begin 2015 0,239%, dat van
de kiesgroep 5,1%. Omdat Nederland in 2011 heeft besloten om niet deel te nemen
e
aan de 9 kapitaalverhoging (IDB-9), zal het relatieve aandeel in 2015 en 2016
zakken naar 0,2%. Op basis van een rotatieschema worden de posities binnen de
kiesgroep tussen de landen verdeeld. Nederland heeft sinds de introductie van junior
counselors in 2012 permanent recht op een adviseur in het kiesgroepkantoor.
Voor de IIC maakt Nederland deel uit van een kiesgroep met België, Duitsland,
Italië, Oostenrijk en China. Met de toetreding van China tot onze kiesgroep in 2011
is een nieuw rotatieschema in werking getreden. Het Nederlandse aandeel in het
aandelenkapitaal van de IIC bedraagt 1,52%, dat van de kiesgroep 7,49%.
Het MIF kent geen kiesgroepen. De Nederlandse vertegenwoordiger in de IDB
vertegenwoordigt Nederland in het comité van donoren van het MIF. Nederland is de
13e donor van het MIF. Het Nederlandse stemgewicht in het MIF bedraagt
momenteel 1,52%.
2.4 Financiële omvang en bijdragen
In 2010 is overeenstemming bereikt over de negende kapitaalverhoging met 70%
tot USD 170,9 miljard, met een paid in gedeelte van USD 5,7 miljard, ofwel 3,4 %.
De rest is garantiekapitaal (callable capital).
De IIC heeft (inclusief reserveringen) een eigen kapitaal van USD 845 miljoen en
committeerde in 2014 in totaal voor USD 425 miljoen aan leningen en
deelnemingen. De laatste Nederlandse bijdrage aan het IIC betrof de in 1999
overeengekomen kapitaalverhoging (USD 7,6 miljoen), waarmee het totale
ingelegde Nederlandse kapitaal nu USD 10,71 miljoen bedraagt.
Aan de laatste middelenaanvulling van het MIF, voor de periode 2007-2012, heeft
Nederland EUR 12,5 miljoen bijgedragen. Uitgaande van een operationeel
programma per jaar van circa USD 100 miljoen, zal het MIF naar verwachting in
2018 zijn uitgeput.
Nederland heeft in 2002 het IDB – Netherlands Water Partnership Program (INWAP)
met USD 10 miljoen gesteund. Dit fonds had een looptijd tot 31 december 2012. In
2014 ontving IIC een trust fund bijdrage van Nederland (DGBEB) van USD 0,5
miljoen om business-to-business activiteiten te ontwikkelen tussen het MKB in
Nederland en landen uit de LAC regio, te beginnen met Colombia.
Pagina 5 van 15

Scorecard | IDB
3 Institutionele aspecten en functioneren van de organisatie
3.1 Strategie en focus
Het kernmandaat van de IDB is het verminderen van armoede en ongelijkheid, en
het realiseren van duurzame economische groei in de LAC regio.
e
Als onderdeel van het akkoord over de 9 kapitaalverhoging (IDB-9), afgerond in
2010, is een aantal hervormingen in gang gezet ter verbetering van IDB’s
strategische focus, development effectiveness en efficiency. IDB’s
meerjarenstrategie werd geformuleerd met de volgende vijf strategische
prioriteiten: (i) sociaal beleid voor gelijkheid en productiviteit; (ii) infrastructuur
voor competitiviteit en sociaal welzijn; (iii) instituties voor groei en sociaal welzijn;
(iv) competitieve regionale en mondiale internationale integratie; en (v)
milieubescherming, klimaatverandering, promotie van hernieuwbare energie en
voedselzekerheid. Tevens zijn twee strategische doelstellingen geformuleerd: (i)
ontwikkeling via de private sector en (ii) bijzondere aandacht voor kleine en
kwetsbare landen in de regio.
Begin 2015 werd na een breed consultatieproces besloten deze strategische focus
verder aan te scherpen en te richten op de volgende drie ontwikkelingsuitdagingen:
sociale uitsluiting en ongelijkheid, lage productiviteit en innovatie, en beperkte
economische integratie. Bij de uitvoering zal rekening worden gehouden met de
volgende dwarsdoorsnijdende thema’s: versterking van instituties en
rechtszekerheid, aanpak van klimaatverandering en duurzaamheidsaspecten en het
bevorderen van gendergelijkheid en participatie van minderheidsgroepen.
Beoordeling: Goed = 4
3.2 Resultaatsturing
De evaluatie van IDB-9 vormde de aanleiding om meer werk te maken van
resultaatgericht werken. Sedert 2010 heeft de IDB een Corporate Results
Framework, aan de hand waarvan jaarlijks wordt gerapporteerd in de Development
Effectiveness Overview (DEO).
Onderdeel van het Corporate Results Framework is onder meer een vastgestelde
systematiek voor allocatie van leningen, gericht op te realiseren percentages voor
de volgende beleidsprioriteiten: armoedebestrijding en bevordering gelijkheid
(50%); kleine en kwetsbare landen (35%); klimaatverandering, duurzame energie
en milieu (25%) en regionale samenwerking en integratie (15%). De percentages
tellen niet op tot 100, want projecten kunnen voor meer dan een leningencategorie
kwalificeren.
Volgens de MOPAN beoordeling van IDB van 2011 was de DEO een significante
verbetering vergeleken met eerdere rapportagesystemen, met een focus op de
resultaten zelf en niet langer op een ingeschatte realisatie van doelstellingen. Een
tekortkoming is wel dat de DEO alleen op de IDB betrekking heeft en niet op de IIC
en MIF. Het besluit in maart 2015 om de vier private sector operations loketten van
de IDB groep samen te voegen is in dit verband positief te waarderen. Een recent
onderzoek, uitgevoerd door Canada, stelt dat IDB grote vooruitgang heeft geboekt
in haar rapportage over development effectiveness. Tegelijkertijd wordt
geconstateerd dat de DEO nog een aantal tekortkomingen kent. In maart 2015
besloten de gouverneurs dat op korte termijn een actieplan dient te worden
ontwikkeld om het Corporate Results Framework verder te verbeteren.
Pagina 7 van 15

Scorecard | IDB
De procedures betreffende aanbestedingen zijn helder en er wordt waar mogelijk
gebruik gemaakt van landensystemen. De IDB website (www.iadb.org) kent een
aparte sectie speciaal gewijd aan procurement. De IDB werkt ook samen met
overheden in de LAC regio om nationale procurement-systemen transparanter te
maken, zodat deze gaan voldoen aan de OESO-richtlijnen. Bij het monitoren van
deze systemen vervullen de procurement-specialisten van de IDB-landenkantoren
een adviesrol. Inmiddels voldoen al zes lenende landen aan de OESO-normen. De
overige lenende landen hebben de IDB gevraagd om ondersteuning.
Hoewel de IDB de grootste multilaterale speler is in Latijns-Amerika, geven
Nederlandse ambassades aan dat de IDB niet altijd zorgt voor voldoende
zichtbaarheid. Onder invloed van toenemende nadruk op economische diplomatie is
overigens verbetering merkbaar in de contacten met de lokale IDB-kantoren.
Beoordeling: voldoende = 3
Verwachting voor positieve verandering: neutraal = 
3.5 Beleidsevaluatie
De IDB groep heeft een helder vastgelegd evaluatiebeleid dat van toepassing is op
het totale beleid van de Bank. De organisatie beschikt over een onafhankelijk
evaluatieorgaan, het Office of Evaluation and Oversight (OVE), dat evaluaties
uitbrengt over beleid, programma’s en activiteiten. De OVE is formeel opgehangen
aan de Raad van Bewindvoerders, waarmee de onafhankelijkheid is gewaarborgd.
Daarnaast is de OVE onderdeel van de Evaluation Cooperation Group waarbinnen de
Ontwikkelingsbanken met elkaar samenwerken.
OVE is regelmatig kritisch over specifieke programma’s van de IDB. Er wordt goed
invulling gegeven aan de aanbevelingen van de OVE. De OVE houdt een overzicht bij
van de door de Bank geïmplementeerde aanbevelingen. Ook bij de formulering van
nieuwe strategieën worden de aanbevelingen van de OVE doorgaans meegenomen
in de besluitvorming. Recente voorbeelden hiervan zijn de private sectorstrategie en
de Mid-Term Evaluatie van de IDB-9.
De kwaliteit van IDB’s evaluatiefunctie is een permanent punt van aandacht voor de
Raad van Bewindvoerders. In 2011 is een onafhankelijk onderzoek gedaan. De
bevindingen waren dat OVE voldeed aan good practice standards, maar ook dat OVE
nog te geisoleerd stond in de organisatie om echt effectief te zijn. De eerder
genoemde Canadese review concludeert dat IDB een sterke, onafhankelijke
evaluatiefunctie heeft, die nog wel nadere fine-tuning vergt.
Beoordeling: voldoende = 3
Verwachting voor positieve verandering: waarschijnlijk = 
3.6 Personeelsbeleid
In 2011 is, na kritiek van donoren op de transparantie en resultaatgerichtheid van
het beleid, het Human Capital Management van de Bank doorgelicht door een
externe consultant. Deze concludeerde dat de IDB vooruitgang heeft geboekt, maar
dat er nog de nodige aandachtspunten zijn. De Bank zou meer prestatiegericht
kunnen managen, de samenstelling van het personeel meer in lijn brengen met
beleidsprioriteiten en het management en leiderschap verder kunnen versterken.
Pagina 9 van 15

Scorecard | IDB
Beoordeling: voldoende = 3
Verwachting voor positieve verandering: waarschijnlijk = 
3.8 Corruptiebestrijding in de interne organisatie
Binnen de IDB is het Office for Institutional Integrity (OII) verantwoordelijk voor de
preventie en identificatie van corruptie en fraude. Ook bestaat er een speciale Ethics
Officer en een actieplan voor het verhogen van transparantie en het tegengaan van
corruptie binnen de Bank.
OII rapporteert over haar werk op een specifiek voor dat doel opgezette interne
website, waar ook te vinden is hoe men vermoedens van financiële
onregelmatigheden kan signaleren. Ook is er een goede regeling voor
klokkenluiders. In 2014 werden 121 nieuwe klachten in behandeling genomen. Per
eind 2014 waren nog 47 zaken in behandeling. Van de afgeronde onderzoeken
resulteerden 24 in acties tegen betrokkenen.
De herziening van het Ethics, Conduct and Grievance System van de IDB is in april
2013 formeel goedgekeurd. Vergelijkbare regelingen zijn inmiddels ook van
toepassing in de IIC, mede door inzet van de Nederlandse kiesgroep.
Beoordeling: Voldoende = 3
Verwachting voor positieve verandering: waarschijnlijk = 
Pagina 11 van 15

Scorecard | IDB
opgeschaalde IIC, vooralsnog aangeduid als NewCo. Nederland steunt (met DGBEB
financiering) een pilot activiteit met IIC, gestart in 2014, om matchmaking te
organiseren tussen Nederlandse en Colombiaanse MKB-ers.
8. Humanitaire hulp
Niet relevant.
4.2 Extra relevantie
De Caribische landen van het Koninkrijk – Aruba, Curaçao en St. Maarten – hebben
aangegeven graag de (potentiële) voordelen voor deze drie landen van het IDB-
lidmaatschap van het Koninkrijk te willen inventariseren.
Het verstrekken van leningen aan Aruba, Curaçao en/of St. Maarten is vooralsnog
niet aan de orde. Veeleer moet gedacht worden aan vormen van technische
samenwerking en mogelijkheden voor het bedrijfsleven (onder meer via
procurement).
De Caribische landen hebben de nodige know how te bieden, onder meer op
gebieden als (duurzame) energie, financiële dienstverlening en toerisme. IDB heeft
expertise in huis die wellicht nuttig kan zijn voor het opstellen van
ontwikkelingsplannen, het opzetten van een eigen ontwikkelingsbank en/of
maatregelen gericht op economische diversificatie en regionale integratie.
SCF sterk toegenomen. In maart 2015 hebben de aandeelhouders een principe-akkoord bereikt over organisatie
en kapitalisatie van NewCo, de geconsolideerde organisatie. NewCo gaat volgens de planning van start per 1 jan.
2016.
Pagina 13 van 15

Scorecard | IDB
hetgeen mogelijkheden biedt voor het Nederlandse bedrijfsleven actief in de LAC
regio. Daarnaast vervult de IDB, samen met de Wereldbank en de andere regionale
ontwikkelingsbanken, een belangrijke rol ten aanzien van klimaatfinanciering.
Tenslotte zullen de Caribische landen van het Koninkrijk mogelijk meer profijt
kunnen hebben van het IDB lidmaatschap van het Koninkrijk.
Score
4.1 Relevantie voor Nederlandse BHOS-prioriteiten
Voedselzekerheid +
Water  -
Veiligheid en rechtsorde -
SRGR, inclusief hiv/aids -
Gendergelijkheid 0
Klimaat  +
Private Sector Development (inclusief IMVO) +
Humanitaire hulp -
Pagina 15 van 15

