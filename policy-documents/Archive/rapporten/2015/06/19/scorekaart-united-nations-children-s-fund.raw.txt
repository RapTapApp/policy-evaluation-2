Scorecard UNICEF
Datum 19 juni 2015
SCORECARD United Nations Children’s Fund (UNICEF)
Opgesteld door Directie Multilaterale Instellingen en Mensenrechten
Afdeling Sociale en Economische VN Zaken
T- +31 (0)70 – 348 5832
Pagina 1 van 17

Scorecard | UNICEF
analyses, die zijn voorafgegaan aan de werkplannen, is speciale aandacht besteed
aan de inbreng van vrouwen en kinderen. Het programma wordt momenteel
geëvalueerd. 4. Seksuele en Reproductieve Gezondheid en Rechten (SRGR),
inclusief hiv/aids Relevant. UNICEF zet zich in op de vier resultaatgebieden binnen
het Nederlandse speerpunt SRGR. Jongeren worden beter geïnformeerd, op school
via life skills programma’s of via jeugdvriendelijke centra of jeugdclubs. Ook krijgen
jongeren een stem in internationale en landelijke fora waar jeugdproblematiek aan
de orde kan worden gesteld, zoals kindhuwelijken, FGM en HIV/Aids. UNICEF
vergroot in samenwerking met het mondiale partnerschap GAVI de toegang tot
kindervaccinaties, tot het HPV voor adolescenten ter voorkoming van
baarmoederhalskanker en het tetanusvaccin voor zwangere vrouwen. De preventie
van HIV/Aids van moeder op kind is enorm verbeterd, evenals de toegang tot
medicatie voor kinderen met HIV/Aids. Verder richt UNICEF zich in de preventie van
Hiv/aids vooral op adolescenten die het meeste risico lopen. UNICEF werkt aan het
respecteren van kinderrechten. Voor SRGR gaat het hierbij om het voorkomen van
e
gedwongen huwelijken voor het 18 jaar en besnijdenis bij meisjes. Daarnaast is er
het programma op het gebied van maternal, newborn and child health, gezamenlijk
uitgevoerd door UNFPA, UNICEF, WHO, Wereldbank en UNAIDS (H4+). 5.
Gendergelijkheid Relevant. In 2010 is het genderbeleid vernieuwd door de Policy on
Gender Equality and the Empowerment of Girls and Women. Op basis van dit
beleidsdocument heeft UNICEF een actieplan ontworpen voor de periode 2014-2017
met een specifiek thematisch genderfonds. Landenkantoren hadden in een evaluatie
aangegeven geïnteresseerd te zijn in een operationeel kader, financiële- en
technische middelen en specifieke praktische instrumenten. UNICEF heeft dit in het
hernieuwde beleid opgenomen. Ook is een gender marker opgenomen, zodat
programma activiteiten en middelen op hoofdkantoor- en landenniveau op
genderdoelstellingen gemonitord kunnen worden. Naast het eigen beleid heeft
UNICEF het thema gender ook in de samenwerking met andere multilaterale
organisaties versterkt, ook in humanitaire situaties. Binnen het cluster systeem in
humanitaire situaties coördineert UNICEF samen met UNFPA de werkgroep Gender
Based Violence als onderdeel van het Protection cluster. 6. Klimaat Beperkt
relevant. UNICEF heeft geen algemeen beleid op klimaat. UNICEF ziet duurzaamheid
op het gebied van natuur en milieu als een kans om betere resultaten te boeken
voor kinderen. Voor alle UNICEF-programma’s en projecten moet een milieu-
assessment worden ingevuld. Wel heeft UNICEF alle actieplannen van internationale
conferenties op dit gebied onderschreven. Ook is UNICEF bezig om
klimaatverandering in alle aspecten van haar operaties op te nemen, vooral Water,
Sanitation and Hygiene (WASH) programma’s. Vanuit UNICEF’s focus op Disaster
Risk Reduction is klimaatadaptatie een belangrijk thema. 7. Private Sector
Development Beperkt relevant. UNICEF heeft een Corporate Social Responsibility
afdeling om het bedrijfsleven duidelijke handvatten aan te dragen voor het
versterken van maatschappelijk verantwoord ondernemen met een focus op de rol
van kinderen in de handelsketens. Nederland werkt sinds 2014 samen met UNICEF
op het gebied van kinderarbeid in Bangladesh en Indonesië. Als onderdeel van de
samenwerking richt het Nationaal Comité UNICEF Nederland zich verder op
bewustwording van Nederlandse bedrijven over de Children's Rights and Business
Principles . Naast relevantie voor de BHOS-prioriteiten versterkt deze samenwerking
de Nederlandse inzet - vanuit het mensenrechtenbeleid - op mensenrechten en
bedrijfsleven en kinderarbeid. 8. Humanitaire hulp Relevant. UNICEF is een
systeemorganisatie en opereert op het vlak van humanitaire hulp, transitie en
ontwikkeling. Momenteel spendeert UNICEF ongeveer 28% van alle fondsen aan
humanitaire hulp. UNICEF ontvangt een bijdrage voor het humanitaire werk uit het
Relief Fund alsmede voor specifieke humanitaire situaties (in 2014 voor de Ebola en
de Syrië crisis). UNICEF coördineert verschillende clusters in het clustersysteem
Pagina 3 van 17

Scorecard | UNICEF
1 Inleiding
Scorecards worden opgesteld om het functioneren en de beleidsrelevantie van
multilaterale organisaties in kaart te brengen. De Nederlandse inzet in multilaterale
organisaties wordt geconcentreerd op organisaties die relevant zijn voor het
Nederlandse beleid en die effectief zijn, dan wel een sleutelrol vervullen binnen de
multilaterale architectuur als “systeemorganisatie”. Dit vraagt om zorgvuldige en
regelmatige toetsing. Het streven is om scorecards op te stellen voor de VN Fondsen
en Programma’s, de Internationale Financiële Instellingen, de voor Nederlands
BHOS-beleid relevante gespecialiseerde VN-organisaties en kantoren, en de majeure
wereldwijde fondsen; multilaterale organisaties waaraan Nederland een substantiële
ODA-bijdrage levert. De relevantie wordt primair getoetst aan het Nederlandse
beleid voor Buitenlandse Handel en Ontwikkelingssamenwerking, maar de bredere
betekenis van multilaterale instellingen voor andere aspecten van Nederlands beleid
wordt waar relevant meegenomen.
Elke scorecard geeft een overzicht van de doelstellingen, het mandaat en de
kernkwaliteiten van de betreffende internationale instelling, van de wijze waarop de
organisatie is ingericht en welke activiteiten ze uitvoert, van de financiële omvang
en de Nederlandse bijdragen. Op basis van een analyse van de verschillende
deelaspecten wordt een appreciatie gegeven van de organisatorische effectiviteit en
van de relevantie voor en de impact op de Nederlandse beleidsdoelstellingen. Er
wordt een appreciatie gegeven van de mate waarin organisaties voor het
Nederlandse BHOS-beleid relevante resultaten behalen. Deelaspecten van
effectiviteit worden beoordeeld op basis van specifieke criteria en gescoord op een
vierpuntsschaal van onvoldoende, matig, voldoende en goed. Daarnaast wordt een
“verwachting voor positieve verandering” gegeven. Beleidsmatige relevantie en
impact (resultaten) worden aangeduid met de kwalificaties relevant, beperkt
relevant en niet relevant. Een samenvatting van al deze scores is te vinden in de
tabellen in hoofdstuk 5.
De scorecards zijn samengesteld op basis van rapportages van de organisatie zelf,
van de Board of Auditors, interne en externe evaluaties, beoordelingen door andere
donoren en van het Multilateral Organisations Performance Assessment Network
1
(MOPAN) . Daarnaast wordt om de input gevraagd van betrokken
vakdepartementen, de Permanente Vertegenwoordigingen en Kiesgroepkantoren.
Ook informatie van ambassades over het functioneren van landenkantoren van
multilaterale instellingen zijn in de scorecard verwerkt. De scorecards worden iedere
twee jaar geactualiseerd.
1
Binnen MOPAN evalueert Nederland samen met 18 gelijkgezinde landen het functioneren van VN organisaties en
Internationale Financiële Instellingen. Vanaf 2015 worden, per keer, in een tweejaarlijkse cyclus, ongeveer 13
organisaties doorgelicht op organisatorisch functioneren en ontwikkelingseffectiviteit.
Pagina 5 van 17

Scorecard | UNICEF
en middeninkomenslanden alsmede direct en indirect (via de Nationale Comités) in
hoge inkomenslanden.
In de samenwerking binnen de VN architectuur speelt UNICEF een constructieve rol,
zowel bij systeemwijde coherentie als op het gebied van One UN. Voor de
veldkantoren heeft UNICEF interne richtlijnen opgesteld om invulling te geven aan
de UNDG Guidance Note on Joint Programming. In 2010 publiceerde UNICEF een
handboek voor het eigen personeel over UN Coherence en is een helpdesk voor het
eigen personeel ingesteld.
UNICEF heeft momenteel een relatief gunstige verdeling core/non-core bijdragen.
Toch blijft het een discussiepunt op de agenda van UNICEF’s Uitvoerende Raad
omdat de succesvolle uitvoering van het Strategisch Plan afhankelijk is van een
goede balans core/non-core bijdragen. Core bijdragen zorgen ervoor dat ook de
themas die minder prioritair zijn bij donoren uitgevoerd kunnen worden.
2.3 Nederlandse rol en invloed
De Nederlandse Permanente Vertegenwoordiging in New York en het Ministerie van
Buitenlandse Zaken in Den Haag vertegenwoordigen Nederland bij UNICEF en
hebben zitting in de Uitvoerende Raad. De besluitvorming binnen de Uitvoerende
Raad van UNICEF vindt plaats door middel van consensus. Als relatief grote en
actieve donor speelt Nederland een belangrijke rol binnen de Uitvoerende Raad. Op
een aantal institutionele en thematische onderwerpen heeft Nederland een hoofdrol,
zoals SRGR, voeding, water en sanitatie en UNICEF’s werk in humanitaire situaties.
Voor de periode 2007-2021 is in de West-Europese Groep een nieuw rotatieschema
afgesproken. Op grond van dit rotatieschema is Nederland lid van de Uitvoerende
Raad in de periode 2014-2016, 2018-2019 en in 2021.
2.4 Financiële omvang en bijdragen
UNICEF wordt geheel gefinancierd door middel van vrijwillige bijdragen van lidstaten
en private fondsen. Core bijdragen vormen het fundament van de organisatie en
daarbij de meest flexibele vorm van financiering en zorgen ervoor dat de
organisatie, naast het bekostigen van het algemene functioneren, onafhankelijk kan
opereren, snel kan handelen of innoveren en de prioriteiten van het Strategisch Plan
kan uitvoeren. Non-core bijdragen zijn geoormerkte fondsen en dragen bij aan
specifieke thema’s en/of landen.
Ondanks de financiële crisis zijn de inkomsten van UNICEF gestegen naar bijna 5
miljard USD in 2013. Geoormerkte fondsen voor humanitaire hulp maken een
aanzienlijk deel uit van die stijging.
Ongeveer een derde van het inkomen van UNICEF komt van private donoren. Dit
deel is groeiende. De inkomsten van lidstaten staan de afgelopen jaren onder druk
vanwege bezuinigingen. De totale Nederlandse overheidsbijdrage aan UNICEF
bedroeg in 2013 176 miljoen USD. De Nederlandse overheid is daarmee de achtste
overheidsdonor van UNICEF wereldwijd. In de periode 2011-2013 is Nederland
e e
gedaald van 6 naar 8 grootste overheidsdonor. In 2014 en 2015 is er door
Nederland verder bezuinigd op de bijdrage aan UNICEF.
Het Nederlandse Nationale Comité voor UNICEF maakte in 2013 73,8 miljoen USD
over aan UNICEF en was daarmee het op vijf na meest financieel bijdragende
Nationale Comité ter wereld.
Financieel Overzicht (bedragen in USD miljoen)
Inkomsten Uitgaven
Jaar Verplichte Vrijwillige bijdragen Totaal Totaal
bijdragen Geoormerkt Niet-
geoormerkt
2011 n.v.t. 2,633 1,078 3,711 3,653
2012 n.v.t. 2,698 1,260 3,958 3,866
Pagina 7 van 17

Scorecard | UNICEF
3 Institutionele aspecten en functioneren van de organisatie
3.1 Strategie en focus
Het mandaat van UNICEF richt zich op de bescherming, hulpverlening en
ontwikkeling van kinderen in de leeftijd van 0-18 jaar. Hierdoor strekt het UNICEF
mandaat zich in feite uit tot moeder en kind. Verder lijkt het mandaat ook enigszins
op te schuiven richting jongeren. Het brede maar duidelijke mandaat en het feit dat
de organisatie wereldwijd actief is worden vaak gezien als een kracht van de
organisatie.
Het UNICEF-beleid is neergelegd in een meerjarig Strategisch Plan (2014-2017) op
basis van de verschillende beleidsprioriteiten. Het beleid focust op basis van de
zogeheten ‘equity’ benadering op de meest achtergestelde en kwetsbare groepen in
de samenleving. De activiteiten van UNICEF hebben een sterke link met de diverse
Millennium Development Goals (MDGs). Vanuit de nieuwe post-2015 agenda zet
UNICEF in op een duidelijke focus van de Sustainable Development Goals (SDGs) op
kinderen.
Als toevoeging aan het huidige Strategische Plan van de organisatie, heeft UNICEF
ook een Theory of Change geformuleerd om duidelijkheid te verschaffen hoe
resultaten en impact worden bewerkstelligd voor de zeven doelen van het
Strategische Plan. Daarbij heeft UNICEF zelf al aangegeven dat, gezien de
decentrale aard van de organisatie, een Theory of Change op mondiaal niveau lastig
te omschrijven is.
UNICEF hanteert structureel de benadering waarin het samenwerkt met
verschillende actoren op alle niveau’s. Zo werkt het nauw samen met nationale en
lokale overheden en vallen de activiteiten van de landenprogramma’s ook binnen de
lijnen van nationale plannen. UNICEF is nauw betrokken bij het United Nations
Development Assistance Framework (UNDAF). UNICEF zou nog strategischer en
beleidsmatiger kunnen opereren.
Beoordeling: Voldoende = 3
Verwachting voor positieve verandering: waarschijnlijk 
3.2 Resultaatsturing
UNICEF heeft een nieuw Strategisch Plan (inclusief resultatenraamwerk) opgesteld
voor de periode 2014-2017. Vanaf 2015 zal UNICEF rapporteren op basis van een
jaarlijks rapport over het Strategische Plan.
Het Strategische Plan bevat een resultatenraamwerk met duidelijke indicatoren en
suggereert een aantal prioritaire acties om result based management te versterken,
waaronder een organisatie-wijd gebruik van het Monitoring Results for Equity
System (MoRES) door alle landenkantoren. Daarnaast heeft het een Field Results
Group opgericht onder leiding van de plaatsvervangend Uitvoerend Directeur met als
doel result based management te versterken, voornamelijk in het veld.
UNICEF rapporteert zijn resultaten via verschillende kanalen. Los van het jaarlijkse
rapport van de Uitvoerende Directeur zijn er jaarlijkse landenrapportages alsmede
jaarlijkse rapportages per thema (onderwijs, kinderbescherming, voeding,
gezondheid, water, sanitatie en hygiëne, HIV/aids, gender gelijkheid, sociale
inclusiviteit en humanitaire hulp). Alle jaarlijkse rapportages hebben een duidelijke
link naar het Strategische Plan.
Sinds de goedkeuring van het resultatenraamwerk in 2014 reageert UNICEF actief
op feedback van de landenkantoren om de kwaliteit van het rapporteren te
2
verbeteren. Landenkantoren hebben in januari-februari 2015 beter gerapporteerd
2
Paragraaf 4, Board decision 2014,8 on the Results Framework: “Notes that the exact formulation of the
indicators, milestones and targets of the final results framework will continue to evolve and should, where
appropriate, be further refined in consultation with Member States, and request an update to the Executive Board
at its annual sessions”
Pagina 9 van 17

Scorecard | UNICEF
kennis- en onderzoeksinstellingen. Relevant voor Nederland is het specifieke
partnerschap van UNICEF met de Europese Unie (voornamelijk via EuropeAid en
ECHO). Afhankelijk van de context zou de samenwerking met bilaterale partners en
de private kant van de sociale sectoren gezondheid en onderwijs verbeterd kunnen
worden.
De afgelopen jaren is sterk ingezet op het betrekken van het bedrijfsleven bij het
werk van UNICEF. UNICEF ziet veel potentie in het samenwerken met bedrijven om
haar ambitie – het creëren van een beweging voor kinderrechten – te realiseren.
Hierbij wordt toegewerkt naar gelijkwaardige partnerschappen waarbij niet (alleen)
een financiële bijdrage wordt verwacht maar het partnerschap een sterk inhoudelijke
component heeft. Als onderdeel van het Children’s Rights and Business Principles
(CRBP) initiatief werkt UNICEF samen met bedrijven om ervoor te zorgen dat de
rechten van kinderen gerespecteerd worden in de betreffende bedrijfstak en
daarbuiten.
Beoordeling: Goed = 4
3.4 Effectiviteit bestuurs- en beheersorganen
UNICEF is een gedecentraliseerde organisatie waarbij de 155 landenkantoren relatief
autonoom opereren. De 7 regionale kantoren hebben een overzicht- en
adviesfunctie waarbij de Directeur van een landenkantoor alleen
verantwoordelijkheid aflegt aan de Regionaal Directeur van de betreffende regio.
Deze decentrale structuur zorgt ervoor dat de organisatie snel kan inspelen op
(lokale) veranderingen, inclusief acute humanitaire noodsituaties.
De verantwoordelijkheden en bevoegdheden van regionale- en landenkantoren zijn
helder geformuleerd. Om duidelijker te kunnen rapporteren op resultaten heeft
UNICEF in 2014 een vierde plaatsvervangend Uitvoerend Directeur aangenomen
voor monitoring in het veld. Deze houdt overzicht op het functioneren van de
regionale kantoren en, via de Regionale Directeuren, het functioneren van de
landenkantoren op het gebied van het behalen van programmatische resultaten en
goed financieel management.
Vanuit het Change Management Office is UNICEF bezig met het optimaliseren van
processen. Vanaf 2012 is het Effectiveness and Efficiency initiatief ingezet ter
vereenvoudiging van organisatorische processen en het verbeteren van de
effectiviteit van hoofdkantoorfuncties. Er is bijvoorbeeld een Global Shared Service
Centre opgezet waar bepaalde tijdrovende administratieve processen, zoals
betalingen, worden afgehandeld zodat landenmedewerkers zich kunnen richten op
het behalen van programmatische resultaten. Dit zou een besparing van 20 miljoen
USD per jaar moeten opleveren na een eenmalige investering van 29 miljoen USD.
De UNICEF landenprogramma’s worden in nauw overleg en na een gedegen
consultatieproces met de verschillende partners opgesteld. De nauwe betrokkenheid
van de overheid in het planningsproces bevordert transparantie naar de overheid.
UNICEF werkt via lokale partners die ter plekke door de landenkantoren worden
geïdentificeerd. Om op schaal te kunnen opereren zijn nationale en lokale overheden
vaak de grootste samenwerkingspartner van UNICEF. Programma’s in fragiele staten
en humanitaire situaties worden vaker via het Rode Kruis of NGOs uitgevoerd of in
het uiterste geval door UNICEF zelf.
Beoordeling: Goed = 4
3.5 Beleidsevaluatie
In 2013 is het evaluatiebeleid herzien. Het nieuwe beleid adresseert de kwaliteit van
evaluaties en het gebruik van de resultaten ervan maar ook de verdere ontwikkeling
van de evaluatiefunctie binnen UNICEF en de rol van de organisatie in het
verbeteren van de evaluatiecapaciteit bij nationale partners. Het beleid geldt voor
Pagina 11 van 17

Scorecard | UNICEF
externe kandidaten kunnen solliciteren op generieke vacatures. Geselecteerde
kandidaten kunnen dan veel sneller geplaatst worden op deze functies.
Beoordeling: voldoende = 3
Verwachting voor positieve verandering: waarschijnlijk 
3.7 Financieel beheer
De ontwikkeling van de ongeoormerkte bijdragen als onderdeel van de totale
inkomsten van UNICEF is de laatste jaren ongunstig. Terwijl de absolute core
bijdrage nauwelijks veranderde (-2%) is in 2013 de non-core bijdrage fors gestegen
(35%) vergeleken met het jaar ervoor. Het aandeel van de core bijdrage in
verhouding tot de totale bijdrage is daardoor flink gedaald van 43% in 2003 naar
26% in 2013. Dit ondermijnt het vermogen van UNICEF om zich breed in te kunnen
zetten en ook de elementen van het Strategisch Plan uit te kunnen voeren die
minder interessant zijn voor donoren maar niet minder cruciaal zijn voor het
kernmandaat van de organisatie.
UNICEF kent geen operationele reserve. Het liquiditeitsbeleid is gebaseerd op het
uitgangspunt dat de aan het einde van het jaar converteerbare kasmiddelen
minimaal 10% van het voorziene inkomen uit core bijdragen moeten bedragen. Ook
UNICEF wordt geraakt door de financiële crisis. Het is de verwachting dat de
reserves hierdoor de komende jaren zullen afnemen. Doordat IPSAS per 1 januari
2012 in werking is getreden, heeft UNICEF een negatief vermogen vanwege
contractuele personeelsverplichtingen op lange termijn.
Het beheer is over het algemeen goed op orde. Het externe Board of Auditors
rapport over 2013 geeft een goedkeurende verklaring. De grootste aandachtspunten
zijn de financiële bedragen die worden ingehouden door Nationale Comités voor
UNICEF en de identificatie, monitoring en evaluatie van uitvoerende partners. Hier
wordt door UNICEF zelf en in VN-verband aan gewerkt.
De interne Accountantsdienst van UNICEF vervult op een breed terrein een
controlerende, zelfstandige rol en voldoet aan internationale standaarden. De
planning van audits is gebaseerd op een risicoanalyse. UNICEF kent goede financiële
verantwoordelijkheidsmechanismen en scoort goed op financieel management. Het
heeft zijn accountantsdienst versterkt en heeft een nieuw systeem geïntroduceerd
om risico’ s te managen.
De externe audit rapportage van 2013 gaf een duidelijke verbetering aan in het
toezicht op de Nationale Comités. Een serieus probleem blijft de selectie, monitoring
van de uitvoering van activiteiten en de evaluatie van uitvoerende partners. UNICEF
zal met uitgebreidere richtlijnen komen voor landenkantoren.
UNDP, UNFPA en UNICEF streven ernaar om op basis van eenzelfde definiëring en
classificatie van kosten voor 2014 afzonderlijk voor elk van deze organisaties een
geïntegreerde begroting te presenteren waarin alle uitgaven verbonden worden aan
verwachte resultaten uit het strategische plan. Tijdens de Uitvoerende Raad van
februari 2013 is tevens een besluit genomen om de cost recovery rate per 1 januari
2014 te verhogen, zodat bepaalde kosten van geoormerkte programma's niet langer
uit core bijdragen worden gefinancierd.
Beoordeling: Voldoende = 3
Verwachting voor positieve verandering: Waarschijnlijk 
3.8 Corruptiebestrijding in de interne organisatie
Het anti-corruptiebeleid van UNICEF is gebaseerd op de UNICEF Anti Fraud Policy
van 2006. UNICEF kent een zero tolerance beleid dat verzekert dat alle gevallen
onderzocht worden door de interne Auditdienst, Office of Internal Audit and
Pagina 13 van 17

Scorecard | UNICEF
4 Beleidsrelevantie en resultaten van de organisatie
4.1 Relevantie voor Nederlandse BHOS-prioriteiten
1. Voedselzekerheid
Relevant. Op OS-terrein is UNICEF zeer actief in de aanpak van ernstige vormen van
ondervoeding bij jonge kinderen. Daarnaast ondersteunt de organisatie
programma’s om de gewone voeding van jonge kinderen te verbeteren (inclusief
verbetering van voeding van de moeder). UNICEF werkt op deze terreinen samen
met WHO, WFP, FAO, NGO’ s en het bedrijfsleven. Op humanitair terrein werkt
UNICEF nauw samen met WFP. UNICEF is mondiaal coördinator van het humanitair
cluster voeding waarbij het gaat om gespecialiseerde voeding ter behandeling van
acute en chronische ondervoeding.
2. Water
Relevant. UNICEF is de leidende VN-organisatie voor schoon drinkwater en sanitaire
voorzieningen. Als onderdeel van de realisatie van MDG 7c is de focus gericht op
schoon (drink)water, hygiëne en sanitaire voorzieningen, zowel op scholen als voor
de gehele bevolking. UNICEF speelt op wereldschaal een rol als aanjager van
internationale donorcoördinatie en de post-2015 ontwikkelingsagenda voor schoon
drinkwater en sanitaire voorzieningen. UNICEF is samen met het Verenigd Koninkrijk
en Nederland initiatiefnemer van het Sanitation and Water for All initiatief en voert
het secretariaat hiervan. In de humanitaire hulpverlening is UNICEF mondiaal
coördinator van het cluster water- en sanitaire voorzieningen.
3. Veiligheid en rechtsorde
Relevant. Door zijn wereldwijde aanwezigheid is UNICEF actief in post-conflict
situaties, transitie en wederopbouw. UNICEF bepleit de integratie van de rechten
van kinderen bij humanitaire hulp en vredesoperaties en geeft gerichte aandacht
aan de bescherming van kinderen in deze moeilijke omstandigheden. UNICEF is
betrokken bij de demobilisatie en re-integratie van kindsoldaten en bij educatie over
de risico’s van landmijnen. Op basis van resoluties 1612, 1882 en 1998 heeft
UNICEF een taak bij het monitoring- en rapportagemechanisme aan de
Veiligheidsraad over alle mogelijke vormen van geweld tegen kinderen tijdens
conflicten. Het door Nederland gesteunde programma Peacebuilding, Education and
Advocacy in Conflict Affected Contexts is gericht op vredesopbouw door het
versterken van de weerbaarheid, sociale cohesie en menselijke veiligheid in fragiele
staten en (post-)conflictstaten in fases van herstel en vredesopbouw. Bij de conflict
analyses, die zijn voorafgegaan aan de werkplannen, is speciale aandacht besteed
aan de inbreng van vrouwen en kinderen. Het programma wordt momenteel
geëvalueerd.
4. Seksuele en Reproductieve Gezondheid en Rechten (SRGR), inclusief hiv/aids
Relevant. UNICEF zet zich in op de vier resultaatgebieden binnen het Nederlandse
speerpunt SRGR. Jongeren worden beter geïnformeerd, op school via life skills
programma’s of via jeugdvriendelijke centra of jeugdclubs. Ook krijgen jongeren een
stem in internationale en landelijke fora waar jeugdproblematiek aan de orde kan
worden gesteld, zoals kindhuwelijken, FGM en HIV/Aids. UNICEF vergroot in
samenwerking met het mondiale partnerschap GAVI de toegang tot
kindervaccinaties, tot het HPV voor adolescenten ter voorkoming van
baarmoederhalskanker en het tetanusvaccin voor zwangere vrouwen. De preventie
van HIV/Aids van moeder op kind is enorm verbeterd, evenals de toegang tot
medicatie voor kinderen met HIV/Aids. Verder richt UNICEF zich in de preventie van
Hiv/aids vooral op adolescenten die het meeste risico lopen. UNICEF werkt aan het
respecteren van kinderrechten. Voor SRGR gaat het hierbij om het voorkomen van
e
gedwongen huwelijken voor het 18 jaar en besnijdenis bij meisjes. Daarnaast is er
het programma op het gebied van maternal, newborn and child health, gezamenlijk
uitgevoerd door UNFPA, UNICEF, WHO, Wereldbank en UNAIDS (H4+).
5. Gendergelijkheid
Relevant. In 2010 is het genderbeleid vernieuwd door de Policy on Gender Equality
and the Empowerment of Girls and Women. Op basis van dit beleidsdocument heeft
Pagina 15 van 17

Scorecard | UNICEF
5 Conclusie
5.1 Institutionele aspecten en functioneren
UNICEF is een brede systeemorganisatie met een heldere focus en een duidelijke
strategie. Het functioneren van de organisatie wordt gezien als effectief. In
vergelijking met andere VN organisaties wordt de organisatie ook als efficiënt
beschouwd. Er is goede aandacht voor financieel beheer en risicomanagement.
UNICEF heeft een sterke operationele capaciteit op ontwikkelings- en humanitair
terrein. UNICEF blijft zich ontwikkelen wat betreft transparantie, innovatie en
partnerschappen.
Score Verw.
3 Institutionele aspecten en functioneren
Strategie en focus 3 
Resultaatsturing 3 
Partnerschappen 4
Effectiviteit bestuurs- en beheersorganen 4
Beleidsevaluatie 3 
Personeelsbeleid 3 
Financieel beheer 3 
Corruptiebestrijding in de interne organisatie 3 
5.2 Beleidsrelevantie
De prioriteiten in UNICEF’s Strategisch Plan 2014-2017 hebben veel raakvlakken
met de vier speerpunten van het Nederlandse beleid alsmede de in 2014
vastgestelde humanitaire beleidsprioriteiten als onderdeel van het recent-opgerichte
Relief Fund. Hierdoor is UNICEF voor Nederland een interessante partner waarmee
strategisch kan worden samengewerkt om gezamenlijke doelen te behalen.
Score
4.1 Relevantie voor Nederlandse BHOS-prioriteiten
Voedselzekerheid +
Water  +
Veiligheid en rechtsorde +
SRGR, inclusief hiv/aids +
Gendergelijkheid +
Klimaat  0
Private Sector Development (inclusief IMVO) 0
Humanitaire hulp +
Pagina 17 van 17

