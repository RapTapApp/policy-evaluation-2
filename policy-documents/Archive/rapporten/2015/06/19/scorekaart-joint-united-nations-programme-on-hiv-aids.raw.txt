Scorecard UNAIDS
Datum 19 juni 2015
SCORECARD UNAIDS
Opgesteld door Directie Multilaterale Instellingen en Mensenrechten
Afdeling Sociale en Economische VN-Zaken
T- +31 (0)70 – 348 5907
Pagina 1 van 15

Scorecard | UNAIDS
1 Inleiding
Scorecards worden opgesteld om het functioneren en de beleidsrelevantie van
multilaterale organisaties in kaart te brengen. De Nederlandse inzet in multilaterale
organisaties wordt geconcentreerd op organisaties die relevant zijn voor het
Nederlandse beleid en die effectief zijn, dan wel een sleutelrol vervullen binnen de
multilaterale architectuur als “systeemorganisatie”. Dit vraagt om zorgvuldige en
regelmatige toetsing. Het streven is om scorecards op te stellen voor de VN Fondsen
en Programma’s, de Internationale Financiële Instellingen, de voor Nederlands
BHOS-beleid relevante gespecialiseerde VN-organisaties en kantoren, en de majeure
wereldwijde fondsen; multilaterale organisaties waaraan Nederland een substantiële
ODA-bijdrage levert. De relevantie wordt primair getoetst aan het Nederlandse
beleid voor Buitenlandse Handel en Ontwikkelingssamenwerking, maar de bredere
betekenis van multilaterale instellingen voor andere aspecten van Nederlands beleid
wordt waar relevant meegenomen.
Elke scorecard geeft een overzicht van de doelstellingen, het mandaat en de
kernkwaliteiten van de betreffende internationale instelling, van de wijze waarop de
organisatie is ingericht en welke activiteiten ze uitvoert, van de financiële omvang
en de Nederlandse bijdragen. Op basis van een analyse van de verschillende
deelaspecten wordt een appreciatie gegeven van de organisatorische effectiviteit en
van de relevantie voor en de impact op de Nederlandse beleidsdoelstellingen. Er
wordt een appreciatie gegeven van de mate waarin organisaties voor het
Nederlandse BHOS-beleid relevante resultaten behalen. Deelaspecten van
effectiviteit worden beoordeeld op basis van specifieke criteria en gescoord op een
vierpuntsschaal van onvoldoende, matig, voldoende en goed. Daarnaast wordt een
“verwachting voor positieve verandering” gegeven. Beleidsmatige relevantie en
impact (resultaten) worden aangeduid met de kwalificaties relevant, beperkt
relevant en niet relevant. Een samenvatting van al deze scores is te vinden in de
tabellen in hoofdstuk 5.
De scorecards zijn samengesteld op basis van rapportages van de organisatie zelf,
van de Board of Auditors, interne en externe evaluaties, beoordelingen door andere
donoren en van het Multilateral Organisations Performance Assessment Network
1
(MOPAN) . Daarnaast wordt om de input gevraagd van betrokken
vakdepartementen, de Permanente Vertegenwoordigingen en Kiesgroepkantoren.
Ook informatie van ambassades over het functioneren van landenkantoren van
multilaterale instellingen zijn in de scorecard verwerkt. De scorecards worden iedere
twee jaar geactualiseerd.
1
Binnen MOPAN evalueert Nederland samen met 18 gelijkgezinde landen het functioneren van VN organisaties en
Internationale Financiële Instellingen. Vanaf 2015 worden, per keer, in een tweejaarlijkse cyclus, ongeveer 13
organisaties doorgelicht op organisatorisch functioneren en ontwikkelingseffectiviteit.
Pagina 3 van 15

Scorecard | UNAIDS
coördineren van een effectieve nationale en internationale aidsbestrijding en
fondsenwerving.
UNAIDS zet de middelen daar in waar ze de meeste impact hebben op de
aidsepidemie. Het hoogste percentage van de ongeoormerkte vrijwillige bijdragen
werd in 2013 toegewezen aan de Afrikaanse regio, waar de aidsproblematiek nog
altijd het grootst is. UNAIDS streeft naar gedeelde verantwoordelijkheid en
wereldwijde solidariteit in het beëindigen van de aidsepidemie. Nu al dragen lage-
en middeninkomenslanden het grootste deel bij aan de financiering van de
aidsbestrijding. UNAIDS werkt aan verbreding van de donorbasis. Tegenwoordig
dragen ook Rusland, Congo, Ivoorkust en Senegal ongeoormerkt bij aan UNAIDS.
Het UNAIDS budget bestond in 2013 uit ongeveer 80% ongeoormerkte “core”
financiering. Daarmee bevond het programma zich in een gunstiger positie dan veel
andere VN organisaties. Core financiering is belangrijk omdat het neutraliteit
verschaft, flexibiliteit bevordert en de organisatie in staat stelt effectiever te
reageren op ontwikkelingsbehoeften.
UNAIDS is een schoolvoorbeeld van Delivering as One en systemwide coherence.
UNAIDS brengt tien VN organisaties en de Wereldbank samen in één programma
met een heldere werkverdeling en optimale inzet van de unieke kennis en kunde van
de partners. Dit gaat overlap tegen en zorgt voor heldere rollen en
verantwoordelijkheden.
UNAIDS spant zich in om tegemoet te komen aan de specifieke behoeften van
vrouwen en meisjes en om gender ongelijkheid en – geweld uit te bannen. UNAIDS
laat zich daarbij in 80 landen leiden door de UNAIDS Agenda for Accelerated Country
Action for Women, Girls, Gender Equality and HIV.
2.3 Nederlandse rol en invloed
De PV Genève onderhoudt het dagelijks contact met UNAIDS. Daarnaast is
Nederland of de PV Genève medevoorzitter van de groep Vrienden van UNAIDS, die
elkaar regelmatig spreken. De zeven beheersraad-zetels van de WEOG worden,
evenals in de andere regio’s, verdeeld via een kiesgroepsysteem. In dit systeem
delen meerdere landen één raadszetel en bezetten die beurtelings volgens een
onderling afgesproken rotatiesysteem. De raadsleden vertegenwoordigen dus steeds
hun kiesgroep. Nederland zit in de WEOG in een kiesgroep met België, Luxemburg
en Portugal. In 2014 vertegenwoordigde Luxemburg de kiesgroep. In 2015 is
Nederland aan de beurt.
2.4 Financiële omvang en bijdragen
De inkomsten van UNAIDS bestaan uit vrijwillige bijdragen. In 2013 ontving de
organisatie in totaal USD 285,2 miljoen. Het grootste deel was ongeoormerkt (USD
237,4 miljoen); een kleiner deel werd geoormerkt bijgedragen (USD 47,9 miljoen).
Financieel Overzicht (bedragen in USD miljoen)
Inkomsten Uitgaven
Jaar Verplichte Vrijwillige bijdragen Totaal Totaal
bijdragen Geoormerkt Niet-geoormerkt
2010/11 n.v.t. 58,1 477,1 535,2 604,8
2012 n.v.t. 33,3 220,2 253,5 280,0
2013 n.v.t. 47,9 237,4 285,2 295,2
Pagina 5 van 15

Scorecard | UNAIDS
3 Institutionele aspecten en functioneren van de organisatie
3.1 Strategie en focus
UNAIDS heeft een helder mandaat. De uitvoering ervan vraagt echter om een brede,
multi-sectorale aanpak, waarbij naast gezondheidszorg ook aandacht uitgaat naar
ontwikkeling en veiligheid en het bevorderen van gendergelijkheid en
mensenrechten. De strategische doelen sluiten goed aan bij het mandaat en de tien
beleidsprioriteiten worden helder beschreven in de strategie voor 2011-2015 Getting
to zero en geoperationaliseerd in het Unified Budget Results and Accountability
Framework (UBRAF). Dit raamwerk stelt UNAIDS goed in staat om resultaten te
meten en verantwoorden. De strategie ondersteunt de Nederlandse
beleidsprioriteiten.
Het beëindigen van de aidsepidemie in 2030 is zeer ambitieus. Als de komende vijf
jaar de inspanningen en investeringen worden geïntensiveerd wordt dit een haalbaar
doel. Daarom is in 2014 het Fast Track Initiative gelanceerd. Hiermee wil UNAIDS
bereiken dat in 2020 90% van de mensen met hiv weten wat hun status is, 90%
van de mensen die weten dat ze hiv hebben medicatie krijgen en dat bij 90% van de
mensen die medicatie krijgen het virus onderdrukt wordt.
Op landen- en regionaal niveau worden activiteiten van de co-sponsoren afgestemd
in gezamenlijke hiv/aids teams. Op landenniveau werkt de UNAIDS landendirecteur
onder de Resident coördinator op basis van de nationale aids-strategie – niet ieder
land heeft dit - of volgens het United Nations Development Assistance Framework
(UNDAF).
UNAIDS legt steeds meer nadruk op zijn rol in de ontwikkeling van duurzame
nationale en regionale capaciteit, systemen en instellingen.
Beoordeling: Voldoende = 3
Verwachting voor positieve verandering: waarschijnlijk = 
3.2 Resultaatsturing
UNAIDS wordt steeds resultaatgerichter. Hieraan dragen de strategie, die de
werkverdeling op wereldwijd en landenniveau tussen UNAIDS en de co-sponsoren
beschrijft, en het financieel en resultatenraamwerk, het Unified Budget Results and
Accountability Framework 2011-2015 (UBRAF) bij. Het UNAIDS-secretariaat stuurt
op deze beide instrumenten.
In het UBRAF wordt per doelstelling aangegeven welke subdoelstellingen en
concrete resultaten bereikt moeten worden, door wie en met welke middelen. Dit
dwingt de co-sponsoren tot betere en transparantere samenwerking. Bovendien
wordt een directe relatie gelegd tussen de te behalen resultaten en de begroting. De
MOPAN evaluatie (2012) signaleert dat UNAIDS hiermee een scherpere focus in de
uitvoering van het mandaat en de daaraan gekoppelde doelen en resultaten heeft
aangebracht.
De mid-term review van het UBRAF uit 2014 zegt dat met het UBRAF de planning op
basis van resultaten en de afstemming tussen co-sponsoren en het secretariaat zijn
verbeterd. Dit heeft overlap in het werk geminimaliseerd, maar in de ondersteuning
van nationale activiteiten zou meer synergie kunnen worden nagestreefd tussen de
programma’s van de co-sponsoren en het secretariaat. Ook moet worden gestreefd
naar meer synergie tussen wereldwijde, regionale en nationale activiteiten van
UNAIDS.
Pagina 7 van 15

Scorecard | UNAIDS
UNAIDS neemt sinds 2007, samen met meer dan 70 andere spelers, waaronder TNT
3
en het AIDS Fonds, deel in een partnerschap van North Star Alliance, dat mobiele
bevolkingsgroepen in Afrika duurzaam voorziet van gezondheidsdiensten van hoge
kwaliteit.
Beoordeling: goed = 4
3.4 Effectiviteit bestuurs- en beheersorganen
Sinds de tweede onafhankelijke evaluatie uit 2009 en kritiek op het functioneren op
landenniveau heeft UNAIDS maatregelen genomen om effectiever en
resultaatgerichter te werken. Daaraan dragen de huidige strategie en het Unified
Budget Results and Accountability Framework bij bij. Verschillende beheersraden
hebben dit raamwerk aangehaald als goed voorbeeld van Delivering as One omdat
het zorgt voor een goede werkverdeling tussen de co-sponsoren en duidelijk
aangeeft welke doelen en resultaten moeten worden behaald en met welke fondsen.
Zo zijn bijvoorbeeld de Wereldbank en UNFPA leidend op het terrein van hiv-
preventie en WHO en UNICEF op het voorkomen van hiv-overdracht van moeder op
kind. De coördinatie blijft belegd bij UNAIDS.
MOPAN (2012) concludeert dat de ontvangende landen de bijdrage van UNAIDS aan
beleidsdialogen en nationale capaciteit als zeer waardevol beschouwen al zijn de
operationele activiteiten van de co-sponsoren niet altijd in overeenstemming met
nationale strategieën. Dit komt doordat zij vaak geoormerkt bijdragen aan
activiteiten die niet in nationale plannen zijn opgenomen.
Voor wat betreft beheer op landenniveau heeft UNAIDS voornamelijk een
coördinerende rol. UNAIDS biedt technische assistentie en wijst op basis van het
UBRAF de financiële middelen toe aan de co-sponsoren op landenniveau. Het beheer
4
van regionale en -op één na - alle landenkantoren is volgens de auditrapporten en
financiële en managementrapportages adequaat. UNAIDS werkt aan het verder
ontwikkelen van monitoring- en evaluatiecapaciteit op landenniveau.
De Britse Multilateral Aid Review van 2013 concludeert dat er kostenbesparingen
zijn en dat het financieel management en de rapportage over resultaten verbeterd
zijn. Deze vooruitgang was voldoende om de beoordeling “value for money” als
“goed” te kwalificeren.
In de strategie geeft UNAIDS aan dat partners in het zuiden zoals parlementariërs,
religieuze organisaties, jongeren en vrouwennetwerken worden betrokken om
mensenrechten te bevorderen bij de preventie, behandeling en zorg van HIV. Ook
betrekt UNAIDS het maatschappelijk middenveld bij pleitbezorging, fondsenwerving
en uitvoering van de programma’s.
De rollen en verantwoordelijkheden bij UNAIDS zijn helder gedefinieerd. Besluiten
op landenniveau kunnen zowel door de UNAIDS landencoördinatoren worden
genomen als door het VN-team onder leiding van de Resident Coordinator. In het
eerste geval is het UNAIDS-beleid van toepassing dat bevoegdheden van
hoofdkantoor, regionale en landenkantoren op verschillende terreinen regelt. Verder
zijn er richtlijnen die aangeven over welke programma’s en processen de UNAIDS
landencoördinator namens de uitvoerend directeur kan beslissen in lijn met
3
http://www.northstar-alliance.org/about-us/mission-values/
4
Het rapport van de interne audit (2012) stelt vast dat het landenkantoor in Mozambique te snel is gegroeid.
Hierdoor opereert dit kantoor minder effectief en efficiënt.
Pagina 9 van 15

Scorecard | UNAIDS
totale personeelsbestand wordt slechts 39% van de posities op P5 en hoger bezet
door vrouwen. UNAIDS spant zich in om dit te verbeteren.
UNAIDS heeft toegezegd te komen met een update van de strategie waarin
eventuele nieuwe prioriteiten (Post 2015) geadresseerd zullen worden.
Voor wat betreft de versobering van salarissen en secundaire arbeidsvoorwaarden
volgt UNAIDS het algemene VN-beleid.
Beoordeling: Voldoende = 3
Verwachting voor positieve verandering: waarschijnlijk = 
3.7 Financieel beheer
De werkzaamheden van UNAIDS en de co-sponsoren worden in een gezamenlijk
werkplan en begroting vastgelegd, het Unified Budget Results and Accountability
Framework. Aan het raamwerk wordt vooral vrijwillig ongeoormerkt bijgedragen (in
2013 USD 237 miljoen versus USD 48 miljoen geoormerkt). Over het raamwerk
wordt sinds de invoering van de International Public Sector Accounting Standards
(2012) jaarlijks door de uitvoerende directeur verantwoording afgelegd aan de
beheersraad. De externe accountant heeft een goedkeurende financiële verklaring
afgegeven over 2013. In 2013 is bijna USD 10 miljoen meer uitgegeven dan was
ontvangen (USD 285 miljoen).
De hoogte van de (niet-gebonden) reserves van het budgetraamwerk was per 31
december 2013 140 miljoen USD. Dit is binnen de toegestane 35% (170 miljoen
USD). Volgens UNAIDS zijn deze reserves bewust opgebouwd om aan de
liquiditeitsbehoefte van de co-sponsoren aan het begin van het jaar te kunnen
voldoen.
Het grootste deel van het UNAIDS budget is afkomstig van een groep van ongeveer
zeven grote donoren (Nederland, de Verenigde Staten, Zweden, Verenigd
Koninkrijk, Noorwegen, Finland en Zwitserland). UNAIDS werkt aan verbreding van
de donorbasis. Zo treedt UNAIDS bijvoorbeeld in overleg met Afrikaanse overheden
en overheden van snel opkomende economieën, opdat deze landen zelf meer aan
nationale en internationale financiering van UNAIDS-activiteiten bijdragen. Ook de
Russische Federatie draagt nu financieel bij aan UNAIDS.
UNAIDS heeft alle vijf aanbevelingen van de externe accountant over 2012
voortvarend en volledig uitgevoerd. Over 2013 worden tien nieuwe aanbevelingen
gedaan. Deze betreffen contracten en overeenkomsten en het aankoopbeleid. De
interne accountant merkte op dat de landenkantoren en regionale support teams de
aanbevelingen goed opvolgen, maar dat het hoofdkantoor weinig vorderingen had
gemaakt, bijvoorbeeld op het gebied van rekrutering en aankopen. Op de
landenkantoren is er een aantal zaken dat aandacht vraagt, bijvoorbeeld met
betrekking tot cash refunds en koersverschillen.
UNAIDS heeft zelf geen interne accountant, maar betrekt auditscapaciteit van de
Office of Internal Oversight Services van de WHO. Deze Board of Auditors
rapporteert aan de World Health Assembly en aan de Beheersraad van UNAIDS. De
rapporten van de externe accountant zijn beschikbaar op de UNAIDS website.
Beoordeling: Voldoende = 3
Verwachting voor positieve verandering: waarschijnlijk = 
Pagina 11 van 15

Scorecard | UNAIDS
4 Beleidsrelevantie en resultaten van de organisatie
4.1 Relevantie voor Nederlandse BHOS-prioriteiten
1. Voedselzekerheid
Niet relevant. Hoewel UNAIDS zich met dit thema bezighoudt vanuit de optiek dat
goede voeding voor mensen met hiv van groot belang is, valt de problematiek van
het tegengaan van wereldwijde voedselschaarste niet onder het kernmandaat van
UNAIDS. De met hiv/aids gepaard gaande uitval van menskracht in de
landbouwsector kan wel indirect een bedreiging vormen voor de voedselzekerheid
van een land. Het World Food Programme (WFP) is cosponsor van UNAIDS.
2. Water
Niet relevant. Dit onderwerp valt niet onder het kernmandaat van UNAIDS.
3. Veiligheid en Rechtsorde
Niet relevant. Dit onderwerp valt niet onder het kernmandaat van UNAIDS.
4. Seksuele en Reproductieve Gezondheid en Rechten (SRGR), inclusief hiv/aids
Relevant. Hiv/aids en SRGR zijn nauw verwante beleidsterreinen. UNAIDS speelt
derhalve een wereldwijde, leidende rol in het behalen van Millenniumdoelen 5
(Seksuele Reproductieve Gezondheid en Rechten) en 6 (tegengaan verspreiding van
hiv/aids). UNAIDS geeft richting aan het internationale aidsbeleid, biedt nationale
overheden technische assistentie en adviezen en landenspecifieke epidemiologische
data en geeft bovendien aan welke aanpak het meest effectief is. Daarom is UNAIDS
een belangrijke partner voor Nederland bij het bevorderen van een effectief en
inclusief hiv/aids beleid op internationaal en nationaal niveau. Dit geldt ook voor het
GFATM, dat financiële bijdragen levert voor de uitvoering van effectief en inclusief
beleid. Het Nederlandse aids en SRGR beleid wordt mede ontwikkeld op basis van de
inzichten en data van UNAIDS.
UNAIDS onderkent het verband tussen hiv/aids en SRGR en werkt vanuit een
mensenrechtenperspectief. UNAIDS zet zich in voor seksuele voorlichting en
toegang tot informatie en voorzieningen (ook voor jongeren), rechten en zorg voor
seksuele minderheden en zelfbeschikking voor vrouwen en meisjes, het voorkomen
van hiv-overdracht van moeder op kind en het terugdringen van hiv-gerelateerde
sterfte rond zwangerschap en bevalling.
Nederland werkt nauw samen met UNAIDS in Oekraïne, Indonesië en Kenia aan
betere dienstverlening en respect voor de rechten van meisjes, vrouwen, LGBT,
sekswerkers en drugsgebruikers.
Het IOB rapport Achieving universal access to sexual and reproductive health and
rights – synthesis of multilateral contribution to advancing sexual and reproductive
health and rights (2006-2012) concludeert dat UNAIDS een cruciale rol speelt in het
betrekken van organisaties van mensen met hiv/aids en het versterken van hun
capaciteit en leiderschap. Ook is UNAIDS instrumenteel geweest in het belichten van
Aids als een mensenrechtenkwestie.
5. Gendergelijkheid
Relevant. In sub-Sahara Afrika zijn disproportioneel veel jonge vrouwen hiv-positief.
Om deze trend tegen te gaan besteedt UNAIDS veel aandacht aan het versterken
van de rol en positie van vrouwen in de aidsbestrijding. De Global Coalition on
Women and AIDS is een initiatief van UNAIDS om vrouwen meer inbreng te geven in
hiv-preventie, zorg en behandeling. UNAIDS heeft ook een Inter-Agency Task Team
on Gender and HIV/Aids. UNAIDS werkt aan de uitvoering van de Agenda for
Pagina 13 van 15

Scorecard | UNAIDS
Conclusie
5.1 Institutionele aspecten en functioneren
UNAIDS werkt bij voortduring aan het vergroten van zijn effectiviteit en
resultaatgerichtheid. De huidige strategie en werkverdeling en betere (financiële)
verantwoording geven UNAIDS voldoende handvatten om de effectiviteit van de
organisatie vooral op landenniveau verder te verbeteren. Hierbij is het van belang
dat de activiteiten van UNAIDS, uitgevoerd door de co-sponsoren, goed aansluiten
bij de bestaande structuren en capaciteit van nationale overheden. Het zou goed zijn
als UNAIDS een evaluatiebeleid en een centrale evaluatieplanning opstelt om de
evaluatiedekking te verbeteren. Ook zou UNAIDS beter op de kwaliteit van
evaluaties kunnen letten.
Score Verw.
3 Institutionele aspecten en functioneren
Strategie en focus 3 
Resultaatsturing 3 
Partnerschappen 4
Effectiviteit bestuurs- en beheersorganen 3 
Beleidsevaluatie 2 
Personeelsbeleid 3 
Financieel beheer 3 
Corruptiebestrijding in de interne organisatie 4
5.2 Beleidsrelevantie
UNAIDS is voor Nederland een belangrijke partner op zowel het terrein van
Millenniumdoel 6 (bestrijding van aids, TB en malaria) als op het terrein van MDG 5,
Seksuele en Reproductieve Gezondheid en Rechten.
Nederland werkt nauw samen met UNAIDS in Oekraïne, Indonesië en Kenia aan
betere dienstverlening en respect voor de rechten van meisjes, vrouwen, LGBT,
sekswerkers en drugsgebruikers. Nederland zal de AIDS2018 in Amsterdam in
nauwe samenwerking met UNAIDS organiseren.
Score
4.1 Relevantie voor Nederlandse BHOS-prioriteiten
Voedselzekerheid -
Water  -
Veiligheid en rechtsorde -
SRGR, inclusief hiv/aids +
Gendergelijkheid +
Klimaat  -
Private Sector Development (inclusief IMVO) -
Humanitaire hulp 0
Pagina 15 van 15

