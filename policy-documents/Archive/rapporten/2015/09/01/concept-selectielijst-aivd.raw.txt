 
 
 
 
 
 
 
 
 
 
 
 
 
 
 
 
Selectielijst voor de archiefbescheiden van de Algemene Inlichtingen- en Veiligheidsdienst 
(AIVD) en de nog niet overgedragen archiefbescheiden van zijn voorgangers de Centrale 
Veiligheidsdienst (CVD) en de Binnenlandse Veiligheidsdienst (BVD) vanaf 1946. 
 
 
 
 
 
 
 
 
 
 
 
 
 
 
 
 
 
 
 
Datum: september 2015 
Naam:  versie 1.0   
Status: Aanbieding aan Tweede Kamer  

Selectielijst AIVD en voorgangers vanaf 1946 
 
3.3. Verantwoording waarderingen ......................................................................................... 67 
3.4. Criteria voor het maken van uitzonderingen ...................................................................... 69 
3.5. Verslag besluitvorming ................................................................................................... 69 
3.6. Afspraken en vooruitblikken ............................................................................................ 70 
3.6.1. Evaluatie selectielijst binnen vijf jaar .......................................................................... 70 
3.6.2. Groeipad selectielijst ................................................................................................. 70 
DEEL II CATEGORIEËN VAN TE BEWAREN EN TE VERNIETIGEN ARCHIEFBESCHEIDEN ..................... 71 
4. LIJST VAN WAARDERINGEN EN PROCESSEN ........................................................................... 72 
4.1. Sturing van de organisatie .............................................................................................. 72 
4.2. Primaire functies ............................................................................................................ 75 
4.3. Handhaving en toezicht .................................................................................................. 78 
4.4. Kennis en advies ............................................................................................................ 83 
4.5. Ondersteunende functies ................................................................................................ 86 
4.6. Uitvoering ..................................................................................................................... 87 
Bijlage 1: Concordantie oude selectielijsten met categorieën nieuwe selectielijst ............................. 91 
Bijlage 2: Risicoanalyse ............................................................................................................ 92 
Bijlage 3: Lijst gehanteerde afkortingen ..................................................................................... 93 
Bijlage 4: AIVD-onderdelen en bijbehorende werkprocessen ......................................................... 94 
 
 
 
 
 
 
 
 
 
 
 
 
 
 
Pagina 3 van 94 
 

Selectielijst AIVD en voorgangers vanaf 1946 
 
1. INLEIDING 
Dit is de concept-selectielijst voor de archiefbescheiden van de Algemene Inlichtingen- en 
Veiligheidsdienst (AIVD) en de nog niet overgedragen archiefbescheiden van zijn voorgangers de 
Centrale Veiligheidsdienst (CVD) en de Binnenlandse Veiligheidsdienst (BVD) vanaf 1946.   
De archiefbescheiden van de voorganger het Bureau Nationale Veiligheid (BNV) zijn reeds 
overgedragen aan het Nationaal Archief. 
1.1. Aanleiding 
De AIVD en zijn voorganger de BVD heeft meerdere pogingen gedaan om een selectielijst op basis van 
het Project Invoering Verkorting Overbrengingstermijn (PIVOT) vastgesteld te krijgen. Door verschil 
van inzicht met het Nationaal Archief over het al dan niet bewaren van archiefbescheiden met  
gegevens over agenten- en informanten zijn deze concept-selectielijsten niet vastgesteld.  
In de Staatscourant 1997, nr. 217 is er wel een Lijst bewaren vernietigen BVD en voorgangers 1945 - 
heden vastgesteld. Naar aanleiding van overleg met de Tweede Kamer en een advies van de Raad voor 
1
Cultuur, is deze lijst buiten toepassing verklaard. Met de vaststelling van de nieuwe selectielijst en de 
nieuwe Wet op de inlichtingen- en veiligheidsdiensten (WIV) is de verwachting dat een dergelijke 
situatie wordt voorkomen.  
Conform de eisen in het gewijzigde Archiefbesluit 1995 (Staatsblad 444 invoering NSR), is de AIVD 
gestart met het opstellen van een nieuwe selectielijst die aansluit bij de ordeningsstructuur die sinds 
2013 wordt toegepast in het documentair structuurplan (DSP) en als leidraad wordt gebruikt voor de 
inrichting en het gebruik van het documentmanagement- en recordmanagementsysteem. 
De selectielijst voorziet in een efficiënte en zorgvuldige manier van waarderen en selecteren van de 
huidige en oude archiefbestanden van de AIVD. 
1.2. Reikwijdte 
De AIVD is een dienst van het ministerie van Binnenlandse Zaken en Koninkrijksrelaties (BZK). Als 
dienst valt de AIVD als geheel onder de Archiefwet en het zorgdragerschap van de minister van BZK. 
De selectielijst geldt voor de taken van de AIVD en de daartoe behorende dienstonderdelen op grond 
van de WIV en op grond van de Wet veiligheidsonderzoeken (WVO). 
De selectielijst is van toepassing op de archiefbescheiden van de AIVD en zijn voorgangers vanaf de 
periode van 1946 tot op heden. 
Conform de brief van het Nationaal Archief met nummer DIR/03/1914 d.d. 29-7-2003 is afgesproken 
met de Chief Information Officier van het ministerie van BZK, dat:  
1. deze selectielijst gericht is op de processen betreffende primaire taken van de AIVD; 
2. de archiefbescheiden betreffende: Personeel, Informatie & ICT, Organisatie, Financiën, Algemene 
zaken (facilitaire zaken, inkoop en ondersteuning bij juridische verplichtingen),  interne 
Communicatie, Huisvesting (PIOFACH-functies) niet binnen het bereik van deze selectielijst, maar 
onder de verantwoordelijkheid van de reeds vastgestelde (basis-) selectielijsten van de minister 
van BZK vallen. 
 
De redenen om de selectielijst toe te passen vanaf 1946 zijn: 
1. er is voor de AIVD en zijn voorgangers geen vastgestelde selectielijst; 
2. de taken van de AIVD en zijn voorgangers vanaf 1946 zijn in hoofdlijnen hetzelfde gebleven; 
3. de AIVD moet de archieven vanaf 1946 nog selecteren en waarderen, waaronder de niet 
overgedragen operationele- en persoonsdossiers (targets) en de lopende dossiers die van het  CVD 
archief zijn overgegaan naar BVD-archief. 
 
Buiten de reikwijdte van de selectielijst vanaf 1946 blijven:  
1. de archiefbescheiden van het BNV over de periode 1945 – 1946, deze zijn in 2001 overgedragen 
aan het Nationaal Archief; 
2. het archiefbestand "open onderwerpsdossiers 1946 - 1952 van de CVD en het BVD-deel", dit is in 
2014 overgedragen aan het Nationaal Archief; 
                                                
1 Jaarverslag Binnenlandse Veiligheidsdienst 1999, pagina 85. 
 
Pagina 5 van 94 
 

Selectielijst AIVD en voorgangers vanaf 1946 
 
De omschrijvingen van deze functies zijn opgenomen in het overzicht van de categorieën. 
De categorieën en processen zijn beschreven volgens het volgende schema:  
 
Nummer: Dient als referentie voor de ordening van de categorieën en processen 
Categorie: Naam van de categorie 
Toelichting Informatie over bereik en neerslag van de categorie 
Nr. Proces Risico Waardering Toelichting 
!! Attentie 
 Voornaamste neerslag en/of 
activiteiten per proces 
Nummer Naam van het Risico Waardering van de Hier staat indien nodig 
van het proces voor de neerslag van het verhelderende informatie over het 
proces bedrijfs- proces: proces. 
voering - B (bewaren), met  
van de nr. algemeen !! Hier wordt indien nodig gewezen 
AIVD: selectiecriterium of op mogelijke 
- - Hoog - - V (vernietigen), interpretatieproblemen en 
(rood) met een geattendeerd op verwante 
- - Laag vernietigingstermijn processen. 
(groen) in aantal jaren  
 Cursief: voorbeelden van 
processen die onder dit proces 
vallen. 
 
De bewaarplaats van archiefstukken is gekoppeld aan het organisatieonderdeel dat primair is belast 
met de opstelling en behandeling van de neerslag van een proces. Voor het vaststellen van de voor de 
neerslag geldende waardering geldt de regel: de waardering op een lager niveau (bijvoorbeeld 1.2) 
gaat voor op de waardering van een hoger niveau (bijvoorbeeld 1). Als de neerslag is te koppelen aan 
een proces op lager niveau, wordt aan de hand van die waardering geselecteerd. De nummering sluit 
zoveel mogelijk aan bij de nummering van het GWR. 
 
Binnen de AIVD zijn de processen uitgewerkt volgens een model ordeningsstructuur, gebaseerd op het 
Toepassingsprofiel metagegevens Rijk. 
 
Per proces zijn volgens een vast stramien de volgende onderdelen beschreven: 
 doel van het proces; 
 voornaamste neerslag en/of activiteiten per proces; 
 waardering; 
 waarderingstermijn; 
 risicoanalyse (zie bijlage 2); 
 trendanalyse (analyse van de trends die voorkomen in de AIVD archieven vanaf 1945); 
 systeemanalyse (besluitvorming van de AIVD als onderdeel van het ministerie van Binnenlandse 
Zaken (BZK)); 
 grondslag (wetten, besluiten e.d.); 
 proceseigenaar (verantwoordelijke en bevoegde functionaris conform de beheersregeling 
documentaire informatievoorziening AIVD). 
 
De bewaartermijn gaat in op het moment dat het digitale dossier in Documentum is afgesloten. Het 
afsluiten van een dossier gaat volgens een geautomatiseerde workflow (dossierlevenscyclus) en is een 
verantwoordelijkheid van de dossiereigenaar. De dossiers zijn afgesloten op het moment dat ze zijn 
overgedragen aan het semi-statisch archief van de AIVD.  
 
 
 
 
Pagina 7 van 94 
 

Selectielijst AIVD en voorgangers vanaf 1946 
 
2.1.1. CENTRALE VEILIGHEIDSDIENST (9 april 1946 - 8 augustus 
1949) 
Al in het najaar van 1945, terwijl hij het Bureau voor Nationale Veiligheid uit de grond stampte, werkte 
het eerste hoofd van de dienst, Mr. L. Einthoven, tegelijkertijd in stilte aan een andere dienst, de 
Centrale Veiligheidsdienst (CVD).  
 
2.1.1.1. Einthovens plan 
Einthovens uitgangspunt was dat de nieuwe dienst zou moeten beveiligen tegen externe èn interne 
bedreigingen: zowel tegen spionage, sabotage en anti-democratische propaganda vanuit het 
buitenland, als tegen ondermijning van het wettig gezag en de democratische rechtsorde door 
Nederlanders en Nederlandse organisaties. Naar zijn mening zou deze dienst geen executieve 
bevoegdheden moeten krijgen en zich moeten beperken tot het verzamelen en doorgeven van 
inlichtingen op de genoemde terreinen. Met betrekking tot de organisatie en werkwijze van de 
toekomstige CVD legde Einthoven de klemtoon op twee onderdelen. Om te beginnen achtte hij 
onmisbaar voor de taakuitvoering van de dienst wat hij zelf noemde een 'kaartsysteem' en wat thans 
wellicht het beste omschreven kan worden als een documentatiesysteem. In dit systeem zouden de 
meldingen van gemeentepolitie, rijkspolitie en marechaussee tesamen met die van de dienst zelf 
samengebracht en gecentraliseerd moeten worden. Zo had de Centrale Inlichtingendienst dat tussen 
de wereldoorlogen ook gedaan. Einthoven pleitte er evenwel voor om, anders dan toen het geval was 
geweest, de genoemde politie-instanties nu te verplichten de relevante gegevens aan de Centrale 
Veiligheidsdienst door te geven. 
Een tweede verbetering ten opzichte van de vooroorlogse situatie dacht Einthoven te bereiken door de 
CVD een opleidingstaak te geven ook voor de genoemde politie-instanties. Bovendien zou de dienst 
behalve eigen en politiepersoneel ook het personeel van de militaire inlichtingendiensten moeten 
opleiden, evenals de aan te wijzen 'security officers' van de departementen en van vitale bedrijven. 
Ter verbetering van de vooroorlogse gang van zaken stelde Einthoven tenslotte voor, dat in de 
toekomst genoemde vitale bedrijven hun personeel zouden kunnen screenen. Voor de oorlog was dat 
eigenlijk niet toegestaan geweest, wat niet wegnam dat het hier en daar, bijvoorbeeld bij Philips, toch 
had plaatsgevonden. Voor de opbouw van een dienst zoals door hem geschetst dacht Einthoven 
ongeveer een jaar nodig te hebben, vooral omdat het aan te trekken personeel behoorlijk gescreend 
zou moeten worden. Dat was bij de oprichting van het BNV een praktische onmogelijkheid geweest, 
met alle gevolgen van dien. 
Het KB van 9 april 1946, no. 27, waarbij de Centrale Veiligheidsdienst werd ingesteld, droeg dan ook in 
grote mate het stempel van Einthoven. Zo bepaalde artikel 2 "deze dienst wint inlichtingen in" - een 
impliciete aanduiding dat de dienst niet beschikte over executieve bevoegdheden. Hetzelfde artikel 
bepaalde verder dat die inlichtingen betrekking moesten hebben op "spionage, sabotage en voor de 
binnenlandsche orde en veiligheid ongewenschte propaganda" en op "elk streven gericht op bestrijding 
van het wettig gezag met onwettige middelen, dan wel op aantasting van de grondslagen van een 
democratischen regeeringsvorm". 
Artikel 3 gaf de CVD een monopoliepositie op het gebied van het contra-inlichtingenwerk en het 
politieke veiligheidswerk door te stipuleren dat alleen de CVD de in artikel 2 genoemde inlichtingen 
mocht inwinnen "met uitsluiting van alle overheidsorganen, - diensten en in overheidsdienst staande 
personen". Artikel 5, dat de samenwerking met de politie regelde, was nogal vrijblijvend geformuleerd: 
het hoofd van de CVD kan de minister-president voorstellen om de minister onder wie de politie 
ressorteert te verzoeken, die politie opdracht te geven tot het inwinnen van door de CVD gevraagde 
inlichtingen. De afstandelijke formulering verraadt de hand van Justitie en maakte de samenwerking 
CVD-politie voor een groot deel afhankelijk van de goede wil van dat departement. En juist aan die 
goede wil ontbrak het. De instelling van de CVD, niet onder Justitie maar onder de minister-president 
was door Justitie - in casu secretaris-generaal Tenkink en de procureurs-generaal - als zeer 
teleurstellend ervaren. Dat leidde ertoe dat men het bestaan van de CVD als het ware negeerde door 
te stellen dat men het desbetreffende 'geheime' (want niet gepubliceerde) KB 'niet kende' , waardoor 
de ambtelijke top van Justitie zich gerechtigd voelde om door te gaan met de opbouw van wat men 
enigszins overdreven een concurrerende veiligheidsdienst zou kunnen noemen. De procureurs-
generaal bleven via de Rijkspolitie inlichtingen verzamelen over extremistische personen en 
organisaties. De PG bij het Gerechtshof te Arnhem ging zover dat hij in januari 1947 de politie in zijn 
ressort op dat punt instrueerde aan de hand van dezelfde tekst die de CVD in zijn instructie aan 
dezelfde politie had gestuurd. De op die manier door de Rijkspolitie ingewonnen inlichtingen werden 
 
Pagina 9 van 94 
 

Selectielijst AIVD en voorgangers vanaf 1946 
 
2.1.1.3. rapport -Prinsen 
Op 24 januari 1949 bood Prinsen aan Drees het rapport van zijn commissie aan. De voornaamste 
aanbevelingen daarin waren: 
1. de CVD onder Binnenlandse Zaken te plaatsen onder de naam Binnenlandse Veiligheidsdienst; 
2. de taken van de BVD vast te stellen overeenkomstig de oorspronkelijke voorstellen die Einthoven 
voor de CVD had gedaan; 
3. een coördinatiecommissie in het leven te roepen om de samenwerking tussen de verschillende 
diensten te bevorderen. 
 
In een uitgebreide toelichting betoogde het rapport dat de regering moest kunnen beschikken over een 
apparaat dat haar op de hoogte zou houden van bedreigingen ten aanzien van de "openbare orde, rust 
en veiligheid in het Koninkrijk in de meest uitgebreide zin". Hoewel het rapport preventieve 
maatregelen nodig achtte tegen wat heette "staatsvijandige penetraties", waarmee ongetwijfeld werd 
gezinspeeld op de op dat moment nog vrij recente communistische machtsovername in Tsjecho-
Slowakije, noemde het als belangrijkste taak voor de BVD het waarnemen en registreren van de 
genoemde bedreigingen. Rapportage daarover zou de regering helpen bij het bepalen van haar beleid; 
strafrechtelijke belangen zouden in deze context van secundair belang zijn. 
De commissie was tot het inzicht gekomen dat uiteenlopende departementale behoeften hadden geleid 
tot het ontstaan van verschillende inlichtingen- en veiligheidsdiensten. Zo ressorteerde de 
Buitenlandse Inlichtingendienst onder de minister-president, minister van Algemene Zaken, de Militaire 
Inlichtingendienst onder de minister van Oorlog, de Marine Inlichtingendienst onder de minister van 
Marine en de Justitiële inlichtingendienst (geen dienst in de eigenlijke zin van het woord, maar het 
totaal van justitiële opsporingsactiviteiten) onder de minister van Justitie. Tenslotte was er dan nog de 
Centrale Veiligheidsdienst ten aanzien waarvan de commissie tot de conclusie was gekomen dat deze 
het best onder de minister van Binnenlandse Zaken zou kunnen vallen. 
Niet alleen de departementale indeling van de CVD, ook de taak van die dienst had de commissie nog 
eens onder de loupe genomen. Het resultaat daarvan kwam grosso modo overeen met hetgeen 
Einthoven al in januari 1946 voor de ministerraad had uiteengezet. De dienst zou, uitsluitend in het 
binnenland, gegevens moeten inwinnen omtrent "personen in relatie tot staatsgevaarlijke activiteiten" 
(bedoeld wordt hier spionage), gericht tegen Nederland of zijn bondgenoten. Daarnaast zou de dienst 
gegevens moeten inwinnen over extremistische stromingen - globaal de taak van het oorspronkelijke 
bureau B. Tenslotte zou de dienst de beveiliging moeten bevorderen in vitale en kwetsbare bedrijven 
en instellingen, zowel in de particuliere als in de overheidssector. Deze drie taken zijn gedurende 
tientallen jaren de kerntaken gebleven van de Centrale, respectievelijk Binnenlandse Veiligheidsdienst. 
Als een apart taak-element noemde de commissie het onderhouden van verbindingen met bevriende 
buitenlandse diensten. Op het moment dat het rapport verscheen waren in Nederland drie zogenaamde 
'zusterdiensten' vertegenwoordigd. Vanaf de bevrijding had Einthoven een nauwe relatie met de 
Engelse diensten onderhouden; de relatie met de Franse diensten volgde op enige afstand; de 
Amerikaanse CIA moest eerst nog (in 1947) opgericht worden voordat ook deze dienst een 
vertegenwoordiging naar Nederland kon sturen. 
De kern van Beels opdracht aan de commissie-Prinsen was echter het aandragen van een oplossing 
voor de slechte samenwerking tussen Justitie en de CVD. De commissie meende die gevonden te 
hebben in de instelling van een Commissie van Coördinatie - alweer een commissie, maar nu een 
permanente. Om haar taak naar behoren te kunnen vervullen diende deze commissie een zodanig 
gezag te hebben, dat niemand minder dan de minister-president het voorzitterschap zou moeten 
bekleden. De dagelijkse leiding van een klein uitvoerend bureautje van de Commissie van Coördinatie 
zou dan kunnen berusten bij een vice-voorzitter, voor welke functie gedacht werd aan een recent 
gepensioneerde hoge militair. 
Alvorens haar rapport aan de minister-president aan te bieden had de commissie-Prinsen zich ervan 
overtuigd dat de bij de materie betrokken ministers haar conclusies en aanbevelingen konden 
onderschrijven. Dat laatste gold eveneens, na overleg met Prinsen c.s., voor de meerderheid van de 
commissie-Wijnveldt. Zo niet voor de Raad van State. 
 
2.1.1.4. de Raad van State 
Het advies van de Raad van State ten aanzien van het concept-Koninklijk Besluit dat de voorstellen 
van de commissie-Prinsen moest formaliseren, was vernietigend. De Raad greep terug op de 
voorstellen van de commissie-Wijnveldt en beval aan, de inlichtingen- en veiligheidsdiensten onder te 
brengen bij de Generale Staf. Deze standpuntbepaling had mogelijk te maken met het feit, dat de 
 
Pagina 11 van 94 
 

Selectielijst AIVD en voorgangers vanaf 1946 
 
2.1.2. BINNENLANDSE VEILIGHEIDSDIENST (1949 [1946] - 1965) 
Het feit dat gedurende een groot deel van 1946 het Bureau voor Nationale Veiligheid en de Centrale 
Veiligheidsdienst naast elkaar hebben bestaan, mag tekenend genoemd worden voor de perceptie van 
de bedreiging van de democratische rechtsorde en de veiligheid van de staat in dat jaar. Aan de ene 
kant moesten korte metten gemaakt worden met de restanten van de geheime diensten van het 
nationaal-socialistische Duitsland, aan de andere kant eiste de 'nieuwe' dreiging van het nationale en 
internationale communisme de aandacht. Het BNV rondde de strijd tegen het nationaal-socialisme af, 
de CVD maakte zich op voor de strijd tegen het communisme. 
De preoccupatie met het communisme is terug te vinden in de taakinhoud maar ook in de organisatie 
van de Centrale/Binnenlandse Veiligheidsdienst in de eerste twee decennia van zijn bestaan. Hoewel 
de Indonesische kwestie de dienst niet onberoerd liet en rechtsextremisme - al dan niet in verband 
daarmee - nooit uit het blikveld van de dienst verdween, was het toch in de eerste plaats het 
communisme waarop de dienst zijn volle aandacht richtte. Dat betekende dat de dienst het als zijn 
taak zag de regering op de hoogte te houden van plannen en ontwikkelingen in de Communistische 
Partij van Nederland en haar nevenorganisaties enerzijds, en anderzijds van de bedreigingen die zich 
vanuit 'Moskou' op Nederland richtten, zoals spionage, propaganda en steun aan de CPN. Als 
aanvulling op en sluitstuk van deze taken droeg de dienst ertoe bij dat op vitale posten in overheid en 
bedrijfsleven alleen betrouwbare Nederlanders werden benoemd. Negatief geformuleerd betekende 
betrouwbaar in deze periode: niet behorend tot een neo-nazistische, neofascistische, anarchistische, 
trotskistische of - vooral - communistische partij of organisatie. 
 
2.1.2.1. het Koninklijk Besluit van 8 augustus 1949 
Dit KB, vrucht van de inspanningen van de commissie-Prinsen, vormde de wettelijke grondslag voor 
niet alleen de Binnenlandse Veiligheidsdienst, maar tegelijkertijd voor de Nederlandse intelligence 
community. Het stelde de taken vast van de BVD maar ook van de Buitenlandse Inlichtingendienst 
(BID) en de militaire diensten en regelde de samenwerking tussen de diensten onderling en tussen de 
diensten en het Openbaar Ministerie en de politie. 
In een apart hoofdstuk werd de Commissie voor coördinatie van de inlichtingen- en veiligheidsdiensten 
genoemd. Aan die coördinatie had het tot dan toe ontbroken en de commissie-Prinsen had dit 
onderwerp tot sluitsteen van haar rapport gemaakt. 
Het Koninklijk Besluit werd enkele malen gewijzigd. In 1951 kreeg de Koninklijke Luchtmacht, 
inmiddels zelfstandig krijgsmachtdeel geworden, een eigen inlichtingendienst, en in 1956 werd de 
Commissie voor coördinatie vervangen door één functionaris, de Coördinator. 
Het KB werd niet gepubliceerd en was 'vertrouwelijk' geclassificeerd. Dit had te maken met het feit dat 
de leiding van de BID tegen publicatie grote bezwaren had, omdat daardoor openlijk zou worden 
toegegeven dat Nederland in het buitenland spioneerde. Wel werd het KB bij de griffies van de Eerste 
en Tweede Kamer gedeponeerd, waar de parlementariërs het desgewenst vertrouwelijk konden inzien. 
Op den duur nam het parlement met deze oplossing geen genoegen, zoals in het volgende hoofdstuk 
zal blijken. 
 
2.1.2.2. taken 
De taken van de Binnenlandse Veiligheidsdienst waren in artikel 1 van het eerste hoofdstuk 
van het Koninklijk Besluit als volgt omschreven: 
 het inwinnen van gegevens omtrent alle personen, die van een staatsgevaarlijke activiteit of 
neiging daartoe ten opzichte van Nederland of met Nederland bevriende buitenlandse 
mogendheden blijk geven of hebben gegeven; 
 het inwinnen van gegevens omtrent extremistische stromingen; 
 het bevorderen van veiligheidsmaatregelen in alle vitale en kwetsbare overheids- en particuliere 
instellingen en bedrijven; 
 het verrichten van al hetgeen voor een goede functionering van de Binnenlandse Veiligheidsdienst 
noodzakelijk is; 
 het onderhouden van verbindingen met de overeenkomstige inlichtingen- en veiligheidsdiensten 
van bevriende buitenlandse mogendheden. 
 
Pagina 13 van 94 
 

Selectielijst AIVD en voorgangers vanaf 1946 
 
BOP zich vooral concentreerde op de relaties op werkniveau. De afdeling C was aanzienlijk kleiner. 
Telde 'B' eind 1948 ruim 40 medewerkers, 'C' had er op dat moment maar elf. De afdeling had tot taak 
het tegengaan van spionage door de inlichtingendiensten van de Sovjet-Unie en de andere 
communistisch geregeerde landen. Het eerste hoofd van deze afdeling, L. Pot, had het 'vak' geleerd in 
Groot-Brittannië waar hij met enkele collega's in 1946 een cursus bij MI 5 had gevolgd. Op den duur 
vond binnen de afdeling specialisatie plaats en kwamen er aparte landensecties: CR (Rusland), CS 
(satellietlanden als Polen, Roemenië en Tsjecho-Slowakije). Na verloop van tijd kwam er een aparte 
sectie die zich bezig hield met de spionage vanuit de DDR, CD. Bij de start van de BVD nauwelijks 
groter dan 'C' was de afdeling D, die de beveiliging van overheid en bedrijfsleven moest bevorderen. 
Het ging daarbij, zoals uiteengezet, om zowel de materiële als de personele beveiliging. Ook binnen 'D' 
vond met de groei van de organisatie specialisatie plaats. Er kwam een sectie die speciaal de overheid 
als 'klant' had, 'D Overheidsbeveiliging' (DOB) en een sectie die zich op het bedrijfsleven richtte, 'D 
Industriebeveiliging' (DIB). 
De afdeling Centrale Documentatie (ACD) was niet veel kleiner dan 'B' en eind 1948 groter dan 'C' en 
'D' samen. Ook binnen dit centrale dienstonderdeel ontkwam men niet aan specialisatie en 
onderverdeling. Een sectie Organisaties (ACD/O) registreerde en documenteerde de informatie met 
betrekking tot de extremistische groeperingen en partijen (waaronder in de eerste plaats de CPN en 
haar nevenorganisaties), en een sectie Personen (ACD/P) vormde de persoonsdossiers (PD's). ACD/P 
op zijn beurt was onderverdeeld in een sub-sectie die de PD's samenstelde ten behoeve van de 
afdeling C (ACD/PC), en een sub-sectie die hetzelfde deed voor de afdeling B (ACD/PB). 
Binnen de ACD was een centrale rol weggelegd voor de kartotheek (ACD/K) waarin alle namen van 
personen die voor de dienst van belang werden geacht waren vastgelegd. Dat waren niet alleen leden 
van extremistische organisaties en personen die van spionage verdacht werden, maar ook alle 
personen naar wie een veiligheidsonderzoek was ingesteld in het kader van een sollicitatie naar een 
vertrouwensfunctie. Deze laatste categorie namen maakte van het ACD/K-bestand verreweg het 
grootste deel uit.  
De hierboven globaal beschreven organisatie-structuur onderging in de loop van de jaren natuurlijk 
aanpassingen, maar het voor de naar Engels model opgezette dienst kenmerkende 'need to know'-
beginsel bleef gehandhaafd. Daarbij ging het om de afscherming van de werkzaamheden tussen de 
verschillende dienstonderdelen, maar vooral om de scheiding tussen enerzijds operationele activiteiten 
en anderzijds bewerking, analyse en rapportage. Deze scheiding ('compartimentering') was bedoeld 
om geheime bronnen te beschermen, maar ook om schade veroorzaakt door eventuele 'lekken' zoveel 
mogelijk te beperken. Oorspronkelijk waren alle operationele activiteiten geconcentreerd binnen de 
Kabinetsafdeling KB. Met de groei van de dienst werd ook binnen dit onderdeel een onderverdeling 
aangebracht. Er kwam een eenheid die speciaal ten behoeve van 'B' ging werken naast een eenheid 
die hetzelfde deed ten behoeve van 'C'. In een volgend stadium werden deze Kabinetsafdelingen aan 
het begin van de jaren zestig, na het vertrek van Einthoven, van elkaar en van de dienstleiding 
losgemaakt en opgenomen in respectievelijk de afdeling B en de afdeling C. De scheiding tussen 
operaties en bewerking bleef daarbij echter gehandhaafd. De afdeling B viel zodoende uiteen in een 
onderafdeling B Operaties (BO) en een onderafdeling B Verwerking (BV). De afdeling C kende een 
soortgelijke scheidslijn tussen de respectieve onderafdelingen C Verwerving (CV) en C Bewerking (CB).  
Het vertrek van Einthoven per 1 april 1961 en diens opvolging door J.S. Sinninghe Damsté bracht ook 
elders in de dienst enige herschikking van onderdelen met zich mee. Er kwam een afdeling E, waarin 
een aantal ondersteunende taken in secties waren ondergebracht. De oude Kabinetsafdeling KO werd 
in wezen gedegradeerd tot sectie EO; de uitwerking van telefoon- en microfoontaps geschiedde in een 
sectie EJ; de antecedenten- en veiligheidsonderzoeken, maar ook onderzoeken naar 'verdachte 
gevallen' en benaderingsonderzoeken, werden uitgevoerd door de sectie E IX. Het volg- en 
observatiewerk was toevertrouwd aan de sectie E XIII. Beide laatstgenoemde taken waren in het prille 
begin ondergebracht geweest bij de afdeling B en hadden daarvan de nummering 'meegenomen', 
zodat bijvoorbeeld B IX werd omgezet in E IX. 
 
2.1.2.4. werkwijze 
Wanneer men de administratieve en ondersteunende onderdelen - hoe belangrijk ook voor het 
functioneren van de dienst - buiten beschouwing laat, werden de in het Koninklijk Besluit genoemde 
hoofdtaken uitgevoerd door de afdelingen B, C en D. Bij het uiteenzetten van de werkwijze van de 
dienst zal die volgorde worden aangehouden. Daarnaast zal op geëigende momenten worden 
stilgestaan bij de modus operandi van de operationele afdeling KB en van enkele E-secties. Tenslotte 
zal aandacht besteed worden aan de manier waarop de afdeling ACD binnen de dienst een spilfunctie 
 
Pagina 15 van 94 
 

Selectielijst AIVD en voorgangers vanaf 1946 
 
leidende personen. Het ging in die gevallen vooral om het vaststellen van iemands identiteit, contacten 
en/of het juiste woonadres. 
De werkwijze van de afdeling C vertoonde kenmerkende verschillen met die van de afdeling B. Deze 
afdeling richtte zich op personen, niet op organisaties. Daarbij ging het om personen die er door de 
dienst van verdacht werden actieve of potentiële spionnen te zijn. In beginsel maakte het niet uit voor 
welke vreemde mogendheid deze spionnen werkzaam waren, maar in de praktijk ging het in het 
overgrote deel van de gevallen toch om spionage ten faveure van een communistisch geregeerd land, 
niet in de laatste plaats de Sovjet-Unie. 
De afdeling ging te werk volgens de methode 'beginning from the known': men wist dat zich onder de 
diplomaten van de Oost-Europese ambassades medewerkers bevonden van de inlichtingendiensten 
van die landen. Om hun werk te kunnen doen hadden die inlichtingenofficieren (IO's) contacten nodig 
met de plaatselijke bevolking. Het vaststellen van die contacten was dus het eerste dat moest 
gebeuren. De afdeling C deed dat met behulp van twee inlichtingenmiddelen die zij niet zelf in huis 
had, maar die gehanteerd werden door twee secties van de afdeling E. 
Het eerste middel was de telefoontap, het controleren van het telefoonverkeer van een ambassade op 
verdachte contacten met Nederlanders. De machtiging ('bijzondere last') daartoe werd op 
(gemotiveerde) voordracht van het hoofd van de dienst per kwartaal gegeven door vier ministers: de 
minister-president, de eigen minister van Binnenlandse Zaken, de minister van Justitie en die van 
Verkeer en Waterstaat waaronder de PTT toen ressorteerde. De machtiging gold voor maximaal drie 
maanden en kon zonodig verlengd, dat wil zeggen opnieuw voor drie maanden verleend worden. 
De gang van zaken rond een telefoontap was als volgt. De op een bepaalde lijn gevoerde gesprekken 
werden uitgewerkt en zonodig vertaald door een speciaal daarvoor in het leven geroepen sectie van de 
afdeling E. Dit materiaal werd, al naar gelang de nationaliteit, verdeeld over de secties van de 
bewerkende onderafdeling (CB) van de afdeling C: CBR (Rusland), CBS (satellietlanden) en CBD 
(DDR). Daar werden parafrases gemaakt van de belangwekkend geachte delen van de vastgelegde 
gesprekken; de bedoeling hiervan was het versluieren van de als uiterst geheim beschouwde 
technische bron. De originele transcripties werden door de caseworkers in veel gevallen bewaard in 
werkdossiers, meestal tot aan het vertrek van de Russische inlichtingenofficier (IO). De parafrases 
kwamen terecht enerzijds in de persoonsdossiers van de deelnemers aan het genoteerde gesprek 
(zowel de Oost-Europese diplomaat als zijn Nederlandse gesprekspartner), anderzijds bij de 
medewerkers van de desbetreffende sectie van de operationele onderafdeling CV (van Verwerving), 
voorheen KB.  
Zo zond CBR zijn parafrases naar CVR, enzovoorts, soms vergezeld van de aanbeveling om de 
Nederlandse deelnemer aan het genoteerde gesprek te 'benaderen', dat wil zeggen uit te nodigen tot 
samenwerking met de BVD tegen de spionagepogingen van het desbetreffende ambassadelid. Zo'n 
benadering had natuurlijk niet altijd succes. Bij een weigering tot medewerking was echter in elk geval 
bereikt dat de benaderde persoon was 'aangebrand' en daardoor onbruikbaar geworden als eventuele 
agent van de 'tegenpartij'. Gelukte de benadering wel, dan kon zo'n contakt uitgroeien tot een 
dubbeloperatie: gestuurd door de operationele medewerker van de afdeling C deed een dubbelagent 
het voorkomen dat zij of hij bereid was in te gaan op de verzoeken om medewerking van de Oost-
Europese diplomaat. 
Dubbelagenten waren de kroonjuwelen van de afdeling C. Zij leverden namelijk de antwoorden op de 
vragen die de afdeling zich stelde: was de Oost-Europese diplomaat een IO onder diplomatiek 'cover'; 
indien inderdaad inlichtingenofficier, wat wilde hij dan weten; hoe ging hij daarbij te werk. Bovendien, 
zo luidde de redenering, had een dubbelagent een 'early warning'-functie: uit de gestelde vragen kon 
wellicht afgeleid worden of er een militaire aanval op het Westen werd voorbereid. Distributie van 
rapportage afkomstig van dubbelagenten was zeer restrictief en strikt gebaseerd op het 'need to know' 
-principe. Zo een dubbelagent al een persoonsdossier had, dan werden daarin slechts die stukken uit 
zijn eigen rapportage geborgen waaruit zijn dubbelrol niet viel af te leiden. 
De operationele rapportage met betrekking tot menselijke bronnen, waaronder dubbelagenten, werd in 
een aparte ('operationele') kluis bewaard, alleen toegankelijk voor de 'runners' van deze operaties en 
hun chefs. Niet alleen technische operaties, ook mobiele of statische observatie van Oost-Europese 
ambassades, consulaten of handelsmissies konden leiden tot het vaststellen van contacten van 
Nederlanders met gewantrouwde diplomaten. Ook daaruit konden, in het ideale geval, dubbeloperaties 
voortkomen. 
Het specialistische volg- en observatiewerk werd niet door de afdeling C zelf gedaan, maar door een 
sectie van de afdeling E. De volg- en observatierapporten ondergingen in wezen dezelfde bewerking als 
de transscripties van de getapte telefoongesprekken: parafrases of samenvattingen werden in 
persoonsdossiers gevoegd; Nederlanders die daarvoor in aanmerking kwamen werden benaderd. 
 
Pagina 17 van 94 
 

Selectielijst AIVD en voorgangers vanaf 1946 
 
feitenrelaas door de minister van Buitenlandse Zaken persona non grata (PNG) verklaard, een en 
ander op verzoek van zijn ambtgenoot van Binnenlandse Zaken in diens hoedanigheid van politiek 
verantwoordelijke voor de BVD. In het algemeen kan men van de activiteiten van de afdeling C 
zeggen, dat die in de eerste plaats een preventieve werking hadden en het de inlichtingenofficieren 
van de Oost-Europese landen zo moeilijk mogelijk maakten. De wel met zekere regelmaat maar niet 
zeer frekwent voorkomende arrestatie van spionnen en PNG-verklaring van inlichtingenofficieren 
versterkten nog die preventieve werking. Vooral de afdeling D kon van dergelijke in de openbaarheid 
gekomen spionagezaken gebruik maken en de noodzaak van beveiliging tegen spionage ermee 
onderbouwen. 
Al in de formulering van de taak van de afdeling D in het Koninklijk Besluit ("het bevorderen van de 
beveiliging" etc.) ligt besloten dat de werkwijze van de afdeling lag op het vlak van adviseren en 
stimuleren. De medewerkers van de afdeling hadden tot taak hun counterparts bij de overheid en in 
het bedrijfsleven, de beveiligingsambtenaren respectievelijk de beveiligingsinspecteurs, te overtuigen 
van het nut en de noodzaak om overheids- en bedrijfsgeheimen goed te beveiligen. De overheid was 
weliswaar verplicht te beveiligen op grond van het Beveiligingsvoorschrift 1949, terwijl het 
bedrijfsleven daartoe door contracten gedwongen kon worden. Niettemin: veiligheidsmaatregelen 
kosten geld en men moest, zeker bij het bedrijfsleven, met goede argumenten komen om de extra 
uitgaven te rechtvaardigen. Alleen wanneer een bedrijf gerubriceerd (confidentieel of geheim) werk 
voor de overheid verrichtte, bijvoorbeeld voor Defensie, konden beveiligingsmaatregelen geëist worden 
en kon een sanctie (het intrekken van de order) worden toegepast. Vandaar dat liefst recente spy 
cases door ambtenaren van de afdeling D graag als argumenten om te beveiligen werden gehanteerd 
tegenover hun gesprekspartners, die op hun beurt die argumenten weer tegenover hun eigen 
management konden gebruiken. Van de gesprekken met hun relaties bij overheid en bedrijfsleven 
maakten de ambtenaren van de afdeling D verslagen die per bedrijf in een dossier werden geborgen. 
De terughoudendheid bij het invoeren van kostbare materiële beveiligingsmaatregelen (brandkasten, 
sloten, hekwerken, toegangscontrole, aparte registratie van geclassificeerde documenten) gold 
overigens in aanzienlijk mindere mate wanneer het ging om personele beveiliging. Weinig chefs en 
werkgevers hadden er bezwaar tegen dat een deel van hun personeel, namelijk dat deel dat een 
vertrouwensfunctie bekleedde, door de BVD werd gescreend. De verplichting tot screening van 
vertrouwensfunctionarissen was een uitvloeisel van het zogenaamde Ambtenarenverbod dat in 1951 
was ingesteld en dat erop neerkwam dat de regering in vitale of kwetsbare functies geen communisten 
wenste te handhaven of te benoemen. 
 
De betekenis van het Ambtenarenverbod kwam daardoor te liggen op het politieke 
antecedentenonderzoek bij sollicitaties naar vitale en/of kwetsbare functies, primair bij de overheid 
maar ook bij vitale onderdelen van het bedrijfsleven. Het waren de overheidsorganen en de daarvoor 
in aanmerking komende bedrijven zelf, die dat soort functies aanwezen. De BVD had daarin geen 
zeggenschap. Die voerde alleen de onderzoeken uit naar sollicitanten naar de desbetreffende functies.  
De rol van de afdeling D daarin was het fungeren als intermediair en rapporteur. De secties 
overheidsbeveiliging (DOB) en industriebeveiliging (DIB) namen, ieder op eigen terrein, de aanvragen 
voor een 'clearance' in behandeling. 
Ging het daarbij om een zogenaamde 'C-functie' dan kon worden volstaan met het raadplegen van de 
centrale kartotheek ACD/K en van politiële en justitiële bestanden. Kwam de desbetreffende persoon 
daarin niet voor, dan deelde de sectie DOB, respectievelijk DIB, dat aan de aanvragende instantie 
mee. Was dat wel het geval, dan werd dat de aanvrager meegedeeld. De afdeling D onthield zich van 
een advies. De benoeming bleef, wat ook het resultaat van het onderzoek mocht zijn, de uitsluitende 
verantwoordelijkheid van de benoemende instantie. 
Aan 'B-functies' en 'A-functies' werden hogere eisen van betrouwbaarheid gesteld; daarom werden 
behalve de al genoemde gegevensbestanden, ook informanten geraadpleegd. Voor 'B-functies' 
minstens twee, voor 'A-functies' ongeveer zes. De onderzoeken werden verricht door de 
onderzoekssectie van de afdeling E, op aanvraag van de sectie DOB of DIB. Ook voor de categorieën B 
en A gold, dat de BVD geen aanstellingsadvies gaf, maar slechts de verkregen gegevens doorgaf. De 
informanten werden geanonimiseerd.  
Alle namen van personen naar wie een veiligheidsonderzoek was ingesteld, werden vastgelegd in de 
centrale cartotheek – ook de namen van degenen over wie alleen maar gunstig was bericht. 
Tienduizenden, op den duur honderdduizenden namen werden op die manier vastgelegd. 
 
 
Pagina 19 van 94 
 

Selectielijst AIVD en voorgangers vanaf 1946 
 
plaatselijke politie, die wanneer de situatie daartoe aanleiding zou geven de desbetreffende lijsten via 
de burgemeester voorgelegd zou krijgen. De interneringsvoorbereiding werd in 1987 beëindigd. 
De externe rapportage van de afdeling C was aanzienlijk geringer van omvang. Eigenlijk was daarvan 
alleen dan sprake, wanneer een Oost-Europese inlichtingenofficier, eventueel met zijn heimelijke 
medewerkers, was ontmaskerd. Het ministerie van Buitenlandse Zaken werd dan op de hoogte gesteld 
van diens activiteiten die 'niet in overeenstemming waren met zijn diplomatieke status'. Op basis van 
dit soort ambtsberichten kon een ontmaskerde inlichtingenofficier persona non grata (PNG) verklaard 
worden. Diens Nederlandse heimelijke medewerkers konden in voorkomende gevallen vervolgd worden 
op grond van soortgelijke ambtsberichten aan het Openbaar Ministerie. Overigens legden de afdelingen 
van C wel interne ontwikkelingen, bijvoorbeeld de vorderingen van dubbeloperatie of een geslaagde 
rekrutering, vast in interne rapportagevormen.  
Ook van de afdeling D had de externe rapportage een in wezen bilateraal karakter. De secties DOB en 
DIB correspondeerden met de instanties en bedrijven waarvan zij de beveiliging moesten bevorderen 
en rapporteerden over de uitslagen van de ingestelde veiligheidsonderzoeken. In de meer algemene 
informatiebehoefte van de ‘klanten’ werd voorzien door toezending van de week- en maandoverzichten 
van de afdeling B. relaties (nationaal) 
De hierboven behandelde externe rapportage geeft al een globaal beeld van de relaties die de dienst 
onderhield met andere instanties in Nederland. Daaronder nam zeker voor de afdeling B de politie - in 
de toen nog bestaande tweedeling van gemeente- en rijkspolitie - de eerste plaats in. Op werkniveau 
was er structurele samenwerking met de Politie Inlichtingendiensten (PID's) van de korpsen van 
gemeentepolitie en met de District Inlichtingenrechercheurs (DIR's) van de rijkspolitie. Op het moment 
dat ambtenaren van deze politiediensten inlichtingen verzamelden ten behoeve van de BVD hadden zij 
de status van BVD-ambtenaar. Werkten zij uitsluitend ten behoeve van het eigen korps, dan was 
daarvan geen sprake. Met de militaire veiligheidsdiensten werden gegevens uitgewisseld, maar 
bestond er ook een soms onderhuidse, dan weer naar boven komende competentiestrijd. Daarbij stond 
de vraag centraal, in hoeverre de militaire diensten 'buiten de hekken' van de kazernes gebruik 
mochten maken van niet-militaire informanten en berichtgevers. Deze kwestie had een lang leven en is 
eigenlijk nooit definitief en naar tevredenheid van beide partijen opgelost. 
Met de Buitenlandse Inlichtingendienst (BID) had de BVD een bij tijden moeizame relatie. Enkele 
conflicten over onoordeelkundige inzet van dubbelagenten liepen hoog op. Dat stond er overigens niet 
aan in de weg, dat de BVD en de BID op werkniveau redelijk goed samenwerkten, bijvoorbeeld op het 
terrein van onderzoek naar eventueel door de BID te rekruteren personen. Dergelijke personen werden 
systematisch 'gecleared' (of niet) door de BVD. 
Een bijzondere relatie van de BVD, en dan inzonderheid van de afdeling B, was die met het 
georganiseerde bedrijfsleven. De dienst onderhield relaties met organisaties van werkgevers en 
werknemers met het oog op de uitwisseling van informatie betreffende communistische activiteiten in 
bedrijven en vakbonden. Vooral het NVV was voorwerp van wat gezien werd als communistische 
infiltratie, en had daarover regelmatig overleg met de afdeling B, maar de relaties bestonden ook met 
het protestants-christelijke CNV en de Katholieke Arbeidersbeweging KAB. 
De afdeling C had in de militaire sfeer vooral een vruchtbare relatie met het wapen der Koninklijke 
Marechaussee. Een onderdeel daarvan, de Grensveiligheidsdienst, zorgde ervoor dat de toenemende 
stroom reismeldingen bij de BVD terecht bleef komen. Wanneer in een spionagezaak een Nederlandse 
militair was betrokken werd daarover uiteraard contact opgenomen met de veiligheidsdienst van het 
betrokken krijgsmachtdeel. Met de politie had de afdeling C minder frequent contact; eigenlijk alleen 
dan wanneer het OM tot vervolging wegens spionage van een Nederlander had besloten. Dan was er 
een directe samenwerking met de recherche die het justitieel onderzoek deed. In dat soort gevallen 
bestond er bovendien een ad hoc samenwerking (het uitbrengen van advies) met Buitenlandse Zaken 
over de PNG verklaring van de bij de spionagezaak betrokken Oost-Europese 'diplomaat'. 
Op werkniveau waren de beveiligingsambtenaren (BVA's) en beveiligingsinspecteurs (BVI's) van 
overheidsinstanties en bedrijven de eerstaangewezen relaties van de afdeling D. Ook met de militaire 
counterparts werd samengewerkt waar het ging om de beveiliging van bedrijven die defensieorders in 
hun portefeuille hadden. Een belangrijke manier om de samenwerking met de genoemde relaties te 
versterken was het geven van cursussen door de afdeling KO, later sectie EO. Daaraan namen 
medewerkers van de BVD deel, maar ook van de militaire diensten en van de politie. Het feit dat men 
elkaar persoonlijk kende 'van de cursus' vergemakkelijkte in veel gevallen de onderlinge 
samenwerking. Kwam er van buiten de dienst een verzoek om voorlichting over de dienst zelf en/of 
zijn werkzaamheden, dan was het in het algemeen de afdeling EO die dit soort voorlichting voor haar 
rekening nam. 
 
 
Pagina 21 van 94 
 

Selectielijst AIVD en voorgangers vanaf 1946 
 
De voornaamste taak werd het verzorgen van geïntegreerde rapportage aan de regering, vooral dan 
wanneer internationale spanningen zich zouden voordoen. Het was de bedoeling dat het CVIN 
minstens eenmaal per kwartaal een Periodiek Inlichtingen Rapport zou produceren. Bovendien zou 
eenmaal per maand een Inlichtingen Samenvatting gemaakt worden. 
Het CVIN vertoonde, op Nederlandse schaal, een zekere gelijkenis met het Amerikaanse Office of 
National Estimates (ONE), waarin ook de strijdkrachten, de inlichtingendienst CIA, de veiligheidsdienst 
FBI en het State Department participeerden. 
Toen het hoofd van ONE, Sherman Kent, in februari 1957 een bezoek aan de BVD bracht, nodigde 
Einthoven het CVIN-gezelschap uit om met Kent kennis te maken en een lezing van hem aan te horen 
in het toen nieuwe BVD-gebouw aan het Stadhoudersplantsoen (later President Kennedylaan) in Den 
Haag. 
De BVD, in casu vooral de afdeling B, leverde niet alleen een bijdrage aan de CVIN-rapportage, maar 
had ook een adviserende en begeleidende rol bij het beveiligen van de door het CVIN geproduceerde 
documenten. De sectie DOB van de afdeling D deed op dit terrein het feitelijke werk. 
 
2.1.2.8. politieke sturing 
Sinds 8 augustus 1949 berustte de politieke verantwoordelijkheid voor de Binnenlandse 
Veiligheidsdienst bij de minister van Binnenlandse Zaken. De mate waarin de opeenvolgende ministers 
zich met de BVD bemoeiden hing naar het voorkomt nogal af van de mate waarin zij zich 
interesseerden voor de materie waarmee de dienst zich bezig hield. De eerste minister van 
Binnenlandse Zaken die voor de BVD politiek verantwoordelijk was, was J.R.H. van Schaik die deze 
functie ad interim slechts 6 weken vervulde. F.G.C.M. Teulings volgde hem in die functie op. 
Deze was als anti-communistisch katholiek geïnteresseerd in de materie en in de dienst, maar was niet 
van plan Einthoven zijn gang maar te laten gaan. In een instructie gedateerd 2 december 1949 liet hij 
het hoofd van de BVD weten wat hij van hem verlangde. Teulings vond het noodzakelijk dat hij door 
bemiddeling van de SG "nauwkeurig, omstandig en geregeld" op de hoogte zou worden gehouden van 
het functioneren en het optreden van de dienst. Daarom verlangde hij elke maand een schriftelijk 
verslag waarin melding zou worden gemaakt van hetgeen de BVD de afgelopen maand had gedaan en 
wat daarvan de resultaten waren. Bovendien zou het hoofd van de dienst wekelijks een bespreking 
met de Secretaris- Generaal hebben. 
Ook over de rapportage van de BVD had Teulings een uitgesproken mening. Hij vond dat de dienst 
teveel op zijn gegevens bleef zitten, mogelijk vanuit de verkeerde gedachte dat de dienst dan ook 
verantwoordelijk zou zijn voor de maatregelen die op grond van zijn inlichtingen al dan niet werden 
genomen. Wanneer de dienst aan andere departementen inlichtingen verstrekte wilde Teulings 
daarvan op de hoogte worden gehouden, evenals van hetgeen in de Commissie voor Coördinatie werd 
besproken. 
De door Teulings verlangde schriftelijke verantwoording werd na enkele probeersels gegoten in de 
vorm van kwartaalverslagen waaraan alle afdelingen van de BVD hun bijdragen leverden. In december 
1952 kregen deze kwartaaloverzichten de naam Panorama. Vanaf 1955 werden de overzichten per zes 
maanden geproduceerd, hetgeen tot de grote reorganisatie van 1990 het geval bleef. 
Het hoofd van de BVD hield niet alleen minister Teulings, maar ook diens opvolgers doorlopend op de 
hoogte van de werkzaamheden van de BVD en van de daarbij gehanteerde middelen. Elke nieuw 
aangetreden minister werd door hem op de hoogte gebracht van de belangrijkste technische en 
agentenoperaties. Voor speciale projecten, zoals het aftappen van telefoons, vroeg hij (zoals eerder 
uiteengezet) toestemming van niet alleen de minister van Binnenlandse Zaken, maar ook de minister-
president en de ministers van Justitie en Verkeer en Waterstaat. Die toestemming werd hem overigens 
zelden of nooit geweigerd. 
Het afleggen van schriftelijke en mondeling verantwoording jegens de minister van Binnenlandse 
Zaken werd aanvankelijk nog niet gecompleteerd door een effectieve parlementaire controle. Daarmee 
werd pas in de jaren vijftig een begin gemaakt.  
 
2.1.2.9. parlementaire controle 
De enige gelegenheid waarbij het parlement de minister ter verantwoording kon roepen met 
betrekking tot het functioneren van de CVD/BVD was bij de begrotingsbehandeling van Algemene 
Zaken, vanaf 1949 Binnenlandse Zaken. Kritiek bleef de minister, en daarmee de dienst, daarbij niet 
bespaard. Vooral woordvoerders van groeperingen die wisten of vermoedden dat zij de aandacht van 
 
Pagina 23 van 94 
 

Selectielijst AIVD en voorgangers vanaf 1946 
 
2.1.3. BINNENLANDSE VEILIGHEIDSDIENST (1965 - 1989) 
De eerste twee decennia na de Tweede Wereldoorlog zou men, althans wat de BVD betreft, de periode 
van de klassieke Koude Oorlog kunnen noemen. Afgezien van de nooit afwezige belangstelling voor het 
rechtse extremisme, had de dienst vooral zijn aandacht gericht op het nationale en internationale 
communisme: de CPN en haar nevenorganisaties en de inlichtingendiensten van de communistisch 
geregeerde landen. Rond het midden van de jaren zestig werd de samenstelling van het takenpakket 
van de BVD gecompliceerder. Naast - niet: in plaats van - de inmiddels traditionele objecten dienden 
zich nieuwe voorwerpen van aandacht aan. Provo, studenten- en jongerenradicalisme, nationaal en 
internationaal terrorisme - dat waren de nieuwe fenomenen waarmee de dienst te maken kreeg. De 
spionage vanuit de landen van het Warschau-Pact ging onverminderd door en kreeg de aandacht die 
het verdiende. In het nationale en internationale communisme deed zich een scheiding der geesten 
voor en ontstond er naast het traditionele op Moskou geörienteerde communisme een pro-Chinese 
variant. De vraag of en in hoeverre de intensieve aandacht voor de hoofdstroom in het Nederlandse 
communisme, in casu de CPN, gehandhaafd moest blijven kwam in de jaren zeventig en vooral in de 
jaren tachtig aan de orde. 
De nieuwe onderwerpen waarmee de dienst werd geconfronteerd leidden niet tot ingrijpende 
reorganisaties. Met name de vraag, of er voor het bestuderen en bestrijden van het terrorisme niet 
een aparte eenheid zou moeten komen, werd wel gesteld maar niet in positieve zin beantwoord. Al 
naar gelang de aard van het terrorisme (binnenlands, Europees, Arabisch/Palestijns) werden 
bestaande eenheden belast met de behandeling ervan. Daarbij gold het als een - overigens nooit 
hardop uitgesproken - axioma dat de afdelingen B en C met elkaar in evenwicht c.q. ongeveer even 
groot moesten blijven. Op den duur leidde dit uitgangspunt hier en daar tot enigszins gewrongen 
constructies. Pas de grote reorganisatie van 1989/1990 brak met een organisatorische opzet die het in 
grote lijnen ruim veertig jaar had uitgehouden. 
Alvorens in te gaan op de veranderingen die zich vanaf het midden van de jaren zestig voltrokken, 
vooral op het gebied van de taakinhoud van de BVD, bezien we nu eerst de wettelijke context 
waarbinnen de BVD opereerde. 
 
2.1.3.1. wettelijk kader 
Het Koninklijk Besluit van 8 augustus 1949 had, zoals in het vorige hoofdstuk is uiteengezet, de 
wettelijke grondslag gelegd voor het functioneren van de Binnenlandse Veiligheidsdienst. De 
wijzigingen die het KB in 1951 en 1956 onderging hadden betrekking op de erkenning van de 
Luchtmacht Inlichtingendienst als gelijkberechtigde partner van de Marid en de MID, respectievelijk op 
de vervanging van de Commissie voor Coördinatie door een Coördinator. Voor de BVD veranderde er in 
de formulering van de taakstelling niets, ook niet toen in 1972 het Koninklijk Besluit werd 
gepubliceerd. Dat laatste gebeurde op aandringen vanuit de Tweede Kamer, waar het lid H. Wiegel in 
april 1970 minister-president P.J.S. de Jong de toezegging daartoe had ontlokt. 
In juni 1975 ging de Kamer een stap verder en eiste door aanneming van een motie-Roethof de 
vervanging van het Koninklijk Besluit door een echte wet. In 1977 kwam er een interdepartementale 
commissie die een ontwerp voor zo'n wet zou gaan voorbereiden. 
 
De commissie stond onder leiding van loco-secretaris-generaal van Justitie, mr. W.J. van Eijkern. 
Namens de BVD had mr. P.G.H. van Doeveren er zitting in. In december 1987 kon de "Wet van 3 
december 1987, houdende regels betreffende de inlichtingen- en veiligheidsdiensten (Wet op de 
inlichtingen- en veiligheidsdiensten)" in het Staatsblad worden afgekondigd, waarna de wet op 1 
februari 1988 in werking trad. Hoewel de wet ten opzichte van het Koninklijk Besluit enkele verschillen 
vertoonde (waarvan de bevoegdheid van het hoofd van de BVD om aan de politie-inlichtingendiensten 
aanwijzingen te geven niet de minst belangrijke was), bleef de formulering van de taakopdracht van 
de Binnenlandse Veiligheidsdienst in essentie ongewijzigd. Artikel 8 van de wet bepaalde dat de dienst 
tot taak had: 
 het verzamelen van gegevens omtrent organisaties en personen welke door de doelen die zij 
nastreven, dan wel door hun activiteiten aanleiding geven tot het ernstige vermoeden dat zij een 
gevaar vormen voor het voortbestaan van de democratische rechtsorde [traditioneel de taak van 
de afdeling B], dan wel voor de veiligheid [afdeling C] of voor andere gewichtige belangen van de 
Staat; 
 het bevorderen van maatregelen ter beveiliging van gegevens waarvan de geheimhouding door het 
belang van de Staat wordt geboden en van die onderdelen van de overheidsdienst en van het 
 
Pagina 25 van 94 
 

Selectielijst AIVD en voorgangers vanaf 1946 
 
Met ijzeren consequentie en grote precisie zou de BVD in de komende jaren in procenten en absolute 
getallen aangeven tot welke hoogte besturen van studentenorganisaties bestonden uit leden van de 
CPN. Daarbij gaf de dienst zich - althans in zijn externe rapportage - er geen rekenschap van, dat de 
CPN van 1968 een andere was dan die van 1948. De communistische coup in Tsjecho-Slowakije in 
1948 was door de toenmalige CPN-leiding met vreugde begroet; de militaire inval van het Pact van 
Warschau in het Tsjecho-Slowakije van Dubcek daarentegen werd door de zich sinds 1964 'autonoom' 
noemende CPN veroordeeld. Op de manier waarop de BVD zijn bemoeienis met de CPN in de loop van 
de jaren aanpaste komen we nog terug; aan het eind van de jaren zestig was communistische invloed 
('infiltratie') in de studentenbeweging een reden te meer om zowel die studentenbeweging als de CPN 
duchtig in de gaten te houden. 
De intensieve aandacht van de dienst voor de studentenoppositie duurde niet vreselijk lang. In 1975 
verstuurde het hoofd van de dienst voor - naar later bleek - de laatste keer een 'regeringsbrief' over 
studentenaangelegenheden, getiteld 'Landelijke demonstratie tegen verlenging van de studentenstop'. 
In datzelfde jaar nam het ministerie van Onderwijs en Wetenschappen de rapportage over dit soort 
zaken over met een eigen 'Bulletin Studentenpolitiek' . De vraag of, en zo ja in hoeverre, er sprake 
was van communistische invloed in een politieke organisatie stelde de BVD ook ten aanzien van de 
Pacifistisch-Socialistische Partij (PSP). 
 
Zolang de PSP heeft bestaan liet de dienst zich consequent leiden door het uitgangspunt, dat de PSP 
als zodanig geen voorwerp van observatie was. Wel was de dienst alert op pogingen van (voormalige) 
communisten en trotskisten om de PSP om te vormen tot voertuig voor hun politieke ideeën. 
De maatschappij-kritische houding van intellectuelen, studenten en jongeren in het algemeen, maar 
vooral het anti-Amerikanisme onder invloed van met name de Vietnam-oorlog leidde tot de oprichting 
van een veelheid van sympathie- en solidariteitscomités. Zo werd in april 1968 een 'Comité van 
Solidariteit met Cuba' opgericht, er kwam een 'Medisch Comité Nederland- Vietnam', een 'Angola 
Comité', een 'Palestina Comité', een 'Ierland Comité', etcetera. Deze opsomming is niet uitputtend en 
dient alleen om aan te geven hoe inhoudelijk divers het takenpakket van de BVD - met name van de 
afdeling B - in de jaren '70 inmiddels was geworden.  
Hoewel de BVD nuchter genoeg was om de ontwikkeling van het jongerenradicalisme niet op het conto 
van 'Moskou' te schrijven, signaleerde de dienst wel een tendens om via organisaties als de 
'International Union of Students' een zekere invloed uit te oefenen, ook in Nederland, bijvoorbeeld om 
de NAVO in diskrediet te brengen. 
Anders dan het studentenradicalisme in engere zin, zouden de activiteiten van actiegroepen, comités 
en andere 'one issue'-bewegingen door de jaren heen de aandacht van de BVD in meerdere of mindere 
mate houden, afhankelijk van de bereidheid tot het gebruiken van geweld en/of de politieke intenties. 
Terrorisme, zowel in zijn nationale als zijn internationale verschijningsvormen, is een fenomeen dat 
pas vanaf ongeveer 1970, maar dan ook intensief en permanent, de aandacht van de BVD zou eisen. 
Daarbij speelden zowel terroristische groeperingen 'van eigen bodem' een rol, als internationale 
organisaties en hun - om het ingewikkeld te maken - Nederlandse sympathie- dan wel support-
comités. De eerste uitingen van inheems terrorisme waarmee de dienst te maken kreeg waren de 
activiteiten van de 'Rode Jeugd' (RJ).  
Met het Palestijns terrorisme had de BVD voor het eerst kennis gemaakt in september 1969, toen in 
Den Haag een aanslag werd gepleegd op de residentie van de Israëlische ambassadeur. Hoewel de 
BVD geen voorkennis had over datum en doelwit van de aanslag, was de dienst wel in algemene zin op 
de hoogte van het feit dat het Palestijns terrorisme bezig was zijn operatieterrein tot Europa uit te 
breiden.  
Het was vooral in de jaren zeventig dat het Palestijns terrorisme zijn bloedige spoor trok door de 
wereld en door Europa, met als een van de dieptepunten in 1972 de moord op elf Israëlische atleten 
tijdens de Olympische spelen in München.Vliegtuigkaping was een veel gebruikt middel om de 
aandacht van de internationale gemeenschap op het Palestijnse probleem te vestigen. Ook Nederland 
ontkwam daar niet aan; in 1976 werd de 'City of Madrid' van de KLM gekaapt. 
 
In de jaren tachtig nam, althans voor Nederland, het gevaar van het Palestijns terrorisme geleidelijk 
af.  
Het Palestijns terrorisme was echter niet de enige vorm van internationaal terrorisme waarmee de BVD 
vanaf plusminus 1970 werd geconfronteerd. In december 1970 werd in Brussel de Spaanse ambassade 
bestormd door Baskische separatisten, waarna in Den Haag de beveiliging van de Spaanse ambassade 
werd verscherpt. Meer dan met de Baskische afscheidingsbeweging ETA kreeg Nederland en daarmee 
de BVD echter te maken met de Ierse onafhankelijkheidsbeweging IRA.  
 
Pagina 27 van 94 
 

Selectielijst AIVD en voorgangers vanaf 1946 
 
• IRA, ETA, PIRA 
• Terrorisme uitgaande van minderheden: Surinamers (pro- en anti-Bouterse) 
• Zuid-Molukkers, Palestijnen (anti- en pro-Arafat) 
• Staatsterrorisme uitgaande van: Libië, Syrië, Irak, Iran 
• Armeens, Koerdisch, Marokkaans (links en rechts), Turks terrorisme 
III Politiek (gewelddadig) activisme vanuit een anarcho-revolutionaire maatschappijvisie ('de 
beweging') 
IV Anarchisme 
V Rechts-extremisme 
VI Marxistisch-leninistische organisaties, o.m. Socialistische Partij 
VII Trotskisme, o.m. de Socialistische Arbeiderspartij (SAP) 
VIII Sovjet beïnvloeding: Ned. Comité voor Europese Veiligheid en Samenwerking; Ver. Nederland-
USSR, Ver. Nederland-DDR. 
 
2.1.3.4. organisatie 
De nieuwe fenomenen leidden wel tot aanpassingen in de organisatie maar niet tot wijziging van de 
hoofdstructuur van de dienst. De nieuwe verschijningsvormen van het communisme vonden als 
vanzelfsprekend hun behandeling in de sectie BCP van de afdeling B. Het was ook deze sectie die in de 
jaren tachtig in het middelpunt stond van de discussie over de (mate van) bemoeienis van de dienst 
met de CPN. Studentenactivisme werd behandeld in de afdeling 'Front- en Andere organisaties' van de 
afdeling B, BFA. 
Wat de behandeling van het nationale en internationale terrorisme betreft, werd het systeem van de 
verdelende rechtvaardigheid toegepast: een deel daarvan werd toegevoegd aan het takenpakket van 
de afdeling B, een ander deel aan dat van de afdeling C. Bij de afdeling B was het wederom de sectie 
BFA die zich onder het etiket van de 'Andere organisaties' ging bezig houden met de 'Rode Jeugd' 
(later 'Rode Hulp' en 'Rood Verzetsfront') toen deze oorspronkelijk politieke - maoïstische - groepering 
overging tot het niet alleen propageren maar ook aktief uitoefenen van geweld. Daarbij voegden zich 
niet veel later het IRA- en ETA-terrorisme en de Nederlandse sympathie-comités met alle mogelijke 
internationale terroristische bewegingen. 
Ook de afdeling C kreeg haar deel van het terrorisme te behandelen. De sectie die ermee werd belast 
had een interessante ontwikkeling doorgemaakt. Toen de BVD zich in de jaren vijftig indringend ging 
bezig houden met de vraag, of behalve de Russen wellicht ook de Chinezen in ons land spionage 
bedreven, werd er in eerste instantie een kabinetsafdeling voor dat doel in het leven geroepen: K/CH. 
Bij een partiële reorganisatie in 1956 werd K/CH een aparte, zij het kleine, afdeling F. Vervolgens werd 
deze afdeling als sectie CF respectievelijk CFO (bewerking en verwerving) geïncorporeerd in de contra-
inlichtingenafdeling C. Behalve met Chinezen kreeg de sectie te maken met andere 'Oosterlingen' zoals 
communistische en nationalistische Indonesische studenten die in Nederland hun universitaire 
opleiding volgden. Het had dan ook een zekere logica dat de sectie het Zuid-Molukse dossier kreeg 
toegedeeld, ook al ging het daarbij om terrorisme. 
 
Toen het Palestijns terrorisme zich aandiende werd de behandeling daarvan eveneens aan CF/CFO 
toevertrouwd. Daaraan schijnen geen diepere gedachten ten grondslag te hebben gelegen dan de 
redenering, dat een zeker evenwicht tussen de afdelingen B en C gehandhaafd diende te worden. In de 
praktijk kwam het erop neer, dat de afdeling B het 'westerse' terrorisme (IRA. ETA, RAF, RJ) voor haar 
rekening nam, terwijl de afdeling C terrorisme uit het Verre en Midden-Oosten (het Japanse Rode 
Leger, de verschillende Palestijnse terroristische organisaties, Zuid-Moluks terrorisme) behandelde. 
De zaken werden iets overzichtelijker toen bij de reorganisatie van de afdeling C in 1975 de 
verwerkende en verwervende secties, dus ook CF en CFO, werden samengevoegd. Bij de afdeling B 
evenwel bleef de strikte scheiding tussen analyse en rapportage enerzijds en operaties (met 
menselijke bronnen) anderzijds bestaan. De uitwerking van technische bronnen (telefoontaps en 
microfoon-operaties) geschiedde door een sectie van de support-afdeling E ten behoeve van zowel de 
afdeling B als de afdeling C. 
Tegelijk met de reorganisatie van de afdeling C werden voor de hele dienst nieuwe benamingen van de 
onderdelen ingevoerd. Afdeling werd directie en sectie werd afdeling. Gedurende een reeks van jaren 
is de behandeling en bestudering van het nationale en internationale terrorisme op bovenstaande 
manier organisatorisch in de dienst 'opgehangen'. Toch was dat niet zo vanzelfsprekend. Al in 1970 
had het hoofd van de dienst zich afgevraagd, of intern bij de BVD de coördinatie van de anti-
terrorisme-activiteiten wel afdoende was geregeld. Moest er niet een reorganisatie komen?  
 
Pagina 29 van 94 
 

Selectielijst AIVD en voorgangers vanaf 1946 
 
een centrale afdeling Registratie, Documentatie en Archief werd gevormd. Door deze RDA werden de 
decentraal bij de directies geplaatste documentaire medewerkers centraal ‘aangestuurd’. 
De afdeling, vanaf 1975 directie B bleef uiteraard gebruik maken van open bronnen. Zelfs in 
toenemende mate, aangezien alle comités, solidariteitsgroepen, actiegroepen etcetera hun eigen 
publicaties uitbrachten. Om het volgen van de dag- en weekbladen enigszins te stroomlijnen begon 
men in 1969 met een 'persselectie', een knipselkrant waarin aan de belangstelling van de BVD 
gerelateerde onderwerpen werden opgenomen. De operationele activiteiten die voor inside information 
moesten zorgen over communistische, maar geleidelijk aan ook terroristische groeperingen, bleven 
praktisch de gehele periode toevertrouwd aan twee afdelingen. 
 
Een daarvan werkte specifiek in Amsterdam (BOA), de andere werkte landelijk in samenwerking met 
de inlichtingendiensten van de politie (BOP). Daarnaast ging aan het eind van de jaren zestig een 
kleine gespecialiseerde eenheid zich bezig houden met het operationele werk in organisaties van 
radicale studenten en jongeren (BOI). Tussen de operationele afdelingen en de 
verwerkende/rapporterende afdelingen bleef een scheiding (compartimentering) bestaan om de 
beveiliging van de menselijke bronnen zo goed mogelijk te waarborgen. Pas toen binnen de directie B 
de hoofdafdeling BT tot stand kwam, werden binnen BT de inmiddels als verouderd beschouwde 
scheidslijnen doorbroken. BOA en BOP werden in 1989 respectievelijk 1988 opgeheven; met BOI was 
dat al eerder gebeurd. In de werkwijze van de afdeling/directie C trad in 1975 een verandering op, 
toen de voorheen gescheiden secties voor respectievelijk operaties en bewerking werden 
samengevoegd tot afdelingen onder eenhoofdige leiding. Dit bracht een zekere mate van 
decompartimentering met zich mee - zij het uitsluitend binnen de nieuw gevormde afdelingen, niet 
daarbuiten. Ten dienste van de contra-inlichtingentaak bleven de al eerder genoemde 
inlichtingenmiddelen gehanteerd worden. Telefoontaps, microfoon-acties, volg- en observatie-acties, 
benaderingen van personen, raadpleging van reisgegevens bleven de standaardwapens in de strijd 
tegen spionage, al werden ze wel voortdurend verbeterd en verfijnd. 
Tegen terroristische binnen- en buitenlandse organisaties werden dezelfde middelen ingezet, zowel 
door de directie B als door de directie C. Hierbij zij - wellicht ten overvloede - nog eens aangetekend 
dat het middel van de telefoontap nimmer is gebruikt tegen politieke organisaties zoals de CPN of de 
Boerenpartij - hoeveel klikjes aanhangers van dit soort partijen ook op de lijn meenden te horen. Een 
nieuwe ontwikkeling die aanvankelijk vooral de directie C ten goede kwam was het invoeren van de 
computer waartoe in 1972 werd besloten, na een jaar van voorbereidende studie. Enkele jaren lang 
waren datatypisten bezig de honderdduizenden kaarten van ACD/K te converteren en in de computer 
op te slaan. Op 18 januari 1977 werd de computer officieel in gebruik genomen. In eerste instantie 
konden nog slechts de met voorrang ingevoerde slavische namen nageslagen worden - uiteraard ten 
behoeve van de directie C. 
Met name voor de raadpleegbaarheid van de reisgegevens was de computer een uitkomst. Deze 
gegevens hadden betrekking op naar communistisch geregeerde landen uitreizende Nederlanders en 
op uit die landen in Nederland inreizende Oost-Europeanen en (in veel mindere mate) Chinezen. Zij 
waren in de loop der jaren kwantitatief gegroeid tot monsterachtige proporties, waardoor de 
significantie en relevantie van dit soort gegevens recht evenredig was afgenomen. Dat gold zeker na 
1964, toen het CPN-leden door de leiding verboden werd naar de Sovjet-Unie te reizen omdat dat de 
'autonomie' van de CPN in gevaar zou kunnen brengen. Maar de gedachte dat bij uitstek CPN-leden 
zich zouden lenen voor spionage ten gunste van de Sovjet-Unie was toen al lang verlaten, zodat de 
tien-, ja honderdduizenden vastgelegde reisgegevens geen andere betekenis meer hadden dan hun 
benaming aangaf. Hetzelfde gold voor het tienduizenden visumaanvragen bevattende visumbestand. 
Slechts in combinatie met eerder verkregen, aan andere bronnen (bijvoorbeeld een telefoontap) 
ontleende gegevens kregen reis- en visumgegevens in een enkel geval een zekere meerwaarde. 
 
De werkwijze van de afdeling/hoofdafdeling D evolueerde mee met de groei van het aantal 
terroristische en (gewelddadig) activistische groepen en groeperinkjes waarmee de BVD vanaf 
ongeveer het midden van de jaren zestig te maken kreeg. Anders dan de directies B en C, die 
objectgericht ingedeeld waren, was de hoofdafdeling D klantgericht georganiseerd in afdelingen die tot 
taak hadden de beveiliging te bevorderen van respectievelijk 'overheid' (DOB) en 'bedrijfsleven' (DIB). 
Deze organisatievorm bleef gehandhaafd in de in dit hoofdstuk behandelde periode. 
De werkwijze van de afdeling DIB onderging in 1979 een ingrijpende wijziging, beter gezegd 
uitbreiding, toen de affaire-Khan in de publiciteit kwam. De heer Khan was een Pakistaan die 
werkzaam was bij het Ultra Centrifuge project in Almelo en die daar, naar later bleek, zich nogal wat 
bedrijfsgeheimen had toegeëigend ten behoeve van de ontwikkeling van het Pakistaans nucleair 
 
Pagina 31 van 94 
 

Selectielijst AIVD en voorgangers vanaf 1946 
 
ministers, enkele commissarissen van de koningin, alle procureurs-generaal en aan enkele korpschefs. 
Voor zover dat nog nodig was, was een gesprek van Kuipers met minister van Binnenlandse Zaken 
Beernink in mei 1969 een aansporing temeer om relevante informatie over studenten- en 
jongerenactivisme zo snel mogelijk aan de geïnteresseerde autoriteiten toe te sturen. De 'politiek' 
bleek op dit soort informatie te zitten wachten en was dan ook niet zuinig met lof voor de 
berichtgeving van de dienst. Zo kon Kuipers medio 1969 in het Aurora-gezelschap meedelen dat de 
ministers van Binnenlandse Zaken, Justitie en Defensie bijzondere belangstelling aan de dag hadden 
gelegd voor wat de BVD te vertellen had over de gebeurtenissen in de universitaire wereld. Een 
rapport 'Achtergrond onrust studentenwereld' werd bijzonder door de heren geapprecieerd.  
De formule van het bulletin over een speciaal onderwerp en voor een specifieke groep afnemers was 
een succes gebleken en er kwamen er meer. Bijvoorbeeld eind 1969 in de opmaat naar een in 
Amsterdam te houden anti-NAVO-congres, waaraan studenten- en jongerenorganisaties uit buiten- en 
binnenland deelnamen, maar ook een klein jaar later in de weken voorafgaand aan het bezoek aan 
Nederland van de Indonesische president Suharto. Zoals bekend hebben laatstgenoemde bulletins de 
gijzelingsactie in Wassenaar niet kunnen voorkomen, noch heeft anderssoortige berichtgeving van de 
BVD de twee grote gijzelingsacties in 1975 en 1977 kunnen verhinderen. 
Die gang van zaken zette de BVD alleen maar aan tot nog grotere activiteit. Vanaf 1 januari 1978 
stelde de dienst, in dit geval CF, een 'weekbulletin Molukkers' samen dat uiteraard aan de minister van 
Binnenlandse Zaken werd verzonden, maar daarnaast aan een groot aantal afnemers binnen en buiten 
Binnenlandse Zaken. Het laatste nummer van dit weekbulletin verscheen eind november 1982. In zijn 
aanbiedingsbrief aan de minister gaf het hoofd van de dienst, De Haan, een verklaring voor het 
stopzetten van de distributie. 'Dit BVD-bulletin, dat voorheen toen daar aanleiding voor was, inderdaad 
wekelijks werd samengesteld, verschijnt tegenwoordig nog slechts sporadisch, hoewel de naam ter 
wille van de continuïteit is gehandhaafd'. Op dat moment en in de daarop volgende jaren was het 
gevaar van een nieuwe explosie van Zuid-Moluks geweld inderdaad sterk verminderd. 
 
De BVD-berichtgeving over studentenzaken was al eerder stopgezet. Midden juni 1975 verzond de 
dienst de laatste 'regeringsbrief' over dat onderwerp: 'Landelijke demonstratie tegen verlenging van de 
"studentenstops" '. De fakkel werd in datzelfde jaar overgenomen door het ministerie van Onderwijs en 
Wetenschappen, dat vanaf oktober voor eigen gebruik een 'Bulletin Studentenpolitiek' ging 
samenstellen, geheel uit open bronnen. 
Zoals al opgemerkt in de inleiding van deze paragraaf, had de externe berichtgeving over terrorisme 
(met uitzondering van het Zuid-Molukse) en spionage een meer ad hoc karakter. Informatie over die 
onderwerpen werd wel degelijk uitgewisseld met nationale en internationale instanties waarmee de 
BVD samenwerkte, maar uit het oogpunt van informatieen bronbescherming werd daarbuiten extern 
weinig gerapporteerd. Pas vanaf 1975 kwam het Maandoverzicht enigszins tegemoet aan de behoefte 
aan informatie over het ook toen actuele onderwerp terrorisme. 
Eveneens in 1975 wijdde de dienst een uitgebreide beschouwing aan de Rode Hulp: de voornaamste 
figuren daarin, de onderlinge tegenstellingen, de verwachtingen voor de komende periode van 
ongeveer een jaar. Ook de internationale relaties van deze groepering met onder meer de Rote Armee 
Fraktion en de IRA kwamen daarbij aan bod. De arrestatie van de vier Syriërs die de Warschau-expres 
hadden willen gijzelen kwam, nog steeds in het jaar 1975, tamelijk uitgebreid aan de orde. Wellicht 
had dat te maken met het feit, dat de dienst in die affaire succesvol had kunnen optreden. Dat het 
Maandoverzicht noch in december 1975 noch in het gehele jaar 1976 ook maar enige aandacht 
besteedde aan de Molukse gijzelingsacties te Wijster en Amsterdam, kan dan misschien te maken 
hebben met de omstandigheid dat de BVD met betrekking tot deze acties over geen enkele 
voorwetenschap had beschikt. De Zuid-Molukse acties van mei 1977 kregen overigens in het 
Maandoverzicht wel de aandacht die ze verdienden, al had de dienst ook deze terroristische acties niet 
kunnen voorkomen. 
Het Maandoverzicht had toen overigens zijn langste tijd gehad. Zoals al eerder uiteengezet, was het 
oorspronkelijk bedoeld geweest om de politieverbindingen op de hoogte te houden van ontwikkelingen 
op gebieden van gemeenschappelijk belang. In de eerste twintig jaar na de Tweede Wereldoorlog 
waren dat voornamelijk ontwikkelingen geweest in de CPN en haar nevenorganisaties. In de periode 
daarna had de diversificatie van objecten aanleiding gegeven tot andere manieren van berichtgeving, 
zoals de bulletins op diverse terreinen, waardoor de functie van het Maandoverzicht wat werd 
uitgehold.  
Om toch een geregelde informatie-lijn met de politieverbindingen, maar ook met andere afnemers in 
stand te houden, werd in 1978 met instemming van de minister van Binnenlandse Zaken besloten, in 
het vervolg een Kwartaaloverzicht uit te brengen. 
 
Pagina 33 van 94 
 

Selectielijst AIVD en voorgangers vanaf 1946 
 
De werkgroep boog zich over problemen die te maken hadden met de verkenning en de ruiming 
van explosieven. 
3. de werkgroep evaluatie onder leiding van Justitie. Voor de BVD hadden hierin zitting het hoofd van 
het Kabinet (HK) en het hoofd van de sub-directie BV. In deze werkgroep ging het om het 
formuleren van een voorstel om te komen tot evaluatie en beoordeling van berichten over 
terroristische acties - een en ander met het oog op te nemen maatregelen van beveiliging en 
bewaking. 
4. de werkgroep recherche-onderzoek van aanslagen met explosieven, onder leiding van Justitie. 
Voor de BVD had hierin PHE zitting, die in een bepaalde periode binnen de dienst als eerste opvang 
en coördinator fungeerde op het gebied van terroristische meldingen. 
5. de commissie beveiliging burgerluchtvaart onder leiding van Justitie. Ook hierin had DIB zitting. 
Het ging in deze commissie om het verzamelen en evalueren van berichten met betrekking tot 
(voorgenomen) vliegtuigkapingen. 
6. de commissie toezicht Arabieren. Ook hierin had Justitie de leiding. Verder waren Buitenlandse 
Zaken, de CRI en de Koninklijke Marechaussee in de commisie vertegenwoordigd. Voor de BVD 
had CFO er zitting in. De taak van de commissie bestond er in, de vraag te beantwoorden op welke 
manier men het toelatingsbeleid ten aanzien van met name Arabieren zou kunnen verscherpen.  
7. de commissie ad hoc bomaanslagen Rotterdam/Eindhoven/Utrecht onder leiding van een officier 
van justitie uit Rotterdam. In de commissie hadden recherchechefs uit degenoemde plaatsen 
zitting; voor de BVD was dat BFA, omdat de genoemde aanslagen uit de hoek van de 'Rode Jeugd' 
kwamen. 
Uit het onder 7. genoemde ad hoc-gezelschap kwam na enige tijd het instituut van de Landelijk Officier 
van Justitie (LOVJ) voort, die landelijk bevoegdheid kreeg op het gebied van de opsporing en 
vervolging van politiek gemotiveerde geweldsmisdrijven.  
 
Met de LOVJ kreeg de BVD op den duur een hechte relatie, evenals met de officier van justitie die 
speciaal was aangewezen voor de opsporing en vervolging van spionage. Later, aan het eind van de 
jaren tachtig, werden die twee functies samengevoegd, waardoor de BVD alle zaken waaraan een 
justitiële kant zat, met één LOVJ kon bespreken. 
Naast de door de opkomst van het terrorisme intensiever wordende relatie met Justitie (CRI/ICBZ, 
LOVJ) bleef uiteraard de relatie met de inlichtingendiensten van Rijks- en Gemeentepolitie, de 
'politieverbindingen', een belangrijke pijler van het BVD-werk. In 1979 werd de relatie BVD-Politie door 
een werkgroep onder leiding van het hoofd van de dienst nog eens tegen het licht gehouden. Het 
resultaat daarvan was een document geheten 'Aanbevelingen Plaatselijke Inlichtingendienst' (APID), 
waarin afspraken en procedures in het kader van de samenwerking waren vastgelegd. Eind oktober 
1979 ging de minister van Binnenlandse Zaken met deze APID accoord. 
De grote aandacht die de nieuwe objecten opeisten stond er niet aan in de weg dat de 'oude' 
onderwerpen de belangstelling bleven houden. Dat gold zowel voor de dienst zelf als voor 'de politiek'. 
Zo deed minister-president P.J.S. de Jong in 1970 aan het hoofd van de dienst het uitdrukkelijke 
verzoek, de contacten met de bonden van werknemers en werkgevers 'naar vermogen te 
onderhouden'. Zoals in het vorig hoofdstuk uiteengezet, hadden deze contacten vooral tot doel elkaar 
op de hoogte te houden van pogingen van communistische kant om te infiltreren in de 'bona fide' 
vakbeweging. Onder meer over dat onderwerp had Kuipers eind 1971 een levendige gedachtewisseling 
met de leiding van het Christelijk Nationaal Vakverbond (CNV). 
Ook met de nationale 'zusterdiensten', de drie militaire diensten en de Buitenlandse Inlichtingendienst, 
bleef de BVD ook in de hier behandelde periode zijn nu eens wat meer, dan eens wat minder 
intensieve relatie onderhouden. Gedurende een aantal jaren in de eerste helft van de jaren zeventig 
nam de BVD een deel van de taak van de Buitenlandse Inlichtingendienst over. Laatstgenoemde dienst 
was in 1970 formeel opgeheven en als Inlichtingendienst Buitenland (IDB) geplaatst onder de minister 
van Defensie. De IDB zou zich alleen nog maar bezig houden met operationele werkzaamheden. 
Analyse en rapportage werden ondergebracht bij de Stafafdeling Buitenlandse Politiek (SBP) van de 
BVD. SBP was in het begin van de jaren zestig opgericht om met name de operationele medewerkers 
van de dienst te voorzien van ideologische achtergrondgegevens betreffende het internationale en 
nationale communisme. Geleidelijk verbreedde deze taak zich tot het signaleren van in de eerste 
plaats voor de BVD relevante internationale ontwikkelingen. Bovengenoemde constructie heeft nog 
geen twee jaar stand gehouden. De IDB ging in 1972 terug naar Algemene Zaken en ging op termijn 
ook weer zelf de analyse en rapportage ter hand nemen. Tussen SBP en de collega-analisten van de 
IDB groeide een redelijk goede verstandhouding. Toen in de jaren tachtig de IDB in omvang fors werd 
gereduceerd kwamen gedachten op over 'cohabitatie' van de twee diensten. 
 
Pagina 35 van 94 
 

Selectielijst AIVD en voorgangers vanaf 1946 
 
2.1.3.8. coördinatie 
In het vorige hoofdstuk is opgemerkt, dat per 15 april 1956 de Commissie voor Coördinatie werd 
vervangen door een functionaris, de Coördinator van de Inlichtingen- en Veiligheidsdiensten. 
Gedurende een reeks van jaren werd deze functie waargenomen door gepensioneerde hoge militairen, 
in casu vice-admiraals b.d. Pas in 1983 werd een (overigens ook gepensioneerd) opperofficier van de 
Koninklijke Landmacht in die functie benoemd. Nadat in 1987 de drie militaire diensten (althans in 
theorie) tot één dienst waren samengevoegd, bleef er voor de coördinator aanzienlijk minder te doen 
over. In 1990 verzocht hij dan ook, van zijn functie te worden ontheven. Na de vier bovengenoemde 
militaire coördinatoren werd per 1 januari 1991 voor het eerst een 'burger' benoemd tot Coördinator 
van de Inlichtingen- en Veiligheidsdiensten waarvan er toen nog drie waren: de Inlichtingendienst 
Buitenland, de Militaire Inlichtingendienst en de BVD. De nieuw benoemde Coördinator was de 
secretaris-generaal van het ministerie van Algemene Zaken mr. R.J. Hoekstra. 
Vanaf de instelling van het Comité Verenigde Inlichtingendiensten Nederland (CVIN) in mei 1957 was 
de Coördinator daarvan de voorzitter. Conform zijn instellingsbeschikking had het CVIN geïntegreerde 
rapportage aan de regering te verzorgen, met name in tijden van internationale spanning. Zo was de 
CVIN-zitting van 30 november 1973 geheel gewijd aan de situatie in het Midden-Oosten en besprak 
men in dit gremium begin december 1980 de situatie in Polen. 
Al snel na zijn aantreden stuurde Coördinator generaal-majoor b.d. F.H. Alkemade in januari 1984 een 
brief aan de leden van het CVIN waarin hij een discussie aankondigde over het 'verloop van de CVIN-
vergaderingen in het algemeen'. Die leden waren op dat moment: 
 het hoofd van de IDB 
 het hoofd van de BVD 
 de hoofden van de drie militaire diensten 
 het hoofd van de Afdeling Inlichtingen en Veiligheid van de Defensiestaf 
 een vertegenwoordiger van het ministerie van Buitenlandse Zaken 
 
Een maand later stuurde Alkemade hen een 'concept-regeling CVIN-vergaderingen' toe waarin hij zijn 
visie op taak en functioneren van het CVIN uiteenzette. Als externe taak zag hij - overigens conform 
de oude instellingsbeschikking - het vervaardigen van samenvattende rapportages ten behoeve van de 
regering; de interne taak moest naar zijn mening bestaan uit het op elkaar afstemmen van de taken 
van de instanties die in het CVIN participeerden. De vergaderingen zouden naar zijn mening eenmaal 
per maand moeten plaats vinden, voorafgegaan door een 'voor-CVIN' waaraan materiedeskundigen 
van de deelnemende partijen zouden deelnemen. Vanaf 1984 behandelde het CVIN naast de 
genoemde zaken ook de concept-teksten die uiteindelijk uitmondden in de Wet op de Inlichtingen- en 
Veiligheidsdiensten. 
Deels met een politiek sturende taak, maar vooral met een coördinerende taak werd in 1976 de 
Ministeriële Commissie voor de Inlichtingen- en Veiligheidsdiensten (MICIV) in het leven geroepen. De 
MICIV bestond uit de minister-president als voorzitter en voorts uit de ministers van Buitenlandse 
Zaken, Binnenlandse Zaken en Koninkrijksrelaties, Justitie, Defensie, Financiën en Economische Zaken. 
De voornaamste taak van de commissie is het op het hoogste politieke niveau bepalen van het 
algemene beleid van en de coördinatie tussen de inlichtingen- en veiligheidsdiensten. In de loop van de 
tijd is het CVIN (mede) gaan functioneren als ambtelijk voorportaal van de MICIV. 
 
2.1.3.9. politieke sturing 
Vanaf het ontstaan van de dienst hebben de hoofden van de BVD altijd een regulier en soms zeer 
frequent contact gehad met de minister van Binnenlandse Zaken en/of de secretarisgeneraal van dat 
departement. Wat daarbij opvalt is dat de leiding van de dienst zich bij het aanpakken van nieuwe 
onderwerpen terughoudend opstelde, terughoudender dan de minister. 
In 1968 bijvoorbeeld was Kuipers van mening dat de bemoeienis van de dienst met het 
studentenradicalisme een gevoelige zaak was waarin omzichtig moest worden gemanoeuvreerd. 
Minister van Binnenlandse Zaken Beernink daarentegen, daarin bijgevallen door zijn ambtgenoot van 
Onderwijs en Wetenschappen, huldigde het standpunt dat in dit geval er sprake was van een normale 
activiteit van de BVD.  
Een kwestie waarbij opeenvolgende ministers van Binnenlandse Zaken een sturende rol hebben 
vervuld was de vraag, of en in hoeverre de BVD zich nog met de CPN zou moeten bemoeien.  
 
 
Pagina 37 van 94 
 

Selectielijst AIVD en voorgangers vanaf 1946 
 
2.1.4. BINNENLANDSE VEILIGHEIDSDIENST (1989 - 2002) 
Anders dan wel is gedacht vond de grote reorganisatie van de jaren 1989-1990 niet zijn oorzaak in het 
einde van de Koude Oorlog. Toen in november 1989 de Berlijnse Muur werd neergehaald was het 
proces van reorganisatie al lang gaande. Wel heeft het einde van de Koude Oorlog uiteraard invloed 
gehad op de inhoud van de BVD-taken in het laatste decennium van de twintigste eeuw. De CPN hief 
zichzelf op, de Sovjet-Unie viel uiteen, in Rusland was de communistische partij, ooit het ideologisch 
centrum van de communistische wereldbeweging, zelfs enige tijd verboden. De DDR hield op te 
bestaan en haar grondgebied werd deel van een herenigd Duitsland; de satellietstaten maakten zich 
los van Rusland en van hun traditionele communistische regimes; Joegoslavië viel uiteen. 
Het was tegen de achtergrond van, maar niet veroorzaakt door deze ontwikkelingen dat de 
reorganisatie van de BVD zich in de jaren 1989-1990 voltrok. Daarbij moet aangetekend worden, dat 
in de dienst de noodzaak van verandering al veel langer was onderkend. Eigenlijk al vanaf zijn 
aantreden als hoofd van de dienst in 1977 stelde De Haan zichzelf en zijn medewerkers de vraag of de 
dienst wel de juiste prioriteiten stelde en of bijvoorbeeld de grote aandacht voor de CPN cum annexis 
niet beter besteed kon worden aan extremistische Zuid-Molukse jongeren. Ook de rapportage, die een 
belangrijke rol speelde in de relatie met de buitenwereld, werd kritisch bezien. Het Maandoverzicht 
werd omgezet in modern ogend en ook inhoudelijk aangepast Kwartaaloverzicht. Meer dan voorheen 
vroeg de leiding van de dienst zich af, aan welk soort informatie bijvoorbeeld andere departementen 
behoefte hadden. De zekerheden van de eerste decennia na de Tweede Wereldoorlog hadden plaats 
gemaakt voor het besef dat er buiten de dienst veel aan het veranderen was, en dat de dienst daarin 
mee zou moeten gaan. 
In 1984 kwam dat meer expliciet aan de orde. In juni van dat jaar belegde De Haan een conferentie 
met het leidinggevend kader van de dienst over de toekomst van de BVD. De conclusies van deze 
zogenaamde Wolfheze-conferentie werden samengevat in een achttal punten, die blijk gaven van een 
kritische instelling tegenover het functioneren van de eigen dienst. Na een algemene opmerking dat de 
dienst opereerde in een veranderende omgeving, wat bij leiding en medewerkers een open oog èn de 
noodzakelijke flexibiliteit veronderstelde, kwam de hierboven genoemde kwestie van de 
prioriteitstelling weer uitgebreid aan de orde. In dat kader moest het interne besluitvormingsproces 
verbeterd worden en leiden tot wat genoemd werd een 'geïntegreerde besluitvorming', met name met 
het oog op de allocatie van mensen en middelen. Kritisch werd in dit kader ook gekeken naar 'het 
opstapelen van massagegevens' ; deze projecten, zoals het vastleggen van reisgegevens, dienden 
grondig doorgelicht te worden. Besloten werd om in het najaar van 1984 te beginnen met de 
realisering van een geïntegreerde dienstplanning voor het begrotingsjaar 1985. Een factor die daarbij 
een rol speelde was ongetwijfeld het feit dat in het kader van de opgelegde bezuinigingen de omvang 
van de BVD de 688 personen niet te boven mocht gaan. Het woord reorganisatie is tijdens deze 
conferentie evenwel nauwelijks gevallen. Men had met elkaar vastgesteld, dat 'de doelstelling en de 
hoofdtaken van de BVD kunnen worden beschouwd als een vast gegeven' en dat daaruit de organisatie 
van de dienst grotendeels als het ware natuurlijkerwijs volgde. 
 
Verschuiving in prioriteiten zou echter wel consequenties kunnen hebben voor de organisatie. In 
januari 1985 werd een serieuze start gemaakt met de integrale planning. Er werden mensen voor vrij 
gemaakt (de 'taakgroep') en er kwam een externe deskundige om die taakgroep te begeleiden. 
Onafhankelijk daarvan werd in hetzelfde jaar de behandeling van alle vormen van terrorisme 
geconcentreerd bij de directie B in een hoofdafdeling BT. 
In januari 1986 vertrok De Haan naar Brussel om daar hoofd te worden van het Beveiligingsbureau 
van de Europese Commissie. Hij werd per 1 februari opgevolgd door zijn plaatsvervanger A. Blom. 
Onder diens leiding kwam in de dienst een gedachtewisseling op gang over 'de BVD in de jaren 
negentig'. In maart 1987 gaf een directeurenconferentie, te vergelijken met de Wolfheze-conferentie 
van 1984, in dat kader de aanzet tot enerzijds een informatievoorzieningsplan en anderzijds een 
beleidsnotitie waarin 'het strategisch beleid voor de komende jaren' zou worden vastgelegd. De 
discussie met minister van Binnenlandse Zaken drs. C.P. van Dijk over de nota 'Strategische 
Beleidsbepaling BVD' kwam in de loop van 1987 geleidelijk op gang en werd begin 1988 voortgezet. 
Door een samenloop van factoren werd de afronding van die discussie, en zeker de uitvoering van de 
in de nota neergelegde voorstellen echter sterk afgeremd. Daar was om te beginnen het gerucht dat 
minister-president drs. R.F.M Lubbers de BVD veel te groot zou vinden en niet kon inzien waarom de 
BVD niet als alle andere ambtelijke diensten zou kunnen afslanken, zoals onder meer de 
Inlichtingendienst Buitenland al had gedaan. Daar was bovendien de omstandigheid dat er onder het 
personeel gemurmureerd werd tegen 'al die veranderingen' en dat - veel ernstiger - er een complete 
 
Pagina 39 van 94 
 

Selectielijst AIVD en voorgangers vanaf 1946 
 
Speciaal voor de inlichtingendiensten van de politie, altijd een belangrijke relatie van de dienst, begon 
de BVD in 1997 met het uitgeven van een Nieuwsbrief Hermandad - dit ter vervanging van de 
Maandoverzichten waarvan de uitgave was stopgezet. De soms wat breedvoerige 'regeringsbrieven' 
werden op termijn opgevolgd door meer zakelijke adhoc-rapportages en door ambtsberichten, met 
name aan het Openbaar Ministerie, op basis waarvan politie en Justitie opsporing en vervolging van 
strafbare feiten konden starten. 
Een laatste innovatie op het gebied van de externe communicatie was het verschijnen van de BVD op 
de website van Binnenlandse Zaken. In september 1997 waren daar te vinden het Jaarverslag 1996, 
de brochure 'Zicht op de BVD' en het rapport 'Proliferatie van massavernietigingswapens'.  
 
2.1.4.3. relaties (nationaal) 
Zoals hierboven al was gebleken op het gebied van de externe communicatie, was het nauwer 
aanhalen van de banden met het 'moederdepartement' bewust beleid van de minister en van het hoofd 
van de dienst. In die context kreeg laatstgenoemde zitting in de Bestuursraad van Binnenlandse 
Zaken, het college van directeuren-generaal dat eenmaal per week vergadert onder leiding van de 
secretaris-generaal. 
  
Behalve de geïntensiveerde relaties met (onderdelen van) het eigen departement onderhield en zo 
mogelijk verbeterde de dienst de van oudsher bestaande relaties, zoals die met Justitie, de politie en 
de 'zusterdiensten' Inlichtingendienst Buitenland (IDB) en Militaire Inlichtingendienst (MID). De relatie 
met de politie, die traditioneel te lijden had gehad van het feit dat er twee politie-ministeries waren, 
werd beter toen Binnenlandse Zaken het enige politiedepartement was geworden en de politie in 
regio's werd opgedeeld. Per regio sloot de BVD convenanten met de desbetreffende 
inlichtingendiensten, de Regionale Inlichtingendiensten (RID-en). De eerste twee van die convenanten 
sloot de BVD in 1994 met de politieregio's Utrecht en Gelderland-Zuid. Ook met de MID werd in 1994 
een convenant betreffende de samenwerking getekend. Met het hoofd van de IDB stelde het hoofd van 
de BVD eind 1989 een nota op over de samenwerking in de toekomst. Zoals bekend strekte die 
toekomst zich niet verder uit dan tot 1 januari 1994 toen de IDB werd opgeheven. Voor zover dat 
binnen de wettelijke grenzen mogelijk was, werden de taken van de IDB overgenomen door de beide 
overblijvende diensten MID en BVD. Om beter voeling te kunnen houden met de buitenwereld en het 
maatschappelijk draagvlak van de dienst te vergroten werd met instemming van minister Dales een 
Klankbordgroep samengesteld uit vertegenwoordigers van politiek, bestuur, wetenschap, religie en 
cultuur. Deze Klankbordgroep is enige keren bijeen geweest, maar is na enige tijd in stilte uit het zicht 
verdwenen. 
 
2.1.4.4. relaties (internationaal) 
De gevolgen van het einde van de Koude oorlog deden zich met enige nadruk gelden in de sfeer van 
de internationale relaties van de BVD. De in het vorige hoofdstuk genoemde bi- en multilaterale 
betrekkingen bleven bestaan en werden aangevuld met - eerst nog voorzichtige - contacten met 
landen van het voormalige Warschau Pact. Hongarije was het eerste land dat begin december 1990 
vanuit Nederland werd bezocht door de minister van Binnenlandse Zaken, vergezeld door de directeur 
Staatsveiligheid van de Binnenlandse Veiligheidsdienst. Daarna werden in de eerste helft van de jaren 
negentig in rap tempo contacten gelegd met de diensten van andere Midden- c.q. Oost-Europese 
landen. Ook en vooral omdat minister Dales daaraan grote waarde hechtte speelde de BVD een 
initiërende en faciliterende rol bij het tot elkaar brengen van deze diensten in de Midden-Europa 
Conferentie (MEC). De boodschap van de BVD daarbij was, dat het in een democratisch land mogelijk 
is, een veiligheidsdienst democratisch te legitimeren en te controleren. 
Behalve dat de relatiekring van de dienst hierdoor een aanzienlijke uitbreiding onderging, was de 
nieuwe post-Koude Oorlog-situatie voor de BVD aanleiding de internationale relaties op een meer 
structurele basis te gaan onderhouden. Daartoe kwamen er enkele Inlichtingenofficieren Buitenlandse 
Relaties (IBR) die de diensten van de Europese nabuurlanden (ruim genomen) stelselmatig zouden 
gaan bezoeken. Een echt novum voor de BVD was het accrediteren van liaison-medewerkers in enkele 
strategisch geachte hoofdsteden: Washington, Singapore, Amman, Caracas en als (voorlopig ?) laatste 
Moskou. Aan het eind van de twintigste eeuw is informatiebeveiliging een steeds dringender noodzaak 
gebleken. Internationaal overleg daarover vindt plaats in het zogenaamde G5-overleg, waaraan 
behalve Duitsland, Frankrijk, het Verenigd Koninkrijk en Zweden ook Nederland deelneemt. 
 
 
Pagina 41 van 94 
 

Selectielijst AIVD en voorgangers vanaf 1946 
 
2.1.5. ALGEMENE INLICHTINGEN- EN VEILIGHEIDSDIENST 2002 - 
HEDEN 
 
Met de invoering van de WIV 2002 kreeg de AIVD een nieuwe taak: de inlichtingentaak buitenland. Om 
die reden bracht de WIV 2002 een naamsverandering met zich mee van Binnenlandse Veiligheidsdienst 
(BVD) naar Algemene Inlichtingen- en Veiligheidsdienst. De AIVD is sinds medio 2002 een 
gecombineerde inlichtingen- en veiligheidsdienst. Dat wil zeggen dat de AIVD informatie mag 
verzamelen om de nationale veiligheid te beschermen (defensief) en tegelijkertijd inlichtingen in het 
buitenland mag verzamelen (offensief). 
 
3
2.1.5.1. Wetgeving 
Het Koninklijk Besluit (KB) dat in 1949 de taken van de Binnenlandse Veiligheidsdienst (BVD), de 
Buitenlandse Inlichtingendienst (BID) en de militaire inlichtingendiensten formuleerde en hun 
onderlinge samenwerking en de samenwerking met het OM en de Politie regelde, werd niet 
gepubliceerd en geclassificeerd als ‘vertrouwelijk’. Naar verluidt, was de belangrijkste reden hiervoor 
dat de BID wilde voorkomen dat bekend zou worden dat Nederland in het buitenland spioneerde. Het 
KB werd wel ter vertrouwelijke inzage gelegd bij de Eerste en Tweede Kamer. 
Op aandringen van de Tweede Kamer werd het KB in 1972 uiteindelijk toch gepubliceerd.  
In 1975 nam de Tweede Kamer een motie aan dat het ‘in verband met de democratische controle op 
de inlichtingen- en veiligheidsdiensten van belang is de taak, organisatie, werkwijze en samenwerking 
van die diensten een wettelijke grondslag te geven’. De regering achtte het mogelijk om zo’n wettelijke 
regeling te maken ‘zonder de doelmatigheid van het optreden van de diensten te schaden’. De regering 
stelde een interdepartementale commissie in, die in 1981 een wetsontwerp opleverde dat de basis zou 
vormen voor de eerste Wet op de inlichtingen- en veiligheidsdiensten (WIV 1987). 
Deze beknopte wet leek inhoudelijk sterk op het KB, waarvan in de juridische literatuur al was gesteld 
dat het niet voldeed aan de eisen van het Europese Verdrag voor de Rechten van de Mens (EVRM). 
Ook die nieuwe WIV zou daarom, volgens mensenrechtendeskundigen, de toets aan het EVRM 
waarschijnlijk niet doorstaan. Het KB zou teveel ruimte bieden voor inbreuken op de persoonlijke 
levenssfeer. In 1991 kwam de Europese Commissie voor de Rechten van de Mens (ECRM) tot de 
conclusie dat het KB inderdaad niet voldeed aan het EVRM. Het KB was ondertussen vervangen door 
de WIV 1987, maar de kritiek van het ECRM was evengoed op de WIV van toepassing. Het KB maakte 
volgens het ECRM onvoldoende duidelijk in welke omstandigheden en onder welke voorwaarden de 
diensten bevoegd waren een onderzoek te verrichten. Ook was het toezicht op de diensten door de 
Vaste commissie voor de inlichtingen- en veiligheidsdiensten van de Tweede Kamer en de Nationale 
ombudsman niet in het KB vastgelegd. Dat was volgens de ECRM in strijd met artikel 8 EVRM (recht op 
eerbiediging van privéleven, familie- en gezinsleven). 
 
In 1994 bevestigde de Afdeling bestuursrechtspraak van de Raad van State dat de WIV 1987 
inderdaad niet aan het EVRM voldeed, in twee zaken die waren aangespannen door de heren Van 
Baggum en Valkenier. De Afdeling bestuursrechtspraak oordeelde dat de WIV onvoldoende duidelijk 
maakte wanneer de BVD persoonsgegevens mocht verzamelen, registreren en verstrekken. Ook 
maakte de wet onvoldoende duidelijk welke bevoegdheden de BVD daarbij mocht inzetten. Dit was 
volgens de Afdeling in strijd met artikel 8, tweede lid, van het EVRM, dat voorwaarden formuleert 
waaronder een inmenging in de persoonlijke levenssfeer gerechtvaardigd kan zijn. Er moet dan sprake 
zijn van een legitiem doel (in dit geval de nationale veiligheid), de inmenging moet bij wet zijn 
voorzien en noodzakelijk zijn in een democratische samenleving. Deze voorwaarden waren in de jaren 
’80 met betrekking tot I&V-diensten nader uitgewerkt door het EHRM, met name in de uitspraken 
Malone, Leander en Klass. 
 
De Afdeling constateerde dat de artikelen 16 juncto 8, tweede lid, van de WIV 1987 wel aangaven over 
welke categorieën van personen de BVD gegevens mocht verzamelen, maar niet onder welke 
omstandigheden, en ook niet welke middelen de BVD daarbij mocht inzetten. Volgens de Afdeling was 
er daarmee geen deugdelijke wettelijke grondslag voor inmenging in de persoonlijke levenssfeer door 
de BVD, en was de WIV in strijd met artikel 8 van het EVRM. Door de onvolledige wettelijke regeling 
kon de Afdeling geen inhoudelijk oordeel geven over de vraag of de minister terecht had geweigerd om 
te melden of de BVD gegevens over Van Baggum en Valkenier had verzameld, en zo ja, of de minister 
terecht had geweigerd om Van Baggum daar inzage in te verlenen. De Afdeling oordeelde verder dat 
personen over wie gegevens werden verzameld geen ‘daadwerkelijk rechtsmiddel’ in de zin van artikel 
                                                
3 Dit hoofdstuk gebaseerd op Hfst. 3 van het Rapport van de Evaluatiecommissie.  Evaluatie Wet op de inlichtingen- en 
veiligheidsdiensten 2002: Naar een nieuwe balans tussen bevoegdheden en waarborgen, december 2013. Voor de bijbehorende 
noten zij verwezen naar dit rapport. 
 
Pagina 43 van 94 
 

Selectielijst AIVD en voorgangers vanaf 1946 
 
De Minister van Binnenlandse Zaken en Koninkrijksrelaties (BZK) vatte het doel van de WIV als volgt 
samen tijdens de plenaire behandeling van het wetsvoorstel in de Eerste Kamer: ‘In het belang van de 
nationale veiligheid moeten wij kunnen beschikken over goed toegeruste diensten en middelen die 
deze diensten ter beschikking staan om hun taken effectief te kunnen vervullen. De democratische 
rechtsstaat stelt eisen aan de voorzienbaarheid, transparantie en controle van overheidsoptreden en 
de bescherming van grondrechten.’  
De minister was van mening dat het spanningsveld tussen deze twee polen tijdens de behandeling in 
de Tweede en Eerste Kamer diepgravend was verkend, en dat het gelukt was om daar een evenwicht 
tussen te vinden. De wet zou model kunnen staan voor de wetgeving in veel andere Europese landen, 
vond de minister. 
 
Het ging dus om het vinden van een balans tussen twee fundamentele belangen: het beschermen van 
de nationale veiligheid enerzijds en de beginselen van de democratische rechtsstaat anderzijds. De wet 
moest daarom de inlichtingen- en veiligheidsdiensten in staat stellen om de van hen gevraagde 
bijdrage aan de bescherming van de nationale veiligheid te leveren. Tegelijk vroeg het 
noodzakelijkerwijs geheime karakter van het werk van de diensten, waarbij soms inbreuk wordt 
gemaakt op grondrechten, om een stevige inbedding in de democratische rechtsstaat. 
Een manier om de juiste balans te vinden zocht de wetgever in het zo precies mogelijk vastleggen van 
de manier waarop en de voorwaarden waaronder de diensten in het geheim gegevens mogen 
verzamelen. Dit sluit aan bij het criterium ‘voorzien bij wet’ dat een vereiste is bij de rechtvaardiging 
van inbreuken op grondrechten die beschermd worden door het EVRM. In de jurisprudentie over artikel 
8 van het EVRM (recht op privacy) is de voorzienbaarheid van overheidsoptreden een belangrijk 
element. 
De Afdeling bestuursrechtspraak van de Raad van State had in de zaken Van Baggum en Valkenier 
uitgesproken dat de WIV 1987 op dit punt duidelijk tekortschoot. 
 
Een tweede manier om de juiste balans te vinden was het vergroten van de controleerbaarheid van het 
handelen van de diensten. De nieuwe wet zou de mogelijkheden voor controle door het parlement en 
andere instanties verstevigen, aldus de regering, waarbij vooral de oprichting van de CTIVD met haar 
vergaande onderzoeksbevoegdheden in het oog sprong. Ook andere vernieuwingen zoals de 
notificatieplicht en de jaarverslagen van de diensten moesten de controleerbaarheid vergroten. 
 
Sinds 2002 is de WIV slechts in beperkte mate gewijzigd. Naast enkele meer wetstechnische 
wijzigingen zijn er twee inhoudelijke wijzigingen aangebracht: de wijziging van de taakstelling van 
AIVD en MIVD als gevolg van hun rol in het nieuwe Stelsel bewaken en beveiligen en de uitbreiding 
van het toepassingsgebied van de WIV per 10 oktober 2010 tot de BES-eilanden. 
In 2006 heeft de regering een vrij omvangrijk voorstel tot wijziging van de WIV bij de Tweede Kamer 
ingediend. Dit moest in de eerste plaats leiden tot betere mogelijkheden om onderzoek te doen naar 
terroristische gevaren. De directe aanleiding hiervoor waren de bomaanslagen in Madrid op 11 maart 
2004. Daarom wordt dit wetsvoorstel ook wel het post-Madrid wetsvoorstel genoemd. Het bepaalde 
dat bestuursorganen en bepaalde categorieën van personen en instanties (werkzaam in de sector 
financiële dienstverlening en de sector vervoer) verplicht konden worden om gegevens te verstrekken 
aan de AIVD en de MIVD. Er was ook een wijziging voorzien van de bevoegdheden tot het opvragen 
van abonnee- en verkeersgegevens bij providers. 
 
Het voorstel werd aangenomen door de Tweede Kamer, maar in de Eerste Kamer riep met name het 
stelsel van verplichte informatieverstrekking de nodige vragen op. De Eerste Kamer vroeg het College 
bescherming persoonsgegevens (CBP) om advies over het wetsvoorstel. Het CBP was niet overtuigd 
van de noodzaak van de verplichte gegevensverstrekking en had ook vragen met betrekking tot de 
subsidiariteit en proportionaliteit in relatie tot de huidige bevoegdheden van de diensten. Het CBP had 
verder kritiek op een voorgestelde bepaling over data-analyse, en op het ontbreken van een 
beveiligingsbepaling en een evaluatie- en/of horizonbepaling. 
 
De Minister van BZK reageerde uitvoerig op het advies, maar in de Eerste Kamer bleven twijfels 
bestaan over de ‘checks and balances’ en over de balans tussen privacy en veiligheid. Enkele fracties 
vonden de diverse voorstellen onvoldoende onderbouwd, waardoor een goede afweging van de 
proportionaliteit en subsidiariteit niet gemaakt kon worden. Verder werden vragen gesteld over het 
verplichte karakter van gegevensverstrekking, de financiële gevolgen hiervan, de garanties voor de 
bescherming van gegevens, de aanwijzing van gegevens bij algemene maatregel van bestuur, en de 
relatie met artikel 8 EVRM en artikel 10 Grondwet.88 De regering heeft hierop in 2011 besloten het 
wetsvoorstel in te trekken. 
Het wetsvoorstel bevatte ook een aantal bepalingen waarop geen (ernstige) kritiek werd geuit. De 
regering kondigde aan dat deze niet-controversiële onderdelen in een nieuw wetsvoorstel worden 
opgenomen, waarin ook een aantal bevindingen uit het CTIVD-toezichtrapport nr. 28 op het terrein 
van Signals Intelligence zouden worden meegenomen  
 
Pagina 45 van 94 
 

Selectielijst AIVD en voorgangers vanaf 1946 
 
 voor het jaarplan en prioritering komt een ‘Geïntegreerde Aanwijzing I&V’, naar voorbeeld van het 
Aanwijzingsbesluit voor de buitenlandtaak; 
 HAIVD wordt DG AIVD; 
 de rol van de coördinator op de I&V diensten wordt duidelijker; 
 de beleids- en adviescapaciteit op het departement wordt uitgebreid 
 de Commissie voor de Inlichtingen- en Veiligheidsdiensten (CIVD) blijft zoals zij is; 
 toezicht door de Algemene Rekenkamer gebeurt niet alleen door de president persoonlijk; 
 onderzocht moet worden hoe de WIV periodiek geëvalueerd kan worden; 
 het toezicht van de CTIVD wordt niet uitgebreid; 
 de samenwerking met collega-diensten moet goed in de wet geborgd zijn, uitwisseling van 
bulkdata moet voortaan met ministeriële toestemming; 
 een maatregel van bestuur ten aanzien van agenten die strafbare feiten mogen plegen is niet 
nodig; 
 er moet een leidraad opgesteld worden voor burgers voor verzoeken tot kennisneming 
(inzageverzoeken); 
 de CTIVD wordt de formele klachtenbehandelaar bij klachten over de diensten; 
 de archieven van de AIVD en MIVD moeten beschikbaar zijn, met inachtneming van de wettelijke 
bepalingen; agenten- en informantendossiers zijn daarvan uitgezonderd. 
4
2.1.5.2. Aandachtsgebieden 
Sinds zijn ontstaan is de AIVD geconfronteerd met een niet aflatende reeks van gebeurtenissen en 
incidenten op zijn werkterrein en met vele, nieuwe vraagstukken. Vraagstukken die door de wetgever 
ten tijde van de vaststelling van de Wet op de inlichtingen- en veiligheidsdiensten in 2002 grotendeels 
onvoorzienbaar waren.  
De nog steeds toenemende mondiale impact van het terrorisme, de verschuivende internationale 
machtsverhoudingen en veranderende contexten vragen op internationaal vlak voortdurend de 
aandacht. 
Daarnaast zijn de bedreigingen voor de nationale veiligheid ook van karakter veranderd. 
Technologische ontwikkelingen brengen nieuwe vraagstukken met zich mee. ‘Door internet en (sociale) 
media zijn we mondiaal steeds nauwer met elkaar verbonden. Tegelijkertijd vormen cyberaanvallen 
een van de grootste veiligheidsdreigingen van deze tijd’.  
Uit het derde Cyber Security Beeld Nederland van de Minister van Veiligheid en Justitie blijkt dat 
cybercriminaliteit en digitale spionage de grootste dreigingen voor overheid en bedrijfsleven zijn. ‘De 
potentiële impact van incidenten wordt steeds groter waardoor de mogelijkheid van verstoring van de 
vitale infrastructuur en mogelijke maatschappelijke ontwrichting ook toeneemt. Dit komt door de 
toenemende afhankelijkheid van ICT door ontwikkelingen als hyperconnectiviteit, cloudcomputing en 
de mate waarin internet wordt ingezet’. 
Cybercrime en cyberterrorisme vormen grote bedreigingen voor de nationale veiligheid en vergen een 
eigensoortige, vaak transnationale aanpak. Bij de bestrijding daarvan moet worden samengewerkt met 
andere landen. Andere landen vormen soms echter, in het kader van hun eigen inlichtingen- en 
veiligheidsbehoefte, zelf weer een bedreiging voor de belangen waarvoor de Nederlandse inlichtingen 
en veiligheidsdiensten staan. Ieder land heeft zijn eigen nationale veiligheidsbelangen en daarmee 
behoefte aan een inlichtingenapparaat dat in staat is om een eigenstandige oordeelsvorming te 
ondersteunen.  
Naar aanleiding van het rapport van de Commissie van Onderzoek Besluitvorming Irak (de Commissie-
Davids) werd het belang van zelfstandig ingewonnen inlichtingen voor Nederland benadrukt.  
Waar de diensten dus aan de ene kant vanwege de veranderende aard van bedreigingen voor de 
nationale veiligheid gedwongen worden om transnationaal samen te werken, is er ook de noodzaak 
zelfstandig te kunnen opereren, in een aantal gevallen zelfs om te kunnen signaleren en adresseren 
wat veiligheidsdiensten van andere landen doen. 
 
De wereldwijde groei en afhankelijkheid van internet voor het creëren, verspreiden en opslaan van 
data voegen een dimensie toe aan spionage. 
De AIVD signaleerde dan ook dat het aantal digitale spionageaanvallen in de loop der jaren sterk is 
toegenomen en dat ze bovendien winnen aan complexiteit en impact.  
 
Technologische ontwikkelingen scheppen vele nieuwe mogelijkheden voor burgers in een vrije 
samenleving om zich te kunnen ontplooien en te verheffen, om de garanties en rechten die een 
democratische rechtsstaat biedt te kunnen benutten. Echter ook hier is een keerzijde. De persoonlijke 
                                                
4 Dit hoofdstuk gebaseerd op de Beschouwing van het Rapport van de Evaluatiecommissie.  Evaluatie Wet op de inlichtingen- en 
veiligheidsdiensten 2002: Naar een nieuwe balans tussen bevoegdheden en waarborgen, december 2013. Voor de bijbehorende 
noten zij verwezen naar dit rapport. 
 
Pagina 47 van 94 
 

Selectielijst AIVD en voorgangers vanaf 1946 
 
dat de uitvoerende macht een grote beoordelingsruimte heeft om te bepalen wat in het belang van de 
nationale veiligheid is. Maar het begrip mag ook weer niet worden opgerekt tot voorbij zijn ‘natuurlijke 
betekenis’. Volgens het Hof was het enkele feit dat iemand in drugs handelde geen bedreiging voor de 
nationale veiligheid. 
Het begrip heeft dus in de jurisprudentie van het EHRM een ruime betekenis. Volgens de regering 
vielen alle toenmalige en toekomstige activiteiten van de I&V-diensten eronder en was dat in andere 
landen ook het geval. In de wetenschappelijke literatuur werd op dat moment wel verdedigd dat het 
begrip niet sloeg op een bedreiging van de veiligheid op lokaal of regionaal niveau, maar dit werd door 
de regering bestreden. Het begrip zou jaarlijks nader ingevuld worden door de aandachtsgebieden en 
taakvelden die worden gedefinieerd in de openbare jaarverslagen van de diensten, aldus de regering. 
De regering stelde wel voor om de inlichtingentaak buitenland niet alleen af te bakenen met het belang 
van de nationale veiligheid, maar ook ‘vitale economische belangen van Nederland’ als oogmerk op te 
nemen. Daarmee wilde de regering voorkomen dat twijfel zou ontstaan of de taken die de AIVD van de 
in 1994 opgeheven Inlichtingendienst Buitenland zou overnemen wel allemaal onder het begrip 
‘nationale veiligheid’ vielen. 
Het ging dan met name om het vergaren van informatie over ontwikkelingen in het buitenland met 
potentieel grote gevolgen voor de Nederlandse economie. De regering meende dat dit onder het begrip 
‘nationale veiligheid’ viel, maar wilde twijfels daarover wegnemen, en ook de mogelijkheid scheppen 
dat de AIVD op dit terrein onderzoeken zou doen als de nationale veiligheid niet in het geding was. 
 
De evaluatiecommissie vond geen doorslaggevende argumenten dat een wijziging van de WIV op het 
punt van de wettelijke formulering van de taken noodzakelijk zou zijn.  
De evaluatiecommissie achtte het niet noodzakelijk om in de WIV expliciet op te nemen dat de 
taakstelling van de AIVD mede ziet op de economische veiligheid of economische belangen van 
Nederland. Het begrip ‘nationale veiligheid’ is ruim en flexibel, zo vond de commissie-Dessens, en het 
kan gebruikt worden om de taken van I&V-diensten op een goede manier aan te duiden en af te 
bakenen. Het verhindert ook niet dat onderzoek wordt gedaan naar ontwikkelingen met potentieel 
grote gevolgen voor de Nederlandse economie. 
 
De oudste taken van de AIVD en de MIVD (en de rechtsvoorgangers van deze diensten) zijn 
vastgelegd in de eerste onderdelen van de artikelen 6, lid 2 en 7, lid 2. Voor de AIVD is de a-taak 
omschreven als ‘het verrichten van onderzoek met betrekking tot organisaties en personen die door de 
doelen die zij nastreven, dan wel door hun activiteiten aanleiding geven tot het ernstige vermoeden 
dat zij een gevaar vormen voor het voortbestaan van de democratische rechtsorde dan wel voor de 
veiligheid of voor andere gewichtige belangen van de staat’. Deze taak heeft de AIVD/BVD reeds sinds 
1949 (zij het vroeger in een iets andere formulering). 
 
Een andere taak die de I&V-diensten al sinds het begin van hun bestaan hebben, is de bevordering van 
het treffen van veiligheidsmaatregelen door andere organisaties (c-taak AIVD, d-taak MIVD). 
 
Ook het verrichten van veiligheidsonderzoeken (de b-taak van beide diensten) is een taak die al langer 
uitgeoefend wordt. Deze taak is nader geregeld in de Wet veiligheidsonderzoeken uit 1996 (Wvo). In 
het kader van deze onderzoeken – en de jurisprudentie daarover – spelen enkele bepalingen uit de 
WIV een rol.Verder zijn op dit moment actueel de kwestie van het doorberekenen van de kosten van 
veiligheidsonderzoeken aan de markt, het harmoniseren van de werkwijze en het wederzijds erkennen 
van de uitkomsten van veiligheidsonderzoeken door de AIVD en de MIVD  
 
De taak om onderzoek te verrichten ‘betreffende andere landen’, de zogeheten buitenlandtaak (d-taak 
AIVD, e-taak MIVD) werd tot 1994 verricht door de Inlichtingendienst Buitenland en is daarna slechts 
gedeeltelijk door andere diensten overgenomen. In de loop van de jaren ’90 bleek er bij de regering 
echter ‘meer dan ooit’ behoefte te bestaan aan eigen inlichtingen over situaties in voor Nederland 
relevante landen. Deze taak werd in de WIV 2002 voor het niet-militaire gedeelte aan de AIVD 
opgedragen. De MIVD kreeg deze taak ‘ten aanzien van onderwerpen met een militaire relevantie’. 
 
De onderwerpen waar de diensten onderzoek naar moeten doen, worden periodiek vastgelegd in een 
ministerieel besluit dat wordt vastgesteld door de Minister-President in overeenstemming met de 
Ministers van BZK en Defensie. De toelichting op dit besluit stelt dat de diensten op grond van deze 
taak informatie moeten vergaren die ‘de Nederlandse regering in staat stellen bij het bepalen van 
standpunten over het buitenlandse beleid en bij het voeren van internationale onderhandelingen, te 
beschikken over informatie die via andere, bijvoorbeeld diplomatieke, kanalen niet of moeilijk te 
verkrijgen is. Het gaat hier om het inwinnen van ontbrekende maar met het oog op de nationale 
veiligheid van belang zijnde gegevens die uitsluitend bij buitenlandse inlichtingen- en 
veiligheidsdiensten voorhanden zijn of alleen maar met eigen inspanningen van één of beide diensten 
verkregen kunnen worden.’ 
 
 
Pagina 49 van 94 
 

Selectielijst AIVD en voorgangers vanaf 1946 
 
Ten behoeve van elk van deze bevoegdheden is precies omschreven wanneer de bevoegdheid mag 
worden ingezet en wie daarvoor toestemming moet geven. 
 
Voor de zwaardere bevoegdheden is toestemming van de minister van BZK vereist, voor andere 
bevoegdheden is toestemming van het hoofd/DG AIVD of via mandaat van anderen binnen de AIVD 
voldoende. De eisen van proportionaliteit en subsidiariteit zijn voor de inzet van bepaalde 
bevoegdheden van de AIVD volledig van toepassing.  
In de WIV is tevens een zogenaamde notificatieplicht opgenomen die de AIVD verplicht na vijf jaar 
verslag uit te brengen van het gebruik van bijzondere bevoegdheden aan de betrokkenen, tenzij zich 
daar gewichtige belangen tegen verzetten. De bijzondere bevoegdheden mogen alleen worden benut 
ten behoeve van de A- en de D-taak van de AIVD, met in achtneming van de beginselen van 
subsidiariteit en proportionaliteit. 
 
De bijzondere bevoegdheden zijn veelal gericht op het verzamelen van informatie. Hiervan kan worden 
afgeweken met de mogelijkheid om een natuurlijke persoon (‘agent’), op specifieke wijze te belasten 
met het bevorderen of treffen van maatregelen ter bescherming van door de dienst te behartigen 
belangen. De AIVD kan een bepaalde voorgenomen actie van personen of organisaties die de AIVD in 
onderzoek heeft laten verstoren. Het betreft hier situaties waarin de democratische rechtsorde, de 
staatsveiligheid of andere gewichtige belangen van de staat geschaad dreigen te worden. De 
omstandigheden die meewegen of de dienst zelf tot optreden overgaat zijn onder andere: tijdtekort, 
bronbescherming, onvoldoende bewijsmateriaal of onduidelijke verantwoordelijkheid bij derden. 
De verstorende maatregelen die de dienst kan laten treffen zijn bijvoorbeeld het hinderlijk opvallend 
volgen of het aanspreken van targets, het verspreiden van desinformatie of het frustreren van 
voorgenomen gewelddadige acties. De AIVD maakt met enige regelmaat gebruik van deze 
mogelijkheid, waarbij kleine vormen van verstoring redelijk frequent worden gehanteerd, terwijl 
ingrijpende maatregelen slechts sporadisch worden getroffen. 
 
De AIVD is geen opsporingsinstantie. De medewerkers hebben geen opsporingsbevoegdheid, zoals 
politiemedewerkers die hebben. In Nederland bestaat een strikte scheiding tussen de inlichtingen- en 
veiligheidsdiensten aan de ene kant en de opsporingsdiensten aan de andere kant. Indien de AIVD 
beschikt over informatie  die relevant is voor een opsporingsonderzoek dan kan deze informatie 
(kennis hebben van een strafbaar feit of het voornemen strafbare feiten te plegen) via de Landelijk 
Officier van Justitie voor de AIVD als ambtsbericht ter beschikking gesteld worden aan het OM en de 
politie, die vervolgens zelf een opsporingsonderzoek moeten verrichten. Het gebruik van informatie 
van de AIVD in opsporingsonderzoeken is onderwerp geweest van verschillende gerechtelijke 
procedures.  
 
Van de bijzondere bevoegdheden (ook wel bijzondere inlichtingenmiddelen genoemd) mag pas gebruik 
worden gemaakt “indien de daarmee beoogde verzameling van gegevens niet of niet tijdig kan 
geschieden door raadpleging van voor eenieder toegankelijke informatiebronnen of van 
informatiebronnen waarvoor aan de dienst een recht op kennisneming van de aldaar berustende 
gegevens is verleend”. 
 
In de praktijk wordt deze wettelijke lijn gevolgd en getoetst door de Commissie van Toezicht op de 
Iinlichtingen- en Veiligheidsdiensten (CITVD). Daarbij komt dat de inzet van bijzondere 
inlichtingenmiddelen een kostbare aangelegenheid is en dus relatief schaars is. 
 
2.1.5.5. Acquisitie in het cybertijdperk 
Om gegevens te kunnen verstrekken moet AIVD eerst informatie vergaren. 
Het vergaren van – voor de uitoefening van de taken relevante – informatie wordt ook wel aangeduid 
met de term ‘acquisitie’. De dienst kan op velerlei wijze aan zijn informatie komen. Daarbij kan 
onderscheid worden gemaakt tussen informatie ‘halen’ en ‘brengen’. Soms komt de informatie als het 
ware als vanzelf naar de dienst toe. Een burger meldt iets opmerkelijks, een collegadienst meldt de 
aanwezigheid van een staatsgevaarlijk persoon op Nederlandse bodem, een ambtenaar (bijvoorbeeld 
van de IND) doet een melding etc. De stroom van de naar de dienst ‘gebrachte’ informatie is moeilijk 
te beïnvloeden. De waarde ervan moet niet onderschat worden.  
 
Voor wat betreft de informatie die door collega-diensten wordt aangereikt is het quid pro quo principe 
dat hier vaak geldt van groot belang, tenzij het in het eigen belang van een land is om aan een 
inlichtingendienst van een ander land iets te melden. 
 
Informatie kan worden gehaald uit open bronnen of verzameld worden door de inzet van (bijzondere) 
bevoegdheden. De AIVD maakt veelvuldig gebruik van informatie uit open bronnen. Dit is belangrijker 
 
Pagina 51 van 94 
 

Selectielijst AIVD en voorgangers vanaf 1946 
 
geven; uit de enorme datavolumes zijn immers zeer veel interessante gegevens af te leiden voor hen 
die daarin geïnteresseerd zijn. De komende jaren zal de ‘wedloop’ tussen het verbeteren van de 
beveiliging van datacommunicatie en netwerken en het inbreken of uitvoeren van aanvallen hierop 
ongetwijfeld voortduren. De verbetering van encryptie (groei in volume, sterkte, diversiteit) heeft 
echter het paradoxale gevolg dat het voor een overheid die kwetsbare (grondrechtelijke) belangen van 
burgers alsmede marktbelangen van een samenleving wil beschermen, veel lastiger is in de digitale 
wereld te ‘surveilleren’ en gevaren en risico´s voor burgers en bedrijven te ondervangen dan in de 
fysieke wereld het geval is. 
 
De gevolgen voor de beschermingstaak van de overheid zijn aldus groot. De verantwoordelijkheid van 
de overheid blijft hetzelfde (bescherming van de democratische rechtsstaat, grondrechten, veiligheid, 
etcetera) maar de mogelijkheden om dat werkelijk te doen nemen af. Meer in het algemeen 
veranderen de risico’s en dreigingen voor de samenleving en de nationale veiligheid als geheel van 
karakter. Niet alleen de aard en de intensiteit van de risico´s veranderen, ook de (onbekende) 
veroorzakers ervan bedienen zich razendsnel van de mogelijkheden van de voortschrijdende techniek. 
Waar de dreigingen voor de belangen van burgers, samenleving en markten tot voor enkele decennia 
geleden bij de overheid wel enigszins ‘bekend’ waren (machtsblokken met gekende militaire middelen, 
groeperingen of individuen die een mogelijke bedreiging voor de veiligheid konden betekenen) zijn de 
dreigingen en risico´s in de 21ste eeuw veel minder inzichtelijk omdat ze afkomstig zijn van een grote 
hoeveelheid aan nieuwe, ook niet-statelijke, actoren met talloze nieuwe mogelijkheden, waaronder 
binnen het nieuwe domein van cyber. Cyberaanvallen, de rol van sociale media en andere 
technologische mogelijkheden kunnen tegenwoordig grote maatschappelijke bewegingen veroorzaken 
en het verloop van conflicten, en daarmee de geopolitieke constellatie, ingrijpend veranderen. Recente 
gebeurtenissen en talloze incidenten hebben dit laten zien. 
 
Fenomenen als terrorisme en cybercrime hebben een sterk internationaal karakter waarbij grenzen 
tussen staten geen rol meer spelen. Dat alles heeft grote betekenis voor de wijze waarop de overheid 
de burgers en de samenleving moet beschermen, de wijze waarop nationale veiligheid kan worden 
geborgd, en de rol die inlichtingen- en veiligheidsdiensten daarbij spelen. 
Afnemers hebben steeds vaker, sneller en met meer diepgang behoefte aan een op maat gesneden, 
integraal inlichtingenbeeld. Deze inlichtingenbehoefte is tevens steeds vaker direct technologie-
gerelateerd, bijvoorbeeld met betrekking tot politiek-economische schade als gevolg van digitale 
aanvallen, digitale spionage of met betrekking tot beveiligingsbevorderende maatregelen. 
 
Om een adequate inlichtingenpositie te bereiken en te behouden moeten de inlichtingendiensten over 
voldoende mogelijkheden beschikken om inlichtingen te kunnen verwerven en verwerken. De WIV 
beschrijft nauwkeurig de bevoegdheden die de diensten daartoe momenteel hebben.  
De WIV kent de diensten bijzondere bevoegdheden toe waarmee zij berichtenverkeer kunnen 
onderscheppen. Onder de verzamelnaam en inlichtingendiscipline Sigint wordt in dit kader verstaan het 
vergaren en nader verwerken van informatie of communicatie uit de ether (satelliet- en radioverkeer, 
in de WIV aangeduid als niet-kabelgebonden telecommunicatie). De bijzondere bevoegdheden die de 
WIV aan de diensten toekent zijn gerichte interceptie (artikel 25 WIV), selectie na ongerichte 
interceptie (artikel 27 WIV) en searchen (artikel 26 WIV). 
Bij gerichte interceptie (artikel 25) is de afzender van communicatie in beginsel bekend. 
Communicatieverkeer via een kabel mag op basis van de WIV slechts gericht worden geïntercepteerd. 
Gerichte interceptie staat ook wel bekend als ‘tappen’. Volgens artikel 27 lid 1 WIV zijn de diensten 
bevoegd tot het met een technisch hulpmiddel ongericht ontvangen en opnemen van niet-
kabelgebonden telecommunicatie. 
‘Ongerichte’ interceptie wil zeggen dat de interceptie zich niet richt op berichten die afkomstig zijn van 
een bepaalde persoon of organisatie of gerelateerd zijn aan een technisch kenmerk, maar dat 
bijvoorbeeld al het berichtenverkeer van een bepaald satellietkanaal uit de ether wordt gehaald en 
opgeslagen. Artikel 27 geeft niet de bevoegdheid kabelgebonden telecommunicatie ongericht te 
intercepteren. Voor de bevoegdheid tot ongerichte interceptie is, ingevolge artikel 27 lid 2 WIV, geen 
toestemming vereist als bedoeld in artikel 19 WIV. Er wordt hier nog geen kennis genomen van de 
inhoud van de telecommunicatie waardoor er volgens de wetgever nog geen sprake is van een inbreuk 
op de persoonlijke levenssfeer, meer in het bijzonder het telefoon- en telegraafgeheim. Van een 
dergelijke inbreuk is volgens de wetgever pas sprake op het moment dat de gegevens geselecteerd 
worden. Met de ontvangen en opgenomen telecommunicatie kan door de diensten niets worden 
gedaan, behalve dat eventuele versleuteling van de gegevens ongedaan gemaakt mag worden (artikel 
27 lid 1 WIV). 
 
In artikel 27 leden 3 tot en met 6 WIV zijn de mogelijkheden voor de selectie van de telecommunicatie 
opgenomen. Het betreft hier de mogelijkheid tot selectie aan de hand van (a) gegevens betreffende de 
identiteit van een persoon of een organisatie, (b) een nummer of technisch kenmerk, en (c) aan een 
nader omschreven onderwerp gerelateerde trefwoorden (lid 3). 
 
Pagina 53 van 94 
 

Selectielijst AIVD en voorgangers vanaf 1946 
 
onder omstandigheden ingrijpender zijn dan een kortstondige interceptie van de inhoud van de 
telecommunicatie. 
Het kabinet is zich bewust van de spanning tussen veiligheid en privacy die ook doorklinkt in het 
maatschappelijk debat. Het juicht de discussie daarover toe, wil daaraan actief deelnemen en ziet het 
als zijn opdracht te voorkomen dat de balans tussen veiligheid en privacy wordt verstoord.”  
 
Op het moment van schrijven bestudeert het kabinet nog hoe de grote technische veranderingen sinds 
de WIV 2002 een volgens de Commissie niet langer relevant onderscheid (wel– versus niet kabel 
gebonden ongerichte interceptie), kan worden vervangen door een relevante norm, waarbij de privacy 
van Nederlandse burgers blijft gewaarborgd. 
 
2.1.5.6. Rapportage 
De hoofdfunctie van de AIVD is, zoals eerder aangegeven, om door gegevensvertrekking andere 
overheidsorganen en/of particulieren in staat te stellen adequate maatregelen te treffen, hetzij met het 
oog op het wegnemen van een dreiging, hetzij met het oog op het verhogen van de eigen weerstand 
c.q. beveiliging.  
 
Het verstrekken van gegevens is aan regels gebonden (artikel 36 WIV). Gegevensverstrekking over bij 
de AIVD geregistreerde personen dient beperkt te worden met het oog op de bescherming van de 
persoonlijke levenssfeer. 
 
Tegelijkertijd moeten inlichtingen wel geëxploiteerd worden, dat wil zeggen leiden tot gerichte actie 
door derden. Het wetsartikel geeft ook aan wie afnemers van de AIVD-informatie kunnen zijn. De 
afnemers van AIVD-informatie worden ook wel aangeduid met de term ‘belangendragers’. In de wet is 
geen uitputtende lijst van belangendragers opgenomen. 
Het behoeft geen betoog dat een adequaat proces van gegevensverzameling tot de belangrijkste 
processen van een inlichtingen- en veiligheidsdienst behoort. 
 
Sinds 2002 heeft het aantal exploitatieproducten continu een stijgende lijn te zien gegeven. In de 
jaarverslagen wordt over de exploitatie verslag gedaan. 
Om een idee te geven van de aantallen: De AIVD produceerde in 2013 ruim 400 inlichtingenproducten 
over ontwikkelingen in het kader van de D-taak, zoals korte inlichtingenrapporten, langere analyses, 
ambtsberichten en antwoorden op zogenaamde requests for information (rfi’s) van het Ministerie van 
Buitenlandse Zaken (BZ), de NAVO of de Europese Unie. Daarnaast verzorgde de AIVD presentaties in 
de reguliere vergaderingen van het Comité Verenigde Inlichtingendiensten Nederland (CVIN) en de 
Raad voor de Inlichtingen- en Veiligheidsdiensten, en vele specifieke briefings en presentaties over 
internationale ontwikkelingen voor (leden van) de CIVD, de leden van de RIV, individuele ministers en 
beleidsbepalende ambtenaren. 
 
Daarnaast publiceert de AIVD regelmatig fenomeenstudies. Alle publicaties zijn toegankelijk gemaakt 
middels een kennisbank op de website van de AIVD. 
 
2.1.5.7. Organisatiestructuur 
De AIVD is een operationele dienst alsmede een functioneel directoraat-generaal dat ressorteert onder 
het ministerie van BZK, naast vier andere directoratengeneraal: 
Openbaar Bestuur; Veiligheid; Management en Openbare Sector; Constitutionele Zaken en 
Koninkrijksrelaties.  
Hoewel de AIVD formeel een directoraat-generaal is, heette de hoogste leidinggevende van de AIVD 
tot 2015 geen directeur-generaal maar hoofd AIVD (HAIVD). 
De dienstleiding bestaat uit een hoofd (HAIVD, sinds 2015 DG AIVD) en een plaatsvervangend hoofd 
(PHAIVD, en plv. DG AIVD). Samen fungeren zij als directeur-generaal van BZK. In die hoedanigheid 
wordt wekelijks de vergadering van de Bestuursraad bijgewoond.  
 
 Toen de BVD in 1989 ingrijpend reorganiseerde werd gekozen voor een organisatiemodel van 
directies. Dit werd als de meest effectieve indeling gezien om de wettelijke taken uit te voeren. Bij 
de totstandkoming van de AIVD in 2002 werd dit organisatiemodel gehandhaafd. De verschillende 
directies voerden een taak uit die was afgeleid van de taakopdracht zoals die in de WIV 2002 was 
vermeld. Aldus kende de AIVD tot 2009 de volgende directies Staatsveiligheid, Democratische 
Rechtsorde en Inlichtingen Buitenland.  
 Bij de directie Bijzondere Inlichtingenmiddelen was de inzet van de bijzondere bevoegdheden ten 
behoeve van het inlichtingenproces ondergebracht. 
 
Pagina 55 van 94 
 

Selectielijst AIVD en voorgangers vanaf 1946 
 
Die wegings- en prioriteringssystematiek, die in 2009 werd ontwikkeld, zorgde ervoor dat de AIVD snel 
en flexibel kon inspringen op veranderingen in het dreigingsbeeld, door afgewogen keuzes te kunnen 
maken met betrekking tot intensiveringen en extensiveringen van zijn aandacht op de diverse 
aandachtsgebieden. 
Voortaan kende AIVD eenheden en business units in plaats van directies. 
 
 De eenheid Binnenlandse Veiligheid was verantwoordelijk voor de bescherming van de 
democratische rechtsorde, voor de staatsveiligheid en voor veiligheidsbevordering, zoals bedoeld 
met de A-, de C- en de E-taak uit de WIV. 
 De eenheid Inlichtingen Buitenland was verantwoordelijk voor de buitenlandtaak, de D-taak uit de 
WIV.  
 De eenheid Strategie en Beleid (SB) zorgde voor een adequate advisering en ondersteuning van 
het MT van de AIVD. 
 De Eenheid Regie zorgde voor sturing op het inlichtingenproces en duidelijke en transparante 
besluitvorming. Daarnaast zorgde Regie voor een beter overzicht van en inzicht in 
onderzoeksprocessen, onderzoeksresultaten en de producten die de AIVD leverde. Ook maakte 
Regie de benodigde kwaliteit van processen en producten zichtbaar. 
 Het Kenniscentrum Verbetermanagement en Innovatie bevorderde in algemene zin de kwaliteit van 
de bedrijfsprocessen. 
 De eenheid Dienstencentrum was verantwoordelijk voor alle generieke, standaard dienstverlening 
binnen de dienst. Dit ging om personele en financiële administratie, personeelsadvies, registratie 
en archief, inkoop, huisvesting, interne veiligheid, vervoer, catering en kantoormiddelen. 
 De eenheid OPEX ondersteunde de inzet van een breed scala aan inlichtingenmiddelen voor teams 
en afdelingen, verzorgde opleidingen en was verantwoordelijk voor het operationeel relatiebeheer 
met een aantal samenwerkingspartners en buitenlandse collegadiensten. 
 De Businessunit Veiligheidsonderzoeken (BuVO) droeg zorg voor een doeltreffend proces van 
aanwijzing van vertrouwensfuncties en verrichtte veiligheidsonderzoeken. 
 De Businessunit Nationaal Bureau Verbindingsbeveiliging (BuNBV) bevorderde de beveiliging van 
gevoelige informatie. Het NBV gaf (en geeft) advies over informatiebeveiliging, beoordeelde 
beveiligingsproducten en ondersteunde bij de implementatie ervan. Ook liet het NBV 
beveiligingsproducten ontwikkelen als er geen producten beschikbaar waren die voldoen aan de 
beveiligingseisen. 
 De eenheid Informatiemanagement (IM) had als taakopdracht om enerzijds de continuïteit, de 
betrouwbaarheid en de beschikbaarheid van de huidige ICT-voorzieningen binnen de AIVD te 
garanderen en anderzijds de noodzakelijke vernieuwing van de ICT-voorzieningen binnen de AIVD 
onder regie te realiseren en in beheer te nemen.  
 
In 2012 besloot de minister dat ook de AIVD moest aansluiten bij het Functiegebouw Rijk, deze 
operatie is in 2014 voltooid. 
 
Reorganisatie David 
Naar aanleiding van het regeerakkoord van het kabinet Rutte II diende een taakstelling te worden 
gerealiseerd bij de AIVD. De bezuinigingen zouden een groot effect op de formatie van de dienst te 
hebben, met name in de staf en ondersteuning. 
Veel medewerkers verlieten op eigen initiatief de organisatie, maar ook kon een groot aantal van de 
medewerkers intern op een andere functie geplaatst worden. 
De herplaatsing van medewerkers was mogelijk doordat in de zomer van 2014 het kabinet besloot het 
kabinet om 25 miljoen euro per jaar toe te voegen aan de begroting van de AIVD. Bestemd voor de 
versterking van het inlichtingenproces, het operationele proces: het hart van de organisatie. 
Jihadgangers, onrust aan de grenzen van Oost-Europa en cyberdreiging hebben de noodzaak dusdanig 
vergroot dat extra geld werd vrijgemaakt 
 
De reorganisatie, die naar aanleiding van de taakstelling in gang was gezet, werd echter niet 
terugdraaid. Sinds 1 januari 2015 bestaat de AIVD uit drie directies: Inlichtingen, Operatiën en 
Veiligheidsonderzoeken en Bedrijfsvoering. Een centrale staf ondersteunt deze directies.  
 
Uitgangspunten van de nieuwe organisatie zijn: resultaatsturing op basis van vertrouwen en 
transparantie, verantwoordelijkheden en bevoegdheden zo laag mogelijk beleggen, korte hiërarchische 
lijnen, een compact MT managementteam en een efficiënte staf.  
 
Pagina 57 van 94 
 

Selectielijst AIVD en voorgangers vanaf 1946 
 
 
Voor de uitvoering van de inlichtingentaak buitenland bestaat er verder een verantwoordelijkheid voor 
de Minister-President. De Minister-President stelt namelijk, in overeenstemming met de Ministers van 
BZK en Defensie en in overleg met de Minister van Buitenlandse Zaken, de aanwijzing op die aangeeft 
op welke landen en onderwerpen de AIVD en MIVD zich met betrekking tot de buitenlandtaak moet 
richten (Aanwijzingsbesluit buitenland). 
 
De rol van de Coördinator inlichtingen- en veiligheidsdiensten (beschreven in de artikelen 4 en 5 van 
de WIV) wordt ingevuld door de secretaris-generaal van het ministerie van Algemene Zaken. De 
coördinator kan op deze manier de rol en verantwoordelijkheid van de Minister-President bij het 
functioneren van de diensten invulling geven. Een belangrijk onderdeel van die verantwoordelijkheid is 
het opstellen van het Aanwijzingsbesluit buitenland. 
Tijdens de Kamerbehandeling van het wetsvoorstel WIV 2002 is door de regering over de coördinator 
het volgende opgemerkt: ‘de taak van de coördinator is nauw gerelateerd aan het feit dat de Minister-
President voorzitter is van de Ministeriële Commissie voor de Inlichtingen- en Veiligheidsdiensten 
(MICIV, thans Raad voor de Inlichtingen- en Veiligheidsdiensten, RIV). Voor een goede taakuitvoering 
zijn de hoofden van de diensten verplicht de coördinator alle medewerking te verlenen en hem daartoe 
alle nodige inlichtingen te verschaffen. De werkzaamheden van de RIV worden voorbereid in het 
Comité Verenigde Inlichtingendiensten Nederland (CVIN). De coördinator is voorzitter van dit comité. 
De coördinator informeert en adviseert de Minister-President over de zaken die in de RIV aan de orde 
komen. Voorts coördineert hij de werkzaamheden van de diensten. Deels vindt dit plaats in het CVIN, 
deels geschiedt dit op ad hoc basis in rechtstreeks contact met de diensten. Ook hierover informeert 
en adviseert de coördinator de Minister-President, opdat deze zijn coördinerende verantwoordelijkheid 
waar kan maken. In het CVIN kunnen enerzijds de belangen van de inlichtingen- en veiligheidsdiensten 
naar behoren worden behartigd, terwijl anderzijds de belangen van de ministeries (belangendragers of 
behoeftestellers), wier werkzaamheden op enigerlei wijze raakvlakken hebben met die van de AIVD of 
de MIVD, worden gewogen. De coördinator speelt in die belangenbehartiging een centrale rol’. 
Ten aanzien van de rol van de coördinator van de inlichtingen- en veiligheidsdiensten sloot de 
evaluatiecommissie zich aan bij de opvatting uit eerdere rapporten (van de CITVD) namelijk dat deze 
onvoldoende uit de verf komt, met name door een gebrek aan doorzettingsmacht. 
 
Naast de ministeriële (intern departementale) controle zijn er diverse externe organen die betrokken 
zijn bij de sturing en het toezicht op de I&V-diensten. De WIV noemt de coördinator inlichtingen- en 
veiligheidsdiensten (coördinator IVD), de Commissie van Toezicht betreffende de inlichtingen- en 
veiligheidsdiensten (CTIVD) en de Nationale Ombudsman.  
Daarnaast is er sprake van parlementaire controle, in de vorm van de vaste Kamercommissies (voor 
openbare informatie) en een speciale parlementaire commissie (de Commissie voor de Inlichtingen en 
Veiligheidsdiensten (CIVD), voor geheime informatie) en de Algemene Rekenkamer die financieel 
toezicht houdt op grond van de Comptabiliteitswet.  
 
De Evaluatiecommissie doet een aantal aanbevelingen om het toezicht op de doelmatigheid van de 
diensten te verbeteren. 
 
2.1.5.10. Relaties (nationaal)  
De AIVD verricht zijn taken niet in een vacuüm. Naast de eerder beschreven sturings- en 
controlerelaties, heeft de AIVD te maken met een groot aantal nationale en internationale organisaties. 
Deze nationale en internationale organisaties vormen verschillende arena’s waarbinnen de AIVD 
functioneert. 
De AIVD bevindt zich in het maatschappelijk krachtenveld van burgers, maatschappelijke organisaties 
en bedrijven. De relatie tussen de AIVD en burgers, maatschappelijke organisaties en bedrijven is 
wederkerig. De AIVD informeert en attendeert burgers, bedrijven en andere maatschappelijke 
organisaties op relevante dreigingen en ontwikkelingen, terwijl zij omgekeerd de AIVD kunnen  
attenderen op potentiële bedreigingen van de nationale veiligheid. Bij de relatie met bedrijven gaat het 
in het bijzonder om bedrijven die vitale functies voor de Nederlandse samenleving vervullen. 
Het bestuur (zowel het rijk als het lokale bestuur) is verantwoordelijk voor het waarborgen van de 
veiligheid in Nederland. In het inlichtingen- en veiligheidsjargon wordt het bestuur wel getypeerd als 
een belangendrager. Belangendragers zijn personen en instellingen die tot taak hebben bepaalde 
belangen te beschermen, al dan niet met behulp van informatie van de AIVD. Belangendragers kunnen 
zowel bestuursorganen als bedrijven zijn. 
De AIVD is één van de diensten die binnen de Nederlandse context een bijdrage leveren aan het 
waarborgen van de veiligheid. De AIVD staat aan het begin van de opsporingsketen waarin het 
Openbaar Ministerie, de politie, de IND en de bijzondere opsporingsdiensten onderzoek en opsporing 
verrichten. De AIVD kan door het verstrekken van informatie aan het OM of anderen aanzetten geven 
tot onderzoek en opsporing door andere organisaties. 
 
Pagina 59 van 94 
 

Selectielijst AIVD en voorgangers vanaf 1946 
 
Op het moment van schrijven is de volledige scheiding van de openbare orde en de nationale 
veiligheidswerkzaamheden van de artikel 60-WIV diensten nog niet voltooid. Na voltooiing van de 
splitsing zullen de artikel 60 WIV diensten van de Nationale Politie nog uitsluitend voor de AIVD 
werken. Om de aansluiting optimaal te laten zijn, is doorgewerkt aan de uitrol van een nieuw 
automatiseringssysteem voor de artikel 60 WIV diensten. 
 
Ministeries van Algemene Zaken, Buitenlandse Zaken en Defensie 
De informatie van de AIVD over ontwikkelingen in het buitenland helpt de Nederlandse ministeries bij 
het vormen en uitvoeren van buitenlands beleid, zowel bilateraal als door het innemen van posities in 
internationale organisaties als de VN, EU en NAVO. De ministeries die hiervan het meest gebruik 
maken zijn de Ministeries van Algemene Zaken en van Buitenlandse Zaken. De AIVD brengt 
inlichtingenberichten uit met betrekking tot specifieke ontwikkelingen en verzorgt briefings. Daarnaast 
werkt de AIVD samen met het Ministerie van BZ op het gebied van bijvoorbeeld reisadviezen en de 
ondersteuning van de uitvoering van het exportcontrolebeleid. 
 
2.1.5.11. Relaties (internationaal) 
De ontwikkelingen van de laatste jaren tonen aan dat het werk van de AIVD een steeds internationaler 
karakter krijgt en dat internationale samenwerking van groot belang is en zal blijven.  
 
De AIVD werkt samen met een groot aantal inlichtingen- en/of veiligheidsdiensten in het buitenland. 
De meeste relaties met buitenlandse diensten zijn georganiseerd in breder NAVO en EU-verband. 
Door deze samenwerking is de AIVD beter in staat de dreigingen voor de nationale veiligheid te 
onderkennen, te onderzoeken en te duiden en de betrokken partijen te informeren.  
 
De wijze van samenwerking met buitenlandse partners kan variëren van zeer beperkt tot zeer 
intensief. Hierbij heeft de AIVD nadrukkelijk aandacht voor het rechtsstatelijke en wettelijke kader 
waarbinnen een dienst opereert, alsmede de ervaringen die de AIVD in het verleden heeft opgedaan 
met de betreffende dienst. Deze factoren worden in onderling verband zorgvuldig gewogen, waarna de 
intensiteit van de samenwerking met een buitenlandse dienst wordt bepaald. 
 
Deze veelheid aan relaties stelt eisen aan de wijze waarop de partners worden bediend. Dat vergt een 
groot vermogen tot differentiatie in de producten die de AIVD levert, alsook in de wijze waarop de 
AIVD met de verschillende relaties communiceert. 
 
Om de informatiepositie van de AIVD internationaal goed te ondersteunen, beschikt de AIVD over een 
netwerk van in het buitenland gestationeerde liaisons en over liaisons die vanuit Nederland intensieve 
contacten onderhouden met collegadiensten.  
 
 
Pagina 61 van 94 
 

Selectielijst AIVD en voorgangers vanaf 1946 
 
 
2.2.1. Hoofdprocessen 
De processen van de AIVD zijn afgeleid van de zes hoofdprocessen zoals hieronder afgebeeld. 
 
Ten aanzien van de ontwikkelingen op het gebied van procesmanagement, is er een MT besluit 
genomen om zes hoofdprocessen te onderkennen en daar proceseigenaren aan toe te kennen.  
Per 1 januari 2015 zullen, conform de Beheersregeling Documentaire Informatievoorziening (DIV) de 
verantwoordelijkheden van de processen er als volgt uitzien: 
 
  Proceseigenaar 
Soort proces Overall (over hoofdprocessen heen) Directeur-Generaal AIVD 
Besturende 1. Besturingsprocessen  Plaatsvervangend Directeur-
processen a. bepalen visie, strategie en beleid Generaal AIVD (CIO) 
 b. monitoren en sturen (planning en 
control) 
c. Veranderen (organisatie) 
 
Primaire processen 2. Inlichtingenproces 2.a. Directeur Inlichtingen 
a. sturing op onderzoeken 2.b. Directeur Operatiën 
b. kwaliteitsontwikkeling en 
inzetbaarheid middelen 
 
3. Uitvoeren van veiligheidsonderzoeken Directeur 
Veiligheidsonderzoeken & 
Bedrijfsvoering 
 
4. Uitvoeren van verbinding- en Directeur Operatiën  
informatiebeveiliging 
 
Ondersteunende 5. Leveren van advies en ondersteunende Directeur 
processen generieke en standaard middelen en diensten Veiligheidsonderzoeken & 
(Personeel, Informatie, ICT, Organisatie, Bedrijfsvoering (V&B) 
Financiën, Algemene Zaken, Communicatie 
en Huisvesting (PIOFACH)) 
 
 
 
Pagina 63 van 94 
 

Selectielijst AIVD en voorgangers vanaf 1946 
 
 
2.2.3. Documentmanagement systeem 
Sedert 14 mei 2013 gebruikt de AIVD een documentmanagement systeem (DMS) met 
recordmanagement systeem (RMS) functionaliteiten. Dit systeem is nog in ontwikkeling en zal 
uitgebreid gaan worden met aanvullende recordmanagement functionaliteiten, zodat het mogelijk 
wordt om archiefbescheiden in de toekomst digitaal over te dragen aan het Nationaal Archief. 
In dit systeem wordt dossiergericht gewerkt. De binnenkomende documenten worden gescand of 
geïmporteerd en vervolgens opgeslagen in een zaakdossier. Volgens een vaste dossierlevenscyclus 
(dossierbeheerder, dossiereigenaar) wordt een dossier behandeld, afgesloten en vervolgens 
geautomatiseerd overgedragen aan het semi-statisch archief (SSA) van de AIVD. De afdeling 
Registratie en Archiefdiensten (RAD) is beheerder van de fysieke archiefbescheiden en digitaal 
afgesloten dossiers. Ook de fysieke archiefstukken worden volgens de dossierlevenscyclus 
geautomatiseerd overgedragen en fysiek geborgen bij het SSA. 
De ordeningsstructuur, de primaire ordening, van dit systeem is gebaseerd op de AIVD-organisatie en 
via de DSP-mapping herleidbaar tot processen. 
 
Vanaf 1 september 2009 gebruikt de AIVD voor proces veiligheidsonderzoeken (B-taak) een aparte 
DMS.  
Ook in dit systeem wordt proces- en dossiergericht gewerkt. Het proces veiligheidsonderzoeken wordt 
digitaal ondersteund, maar na afronding van een veiligheidsonderzoek wordt het fysieke dossier 
overgedragen aan het SSA van de RAD.  
Na de vaststelling van de selectielijst zal gestart worden met de uitbreiding van RMS functionaliteiten, 
zodat digitale en fysieke documenten eenduidig geselecteerd, gewaardeerd en waar nodig vernietigd 
kunnen worden.  
De ordeningsstructuur in dit systeem komt overeen met de beschreven processen in het DSP. 
 
Binnen de AIVD is in het DSP en de beheersregeling DIV vastgelegd dat alle archiefwaardige informatie 
van de besturende- en primaire processen vastgelegd moeten worden. Er zijn ook koppelingen met 
andere informatiesystemen om deze afspraak technisch af te vangen. 
 
Oude registratiesystemen voor het vastleggen archiefwaardige informatie zijn grotendeels gemigreerd 
naar het DMS. De oude registratiessystemen die nog niet zijn gemigreerd, zijn in plannen opgenomen 
en zullen op termijn aan de hand van deze selectielijst worden (gedeeltelijk) overgedragen, 
uitgefaseerd of gemigreerd naar het huidige DMS.  
 
Om veiligheidsredenen mogen merknamen van systemen die door de AIVD gebruikt worden niet 
vermeld worden in openbare stukken. De AIVD maakt gebruik van een US Department of Defence 
(DOD-5015-2 versie 3) gecertificeerd DMS/RMS systeem.    
 
 
Pagina 65 van 94 
 

Selectielijst AIVD en voorgangers vanaf 1946 
 
 
3.3. Verantwoording waarderingen 
Bij het toekennen van de waarderingen in deze selectielijst is in eerste instantie uitgegaan van de 
suggesties (defaults) die in het GWR zijn opgenomen. Deze defaultwaarderingen uit het GWR zijn niet 
in alle gevallen in deze selectielijst overgenomen. Zo kan het zijn dat er vanuit het oogpunt van 
bedrijfsvoering reden is om een langere bewaartermijn te hanteren of dat er cultuur-historische 
redenen zijn om een waardering vernietiging om te zetten in waardering blijvend bewaren.  
 
Bij het bepalen van de waarderingen is uitgegaan van: 
1. de algemene selectiecriteria (bewaarcriteria);  
2. de risicoanalyse (m.n. voor vernietigingstermijnen); 
3. de trendanalyse (m.n. voor uitzondering en waarderigen) 
4. de systeemanalyse (m.n. voor besluitvorming en juiste archiefplaats) 
5. bewaartermijnen in relevante wetgeving. 
 
 
Pagina 67 van 94 
 

Selectielijst AIVD en voorgangers vanaf 1946 
 
verantwoording vaak in de waardering bewaren of in een lange bewaartermijn. Dat hoeft echter niet 
altijd. Een hoog risico kan ook voor kortere termijn gelden. Hoog risico resulteert dus niet automatisch 
in de waardering bewaren of een lange bewaartermijn. Een voorbeeld hiervan is de neerslag van 
beveiligingstaken.   
Daarnaast kunnen vanwege het cultureel en historisch belang standaardwaarden worden omgezet van 
vernietigen op termijn naar bewaren. 
 
Zie voor nadere uitleg: Bijlage 2: Risicoanalyse 
 
Een trendanalyse beschrijft de trends die voorkomen in de AIVD archieven vanaf 1945. De trends zijn 
getoetst aan het Trendanalyserapport van het Nationaal Archief over het domein (zorg voor) veiligheid. 
Aan de hand van de trendanalyse zijn de waarderingen per categorie bepaald in ‘4. de lijst van 
waarderingen’ en bij het bepalen van de ‘3.4. Criteria voor het maken van uitzondering’ , conform 
e
artikel 5 van het archiefbesluit 1995. 
 
De concept systeemanalyse beschrijft de besluitvorming van de AIVD als onderdeel van het ministerie 
van Binnenlandse Zaken (BZK) en de gevolgen voor de voornaamste neerslag en/of activiteiten in het 
proces. Aan de hand van bestaande besluitvormingsprocessen te bepalen waar bepaalde (secretariaat) 
archieven bewaard moeten worden of werden. Hiermee is ook duidelijk welke selectielijst van 
toepassing is. Bijvoorbeeld: bij het moederdepartement, de AIVD, commissies, overlegorganen. Maar 
ook als het gaat om de ter beschikking gestelde archieven van andere zorgdragers. 
 
3.4. Criteria voor het maken van uitzonderingen 
Op grond van artikel 5e van het Archiefbesluit 1995 kunnen in bijzondere gevallen archiefbescheiden 
die in de selectielijst zijn gewaardeerd als te vernietigen alsnog geselecteerd worden als te bewaren. 
Hierbij kan worden gedacht aan neerslag betreffende gebeurtenissen, incidenten, politieke van 
bijzonder cultureel of maatschappelijk belang. 
 
Op basis van de uitgevoerde trendanalyse worden bij de AIVD met en in aanvulling op de vastgestelde 
selectielijst o.a. historische gegevens over treinkapingen, (moord-) aanslagen, terreurbewegingen, 
naslagen (specials) naar nieuwe leden van de koninklijke familie, bewindslieden, burgermeesters. 
vanwege het maatschappelijk belang van vernietiging uitgezonderd.  
Een selectie steekproef van burgerbrieven, inzageverzoeken, beroep- en bezwaarschriften die media-
aandacht hebben gekregen of betrekking hebben op personen van enige bekendheid e.d., zullen  
bewaard worden. Ook voorbeelden van types brieven die de diensten ontvangen worden bewaard (dus 
ook bv. het type brief van een op de diensten gefocuste persoon die elke mogelijke aanleiding 
aangrijpt om brieven te sturen, hetgeen niet direct in de media komt maar wellicht wel kenmerkend is 
voor het soort aandacht dat de diensten krijgen). 
 
De AIVD heeft sinds 2014 een Archiefcommissie. Deze Archiefcommissie kan gevraagd en ongevraagd 
advies uitbrengen over de selectie, waardering en vernietiging van archiefstukken. De commissie kan 
voorstellen doen voor heroverwegingen van reeds genomen selectiebeslissingen. Aanleidingen hiertoe 
kunnen incidenten, politieke en maatschappelijke ontwikkelingen zijn. 
 
3.5. Verslag besluitvorming 
In augustus 2014 is de ontwerp-selectielijst aan de minister van Onderwijs, Cultuur en Wetenschap 
(OCW) aangeboden. Het overleg over de ontwerp-selectielijst tussen de vertegenwoordigers van de 
zorgdrager en de vertegenwoordigers van de algemene rijksarchivaris vond mondeling en schriftelijk 
plaats in de daaropvolgende periode. De selectielijst werd in februari 2015 ter advisering voorgelegd 
aan de benoemde externe deskundige, in overeenstemming met artikel 3, sub d, van het per 1 januari 
2013 gewijzigde Archiefbesluit 1995. Van het gevoerde overleg is een verslag gemaakt, dat met de 
selectielijst ter inzage is gelegd. 
 
Vanaf 1 april 2015 lag de selectielijst gedurende zes weken ter publieke inzage bij de registratiebalie 
van de studiezaal en op de website van het Nationaal Archief, hetgeen was aangekondigd in de 
Staatscourant.  
 
 
Pagina 69 van 94 
 

Selectielijst AIVD en voorgangers vanaf 1946 
 
DEEL II CATEGORIEËN VAN TE BEWAREN EN TE VERNIETIGEN 
ARCHIEFBESCHEIDEN 
 
 
Pagina 71 van 94 
 

Selectielijst AIVD en voorgangers vanaf 1946 
 
besluitvorming: Producten: bijv. 
management rapportages, 
bedrijfsplannen, activiteitenplan, 
financiële rapportages. 
!! Zie ook risicoanalyse (bijlage 2): 
als hoog risicoproces binnen de 
AIVD zijn aangewezen: Processen, 
incidenten of activiteiten die een 
grote impact hebben op de 
politieke verantwoordelijkheid van 
onze minister. De processen 
binnen de bestuurstaf en voor het 
bureau SG van het ministerie van 
Binnenlandse Zaken en 
Koninkrijksrelaties zijn daarbij 
essentieel, maar ook vergelijkbare 
besturende processen bij de AIVD. 
(BESTURING) 
 
1.4 Sturing van de AIVD- Hoog V 20 jaar Sturing van de AIVD op lagere 
organisatie op lagere niveaus niveaus. Op het niveau hoofden van 
(lager dan het niveau de organisatie-eenheden van de 
Directeur-generaal van de AIVD. Zie 2.3.2 matrix 
AIVD) hoofdprocessen: sturing 
proceseigenaren (directeuren in 
geval van de AIVD) per proces. 
 
Producten: bijv. management 
rapportages, bedrijfsplannen, 
activiteitenplan, jaarplannen 
 
!! Let op input aan bepalen visie 
strategie, veranderen van 
organisatie langere termijn valt 
onder 1.3. 
1.4.1 Het voeren van structureel Laag V 5 jaar Valt te denken aan regulier overleg 
overleg op directie- en m.b.t. besluitvorming over 
afdelingsniveau en met de werkafspraken binnen directie, 
ondernemingsraad van de afdelingen, teams e.d. Ook overleg 
AIVD met de ondernemingsraad m.b.t. 
ondernemingsraadvraagstukken: 
 Vergaderstukken 
werkoverleggen; 
 
!! Let op overleggen van de 
ondernemingsraad met DG AIVD en 
de SG vallen onder 1.3 
1.5 Beheersen van de AIVD- Hoog V 20 jaar Planning en controlecyclus, 
organisatie  werkgroepen m.b.t. inrichting van 
 de AIVD. Het besturen van de 
organisatie onder meer door de 
inzet van managementinstrumenten 
en het houden van hierop gericht 
overleg. Zie 2.3.2 matrix 
hoofdprocessen: sturing PDG AIVD  
1.b. monitoren (planning en control) 
 
 
 
Pagina 73 van 94 
 

Selectielijst AIVD en voorgangers vanaf 1946 
 
 
4.2. Primaire functies 
Het omzetten van middelen (geld, mensen, informatie, enz.) in producten/prestaties die zijn gericht op 
het realiseren van de taken en doelen van de organisatie. De primaire functies dragen dus rechtstreeks 
bij aan het realiseren van de doelstellingen van de Rijksdienst. In die hoedanigheid zijn ze direct te 
relateren aan het leveren van (domeinafhankelijke) diensten aan bewindslieden, burgers, bedrijven en 
instellingen (waaronder andere overheidsorganisaties). 
Bedrijfsfuncties in dit cluster zijn: Beleidsvorming, Beleidsontwikkeling en Beleidsimplementatie, Wet- 
en Regelgeving, Externe Voorlichting, Beleidsevaluatie.  
 
 
Nummer: 2. 
Categorie: Het maken, verantwoorden en uitdragen van beleid. 
Toelichting Voornaamste neerslag en/of activiteiten per proces die hieronder vallen zijn: beleidsnotities, 
-nota’s, verkenningen, rapporten, adviezen, strategieplannen, meerjarenprogramma’s, 
visiedocumenten, rekenkameronderzoeken, jaarverslagen (op het gebied van beleid) en 
verslagen van acties zoals nationale veiligheid door tijdige dreigingen, internationale 
politieke ontwikkeling en risico's te onderkennen dit niet direct zichtbaar zijn. 
Nr. Proces Risico Waardering Toelichting 
!! Attentie 
 Voornaamste neerslag en/of 
activiteiten per proces 
2.1 Het maken, verantwoorden en Hoog B 1 Beleid waar de AIVD voor is 
uitdragen van beleid door de  ingesteld. 
AIVD  
!! Bij congressen, conferenties e.d. 
geldt: als de AIVD die 
organiseert wordt de 
voornaamste neerslag bewaart. 
!!  Hieronder ook beleid dat een  
directe impact heeft op het  
primaire beleid, zoals bijvoorbeeld 
(inter) nationale 
veiligheidsdreigingen, politieke 
risico's etc. 
 
 Het voeren van overleg met 
betrokken actoren 
 Het adviseren van de ambtelijke 
en politieke leiding 
 Het ontwikkelen en evalueren 
van beleid 
 Het gereedmaken van beleid voor 
implementatie 
 Het beantwoorden van 
Kamervragen en vragen van het 
Europese Parlement 
 Het (internationaal) uitdragen 
van beleid 
 Het organiseren van 
(internationale) congressen, 
conferenties, symposia, 
burgerpanels en burgerenquêtes 
betreffende het beleid 
 Het (beleidsmatig en financieel) 
afleggen van verantwoording aan 
de politiek over gevoerd beleid 
 
Pagina 75 van 94 
 

Selectielijst AIVD en voorgangers vanaf 1946 
 
verantwoorden beleid op het 
gebied van ondersteuning (zie 
2.2) 
 Het evalueren van wet- en 
regelgeving. (WIV, WVO et 
cetera 
3.2 Adviseren over wet- en Laag V 20 jaar Wanneer de AIVD zichzelf niet als 
regelgeving aan andere (mede-) wetgever beschouwt.  
departementen door de AIVD Bewaard bij de ontvangende partij. 
 
Let op: adviezen die vanwege 
rubriceringsniveau door andere 
overheidsorganisatie terug worden 
gestuurd naar de AIVD, worden 
B(blijvend) bewaard door de AIVD.  
 
 
Nummer: 4. 
Categorie: Het (mede) opstellen van de rijksbegroting en de ramingen voor de volgende 
jaren. 
Toelichting De neerslag betreffende de PIOFACH-functies. Het opstellen van de rijksbegroting valt niet 
onder de reikwijdte van deze selectielijst, maar onder de verantwoordelijkheid van de 
vastgestelde (basis) selectielijsten van de minister van BZK te laten vallen. Dit is afgestemd 
met de CIO van het ministerie van BZK. 
 
 
 
Nummer: 5. 
Categorie: Het geven van voorlichting en verstrekken van informatie aan burgers, bedrijven, 
instellingen en andere overheden. 
Toelichting Voorbeelden van neerslag van deze handeling zijn bijvoorbeeld: folders, WoB-verzoeken 
(voor de AIVD, inzageverzoeken gebaseerd op de WIV), burgerbrieven, adviezen. 
Nr. Proces Risico Waardering Toelichting 
!! Attentie 
 Voornaamste neerslag en/of 
activiteiten per proces 
5.1.1 Het voorbereiden van het geven Laag V 5 jaar Het voorbereiden 
van publieksvoorlichting door de concepten van publieksvoorlichting (o.a. 
AIVD persberichten, toespraken, 
publicaties, tv campagnes en 
Postbus 51) door de AIVD 
5.1.2 Het vaststellen van het geven Hoog B 5   Het vaststellen en geven 
van publieksvoorlichting door de eindproduc- van publieksvoorlichting (o.a. 
AIVD ten  persberichten, toespraken, 
 publicaties, tv campagnes en 
Postbus 51) 
5.2 Het door de AIVD afhandelen van Laag V 5 jaar  Het reageren door de AIVD op 
burgerbrieven, WOB-verzoeken acties van burgerorganisaties, 
(voor de AIVD, inzageverzoeken particuliere instellingen en 
gebaseerd op de WIV) en particulieren 
verzoeken om informatie door de  Voorbeelden van voornaamste 
Ombudsman op grond van de neerslag van dit proces zijn 
Wet inlichtingen en bijvoorbeeld: folders, WOB-
Veiligheidsdientsten (WIV) verzoeken, burgerbrieven, 
adviezen. 
 
Let op: Zie 3.4.Criteria voor het 
maken van uitzonderingen.   
 
Pagina 77 van 94 
 

Selectielijst AIVD en voorgangers vanaf 1946 
 
vallen ook onder deze 
waardering 
 
Onder deze categorie vallen 
ook de onderzoeken die 
onder de mandaat van de 
AIVD  worden uitgevoerd 
naar personen door de 
regionale politie-eenheden, 
Korps Landelijke 
Politiediensten (KLPD) de 
Koninklijke Marechaussee 
Bijzondere dienst (KMAR BD)   
 
Valt te denken aan: 
 aanvragen aanmelding VO 
 opgaven persoonlijke 
gegevens 
 aanvragen clearance 
 afmeldingen 
 afspraakverzoeken 
 afwijzingsbrieven 
 brieven collegadiensten 
 brieven MIVD 
 brieven externe navragen 
 besluiten 
 handhavingen 
 relevante correpsondentie 
 onderzoeksrapporten 
 persoonsgegevens 
 meldingen 
 zoekresultaten 
 reacties 
 lijsten contactpersonen 
 verzoeken 
 persoonskaarten 
 staat van inlichtingen 
burgerluchtvaart 
 
Let op ‘3.4. criteria voor het 
maken van uitzonderingen’ 
m.b.t. tot naslagen koninklijke 
familie, bewindslieden en 
burgermeesters. 
 
7.7.1 Het door de AIVD weigeren van Hoog V 10 jaar !! Het intrekken of weigeren 
het afgeven en het intrekken  na afgifte van een VGB, omdat bezwaar 
van ‘verklaringen van geen c.q. na bestaat  tegen de  vervulling 
bezwaar (VGB)’  weigering van een bepaalde 
verklaring vertrouwensfunctie door een 
bepaalde persoon. 
 
Valt te denken aan: 
 Besluiten afwijzingen 
7.8 Het door de AIVD registreren, Hoog V 5 jaar na !! De AIVD doet aan het 
toetsen (naslaan) van personen  vervallen naslaan van personen die 
bedrijfs- deelnemen aan 
voerings- (internationale) congressen 
belang in Nederland, maar ook 
 
Pagina 79 van 94 
 

Selectielijst AIVD en voorgangers vanaf 1946 
 
7.9.5 Het door de AIVD voeren van Hoog N.v.t. Wordt geregeld in  de nieuwe 
operaties van informanten en WIV. 
agenten 
7.9.6 Het door de AIVD verwerven  Hoog V 20 jaar !! Niet alle gegevens die via 
van inlichtingen informatie  interceptie worden 
V 1 jaar binnengehaald zijn relevant 
voor de om nader geanalyseerd of als 
niet  exploitatieresultaat gebruikt 
relevante te worden. Binnen de AIVD is 
(ruwe)   hiervoor een beheermodel 
informatie ontwikkeld, gebaseerd op de 
dan wel WIV en de Archiefwet. De 
niet WIV bevat artikelen hoe om 
geselec- te gaan met verwerking van 
teerde gegevens.  
informatie   
 Voorbeelden van niet relevante 
informatie:  
 gegevens (open bronnen, 
telefoontaps, internettaps, 
hack-opbrengsten, 
ambtelijke bronnen, sociale 
media, databanken e.d.) die 
als bulk zijn binnengehaald, 
maar niet gebruikt wordt of 
in onderzoeksdossiers 
opgenomen worden.   
 gegevens die onjuist zijn of 
ten onrechte verwerkt zijn. 
(conform WIV artikel 43.2 zo 
spoedig mogelijk 
vernietigen) 
 
Valt te denken aan: 
 reismeldingen 
 visumaanvragen 
 meldingen 
 rapporten  
 relevante informatie 
kennisniveau 
onderzoeksonderwerpen 
 onderzoeksvragen 
 voorstellen inzet 
onderzoeksmogelijkheden 
 afwijzing inzetadviezen 
 akkoord voorstellen 
 relevante informatie extra 
middelencapaciteit 
 geoperationaliseerde 
onderzoeksvragen 
 relevante informatie 
middelencapaciteit 
 (sub) optimale inzetadviezen 
 optimale inzetvoorstellen 
 ingevulde aanvragen 
 herinneringen verlenging 
inzet 
 getoetste aanvragen 
 (on)geregistreerde 
 
Pagina 81 van 94 
 

Selectielijst AIVD en voorgangers vanaf 1946 
 
 
Valt te denken aan: notificaties 
 
4.4. Kennis en advies 
Voor de gehele beleidscyclus wordt gebruik gemaakt van verschillende vormen van kennis en advies 
ter ondersteuning van de kwaliteit van het beleidsproces en het beleid. De politiek maakt gebruik van 
adviezen door (bijv.) de ingestelde onafhankelijke adviesraden. De kerndepartementen maken gebruik 
van diverse vormen van kennis en advies. Deels is de kennis- en adviesfunctie ondergebracht binnen 
de Rijksdienst zelf, maar ook daarbuiten, zowel publiek als privaat. 
 
Nummer: 8. 
Categorie: Het (laten) verrichten van onderzoek en het rapporteren hierover. 
Toelichting Onder het bereik van deze categorie vallen niet alleen incidentele onderzoeksopdrachten 
aan overheidsorganen of externe onderzoeksbureaus, maar ook de structurele 
onderzoeksopdrachten van een aantal instellingen. Hierbij kan worden gedacht aan de 
taken van het Centraal Planbureau, het Centraal Bureau voor de Statistiek, het KNMI en 
het RIVM. De onderzoeksdata worden gewaardeerd op basis van de waarde van deze 
gegevens voor de bedrijfsvoering van het onderzoeksinstituut. De data van bijvoorbeeld 
het CBS, KNMI en RIVM worden permanent bewaard. 
  
Voorbeelden van neerslag van deze handeling zijn bijvoorbeeld: onderzoeksopdrachten, 
onderzoeksdata, modellen, rapporten. 
  
Opmerking: in een rapport kan ook een advies zijn opgenomen. 
Voor beleidsadvies zie 2.3 
 
Nr. Proces Risico Waardering Toelichting 
!! Attentie 
 Voornaamste neerslag 
en/of activiteiten per 
proces 
8.1 Het vaststellen van Hoog B 5  Het onderzoek dient 
onderzoeksopdrachten en het  betrekking te hebben op het 
opstellen van eindrapporten,  primaire proces van de AIVD, 
economische, politieke en/of te weten (inter)nationale 
(inter) nationale veiligheids- en veiligheid. Een voorbeeld van 
inlichtingenrapportages door de zo’n rapport is het 
AIVD inlichtingenrapport, 
 handelingsperspectief ICT-
 beveiliging of 
onderzoeksrapport (NBV en 
Terra).  
 
Dreigingsinschattingen, 
dreigingsanalyses en 
risicoanalyses ten behoeve 
van het Stelsel Bewaken & 
Beveiligen (E-taak) en 
onderhoudt de relatie met de 
voor het stelsel relevante 
partijen. 
Daarnaast dreigingsanalyses 
met betrekking tot vitale 
sectoren en onderhoudt de 
relatie met deze sectoren en 
andere relevante partijen (C-
taak). 
De producten zijn voor het 
 
Pagina 83 van 94 
 

Selectielijst AIVD en voorgangers vanaf 1946 
 
en –protocollen 
 Het aanbieden van 
onderzoeksrapporten 
 Het vaststellen van de 
opdracht en het 
eindproduct van 
(wetenschappelijk) 
onderzoek 
 Het opstellen van 
eindrapporten 
8.3 Het financieren, begeleiden en Laag V 7 jaar Het bekostigen en 
uitvoeren van (wetenschappelijke)  begeleiding van 
onderzoeken door de AIVD (wetenschappelijke) 
onderzoeken.  
 
Hier valt te denken aan 
financiële documenten 
(rapportages), 
beheerdocumenten van 
projecten m.b.t. de 
begeleiding. 
 
 
Pagina 85 van 94 
 

Selectielijst AIVD en voorgangers vanaf 1946 
 
 
4.6. Uitvoering 
Deze functie verenigt alle primaire uitvoerende processen van de overheid die gericht zijn op burgers, 
bedrijven en instellingen. Grofweg wordt onderscheid gemaakt tussen de bedrijfsfuncties 
dienstverlening en handhaving. Voorbeelden zijn: het verlenen van vergunningen, het verstrekken van 
subsidies, het heffen van belastingen en het handhaven van verkeersregels. De uitvoering kan 
onderdeel uitmaken van de Rijksdienst (waaronder agentschappen en ZBO's), lagere publiekrechtelijke 
lichamen, gemeenten, provincies en waterschappen, of zelfstandige (private) organisaties met een 
publiekrechtelijke taak. 
Bedrijfsfuncties in dit cluster zijn: Dienstverlening, Handhaving (van regels door burgers, bedrijven en 
instellingen). 
 
Nummer: 10. 
Categorie: Het leveren van producten en diensten aan personen, bedrijven, instellingen en 
(lagere of andere) overheden. 
Toelichting De producten en diensten worden geleverd op basis van een wettelijk opgelegde publieke 
taak. Hieronder ook bijvoorbeeld regelgeving en normering van alle hieronder genoemde 
processen. 
De AIVD gebruikt deze categorie ook voor intern gerichte processen, zoals planning van de 
eigen materieel behoefte. 
Nr. Proces Risico Waardering Toelichting 
!! Attentie 
 Voornaamste neerslag en/of 
activiteiten per proces 
10.1.1 Het door de AIVD Hoog B 1 Valt te denken: strategische- en 
plannen van de tactische (project)plannen met 
materieel- en behoefte materieel en personeel 
personeelsbehoefte 
10.1.2 Het door de AIVD Hoog B5 voor Bewaard worden strategische 
verwerven van  materieel dat materieelprojecten. 
veiligheids- en als  
inlichtingen materieel strategisch Valt te denken aan: innovatieve en 
materiaal langere termijn materieelprojecten 
aangemerkt gebaseerd op rijksbrede 
is. aanbestedingsregels. 
  
V10 jaar voor  
overige 
materieel 
10.1.3 Het door de AIVD (laten) Laag V 5 jaar na Valt te denken aan: het (laten) 
inspecteren, keuren of buiten toetsen, keuren en inspecteren op 
beproeven van (eigen) gebruik verschillende aspecten 
producten stelling van (bijvoorbeeld: veiligheid,   
producten betrouwbaarheid, kaders) van aan te 
schaffen en aangeschaft materiaal, 
zoals: crypto, inlichtingen- en 
analyseproducten  
10.1.4 Het door de AIVD Hoog V3 jaar na Valt te denken aan: 
uitvoeren van onderhoud het plegen  Onderhoudsrapportages  
aan veiligheids en van  Plannen van aanpak 
inlichtingen materieel onderhoud  Checklisten 
   Onderhoudscontracten  
 
10.1.5 Het door de AIVD Hoog B 5   Valt te denken aan: 
afstoten van veiligheids voor  Dechargeverleningen 
en inlichtingen materieel materieel dat  Opzeggingen van contracten  
als  Verklaringen van 
strategisch overdracht/afstoten 
 
Pagina 87 van 94 
 

Selectielijst AIVD en voorgangers vanaf 1946 
 
 
 
 
 
Nummer: 11. 
Categorie: Deze categorie is vervallen in deze selectielijst, omdat de AIVD deze functie niet uitvoert. 
 
 
Nummer: 12. 
Categorie: Deze categorie is vervallen in deze selectielijst, omdat de AIVD deze functie niet uitvoert. 
 
 
Nummer: 13. 
Categorie: Het onderhouden van (internationale) betrekkingen en samenwerkingsverbanden. 
Toelichting Voor inbreng van standpunten in internationaal overleg zie categorie 2. 
Nr. Proces Risico Waardering Attentie Toelichting 
!! Attentie 
 Voornaamste neerslag en/of 
activiteiten per proces 
13.1 Het door de AIVD verzorgen Hoog B 5  Het verzorgen van gastheerschap 
van gastheerschap voor voor internationale organisaties 
vertegenwoordiging van  Het voorbereiden en verzorgen van 
landen en (inter)nationale binnenkomende en uitgaande 
organisaties handelsmissies en (culturele) 
uitwisselingsprogramma’s 
 Het voeren van het secretariaat 
van (inter)nationale organisaties 
 
Valt te denken aan: 
 Club de Berne 
 Center Terrorist Group Forum 
(CTG) 
 Nato Special Committee (NSC) 
 Nato Civil Intelligence Committee 
(CIC) 
 Sigint Senior 
13.2 Inhoudelijke bijdragen van de Hoog B 1 !! De inhoudelijke bijdragen kunnen 
AIVD aan staatsbezoeken ook gezien worden als deel van de 
beleidscyclus (categorie 2), maar 
de dossiervorming op dit punt kan 
ook onder bereik van dit proces. 
 
Valt te denken aan: 
 ondersteuning tijdens kroning, 
staatsbezoeken e.d.  
 
13.3 Uitvoering van Hoog B 1 Het (laten) behartigen van 
belangenbehartiging door de Nederlandse belangen in het 
AIVD buitenland. Hieronder valt tevens het 
uitvoeren van belangenbehartiging 
voor een derde land door Nederland 
in het buitenland. Het besluit hiertoe 
is beleid 
 
Valt te denken aan overleg met 
partnerdiensten. 
13.4 Het door de AIVD verrichten Laag V 5 jaar Valt te denken aan liaisons die de 
van representatieve taken en AIVD vertegenwoordigen.  
diplomatieke uitingen 
 
Pagina 89 van 94 
 

Selectielijst AIVD en voorgangers vanaf 1946 
 
Bijlage 1: Concordantie oude selectielijsten met categorieën nieuwe 
selectielijst 
Een concordantie voor ingetrokken selectielijsten met de categorieën van de nieuwe selectielijst is voor 
de AIVD niet van toepassing, omdat er geen vastgestelde selectielijst is, die daadwerkelijk is 
toegepast. 
 
 
 
Pagina 91 van 94 
 

Selectielijst AIVD en voorgangers vanaf 1946 
 
Bijlage 3: Lijst gehanteerde afkortingen 
AIVD    Algemene Inlichtingen- en Veiligheidsdienst 
A-taak   Verrichten van onderzoek m.b.t. gevaren voor democratische rechtsorde,  
   veiligheid of gewichtige belangen van de staat 
BNV   Bureau Nationale Veiligheid 
BSD   Basisselectiedocument 
B-taak   Verrichten van veiligheidsonderzoeken 
BVD   Binnenlandse Veiligheidsdienst 
CID   Centrale Inlichtingendienst  
CIO   Chief information officer 
C-taak   Beveiligingsbevordering 
CTIVD   Commissie van Toezicht betreffende de inlichtingen- en Veiligheidsdiensten 
CVD   Centrale Veiligheidsdienst 
CVIN   Comité Verenigde Inlichtingendiensten Nederland  
DG AIVD  Plaatsvervangend Directeur-Generaal van de Algemene Inlichtingen- en 
Veiligheidsdienst (per 1-1-2015) 
DIV   Documentaire informatievoorziening 
DMS   Documentmanagement systeem 
DSP   Documentair structuurplan 
D-taak   Verrichten onderzoek betreffende andere landen (inlichtingentaak   
   buitenland)  
EAR   Enterprise Architectuur Rijksdienst. EAR is de opvolger en vervanger van  
   MARIJ en sluit aan bij de Nederlandse Overheid Referentie Architectuur  
   (NORA)  
E-taak   Verrichten van onderzoek t.b.v. het stelsel bewaken en beveiligen   
   (rijksdomeinen) 
GWR   Generiek Waarderingsmodel Rijksoverheid 
HAIVD Hoofd van de Algemene Inlichtingen- en Veiligheidsdienst (per 1-1-2015 
Directeur Generaal) 
ICWIV   Interdepartementale Commissie Wet Inlichtingen- en Veiligheidsdiensten 
MAVIM   Procesmodeleertool voor het vastleggen van alle processen van de   
   AIVD en beheertool van het DSP 
MICIV    Ministeriële Commissie voor de Inlichtingen- en Veiligheidsdiensten  
MT LID   Management lid van het managementteam 
NCTV   Nationaal Coördinator Terrorismebestrijding en Veiligheid  
NBV   Nationaal Bureau voor Verbindingsbeveiliging 
NSR   Nieuwe selectieaanpak Rijksoverheid 
PIOFACH  Personeel, Informatie, ICT, Organisatie, Financiën, Algemene Zaken,   
   Communicatie en Huisvesting 
PIVOT   Project Invoering Verkorting Overbrengingstermijn 
PDG AIVD  Plaatsvervangend Directeur-Generaal van de Algemene Inlichtingen- en 
Veiligheidsdienst (per 1-1-2015) 
PHAIVD Plaatsvervangend hoofd van de Algemene Inlichtingen- en Veiligheidsdienst 
(per 1-1-2015 Plaatsvervangend Directeur-Generaal) 
RAD   Afdeling Registratie- en Archiefdiensten 
RIO   Rapport institutionele Onderzoeken  
RMS   Recordmanagementsysteem 
SIO   Strategisch Informatieoverleg 
SSA   Semi-statisch archief 
SIGINT   Een samentrekking van signals intelligence 
Terra   Trendanalyse & Fenomeenonderzoek  
VGB   Verklaring van geen bezwaar 
VO   Veiligheidsonderzoeken 
WIV   Wet op de inlichtingen- en veiligheidsdiensten  
WVO   Wet veiligheidsonderzoek (WVO) 
 
Pagina 93 van 94 
 

