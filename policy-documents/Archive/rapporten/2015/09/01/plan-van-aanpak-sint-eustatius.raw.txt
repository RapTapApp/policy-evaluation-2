 
 
 
 
 
 
 
 
 
 
 
 
 
 
 
Sint Eustatius 
Plan van Aanpak  
 
 
 
 
 
 
 
 
 
 
 
 
 
1 september 2015 

 
 
 
Hoofdstuk 1.  Inleiding 
1.1. Bestuurlijke context 
Op 10 juni 2015 heeft de Minister van Binnenlandse Zaken en 
Koninkrijksrelaties het Bestuurscollege van het Openbaar Lichaam 
St. Eustatius onder (verscherpt) bestuurlijk toezicht gesteld en een 
aanwijzing gegeven op grond van artikel 34.5 van de Wet Financiën 
Openbare Lichamen BES.  
Het Bestuurscollege van St. Eustatius heeft op 17 juni 2015 tegen deze 
beslissing bezwaar aangetekend bij de Minister. De afhandeling van dit 
bezwaarschrift wordt via de vereiste procedure door het ministerie 
afgehandeld.  
 
De minister heeft de Rijksvertegenwoordiger (RV) bij  brief van 11 juni 
2015 de opdracht gegeven om op korte termijn onder zijn voorzitterschap 
een Stuurgroep op te richten, waarin ten minste de gezaghebber, de 
gedeputeerden en de eilandsecretaris zitting nemen om een Plan van 
Aanpak (PvA) op te stellen om zo de bestuurlijke en financiële 
problematiek onder controle te krijgen. Dit PvA dient uiterlijk 1 september 
2015 gereed te zijn. 
 
De Rijksvertegenwoordiger heeft ter voorbereiding op de uitvoering van 
deze opdracht direct na de bijeenkomst van de CN week, die van 8 tot en 
met 13 juni te Den Haag is gehouden, verschillende acties ondernomen.   
Samengevat gaat het om de volgende activiteiten: 
 
 16 juni 2015 bezoek aan St. Eustatius: de brief van de minister is door 
de RV op St. Eustatius mondeling aan het Bestuurscollege (BC) en de 
fractievoorzitters toegelicht; 
 De daarop volgende dagen vinden door de RV op het eiland 
vervolggesprekken plaats met de leden van het BC, met de 
gezaghebber, met de eilandsecretaris, met de fractievoorzitters 
afzonderlijk en met ambtenaren. De RV wordt hierbij ondersteund 
door twee ambtenaren van het ministerie BZK en adviseur RCN;  
 Op 18 juni 2015 heeft de RV de inwoners van St. Eustatius 
geïnformeerd over de recente ontwikkelingen op het eiland. In dit 
schrijven licht hij zijn opdracht toe en stelt hij met nadruk dat zijn 
intentie is om de uitvoering van deze opdracht in samenwerking met 
het eilandsbestuur en met de inwoners op te pakken; 
 Nader onderzoek vindt plaats door ambtelijke ondersteuning; 
 Vervolgbezoeken van de RV gekoppeld aan drie vergaderingen van de 
Stuurgroep. 
 
  
3 
St. Eustatius - Plan van Aanpak  

 
 
 
Dit PvA is gericht op het op orde brengen en onder controle krijgen van de 
bestuurlijke en financiële problematiek. In de Stuurgroep zijn negen 
bouwstenen voor het PvA besproken, deze zijn samengebracht tot  drie 
hoofdthema’s, te weten: 
 
1) Versterking behoorlijk bestuur, zoals dat in de code voor good 
governance is vastgelegd (bouwstenen bestuurlijke processen, 
collegiaal bestuur, dualisme); 
2) Verbeteren van de bedrijfsvoering van St. Eustatius (bouwstenen 
ambtelijke processen, invulling sleutelposities, technische 
randvoorwaarden,  ambtelijke advisering); 
3) Duurzaam onder controle krijgen van de financiële situatie en de 
financiële beheerssystemen (bouwstenen financieel beheer, 
expertgroep financiën, kosten).  
 
In de nadere uitwerking van het PvA en de actiepunten zal deze driedeling 
worden aangehouden. 
 
Voor het opstellen van dit PvA is gebruik gemaakt van documenten van 
verschillende bronnen (o.a. BZK, het Openbaar Lichaam, Cft, etc.), van 
rapportages en wetenschappelijk analyses. In de bijlage is een overzicht 
gegeven van de gebruikte bronnen. 
 
Het niveau van de te nemen maatregelen moet leiden tot een efficiënte en 
doelmatige overheid. Een overheid die betrouwbaar en transparant is en 
die haar dienstverlening op orde heeft. Inwoners maar zeker ook de 
ambtenaren van St. Eustatius moeten trots kunnen zijn op hun overheid en 
tevreden zijn over de dienstverlening. Ambtenaren moeten zich 
gewaardeerd voelen. 
 
En dat alles in de situatie van, en passend bij, de cultuur en schaal van 
St. Eustatius. Het is en blijft een klein eiland, waar de inwoners erg 
betrokken zijn bij en met elkaar. Sociale netwerken en sociale controle 
beïnvloeden het dagelijkse leven; politiek en maatschappij zijn nauw met 
elkaar verweven. Dit vereist een zorgvuldige benadering, waarbij respect 
voor de belangen van alle partijen, de verschillende bevolkingsgroepen en 
de culturele bagage belangrijk is. 
 
  
5 
St. Eustatius - Plan van Aanpak  

 
 
 
1.3.  Samenloop met inzet & toezicht vanuit het College Financieel 
Toezicht: de Expertgroep financieel beheer 
 
De aanwijzing van de minister van BZK aan het Bestuurscollege van 
St. Eustatius omvat eveneens het opstellen van een financieel beheer- en 
verbeterplan in samenwerking met het College financieel toezicht (Cft) en 
in nauwe samenwerking met de Stuurgroep die door de 
Rijksvertegenwoordiger is ingesteld. In dit kader is afgesproken dat er een 
expertgroep in het leven geroepen wordt die een plan van aanpak op zal 
stellen om het financieel beheer op orde te krijgen. De in het verleden met 
het Cft afgesproken verbeterpunten dienen hierbij te worden betrokken, 
alsmede de bevindingen van de accountant bij de jaarrekening. Dit plan 
van aanpak zal onderdeel vormen van het totale PvA dat de Stuurgroep 
onder leiding van de RV zal opstellen. 
 
De opdrachtformulering aan deze expertgroep luidt: 
 
Per 1 september 2015 dient er een plan van aanpak gereed te zijn ter verbetering van 
het financieel beheer en gericht op het verkrijgen van een goedkeurende verklaring 
van de accountant op korte termijn. Het plan dient zich om die reden ook te richten 
op het verbeteren van het begrotings- en verantwoordingsproces zodat het bestuur 
tijdig over volledige en juiste informatie kan beschikken ten behoeve van het besturen 
(waaronder ook het afleggen van verantwoording over het gevoerde beheer) van het 
Openbaar Lichaam. Het BBV-BES dient bij het opstellen van dit plan dus in acht te 
worden genomen.  In het plan van aanpak dienen de volgende aspecten aan bod te 
komen: 
 De door het Cft met het Openbaar Lichaam overeengekomen verbeterpunten. 
 De door de accountant geconstateerde tekortkomingen blijkend uit de 
jaarrekeningen. 
 Structurele verbetering van de controlfunctie binnen het Openbaar Lichaam. 
 Structurele verbetering van de planning- en controlcyclus met inachtneming van 
de wettelijke rapportageverplichtingen zoals opgenomen in de Wet FinBES. 
 Gedrag en cultuur binnen de financiële functie van het Openbaar Lichaam. 
Naast het plan van aanpak dient de expertgroep een zo adequaat mogelijk advies op 
te stellen over de benodigde capaciteit en financiële middelen ten behoeve van de 
implementatie van het plan van aanpak. 
Nadat de expertgroep een plan van aanpak is overeengekomen, kan dit met ingang 
van 1 september worden geïmplementeerd. Vanaf dat moment kan het College 
financieel toezicht monitoren of het plan van aanpak adequaat wordt 
geïmplementeerd door het Openbaar Lichaam. 
 
 
  
7 
St. Eustatius - Plan van Aanpak  

 
 
 
1.5. Positie Rijk 
De minister van BZK is bestuurlijk verantwoordelijk voor de openbare 
lichamen in het Caribisch gebied. De opdracht aan de RV om een 
Stuurgroep in te stellen en een PvA op te stellen, is afgerond op het 
moment dat het PvA wordt aangeboden aan de minister. In zijn 
aanbiedingsbrief heeft de RV de minister o.a. geadviseerd het PvA vast te 
stellen en met het BC in overleg te treden over de wijze waarop de 
implementatie plaats kan vinden. Het advies van de Stuurgroep is om die 
opdracht te verstrekken aan het BC en een monitoringsgroep voor de 
uitvoering van het PvA in te stellen.  
 
In overeenstemming met de afspraken die gemaakt zijn bij de bestuurlijke 
overgang van de eilanden als onderdeel van Caribisch Nederland op  
10-10-10, is vorig jaar de Commissie Spies ingesteld met de opdracht om 
de stand van zaken op de eilanden te beoordelen op de bestuurlijke 
consequenties, de juridische gevolgen en de effecten voor de bevolking. 
Wellicht raken een aantal geformuleerde aandachtspunten in dit PvA 
onderwerpen (bestuurlijke consequenties) die ook naar voren zullen 
komen vanuit de rapportage van de evaluatiecommissie. 
 
Los van dit PvA dient de komende maanden ook opnieuw te worden 
gekeken naar het Meerjarenprogramma Caribisch Nederland 2015 – 2018, 
zoals dat tijdens de recente CN-week was geagendeerd. Dat programma is 
het resultaat van intensief overleg tussen het eilandsbestuur en het 
kabinet waarmee een meerjarenperspectief is aangegeven voor het eiland.  
De minister schrijft hierover in zijn brief van 10 juni 2015 dat de feitelijke 
investeringen voor St. Eustatius vanuit de Rijksbegroting zijn 
aangehouden tot het moment dat het bestuur van het Openbaar Lichaam 
St. Eustatius blijk geeft van het onderkennen van de problematiek en 
bestuurlijk en financieel orde op zaken stelt. Het ter hand nemen van het 
PvA is hier een goed voorbeeld van. 
De minister heeft overigens laten weten dat de bevolking van St. Eustatius 
geen nadeel zal ondervinden en dat de middelen die in het 
Meerjarenprogramma zijn opgenomen, in principe gereserveerd blijven 
voor projecten op het eiland op basis van wederzijdse samenwerking. Zo 
mogelijk kunnen in samenwerking met het Bestuurscollege de projecten 
die ten goede komen aan de gemeenschap met goedkeuring van de 
minister doorgaan, zoals gepland. De plannen rond de implementatie van 
de kinderbijslag en het minimumloon zullen worden doorgezet, ook voor 
St. Eustatius. Ook projecten die de veiligheid, het toezicht en dergelijke 
betreffen (zoals renovatie vliegveld, uitbreiding van het cellencomplex), 
zullen geen hinder ondervinden.   
9 
St. Eustatius - Plan van Aanpak  

 
 
 
De Gezaghebber is benoemd door de Kroon en zijn benoemingstermijn is 
6 jaar. Daarmee wordt zorg gedragen voor continuïteit in het Openbaar 
Lichaam bij reguliere of tussentijdse bestuurswisselingen.  
 
Tot slot is er de ambtelijke organisatie die onder verantwoordelijkheid 
van het BC werkt en het bestuur ondersteunt bij het voorbereiden en 
uitvoeren van die taken. 
 
Deze duidelijke verdeling van de taken en de verantwoordelijkheden 
geven de kaders waarbinnen gehandeld kan worden. Op het moment dat 
de grenzen van de taak- en rolverdeling overschreden worden, ontstaan 
de problemen. Dan gaan raadsleden zich bezig houden met 
bestuurswerkzaamheden en krijgen leden van het college de neiging om 
op de managementstoelen te gaan zitten. Bestuurders en medewerkers 
weten dan niet meer waar ze zich aan te houden hebben. Dat werkt 
verwarrend. 
 
In Europees Nederland is het duale systeem in 2002 ingevoerd. De eerste 
periode na invoering bestond ook in veel gemeenten onzekerheid over het 
handelen. Gaandeweg hebben de gemeentebesturen geleerd hoe ze binnen 
dit systeem een goed evenwicht konden vinden. 
In Bonaire, St. Eustatius en Saba is het duale systeem in 2011 ingevoerd. 
De Caribische eilanden hebben pas één raadsperiode de gelegenheid 
gehad te wennen aan de nieuwe systematiek: ze zitten nog in de 
gewenningsfase. De nieuwe werkwijzen moeten vorm krijgen, en 
processen en procedures moeten fijn geslepen worden. Daar komt bij dat 
het duale systeem op de Caribische eilanden niet bekend is in het lokaal 
bestuur en de traditionele Europese ontwikkeling van democratieën 
ontbreekt. Op de Caribische eilanden is hier weinig ervaring mee 
opgedaan en zijn weinig referentiepunten. 
 
De kern van goed openbaar bestuur is dat het handelen van het bestuur 
 
open en integer gebeurt. Daarbij is belangrijk dat het bestuur zelf, en 
vooral de individuele leden, het goede voorbeeld geven.   
Openheid betekent dat procedures en besluiten helder en inzichtelijk zijn 
voor iedereen. Het bestuur is ontvankelijk voor signalen zowel vanuit de 
externe omgeving als vanuit de interne organisatie. Duidelijk moet zijn 
wat met die signalen gedaan wordt. In een open organisatie voelen 
medewerkers zich veilig en wordt kritisch (mee)denken gestimuleerd. 
Integriteit en transparantie van handelen is een regelmatig te bespreken 
onderwerp.  
 
  
11 
St. Eustatius - Plan van Aanpak  

 
 
 
Vanaf de constitutionele overgang op 10 oktober 2010 als een onderdeel van de 
Nederlandse Antillen naar een Openbaar Lichaam in het landsdeel Nederland, is de 
politieke situatie op St. Eustatius instabiel geweest. In de afgelopen bestuursperiode 
van 2011 – 2015 is sprake geweest van 6 wisselingen in de bestuurlijke samenstelling 
van Eilandsraad en Bestuurscollege. Doorgaans ging dit gepaard met een sterke 
polarisatie van de politieke standpunten in de raad. 
 
Dit PvA is mede bedoeld om het Eilandsbestuur van St. Eustatius te 
ondersteunen bij het implementeren van het bestuurlijke duale systeem, 
o.a. door bestuurders en ambtenaren te ondersteunen bij het invullen van 
hun rol. Door te leren en te begrijpen en op die wijze een evenwichtig 
systeem van “checks and balances” in te voeren. 
 
Actiepunten: 
1. Verhelderen van rollen en verantwoordelijkheden van het duale systeem. 
Met ondersteuning van het BZK-programma over versterking 
bestuurskracht kunnen Eilandsraad, Bestuurscollege en ambtelijke 
organisatie beter in positie gezet worden. 
2. Periodiek agenderen van reflectie- en evaluatiemomenten op het eigen 
functioneren van Eilandsraad, Bestuurscollege en ambtelijke organisatie. 
Zo nodig bijsturing uitvoeren. 
3. Opstellen bestuurs- en/of collegeprogramma als ijkpunt voor planning en 
control. 
  
13 
St. Eustatius - Plan van Aanpak  

 
 
 
Besturen in de hedendaagse complexe maatschappij stelt hoge eisen aan 
degenen die het bestuurdersambt ambiëren. Niet alleen aan integriteit en 
gedrag, maar ook aan professionele kennis en inzicht in de kunst van het 
besturen. 
De verantwoordelijkheid voor het leveren van deskundige bestuurders ligt 
primair bij de politieke partijen die deelnemen aan het lokale bestuur. Zij 
zijn verantwoordelijk om hun kandidaten te toetsen op geschiktheid en 
bekwaamheid voor de bestuurlijke functies.  
 
De kwaliteit van het bestuur in St. Eustatius kan aanzienlijk bevorderd 
worden als de kennis van het bestuurlijk systeem toeneemt. Het ministerie 
van BZK heeft middelen beschikbaar om de BES-eilanden systematisch te 
gaan ondersteunen in een goede taakuitvoering door middel van 
bestuurlijke ondersteuningsprogramma’s. Dat vraagt tijd, maar bovenal 
commitment van het BC en de ambtelijke organisatie. 
 
De bestuurscultuur in St. Eustatius is informeel. Dat heeft het grote 
voordeel dat de lijnen kort zijn en dat vaak snel gehandeld kan worden. 
Het nadeel is dat de zorgvuldige ambtelijke voorbereiding soms in het 
geding is. 
Zeker als het om politiek gevoelige en relevante onderwerpen gaat, is een 
transparante voorbereiding van de besluitvorming noodzakelijk. 
 
 Actiepunten: 
4. Actualiseren bestuurlijke gedragscode voor Eilandsraad, Bestuurscollege 
en Gezaghebber. 
5. Invoeren transparante voorbereidings- en besluitvormingsprocedures (zie 
hiervoor ook actiepunt 9). 
 
 
  
15 
St. Eustatius - Plan van Aanpak  

 
 
 
Om de mate van integriteit in een organisatie te toetsen, zijn verschillende 
goede en objectiveerbare toetsingsinstrumenten beschikbaar. Op basis 
van onderzoeken onder bijvoorbeeld medewerkers, klanten en overige 
stakeholders kan een beeld worden verkregen van de beleving van 
integriteit. Van belang is dat medewerkers in een veilige omgeving zaken 
onder de aandacht kunnen brengen.  
 
Actiepunten: 
6. Versterken invoeren en registreren ambtseed voor medewerkers van de 
ambtelijke organisatie. 
7. Meten en bewaken van integriteit, bijvoorbeeld door het houden van 
medewerkers- en klantentevredenheidsonderzoek. 
 
2.4. Mandatenregeling 
De meeste processen waar de lokale overheid voor staat, worden bepaald 
door vastgestelde wet- en regelgeving. Een bestuursorgaan mag alleen 
besluiten nemen wanneer deze in de wet de bevoegdheid heeft gekregen. 
De bevoegdheden kunnen van het ene bestuursorgaan overgedragen 
worden aan het andere bestuursorgaan, bijv. van Eilandsraad naar BC. Dit 
heet delegatie en komt in de bestuurscultuur van het eiland weinig voor.   
 
Belangrijk voor het werken van de ambtelijke organisatie is het verlenen 
van mandaat. Een mandaat is de bevoegdheid om in naam van een ander 
te handelen, zonder de daarbij behorende verantwoordelijkheden over te 
dragen. Mandaten kunnen door de mandaatverlener altijd ingetrokken 
worden. Degenen die de mandaten uitoefenen, hebben de plicht 
verantwoording af te leggen over het gebruik. Voor een mandaat lenen 
gestandaardiseerde en gestructureerde werkwijzen zich goed. De 
bestuurlijke ruimte voor besluitvorming is minimaal en beperkt zich tot 
het vaststellen van de kaders waarbinnen gehandeld kan worden.  
 
Zaken die niet aan de gestelde criteria voldoen of van een grote politieke 
importantie zijn, moeten aan de mandaatverlener voorgelegd worden. 
Door invoering van een mandatenregeling wordt sturing op incidenten 
voorkomen. 
 
In St. Eustatius is relatief zeer weinig gemandateerd. Het mandateren van de 
bevoegdheden van het BC naar ambtelijk niveau bevordert de snelheid van 
besluitvorming. Dit betekent dat alle zaken (vergunningen, aanvragen etc.) ambtelijk 
afgehandeld kunnen worden, mits ze binnen de kaders vallen. Hiermee wordt 
bestuurlijke consistentie bevorderd.   
 
  
17 
St. Eustatius - Plan van Aanpak  

 
 
 
2.6. Communicatie en openbaarheid 
Open en effectieve communicatie is eveneens een basiswaarde in een 
democratische samenleving. 
 
Het belangrijkste doel van de overheidscommunicatie is te voldoen aan 
het recht  van de burger op informatie van de overheid. De burger kan op 
basis van de informatie meedenken, klachten formuleren of een mening 
geven.  
De communicatiemiddelen moeten aansluiten bij de groepen die we willen 
bereiken. Internet en sociale media zijn in de huidige tijd zeer krachtige en 
effectieve communicatiemiddelen. Daarnaast is het van belang ruimte te 
bieden voor meer traditionele middelen, zoals radio, tv of krant.  
Zowel de interne als de externe communicatie kunnen in het Openbaar 
Lichaam verbeterd worden. 
 
De website van het Openbaar Lichaam is sinds 2012 niet meer bijgewerkt. Actuele 
overzichten van BC besluiten zijn hierdoor niet  inzichtelijk. 
Invoeren van een raadsinformatiesysteem is aan te bevelen. 
 
Een speerpunt in het verbeteren van de communicatie met de 
buitenwereld is het optimaliseren van de website en het gebruik van 
sociale media. 
 
De communicatie en informatievoorziening binnen de organisatie zou 
aanzienlijk gebaat zijn bij het inrichten van Intranet, waar voor de 
medewerkers de benodigde informatie beschikbaar gesteld wordt. 
Verdere digitalisering en beschikbaarheid van informatie verdient hoge 
prioriteit. 
 
In St. Eustatius bevat de openbare besluitenlijst van het Bestuurscollege een 
uitermate sobere omschrijving van hetgeen besloten is. Met de term ‘conform’ wordt 
aangeduid dat het voorstel overeenkomstig het ambtelijke voorstel heeft 
plaatsgevonden. Het ambtelijk advies is echter niet in de besluitenlijst opgenomen. 
Voor de buitenstaander is moeilijk te zien wat de inhoud van de genomen besluiten is. 
 
Actiepunten: 
10.  Het opstellen en implementeren van een communicatiebeleid waarbij 
gebruik van moderne communicatieplatforms, zoals website en sociale 
media een kern positie hebben, maar overige middelen eveneens ingezet 
worden.  
11. Invoeren raadsinformatiesysteem. 
12.  Interne communicatie verbeteren door inrichten van Intranet. 
19 
St. Eustatius - Plan van Aanpak  

 
 
 
Ondanks herhaalde toezeggingen van het Bestuurscollege aan Cft om de 
gesignaleerde problemen in de financiële bedrijfsvoering op te pakken, is tot nu toe 
weinig prioriteit gegeven aan het op orde krijgen van het financieel beheer van het 
Openbaar Lichaam. In de brief van Cft aan het BC van 1 juli 2015 wordt nogmaals 
gewezen op de noodzaak een verbeterplan in samenwerking met het Cft en de 
Stuurgroep van de RV op te stellen. 
3.2. De inrichting van de organisatie van St. Eustatius 
In januari 2013 is de oude organisatie zoals die bestond voor de periode 
van 10-10-10 geheel aangepast en vernieuwd door de invoering van het 
directiemodel. Met behulp van extern bureau Balance Groep is deze 
structuur ontwikkeld (vergelijkbaar met gangbare modellen binnen 
Nederlandse gemeenten), zijn medewerkers geplaatst op nieuwe functies, 
hebben zij een functiebeschrijving volgens de generieke methode 
gekregen en zijn nieuwe directies gevormd.  
Directeuren van de drie directies en een adjunct-eilandsecretaris zijn 
benoemd.  
 
De kern van een directiemodel is dat een duidelijke verdeling van 
verantwoordelijkheden en bevoegdheden plaatsvindt. De aansturing vindt 
plaats langs korte lijnen, problemen worden integraal, dus over de 
grenzen van de directies heen, aangepakt en de burger wordt vlot 
geholpen via het klantenloket.  
De eilandsecretaris is eindverantwoordelijke voor de ambtelijke 
organisatie en spin in het web tussen bestuur en ambtelijke organisatie. 
Het doel is te komen tot een integrale samenwerking, waarbij politiek 
bestuur en de ambtelijke organisatie complexe problemen vanuit de 
samenleving aanpakken. Het ambtelijk advies aan het bestuur bevat alle 
elementen in samenhang met elkaar en de afweging van financiële en 
personele middelen is in het voorstel toegelicht. 
 
De implementatie van het directiemodel is in St. Eustatius blijven steken. Door 
langdurige ziekte en vertrek van de eilandsecretaris, was vanaf december 2013 tot 
het laatste kwartaal 2014 sprake van een tamelijk ongestuurde organisatie. Het 
zittende management was niet getraind om hun rollen goed in te vullen en het 
managementteam was niet in staat de vervolgstappen verder op te pakken. 
Bovendien veroorzaakten wisselingen in de leiding van de directies en het niet 
vervullen van cruciale vacatures stagnatie in de samenwerking in het 
managementteam. 
Ook de frequente wisselingen in BC en ER droegen bij aan de vertraging c.q. 
voortzetting van de implementatie. 
 
 
  
21 
St. Eustatius - Plan van Aanpak  

 
 
 
3.3. Personeelsbeheer/-management 
De kwaliteit van een dienstverlenende organisatie, zoals het Openbaar 
Lichaam, wordt bepaald door de kwaliteit, deskundigheid en de inzet van 
de medewerkers. De wijze waarop medewerkers hun werk uitoefenen en 
inwoners en bestuurders tegemoet treden, bepaalt het beeld over de 
organisatie. Goed opgeleide en toegeruste medewerkers leiden tot betere 
prestaties van de organisatie en daarmee tot een grotere bijdrage aan de 
gemeenschap. 
 
De ambtelijke organisatie van St. Eustatius is zeer kwetsbaar, omdat 
sleutelposities in de ambtelijke organisatie niet ingevuld zijn en de 
kwaliteit en het opleidingsniveau van de medewerkers nog niet – of 
onvoldoende – op het gewenste niveau is over de gehele linie.  
 
Het gaat dan om de functies van directeur Publiekszaken en 
Ondersteuning (P&O), een HRM medewerker, unitmanager Financiën en 
unitmanager Klantenloket.  
Op dit moment vervult de eilandsecretaris min of meer al deze functies. In 
verband met deze zware belasting, maar ook omdat functiescheiding 
(bijvoorbeeld met de functie van unitmanager Financiën) noodzakelijk is 
(zie uitvoering van o.a. art 35 en 36 wet FinBES), is aanstelling van een 
unitmanager Financiën op korte termijn noodzakelijk. Ook in relatie tot de 
overige directies is het wenselijk dat de eilandsecretaris als 
eindverantwoordelijke geen dubbele functies vervult. Het op zo kort 
mogelijke termijn invullen van genoemde functies met aantoonbaar 
voldoende gekwalificeerde mensen, ontlast de eilandsecretaris en biedt 
hem de ruimte om zich toe te leggen op zijn kernopdracht. 
 
Met betrekking tot de functie van unitmanager Census Office 
(Burgerzaken) tonen de recent gehouden assessments meer dan 
voldoende de kwaliteit en kwetsbaarheid van deze unit aan. De Rijksdienst 
voor Identiteitsgegevens (RvIG) wijst in zijn rapportages op de urgentie 
van het vervullen van sleutelposities en op het versterken van de kwaliteit 
van de medewerkers.  
 
Het is zonder meer duidelijk dat de spoedige invulling van cruciale 
vacatures een aanbeveling met hoge prioriteit is. Zo nodig zal voor 
tijdelijke invulling gezorgd moeten worden. 
 
Naast de te vervullen vacatures vraagt ook de kwaliteit van de 
personeelsbezetting aandacht. Over de gehele linie is het opleidingsniveau 
van medewerkers niet toereikend voor het vervullen van de functies. 
 
 
  
23 
St. Eustatius - Plan van Aanpak  

 
 
 
Een effectieve methode is ‘training on the job’. Hierbij worden 
medewerkers op hun werkplek begeleid en opgeleid om de 
werkzaamheden zelfstandig op het vereiste niveau te kunnen uitvoeren. 
Een succesvol voorbeeld is de ondersteuning van Census Office/ 
Burgerzaken door de RvIG. Onderzocht moet worden of samenwerking 
met een of meer Nederlandse gemeenten kan bijdragen aan effectieve ‘on 
the job’ trainingen. 
 
Elke organisatie heeft aankomende talenten onder de medewerkers. Deze 
talenten zijn het potentieel voor de toekomst. Om ze te behouden voor de 
organisatie is het van belang dat ze ondersteund en begeleid worden. 
Hiertoe kan bijvoorbeeld een talentenpool met een gericht programma 
worden ingesteld. 
 
Wil het management zijn rol goed kunnen invullen en wil het 
managementteam als eenheid gaan optreden, dan is een gericht 
management-ontwikkeltraject noodzakelijk. Dit levert een effectieve spin-
off voor de rest van de organisatie op. Hiervoor zal voldoende tijd en 
budget beschikbaar moeten komen. 
 
Een opleidingsplan met budget is een basisvereiste in een organisatie in 
ontwikkeling. Zonder opleidingen kunnen de noodzakelijke verbeteringen 
niet tot stand komen. 
 
Actiepunten: 
16. Invullen sleutelposities, zoals directeur P&O, unitmanager Census Office, 
Unit manager Finance, HRM adviseur. 
17. Zo nodig deze sleutelposities met spoed tijdelijk invullen, wegens 
onverenigbaarheid van functies.  
18. Management-ontwikkelingstraject opzetten. 
19. Budget en opleidingsprogramma voor medewerkers ontwikkelen en 
uitvoeren. 
20. De mogelijkheden van effectieve ‘training on the job’ verder uitwerken en 
toepassen. 
21. HRM instrumentarium verder implementeren. 
22. Mogelijkheid van een ‘talentenpool ’onderzoeken. 
 
  
25 
St. Eustatius - Plan van Aanpak  

 
 
 
Hoofdstuk 4.  Financiën 
Op 10 juni 2015 heeft de minister van Binnenlandse Zaken en 
Koninkrijksrelaties als onderdeel van het verscherpt bestuurlijk toezicht 
een aanwijzing gegeven aan St. Eustatius. Een onderdeel van deze 
aanwijzing betreft het opstellen van een verbeterplan financieel beheer in 
samenwerking met het College financieel toezicht (Cft) en de Stuurgroep 
die in opdracht van de minister door de RV is ingesteld. Zonder goed 
financieel beheer kan geen sprake zijn van goed bestuur. 
 
Het Cft heeft een voorstel gedaan om in samenspraak met RV, BC en Cft 
een expertgroep in het leven te roepen die een plan van aanpak op zal 
stellen om het financieel beheer op termijn op orde te krijgen. De in het 
verleden met het Cft afgesproken financieel beheer verbeterpunten dienen 
hierbij te worden betrokken, evenals de bevindingen van de accountant bij 
de jaarrekening. 
De expertgroep financieel beheer krijgt als voorzitter mr. Tjerk Bruinsma 
(oud burgemeester Vlaardingen, oud waarnemend burgemeester Alphen 
aan den Rijn en momenteel waarnemend burgemeester van 
Krimpenerwaard) en bestaat verder uit vertegenwoordigers van het 
Bestuurscollege, het Cft en de RV. 
 
Het doel was om de bevindingen en voorstellen van de expertgroep 
financieel beheer gelijktijdig met het PvA op 1 september te presenteren. 
Door de vakantieperiode is de expertgroep later van start gegaan en zal de 
doorlooptijd van dit traject pas in september worden afgerond. Zodra de 
expertgroep zijn bevindingen heeft afgerond, worden deze toegevoegd aan 
dit hoofdstuk van het PvA. 
 
Op dit moment is een globale inschatting gemaakt van de gemaakte kosten 
van de actiepunten (per hoofdstuk). Een groot deel van de kosten kunnen 
worden betaald uit bestaande middelen bij KR en Openbaar Lichaam 
St. Eustatius.  
 
Hoofdstuk Inschatting van de Dekking Structureel of 
kosten in € incidenteel 
1 & 2 25.000 – 75.000 Uit bestaande Incidenteel 
middelen 
3 25.000 – 250.000  Incidenteel 
4 10.000 – 25.000 Uit bestaande Incidenteel 
middelen 
5 100.000 – 125.000  Incidenteel  
 
  
27 
St. Eustatius - Plan van Aanpak  

 
 
 
Hoofdstuk 6.  Actiepunten 
 
Project Omschrijving Verant- Benodigde middelen Bijzonder-
No. woordelijk- heden 
heid 
1 (H2) Verhelderen rollen en ER, BC, ES Ondersteuning BZK Is al gestart 
verantwoordelijk- programma 
heden van het duale versterking 
systeem. bestuurskracht 
2 (H2) Periodiek agenderen ER, BC, ES   
Reflectie en evaluatie. 
3 (H2) Opstellen bestuurs- ER, BC  Programma 
en/of college- dient als 
programma. ijkpunt 
planning en 
control 
4 (H2) Actualiseren ER  De bestaande 
bestuurlijke gedragscode 
gedragscode. uit 2012 
evalueren en 
actualiseren 
5 (H2) Invoeren transparante ER, BC, ES  Bestaande 
voorbereidings- en processen 
besluitvormings- herijken 
procedures. 
6 (H2) Versterken invoeren BC,ES  Bewaken dat 
en registreren eed wordt 
ambtseed. afgenomen en 
vast ligt in 
dossier 
7 (H2) Meten en bewaken van BC, ES Uitvoeren Bijv. 
integriteit. onderzoeken onderzoek 
onder 
medewerkers 
en klanten 
8 (H2) Invoeren BC   
mandaatregeling. 
9 (H2) Versterken integraal BC, ES  Meenemen bij 
onafhankelijk advies.  invoering 
directiemodel 
10 (H2) Versterken externe BC Website, social media  
communicatie. Actief inzetten 
11 (H2) Invoeren ER   
raadsinformatie 
systeem 
12 (H2) Verbeteren interne BC, ES Intranet,  
communicatie. overlegstructuren 
29 
St. Eustatius - Plan van Aanpak  

 
 
 
30 (H5) Aanbieden PvA ter BC i.o.m. voorzitter  
vaststelling aan BC. monitorgroep  
 
31 (H5) BZK opdracht geven BC BZk heeft budgetten  
de middelen voor de gereserveerd, 
dekking van de condities voor 
uitvoeringskosten te overdracht vaststellen 
vinden. 
 
ER= Eilandsraad ES = Eilandsecretaris BC = Bestuurscollege 
  
31 
St. Eustatius - Plan van Aanpak  

 
 
 
Ruiter, Ineke Management B.V. : Rapport:  Assessment Burgerzaken  
openbaar lichaam Sint Eustatius, in opdracht van Rijksdienst voor 
Identiteitsgegevens van het ministerie BZK, 12 maart 2015; 
 
Cft 
- Brief Cft aan voorzitter Bestuurscollege van het Openbaar Lichaam 
St. Eustatius, inzake afspraken verbetering openbare financiën en 
financieel beheer St. Eustatius, d.d. 1 juli 2015; 
- Advies verbetering openbare financien Sint Eustatius, d.d. 1-7-15;   
- Stand van zaken maatregelen tekort 2014/2015 Sint Eustatius,  
d.d. 4-6-15; 
- Advies eerste UR en begrotingswijziging 2015 Sint Eustatius,  
d.d. 20-5-15; 
- Lopende zaken financieel toezicht Sint Eustatius, d.d. 13-5-15;  
 
Rijksvertegenwoordiger 
- brief aan de eilandbewoners inzake toelichting op verscherpt toezicht, 
d.d. 18 juni 2015; 
- Memo aan minister BZK inzake voortgang eerste besprekingen inzake 
bestuurlijk toezicht St. Eustatius, 20 juni 2015; 
- Update RV, 2 juli 2015, RCN site; 
- Plan van Aanpak Bestuurlijk Toezicht St. Eustatius; 
- Concept verslag Stuurgroep Toezicht St. Eustatius d.d. 9 juli 2015; 
- Concept verslag Stuurgroep Toezicht St. Eustatius d.d. 24 augustus 
2015; 
 
St. Eustatius 
- Brief aan Ministerie Binnenlandse Zaken en Koninkrijksrelaties,  
Min. R.H.A. Plasterk, inzake reactie op instellen bestuurlijk toezicht en 
aanwijzing begroting en financieel beheer; d.d. 17 juni 2015; 
- Motion: The Island Council of the Public Entity of Sint Eustatius in the 
meeting of June 19th, 2015; 
- Brief aan minister van Binnenlandse Zaken t.a.v. dr. R.H.A. Plasterk, 
inzake reactie op brief 2015-0000374785, puntsgewijze reactie op 
aanwijzing, d.d. 8 juli 2015; 
- Brief aan ministerie BZK t.a.v. mr. S.A.A. Groot inzake 
ontvangstbevestiging bezwaarschrift, d.d. 10 juli 2015; 
- Brief aan minister van BZK de heer dr. R.H.A. Plasterk, inzake reactie 
brief 2015-0000374785, d.d. 15 juli 2015; 
- Gedragscode voor de leden van het eilandbestuur, vastgesteld in de 
openbare eilandsraadsvergadering, d.d. 16 augustus 2012; 
- Verslag en aandachtspunten naar aanleiding van workshops 
Integriteit en  Betrouwbaarheid, mei 2015; 
- Gedragscode Civil Service Statia, mei 2015 ; 
- Concept nota voor BC inzake Organisatie en Opzet Unit Financien,  
d.d. 1 maart 2015; 
33 
St. Eustatius - Plan van Aanpak  

 
 
 
Lijst met afkortingen 
 
BC   Bestuurscollege 
BZK   Binnenlandse Zaken en Koninkrijksrelaties 
Cft   College financieel toezicht 
CN week  Caribisch Nederland overleg week 
HRM   Human Resource Management 
P&O   Dienst Publiekszaken en Ondersteuning 
PIOFAH  Personeel, informatie, organisatie, financien, 
automatisering, huisvesting (factoren 
bedrijfsmiddelen) 
PvA   Plan van Aanpak 
RCN   Rijksdienst Caribisch Nederland 
RV   Rijksvertegenwoordiger 
RvIG   Rijksdienst voor Identiteit Gegevens 
WolBES  Wet openbaar lichaam Bonaire, St. Eustatius, Saba 
FinBES Wet Financiën openbaar lichaam Bonaire, St. 
Eustatius, Saba. 
 
35 
St. Eustatius - Plan van Aanpak  

