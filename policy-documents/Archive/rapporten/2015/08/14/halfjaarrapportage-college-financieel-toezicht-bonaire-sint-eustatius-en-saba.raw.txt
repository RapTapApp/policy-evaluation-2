Halfjaarrapportage 
College financieel toezicht Bonaire, Sint Eustatius en Saba
januari 2015 – juni 2015

Inleiding
Het College financieel toezicht Bonaire, Sint Eustatius en Saba (Cft) doet eens per half jaar schriftelijk 
verslag aan de minister van Binnenlandse Zaken en Koninkrijksrelaties (minister van BZK) van zijn 
werkzaamheden. Deze rapportage heeft betrekking op de periode januari tot en met juni 2015. De 
afgelopen maanden stonden voor de openbare lichamen vooral in het teken van het opstellen van 
de jaarrekeningen, de uitvoering van de begrotingen 2015 en de start van de 
begrotingsvoorbereiding 2016. Deze onderwerpen zullen dan ook terugkomen in deze 
halfjaarrapportage. Daarnaast wordt aandacht besteed aan het financieel beheer, het geïntegreerd 
middelenbeheer, de diverse contactmomenten met de openbare lichamen, investeringsactiviteiten 
en het onderwerp vervreemding.
In de vorige halfjaarrapportage is gemeld dat de openbare lichamen niet evenredig voortgang 
boeken met betrekking tot de verbetertrajecten. Deze trend heeft zich het afgelopen half jaar 
voortgezet.  Dit wordt mede veroorzaakt door gebrek aan capaciteit op de afdelingen financiën en 
de mate van bestuurlijke betrokkenheid bij verbetertrajecten, ondermeer op het gebied van 
financieel beheer. Het Cft merkt dat de afdelingen financiën van de openbare lichamen steeds meer 
gewend raken met de termijnen waarop de verschillende financiële rapportages opgeleverd dienen 
te worden. Dit betekent echter niet dat alle rapportages tijdig en volledig worden ingediend wat 
weer verband houdt met de eerder genoemde capaciteitsproblemen en bestuurlijke betrokkenheid. 
Op de openbare lichamen hebben in maart verkiezingen plaatsgevonden wat heeft geleid tot grote 
veranderingen in de samenstelling van de eilandsraad dan wel het bestuurscollege van Sint Eustatius 
en Bonaire. Op Saba is relatief weinig veranderd en het is het openbaar lichaam gelukt de rust in de 
begroting te bewaren. Bonaire heeft de beleidsvoornemens van het nieuwe bestuurscollege 
verwerkt in de eerste begrotingswijziging over 2015. Voor wat betreft Sint Eustatius is er in juni een 
bestuurlijke aanwijzing gegeven alsmede een financiële aanwijzing. Dit laatste houdt onder andere 
in dat er momenteel een verplichtingenstop van kracht is en Sint Eustatius op korte termijn met 
duurzame voorstellen dient te komen om de openbare financiën te ordenen. 
Samenvatting
Hieronder wordt de ontwikkelingen van de afgelopen maanden kort samengevat, welke later in de 
rapportage nog uitvoeriger aan bod zullen komen.
Bonaire
Het Openbaar Lichaam Bonaire heeft de door de eilandsraad vastgestelde jaarrekening 2014 tijdig 
ingediend bij het Cft ter doorgeleiding aan de minister van BZK. Het jaar 2014 is afgesloten met een 
positief resultaat van USD 8,1 miljoen. De jaarrekening is door de accountant voorzien van een 
oordeelonthouding voor zowel de getrouwheid als de rechtmatigheid. Het tijdig indienen van de 
jaarrekening heeft veel capaciteit gekost, waardoor er vertraging is opgetreden bij de overige 
rapportageverplichtingen. De eerste uitvoeringsrapportage inclusief begrotingswijziging 2015 is niet 
binnen de gestelde deadline van 30 april opgeleverd, maar ruim een maand later op 3 juni. Hoewel 
het Cft positief heeft geadviseerd op de 1e begrotingswijzigingblijven het hoge aantal wijzigingen in 
de begroting alsmede de zorgwekkende liquiditeitspositie van Bonaire aandachtspunten. Het Cft 
heeft Bonaire verzocht om de begroting van 2016 adequater op te stellen om dergelijke omvangrijke 
2

2015. De jaarrekening is afgerond en goedgekeurd door de accountant. Het stuk dient echter nog te 
worden vastgesteld door de eilandsraad. 
Begrotingsproces
Verantwoording 2014
De Wet financiën openbare lichamen Bonaire, Sint Eustatius en Saba (Wet FinBES) volgend, dienen 
de openbare lichamen uiterlijk 15 juli van het jaar volgend op het begrotingsjaar de jaarrekening 
naar de minister van BZK te sturen door tussenkomst van het Cft. De eilandsraad van Bonaire heeft 
de jaarrekening 2014 tijdig vastgesteld, in het traject met betrekking tot de jaarrekeningen 2014 van 
Sint Eustatius en Saba is vertraging opgelopen. Het Cft kan daarom pasin de volgende 
halfjaarrapportage inhoudelijk ingaan op de uitkomsten van de jaarrekeningen 2014 van zowel Sint 
Eustatius en Saba.
Jaarrekening Bonaire 2014
Op 23 juni 2015 heeft de ER de jaarrekening 2014 vastgesteld. Het Cft heeft op 10 juli de door de 
eilandsraad vastgestelde jaarrekening 2014 doorgeleid naar de minister van BZK. Het Cft heeft 
tevens een reactie op de jaarrekening opgesteld aan het openbaar lichaam. Het Cft heeft zijn zorgen 
uitgesproken over de vertragingen die door capaciteitsproblemen zijn ontstaan in andere op te 
leveren rapportages met betrekking tot het huidige begrotingsjaar, waaronder de eerste 
uitvoeringsrapportage en begrotingswijziging.
De jaarrekening 2014 van Bonaire kent een oordeelonthouding voor zowel het getrouw beeld als de 
rechtmatigheid. Een belangrijke oorzaak hiervan is het hoge aantal kwantificeerbare onzekerheden. 
Deze worden als percentage afgezet tegen de kosten. Het percentage kwantificeerbare 
onzekerheden is gestegen ten opzichte van 2013 van 41% naar 48% van de kosten. Daarnaast spelen 
onvoldoende interne controle en onvoldoende beheersmaatregelen ook een belangrijke rol bij de 
oordeelonthouding. Daadkrachtige implementatie van het verbeterplan financieel beheer moet 
hierin in de toekomst verbetering brengen (zie onder).
De jaarrekening 2014 kent een positief resultaat van circa USD 8,1 mln. Net als in 2013 zijn een 
aantal kosten in eerste instantie ten onrechte als exploitatiekosten (gewone dienst) geboekt. Omdat 
het eigenlijk investeringen betrof zijn deze gecorrigeerd op de gewone dienst en ten laste van de 
kapitaaldienst gebracht. Dit verklaart grotendeels het hoge resultaat. Daarnaast zijn niet alle 
beschikbare budgetten volledig uitgeput. 
Jaarrekening Sint Eustatius 2014
Het eerste halfjaar 2015 heeft het Cft geen vastgestelde jaarrekening, noch een conceptversie 
hiervan, van het openbaar lichaam Sint Eustatius ontvangen. Op het moment van het verlopen van 
de wettelijke deadline van 15 juli is er alsnog om uitstel verzocht. Uit de ingediende eerste 
uitvoeringsrapportage 2015 bleek dat er over 2014 een tekort verwacht wordt. Aangezien de 
jaarrekening nog niet is opgeleverd is het definitieve tekort over 2014 nog niet bekend. 
4

uitgaven, met name ten aanzien van de salariëring van haar ambtenaren, te willen verhogen. Het Cft 
heeft Sint Eustatius met klem geadviseerd om eerst kostenbesparende dan wel 
opbrengstverhogende maatregelen te treffen alvorens de lasten te verhogen op de door Sint 
Eustatius gewenste onderdelen. Ook de uitvoeringsrapportage diende op sommige punten fors 
verbeterd te worden. De rapportage voldeed namelijk niet aan de bestuurlijk en ambtelijk gemaakte 
afspraken. Het Cft miste onder andere een balans/kasstroomoverzicht en het, tijdens de collegereis 
in februari 2015 besproken, plan van aanpak met betrekking tot het financieel beheer. Hierin zou per 
overeengekomen verbeterpunt uitgewerkt worden op welke wijze actie zou worden ondernomen, 
inclusief het bijbehorende tijdpad. Op 29 mei heeft de gedeputeerde van Financiën het secretariaat 
van het Cft laten weten zich te realiseren dat het voor Sint Eustatius een grote uitdaging wordt om 
het financieel beheer weer op orde te krijgen, maar desalniettemin de nodige maatregelen te willen 
nemen. Op 4 juni heeft het Cft in reactie hierop Sint Eustatius verzocht om binnen twee weken 
(uiterlijk 18 juni) een aangepast voorstel tot eerste begrotingswijziging2015 in te dienen waarin ook 
de noodzakelijke dekking voor de tekorten 2014/2015 zijn opgenomen. 
In de week volgend op deze brief vond de Caribisch Nederland-week (CN-week) plaats in Den Haag. 
Tijdens de CN week is de financiële en bestuurlijke situatie van Sint Eustatius besproken. 
Geconstateerd werd dat de huidige situatie dermate zorgelijk was dat deze aanleiding gaf voor direct 
ingrijpen in het functioneren van het openbaar lichaam. Op 10 juni heeft de minister van BZK per 
direct verscherpt bestuurlijk toezicht ingesteld ten aanzien van het Sint Eustatius, welke door de 
Rijksvertegenwoordiger ten uitvoer wordt gebracht. In de kern gaat het over het bestuurlijk 
disfunctioneren van het openbaar lichaam en het onvoldoende in acht nemen van geldende wet- en 
regelgeving, met ondermeer slecht financieel beheer en dientengevolge financiële risico’s. Onder 
voorzitterschap van de Rijksvertegenwoordiger is daarom een Stuurgroep opgericht met onder meer 
als taak een plan van aanpak op te stellen voor het op orde en onder controle krijgen van de 
bestuurlijke problematiek. Daarnaast heeft de minister op basis van artikel 34, lid 5 van de Wet 
FinBES een aanwijzing gegeven, inhoudende: 
 Het voor 18 juni opvolging geven aan de adviezen van het Cft over de begroting en het 
financieel beheer zoals vastgelegd in de brief van het Cft gedateerd op 4 juni;
 Het per direct geen enkele nieuwe verplichting aangaan;
 Het opstellen van een verbeterplan financieel beheer in samenwerking met het College 
financieel toezicht en in nauwe samenwerking met de stuurgroep die door de 
Rijksvertegenwoordiger wordt ingesteld.
Tot op heden heeft het Cft nog geen herziene begrotingswijziging danwel herziene 
uitvoeringsrapportage over het eerste kwartaal 2015 ontvangen. Het Cft heeft eind juni tijdens een 
bezoek aan het bestuur van Sint Eustatius afspraken gemaakt over de wijze waarop invulling wordt 
gegeven aan de aanwijzing. Deze afspraken zijn op 1 juli schriftelijk bevestigd. Afgesproken is dat op 
basis van de laatste inzichten een begrotingswijziging opgesteld wordt die voorziet in dekking van 
het tekort over 2014 en van het verwachte tekort over 2015. Hiertoe dient dus ook de jaarrekening 
2014 vastgesteld te worden. Voor het verwachte tekort over 2015 kan de tweede 
uitvoeringsrapportage als uitgangspunt worden gebruikt, waarin wordt gerapporteerd over het 
verloop van de begroting in de eerste helft van 2015. 
6

Financieel beheer
Een begrotings- en verantwoordingsproces dat voldoet aan de daartoe gestelde vereisten kan niet 
worden gerealiseerd zonder een adequaat financieel beheer. Alleen met een adequaat financieel 
beheer kan worden gesteld dat de begroting en verantwoording volledig is, dat de ramingen en 
realisaties correct zijn en dat het bestuur de beschikking heeft over tijdige, volledige en juiste 
informatie. Op basis van deze informatie kan indien nodig worden bijgestuurd door het bestuur. 
Conform de Wet finBES houdt het Cft ook toezicht op het financieel beheer van de openbare 
lichamen.
Verbeterproces financieel beheer
Het Cft kan volgens de Wet FinBES afspraken maken met een bestuurscollege ter verbetering van 
het financieel beheer. Vanaf 2012 hebben het Cft en de openbare lichamen de afspraak gemaakt om 
jaarlijks een realistisch aantal verbeterpunten vast te stellen, rekening houdend met de beperkte 
capaciteit en schaarse middelen van de openbare lichamen. Voor deze afspraken maakt het Cft 
gebruik van de bevindingen van de accountant bij de controle van de jaarrekening. In de 
managementletter doet de accountant specifieke aanbevelingen met betrekking tot verbetering van 
het financieel beheer. Deze verbeterpunten kunnen per openbaar lichaam verschillen. Over de 
voortgang van de verbeterpunten rapporteren de openbare lichamen in de uitvoeringsrapportage. 
Hieronder staat per openbaar lichaam de stand van zaken beschreven van de afgesproken 
verbeterpunten voor het jaar 2015.
Bonaire
Sinds het begin van 2014 werkt Bonaire met een meerjarig plan van aanpak waarin alle 
aandachtspunten ten aanzien van financieel beheer worden opgenomen. Aandachtspunten die 
gerealiseerd zijn worden uit dit lopende document gehaald en nieuwe aandachtspunten worden 
toegevoegd. Nieuwe aandachtspunten ten aanzien van financieel beheer komen hoofdzakelijk voort 
uit de bevindingen van de accountant gepresenteerd in de managementletter bij de jaarrekening. De 
jaarrekening 2014 is door de Stichting OverheidsAccountantsBureau (SOAB) gecontroleerd. Bij deze 
jaarrekening heeft de accountant een oordeelonthouding gegeven. De onderbouwing van de 
oordeelonthouding laat duidelijk zien dat er nog veel werk te verzetten is om het financieel beheer 
op orde te krijgen. Ondanks een voortvarende start heeft de herinrichting van de afdeling Financiën 
geresulteerd in vertraagde uitvoering van het meerjarig plan van aanpak. Hoewel is toegezegd de 
openstaande aandachtspunten op het gebied van financieel beheer ultimo 2015 afgewikkeld te 
hebben wacht een verdere uitvoering van het plan van aanpak momenteel op de herinrichting van 
de afdeling Financiën. Inmiddels heeft het BC aangegeven hier extra (externe) capaciteit te willen 
inzetten. Het Cft blijft de voortgang op het gebied van deze herinrichting en de verdere uitvoering 
van het meerjarig plan van aanpak monitoren. Daarnaast vindt het Cft het zorgelijk dat niet tijdig aan 
rapportageverplichtingen wordt voldaan. De eerste uitvoeringsrapportage had uiterlijk 30 april 
aangeboden moeten worden door het bestuurscollege. Uiteindelijk  is deze op begin juni pas in 
concept aangeboden aan secretariaat van het Cft. 
Sint Eustatius
Het Cft heeft het afgelopen jaar veelvuldig haar zorgen geuit over de stand van zaken van het 
financieel beheer op Sint Eustatius. Onderdeel van de aanwijzing die door de minister van BZK is 
8

Geïntegreerd Middelen Beheer (GMB)
Op basis van de Wet FinBES hebben de openbare lichamen elk een inkomsten- en uitgavenrekening 
bij een commerciële bank. Daarnaast beheert het Cft voor elk openbaar lichaam een rekening-
courant. Andere rekeningen zijn niet toegestaan. Het systeem van GMB geeft zowel de openbare 
lichamen als het Cft inzicht in de uitgaven en de ontvangsten van de openbare lichamen gedurende 
het gehele jaar. Het voorziet de openbare lichamen daarnaast in de mogelijkheid om gedurende het 
gehele jaar over voldoende liquide middelen te beschikken, ongeacht het moment waarop 
ontvangsten en/of uitgaven plaatsvinden.De realisatie in termen van baten en lasten en het verloop 
van de liquiditeiten zijn per definitie niet gelijk, ondanks dat een verband hiertussen wel van belang 
is voor het verkrijgen van inzicht in de ontwikkeling van de liquide middelen. Alleen op basis van 
voldoende informatie uit de uitvoeringsrapportages kan een verband tussen de uitputting in termen 
van baten en lasten en het verloop van de liquiditeiten worden gelegd. 
Bonaire
1
Liquiditeitspositie Liquiditeitspositie per 
Realisatie t/m 
per 31/12/14 30/06/15
30/06/15
Rekening-courant $3.514.079 $2.469.020 -$1.045.059
Uitgavenrekening $999.970 $999.970 $0
Ontvangstenrekening -$30 -$30 $0
Vrije uitkeringsrekening $3.582.651 $683.070 -$2.899.581
$8.096.670 $4.152.030 -$3.944.640
De liquiditeitspositie van Bonaire is aanzienlijk teruggelopen afgelopen half jaar. Ultimo 2014 was 
nog ruim USD 8,0 mln. aan liquide middelen beschikbaar. Ultimo juni 2015 is dit nagenoeg 
gehalveerd. Een belangrijke oorzaak hiervan is de bijzondere uitkeringen. Uit de jaarrekening van 
Bonaire blijkt namelijk dat de balanspost "overlopende passiva" circa USD 8,0 mln. bedraagt. Het Cft 
heeft, zoals eerder al aangegeven, Bonaire te kennen geven de ontwikkelingen ten aanzien van de 
liquiditeitspositie zorgelijk te vinden en deze nauwgezet te zullen monitoren in de toekomst.
1
Met liquiditeitspositie verwijst het Cft naar de beschikbare middelen op de verschillende rekeningen van de 
openbare lichamen. Er wordt geen rekening gehouden met (overlopende) passiva en activa. Wanneer dit wel 
het geval is, gebruikt het Cft de term werkkapitaal
10

Begin 2015 heeft het CBS een poging gedaan de rentelasten in kaart te brengen op basis van de 
voorhanden zijnde stukken. Door onduidelijkheden in deze stukken heeft het CBS de rapportage tot 
op heden nog niet kunnen afronden.
Voor wat betreft de collectieve sector entiteit op Sint Eustatius, het Wegenfonds, begrijpt het Cft dat 
er een externe accountant al enige tijd bezig is met het opstellen van jaarrekeningen over de 
afgelopen jaren. Dit proces is echter nog niet afgerond. Het Cft heeft Sint Eustatius geadviseerd om 
de accountant daar waar mogelijk ondersteuning te bieden in zijn opdracht zodat eindelijk 
duidelijkheid komt in de financiële positie van deze stichting. Gezien het voornemen deze stichting 
op termijn te liquideren, zijn de jaarstukken van groot belang. Het Cft heeft in 2012 concept 
financiële stukken ontvangen. Dit zijn de laatste financiële gegevens die het Cft ontvangen heeft. Er 
is sinds de oprichting in 2004 nog geen gehoor gegeven aan de wettelijke verplichting jaarlijks 
verantwoording af te leggen via jaarstukken.
De collectieve sector van Bonaire kent 11 deelnemingen en instellingen. Een aantal 
overheidsdeelnemingen behoort tot de collectieve sector maar daarnaast zijn er nog andere 
instellingen en deelnemingen. Actuele cijfers van de collectieve sector zijn nodig om de 
rentelastnorm van Bonaire te kunnen bepalen en een eventuele overschrijding hiervan. Tot op 
heden is van geen enkele collectieve sector entiteit actuele informatie beschikbaar om de 
rentelastnorm te bepalen.
Openbaar lichaam Saba heeft wel de jaarcijfers van de Saba Enhancement Foundation aangeleverd 
en het Cft heeft het CBS dan ook verzocht de rapportage op te stellen wanneer de jaarstukken van 
het openbaar lichaam beschikbaar zijn. 
Vervreemding
Op Saba speelt het dossier Captains Quarter inmiddels geruime tijd. Het betreft de vervreemding 
van twee percelen met daarop de restanten van een horeca aangelegenheid. Saba wil de percelen 
verkopen. Dit moet worden goedgekeurd door het Cft, waarbij als uitgangspunt geldt dat de 
percelen tenminste voor de hoogste taxatiewaarde, vast te stellen door twee onafhankelijke 
taxateurs, moeten worden verkocht. Na verschillende taxaties en pogingen de percelen te verkopen 
is er uiteindelijk een taxatie door USONA gedaan en is een biedingsprocedure vastgesteld. Het 
openbaar lichaam heeft dit proces telkens afgestemd met het Cft. De verwachting is dat het dossier 
op korte termijn kan worden afgerond. 
12

