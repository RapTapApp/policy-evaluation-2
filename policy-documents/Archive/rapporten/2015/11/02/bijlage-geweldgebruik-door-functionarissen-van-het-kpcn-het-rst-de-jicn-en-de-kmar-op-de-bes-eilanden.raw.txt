 
 
 
GEWELDGEBRUIK DOOR FUNCTIONARISSEN VAN HET KPCN, 
HET RST, DE JICN EN DE KMAR OP DE BES-EILANDEN 
EEN ONDERZOEK VAN DE RAAD VOOR DE RECHTSHANDHAVING 
 
 
 
 
 
 
 
 
 
 
 
 
 
 
 
 
 

f. Gedetineerdenvervoer 
 
6. Bijlagen:  
a. Overzicht geïnterviewde functionarissen 
b. Overzicht geraadpleegde schriftelijke bronnen 
 
 
 
 
 
 
 
 
 
 
 
 
 
 
 
 
 
 
 
 
 
 
2 
 

VAG Vaardigheden Aanhouden in Groepsverband 
VOG Verklaring Omtrent Gedrag 
 
 
 
 
 
 
 
 
 
 
 
 
 
 
 
 
 
 
 
 
 
 
4 
 

SAMENVATTING 
1. OVER HET ONDERZOEK 
De Raad voor de Rechtshandhaving 
De Raad voor de Rechtshandhaving (hierna: de Raad) is belast met de algemene inspectie van de organisaties van de 
justitiële keten op Bonaire, Sint Eustatius en Saba (de BES-eilanden), Sint Maarten en Curaçao. De Raad kijkt daarbij 
naar de effectiviteit, de kwaliteit van de taakuitoefening en het beheer. Tevens is de Raad belast met de algemene 
inspectie van de kwaliteit en effectiviteit van de justitiële samenwerking. In haar jaarplan heeft de Raad de te 
onderzoeken thema’s voor 2014 vastgelegd. Eén van deze onderwerpen is de toepassing van de geweldsbevoegdheid 
door overheidsorganisaties.  
Aanleiding 
Functionarissen werkzaam bij het Korps Politie Caribisch Nederland (KPCN), het Recherche Samenwerkingsteam (RST), 
de Justitiële Inrichting Caribisch Nederland, locatie Bonaire (JICN) en de Koninklijke Marechaussee (KMar) beschikken 
allen over de bevoegdheid geweld te gebruiken. Hiervoor dient te worden voldaan aan bepaalde voorwaarden. Het 
gebruik van geweld van overheidswege dient zoveel mogelijk te worden voorkomen en enkel proportioneel te worden 
ingezet. Dit vereist dat de functionaris die uit hoofde van zijn functie bevoegd is om geweld te gebruiken op de hoogte 
is van het geldende juridische kader en de daarbij bijbehorende bevoegdheden. Ook dient deze functionaris voldoende 
geschoold te zijn in het gebruik van de geweldsmiddelen die hij of zij gebruikt. De Raad heeft onvoldoende beeld van de 
wijze waarop de toepassing van geweld door genoemde functionarissen is georganiseerd.  
Doel- en vraagstelling 
In dit rapport schetst de Raad een beeld van de kaders en randvoorwaarden (en de invulling daarvan) die moeten 
leiden tot een juiste toepassing van de geweldsbevoegdheid door functionarissen van het KPCN, het RST, de JICN en de 
KMar op de BES-eilanden. Hierbij is aandacht voor het beleid dat door de organisaties wordt gevoerd en de kwaliteit 
van de uitvoering hiervan. Daarbij is de volgende centrale onderzoeksvraag gehanteerd:  
Wat zijn de kaders en randvoorwaarden voor het toepassen van de geweldsbevoegdheid voor functionarissen van het 
KPCN, het RST, de KMar en de JICN op de BES-eilanden? En op welke wijze wordt hier uitvoering aan gegeven? 
Leeswijzer 
In onderstaande paragrafen zijn de onderzoeksbevindingen per organisatie samengevat. Hierbij is aandacht voor 
verschillende thema’s: de relevante wet- en regelgeving, scholing en geoefendheid en het melden en registreren van 
geweldgebruik.  
 
 
 
6 
 

van toetsen of examens kunnen worden verbonden, door bijvoorbeeld geweldsmiddelen in te nemen. Wel stuurt het 
KPCN actief op het volgen van de trainingen tijdens functionerings- en feedbackgesprekken.  
Melding en registratie incidenten geweldgebruik 
Onder functionarissen van het KPCN is ruime bekendheid met de procedure omtrent het melden van geweldgebruik. 
Dit is onder meer het gevolg van de aandacht die hieraan is besteed in opleidingen en trainingen, alsmede door actieve 
sturing vanuit de korpsleiding. Incidenten worden vaak wel, maar nog niet structureel gemeld. De oorzaak van het niet 
melden van incidenten ligt deels in een andere definiëring van geweld door functionarissen. Dit is volgens de 
korpsleiding niet direct een groot afbreukrisico, omdat door de kleinschaligheid van de eilanden geweldgebruik door 
politiefunctionarissen snel ter kennis komt. De Raad ziet dat hier stappen zijn gezet maar benadrukt het feit dat dit 
punt continue aandacht en investering van de korpsleiding vergt. 
Opslag en inspectie geweldsmiddelen 
Evenals de registratie van de geoefendheid, vindt de Raad de wijze van registreren van geweldsmiddelen kwetsbaar. 
Deze vindt plaats via een fysieke kaartenbak, waaraan één taakverantwoordelijke is gekoppeld. Bij wederhoor blijkt dat 
er een start is gemaakt met de digitalisering van de registratie. Daarnaast beschikt het KPCN niet over heldere en 
eenduidige afspraken over het meedragen en opslaan van vuurwapens door functionarissen. Het onderzoek door de 
Raad toont dat functionarissen ook in privé-situaties het wapen bij zich dragen. Deze situatie acht de Raad zeer 
onwenselijk, omdat dit een risico oplevert voor de medewerker en de maatschappij. Bij wederhoor heeft het KPCN 
aangegeven dat het vooral van belang is dat medewerkers in hun vrije tijd bedachtzaam omgaan met het gebruik van 
geweld en geweldsmiddelen; dit dient niet gepaard te gaan met het nuttigen van alcohol.  
 
2.2. RST 
Wet- en regelgeving 
Net als bij het KPCN blijkt de wettelijke grondslag voor de geoefendheid van leden van het RST niet stevig. Er bestaat bij 
de (vijf) leden van het RST geen eenduidig beeld over de organisatie die verantwoordelijk is voor de sturing op een 
gepaste toepassing van geweld door het RST. Zo blijken zij er deels vanuit te gaan dat zij onder Nederlandse wet- en 
regelgeving vallen en gaan zij er deels vanuit dat zij onder BES-specifieke wet- en regelgeving vallen.  
Geoefendheid en toetsing 
Het RST oefent de beroepsvaardigheden met behulp van instructeurs van de KMar. Echter, dit gebeurt bij hoge 
werkdruk of medische klachten niet. Er vindt geen centrale sturing op plaats op de geoefendheid van de leden van het 
RST. De leden van het RST vallen onder de verantwoordelijkheid van het korps dat hen heeft gedetacheerd. De 
operationeel RST-coördinator is verantwoordelijk voor de sturing op deelname aan trainingen. Uit gesprekken met 
betrokkenen blijkt dat ten tijde van het onderzoek bij onvoldoende toets resultaten geen formele consequenties 
worden verbonden en dat de geoefendheid geen onderwerp van gesprek is tijdens functionerings- of 
feedbackgesprekken.  
8 
 

Melding en registratie incidenten geweldgebruik 
Functionarissen melden de toepassing van geweld conform de Ambtsinstructie politie BES. Er zijn enkele incidenten 
geweest; hiervan is melding gemaakt. Volgens de respondenten is sprake van een matige fysieke gesteldheid bij een 
deel van de medewerkers. Dit zou er volgens hen toe leiden dat er mogelijk minder vaak geweld wordt toegepast dan 
wenselijk is voor de juiste uitvoering van de politietaak. Dit is als zodanig niet onderzocht door de Raad.  
Opslag en inspectie geweldsmiddelen 
Wapens worden conform Defensienormen opgeslagen en geïnspecteerd. Dit gebeurt centraal door het bedrijfsbureau 
van de KMar. Functionarissen zijn zelf verantwoordelijk voor het onderhoud van hun vuurwapens. In vrijwel alle 
gevallen blijken de wapens schoon te zijn en werken deze naar behoren. Wapens mogen zonder schriftelijke 
toestemming niet mee naar huis worden genomen. In incidentele gevallen wordt hiervan conform interne regelgeving  
afgeweken, waarbij het wapen thuis veilig opgeborgen dient te worden.   
 
2.4. JICN 
Wet- en regelgeving 
Voor de JICN is de Geweldsinstructie BES van toepassing. De Dienst Justitiële Inrichtingen (DJI) stelt op basis hiervan 
eisen aan de geoefendheid van de functionarissen binnen de JICN. Ook is er een eigen ambtsinstructie beschikbaar. 
Daarmee bestaat - in tegenstelling tot de eerder genoemde organisaties - een solide en volledige wettelijke basis voor 
eisen omtrent het gebruik van en de geoefendheid in geweldsmiddelen voor alle executieve functionarissen van de 
JICN.   
Geoefendheid en toetsing 
Er wordt structureel geoefend en getoetst op de vereiste beroepsvaardigheden met betrekking tot geweldgebruik. 
Trainingen en werk(oefen)weken zijn verplicht en worden ingeroosterd op werkdagen. De functionarissen van de JICN 
die een vuurwapen dragen zijn hiervoor allen geoefend en bevoegd. Hier vindt actief sturing op plaats. Ook zijn 
consequenties verbonden aan het niet voldoen aan formele eisen. Zo worden vuurwapens ingenomen en is het 
mogelijk functionarissen uit het IBT-team te halen. De JICN heeft momenteel geen eigen instructeurs, toetsers of 
oefenruimte beschikbaar. Om deze reden heeft het ten tijde van het onderzoek een samenwerkingsverband gesloten 
met het KPCN. Echter, de beperkingen bij het KPCN met betrekking tot de IBT-instructeur bleken direct invloed op de 
JICN te hebben. Om deze afhankelijkheid te verminderen geeft de JICN tijdens het onderzoek aan zelf gecertificeerde 
toetsers in huis hebben. Bij wederhoor blijkt dat de JICN inmiddels beschikt over een volledig bevoegde docent 
Geweldsbeheersing. Tevens zijn er door de Politieacademie twee ILO-instructeurs tot toetser van de training 
Aanhoudings- en Zelfverdedigingsvaardigheden zijn opgeleid.   
 
 
10 
 

 
3. AANBEVELINGEN 
Aan de minister van VenJ:  
- Zorg voor een solide wettelijke basis om de bekwaamheid van executieve politiefunctionarissen te garanderen 
door het vaststellen van de samengestelde toetsen. 
- Verken de mogelijkheden voor een vaste IBT-locatie op Bonaire voor zowel ketengerichte trainingen als 
monodisciplinaire trainingen. Capaciteit, middelen en kennis in het kader van de geoefendheid kunnen zo 
worden gedeeld.  
 
Aan het KPCN: 
- Zet de functie van de IBT-instructeur stevig weg in de organisatie.  
- Onderzoek de mogelijkheid om formeel consequenties te verbinden aan het niet voldoen aan eisen van 
geoefendheid (zoals het ontnemen van een vuurwapen bij het niet voldoen aan de eisen).  
- Maak heldere en eenduidige afspraken over het meedragen en opslaan van vuurwapens door executieve 
medewerkers. Tref hiervoor passende maatregelen. 
Aan het RST: 
- Zorg voor duidelijkheid over de wettelijke grondslag ten aanzien van geweldgebruik door leden van het RST. 
Zie erop toe dat er centrale sturing plaatsvindt op de geoefendheid en toetsing van executieve functionarissen 
met een geweldsbevoegdheid. 
Aan de KMar:  
- Draag zorg voor eenzelfde mate van (fysieke) geoefendheid bij functionarissen die werken namens de KMar. 
Aan de JICN: 
- Onderzoek de mogelijkheden om de risico’s die gelden bij hoogrisico gedetineerdenvervoer te verminderen, 
zodat functionarissen van de JICN op een zo veilig mogelijke wijze uitvoering kunnen geven aan hun werk.  
- Verschaf, in samenspraak met DJI, helderheid in de discussie met betrekking tot het gebruik van voetboeien.  
 
 
 
 
12 
 

Om de centrale vraag te beantwoorden, zijn de volgende deelvragen geformuleerd:  
1. Welke wet- en regelgeving bestaat er in het kader van de toepassing van de geweldsbevoegdheid? 
 
2. Welk beleid voeren de verschillende organisaties met betrekking tot het toepassen van de 
geweldsbevoegdheid? 
i. Wat is het beleid inzake (bij)scholing en toetsing van functionarissen met een geweldsbevoegdheid? 
ii. Welk beleid voert men voor wat betreft uitrusting en middelen van deze functionarissen? 
iii. Wat is het beleid met betrekking tot de melding en registratie van geweldgebruik door deze 
functionarissen?  
 
3. Wat is de stand van zaken in de praktijk?  
i. Hoe zijn en worden functionarissen daadwerkelijk opgeleid, bijgeschoold en getoetst als het gaat om 
de toepassing van de geweldsbevoegdheid? 
i. Vindt relevante opleiding en (bij)scholing plaats?  
1. Zo ja:  
a. Om welke opleiding/trainingen gaat het? Dienen functionarissen toetsen af 
te leggen/Is er sprake van certificering? 
b. Hoe vaak vindt bijscholing/oefening plaats?  
c. Vindt registratie van opleiding en (bij)scholing plaats?  
d. Wat is het beeld ten aanzien van de kwaliteit van deze opleiding en 
(bij)scholing? 
ii. Wat is het beeld van de uitgifte, het bezit en de inname van (vuur)wapens?  
iii. Op welke wijze vindt de opslag en het onderhoud van (vuur)wapens plaats? 
iv. Wat is het beeld van melding en registratie van geweldstoepassing plaats?  
i. Op welke wijze vindt dit proces plaats? 
ii. Op welke wijze wordt opvolging gegeven aan (meldingen van) geweldstoepassing?  
 
1.4. Afbakening en reikwijdte 
Dit onderzoek richt zich nadrukkelijk op de toepassing van geweld door functionarissen werkzaam bij het KPCN, het 
RST, de KMar (in haar uitoefening van de politietaak) en de JICN op de BES-eilanden.  
In dit onderzoek bekijkt de Raad (de invulling van) de kaders en randvoorwaarden die moeten leiden tot een juiste 
aanwending van geweld door de organisaties. De Raad toetst niet de rechtmatigheid en/of behoorlijkheid van het 
geweldgebruik zelf (zoals de schietvaardigheid van individuele  functionarissen).  
Onder geweld wordt verstaan elke dwangmatige kracht van meer dan geringe betekenis uitgeoefend op personen of 
zaken. Onder het aanwenden van geweld wordt begrepen het gebruik van alsmede het dreigen met geweld. Het 
aanleggen van handboeien valt enkel onder geweld wanneer de boeien bij weerspanning van de arrestant worden 
aangelegd.  
14 
 

2. KPCN 
2.1. WET- EN REGELGEVING 
Voor het KPCN bestaat momenteel ten aanzien van geweldstoepassing een complex samenstel aan wetten, regelingen 
en besluiten (op zowel het niveau van het koninkrijk als op landsniveau). Leidend is de Rijkswet Politie van Curaçao, van 
Sint Maarten en van Bonaire, Sint Eustatius en Saba (hierna: Rijkswet). Hierin is onder meer beschreven dat de 
ambtenaar van politie is aangesteld voor de uitvoering van de politietaak en bevoegd is om in de rechtmatige 
uitoefening van zijn taak geweld te gebruiken tegen personen en goederen. Ook schrijft de Rijkswet in artikel 41 voor 
dat de landen onderling een regeling dienen te treffen houdende een ambtsinstructie voor de politie:  
1. De landen treffen onderling een regeling die kwaliteitscriteria en opleidings- en trainingsvereisten voor ambtenaren 
van politie bevat. Deze kwaliteitscriteria en opleidings- en trainingsvereisten worden in elk van de landen vastgesteld bij 
landsbesluit, houdende algemene maatregelen, respectievelijk algemene maatregel van bestuur. 
2. Elk van de landen kan bij of krachtens landsbesluit, houdende algemene maatregelen respectievelijk bij of krachtens 
algemene maatregel van bestuur aanvullende kwaliteitscriteria en opleidings- en trainingsvereisten stellen voor de 
ambtenaren van politie van het politiekorps. 
De landen hebben verschillende onderlinge regelingen opgesteld, die wel formeel bindend zijn voor de landen, maar 
niet voor burgers. Voor dit onderzoek zijn de volgende regelingen van belang:  Ambtsinstructie voor de politie van 
Curaçao, van Sint Maarten en van Bonaire, Sint Eustatius en Saba (Stcrt. 2010, 11406), de Uitrustingsregeling voor de 
politie van Curaçao, van Sint Maarten en van Bonaire, Sint Eustatius en Saba (Stcrt. 2010, 113337) en de Onderlinge 
regeling kwaliteitscriteria en opleidings- en trainingsvereisten van  de politie van Curaçao, van Sint Maarten en van 
Bonaire, Sint Eustatius en Saba (Stcrt. 2010, 11333)  -  hierna: de Onderlinge regeling kwaliteitscriteria. Op landelijk 
niveau zijn er wetten en besluiten die aanvullend zijn op of verwijzen naar bovenstaande wetten en besluiten op het 
niveau van het Koninkrijk, zoals de Ambtsinstructie politie BES en het Besluit bewapening en overige uitrusting politie 
BES.  
De eis van geoefendheid in het gebruik van geweldsmiddelen wordt beschreven in hoofdstuk 7 van de Onderlinge 
regeling kwaliteitscriteria en verder uitgewerkt in de Ambtsinstructie politie BES. In de Onderlinge regeling 
kwaliteitscriteria staan de vereisten voor het oefenen en toetsen van geweldsbeheersing, aanhoudings- en 
zelfverdedigingsvaardigheden en schietvaardigheden. Volgens de regeling dienen de ministers gezamenlijk een 
samengestelde toets op te stellen om de aanhoudings- en zelfverdedigingsvaardigheden, de geweldsbeheersing en de 
schietvaardigheid te beoordelen. De regeling beschrijft verder dat, indien een politieagent jaarlijks slaagt voor de eerste 
twee genoemde toetsen, hij handboeien, de korte wapenstok en pepperspray mag dragen. Als de agent voor de drie 
toetsen slaagt mag hij ook een vuurwapen dragen. De schietvaardigheid dient halfjaarlijks te worden getoetst. Indien 
één of meerdere toetsen niet worden behaald moet de agent volgens de genoemde regeling het (de) bijbehorende 
geweldsmiddel(en) inleveren bij de korpschef. Echter, omdat deze samengestelde toetsen niet zijn opgesteld, kunnen 
ze ook niet worden afgelegd. In artikel 1 van de betreffende onderlinge regeling wordt eveneens ingegaan op de 
verschillende toetsen. Hierin staat beschreven dat de toetsen door ‘Onze Ministers’ moeten worden samengesteld, wat 
inhoudt dat dit in gezamenlijkheid gebeurd. Dit is tot op heden echter niet gebeurd. Dit betekent dat de toets niet 
16 
 

aanstellingsdatum was november 2014. In de periode juni tot november 2014 was daarom geen IBT-instructeur 
aanwezig. Om deze reden heeft het KPCN alle functionarissen voor juni al twee tot drie keer de IBT-training laten 
volgen (inclusief schietvaardigheid). Om de overgangsperiode te overbruggen heeft de korpschef daarnaast bijstand 
van de KMar en de JICN gevraagd, zodat functionarissen de beroepsvaardigheden in deze periode kunnen blijven 
oefenen. Ook was het korps voornemens om in samenwerking met de toen nog aanwezige IBT-instructeur een film te 
maken zodat functionarissen kunnen zien hoe het beste een wapen te hanteren. De Raad weet niet of deze film 
inmiddels is opgesteld/gemaakt en als opleidingstool wordt gebruikt voor executieve functionarissen.  
2.3. GEOEFENDHEID 
 
De korpsbeheerder biedt de ambtenaar de gelegenheid tot het volgen van training ter voorbereiding op de af te 
leggen toetsen, en toetsing. 
Artikel 7.3. Onderlinge regeling kwaliteitscriteria en opleidings- en trainingsvereisten van  de politie van Curaçao, van Sint Maarten en 
van Bonaire, Sint Eustatius en Saba (Stcrt. 2010, 11333) 
2.3.1. Oefenen 
Ten tijde van het onderzoek was het korps druk bezig om alle executieve functionarissen op hetzelfde 
(basis)opleidingsniveau te krijgen. Hiervoor is in samenwerking met de Politieacademie in Nederland een aangepaste 
MBO-4 opleiding opgesteld. Alle functionarissen van het KPCN  volgen deze opleiding gefaseerd. Gekoppeld aan deze 
opleiding volgen de functionarissen extra IBT-oefeningen, zodat zij vaker hun schietvaardigheid kunnen oefenen. 
Deelnemende functionarissen van de Bovenwinden vliegen hiervoor om de twee weken naar Bonaire. Dit kan op de 
Bovenwinden niet, omdat daar geen schietbaan ligt. Verschillende respondenten vragen zich af op welke wijze de 
deelname aan de verplichte schietoefeningen en –toetsen voor de Bovenwinden, na afronding van de MBO-4 
opleidingen, zal worden georganiseerd.  
Executieve functionarissen van het KPCN worden opgeleid en geoefend door de daarvoor beschikbare IBT-instructeur. 
Onder zijn begeleiding oefenen functionarissen regelmatig de aanhoudings- en zelfverdedigingsvaardigheden en de 
schietvaardigheid. De Ambtsinstructie politie BES dient als basis voor deze oefenmomenten. De instructeur gebruikt de 
oefenmomenten tevens om de functionarissen te toetsen. Hij doet dit conform Nederlandse normen. Van de deelname 
aan en resultaten van oefenmomenten en toetsen houdt de IBT-instructeur in Excel en Word een overzicht bij Deze 
werkwijze is nog niet geborgd: het is de vraag hoe dit in de toekomst wordt bijgehouden.   
De functionarissen kunnen buiten het opleiden en oefenen zelf theoretische informatie met betrekking tot 
geweldgebruik raadplegen op het intranet (Bonaire) en de harde schijf (Sint Eustatius en Saba) via de binnen het korps 
gebruikte computersystemen. Hier zijn de ambtsinstructie en de overige regelingen, wetten en besluiten te vinden, 
alsmede samenvattingen hiervan. Ook stelde de voormalige IBT-instructeur via deze weg oefentoetsen beschikbaar.  
Uit alle gesprekken blijkt dat de huidige opleiding- en oefencyclus zorgt voor een merkbare kwaliteitsimpuls in de 
uitvoering van het dagelijkse werk. Volgens respondenten trokken functionarissen acht tot negen jaar geleden 
18 
 

organisaties gebruiken andere wapens, dus de instructeurs dienen bekwaam te zijn in het hanteren van het brede scala 
aan wapens.  
 
 
2.3.3. Toetsing  
Een ambtenaar is steeds voor de duur van een kalenderjaar geoefend in het gebruik van een geweldsmiddel, indien 
hij in het daaraan voorafgaande kalenderjaar met voldoende resultaat heeft afgelegd: de toets geweldsbeheersing 
en de toets aanhoudings- en zelfverdedigingsvaardigheden.  
Een ambtenaar is steeds voor de duur van een kalenderhalfjaar geoefend in het gebruik van een vuurwapen indien 
hij naast eerder genoemde toetsen in het daaraan voorafgaande kalenderhalfjaar de toets schietvaardigheid met 
voldoende resultaat heeft afgelegd.  
Indien de ambtenaar er niet in slaagt binnen de gestelde termijnen de voor hem geldende toetsen met voldoende 
resultaat af te leggen, ziet de korpsbeheerder er op toe dat de ambtenaar de betreffende geweldsmiddelen inlevert 
op de laatste dag van de gestelde termijn.  
De ambtenaar van wie een geweldsmiddel is ingenomen wordt voor de resterende duur van het kalender(half)jaar 
wederom geacht geoefend te zijn in het gebruik van het geweldsmiddel vanaf  het moment dat hij de toetsen die hij 
niet of niet met voldoende resultaat had afgelegd, alsnog met voldoende resultaat aflegt. 
Artikel 7.2, Onderlinge regeling houdende kwaliteitseisen, opleidings- en trainingsvereisten politie van Curaçao, van Sint Maarten en 
van Bonaire, Sint Eustatius en Saba 
Het gebruik van geweldsmiddelen is alleen toegestaan aan de ambtenaar van politie wie het geweldsmiddel rechtens 
is toegekend en die in het gebruik van dat geweldsmiddel is geoefend. Uit de Nota van toelichting blijkt het 
uitgangspunt voor het geweldgebruik: het op verantwoorde wijze omgaan met geweldsmiddelen.  
Artikel 10, Ambtsinstructie politie BES 
Uit de gesprekken blijkt dat er door het KPCN wordt geprobeerd om aan de Nederlandse standaarden en normen voor 
geoefendheid van geweldgebruik te voldoen. Het korps stuurt zowel op strategisch, tactisch als operationeel niveau 
actief op oefening en toetsing van de functionarissen. Dit geldt in het bijzonder voor de schietvaardigheid. Hier had ook 
de voormalige IBT-instructeur een actieve rol in; hij drong aan op extra oefenmomenten indien noodzakelijk. Zo bleken 
vlak voor het onderzoek enkele functionarissen uit de dienst te zijn gehaald om de vereiste 
schietvaardigheidstrainingen en –toetsen met goed resultaat af te leggen. Ten tijde van het onderzoek zijn daarentegen 
geen formele consequenties verbonden aan het niet halen van een toets, omdat deze toets wettelijk gezien niet 
bestaat (zie paragraaf 2.1). Functionarissen zijn daarmee ook niet gebonden aan bepaalde toetsen om bepaalde taken 
en bevoegdheden uit te mogen oefenen. Vuurwapens worden bij het niet halen van een toets niet per definitie 
ingenomen. Het KPCN geeft in de wederhoorfase aan dat er in dergelijke gevallen wel zo snel mogelijk een herhaaltoets 
20 
 

De IBT- instructeur koppelt de toets resultaten structureel terug aan de verantwoordelijke chefs. Voor wat betreft de 
deelname aan de trainingen heeft de instructeur een signaalfunctie. Op deze manier kan het korps sturen op de 
geoefendheid van haar executieve functionarissen. Het beheer van deze overzichten valt onder de 
verantwoordelijkheid van het hoofd BPZ.   
 
 
 
2.4. MELDING EN REGISTRATIE GEWELDGEBRUIK 
 
2.4.1. Het melden en registreren van geweldgebruik  
De ambtenaar die geweld heeft aangewend, meldt de feiten, omstandigheden en eventuele gevolgen onverwijld aan 
zijn meerdere of een door de korpschef aangewezen functionaris.  
De melding wordt door de meerdere of de door de korpschef aangewezen functionaris terstond vastgelegd, waarbij 
gebruik wordt gemaakt van het in de Ambtsinstructie opgenomen ‘meldingsformulier geweldsaanwending’. Ook 
voor het uit voorzorg ter hand nemen van een vuurwapen geldt een meldingsprocedure. Voor wat betreft het 
omleggen van handboeien geldt dat dit afhankelijk is van de weerspannigheid van de arrestant. 
De korpschef wijst een functionaris aan die het meldingsproces coördineert en begeleidt. 
De melding wordt door de korpschef binnen vierentwintig uur na ontvangst ter kennis gebracht van de officier van 
justitie, dan wel door de commandant van de Koninklijke marechaussee van de officier van justitie ingeval het een 
militair betreft indien: a. de gevolgen van het aanwenden van geweld daartoe naar het oordeel van de korpschef of 
de commandant van de Koninklijke marechaussee aanleiding geven; b. het aanwenden van geweld lichamelijk letsel 
van meer dan geringe betekenis dan wel de dood heeft veroorzaakt, of c. gebruik is gemaakt van een vuurwapen en 
daarmee één of meer schoten zijn gelost. 
Artikel 30, Ambtsinstructie politie BES 
Op het intranet van het KPCN is informatie beschikbaar over de procedure voor het melden van geweldgebruik. Op de 
Bovenwinden is dezelfde informatie op de harde schijf te vinden van de op de eilanden beschikbare 
computersystemen. Het toepassen van geweld dient te worden gemeld wanneer sprake is van fysiek geweld, gebruik 
van de pepperspray, vuurwapengebruik en geweld met ernstig letsel en/of de dood als gevolg. Het gebruik van 
handboeien (tenzij in relatie met geweldgebruik) wordt niet separaat gemeld. Wel wordt dit opgenomen in het verbaal 
van aanhouding.  
Vrijwel alle respondenten waarmee de Raad heeft gesproken zijn bekend met de wettelijke procedure omtrent het 
melden van geweldstoepassing. Wanneer dit niet het geval is, wordt wel in grote lijnen gehandeld conform de geldende 
procedure. Geweldgebruik wordt door functionarissen mondeling gemeld aan een meerdere, meestal een senior 
medewerker. Deze maakt – indien noodzakelijk – een geweldsrapportage op door middel van het formulier 
22 
 

monitoren. Ten aanzien van het omleggen van boeien wordt geen aparte rapportage opgemaakt. Het wordt volgens 
het merendeel van de respondenten wel gemeld aan de leidinggevende en soms ook geregistreerd in het proces 
3
verbaal in Actpol. Dit gebeurt nog niet structureel. Bij de inzet van een specialistische eenheid zoals het GBO/VAG 
gebeurt dit wel altijd.  
Het hoofd BPZ gaat er vanuit dat in 95 procent van de gevallen waarbij geweld wordt toegepast, dit ook wordt gemeld. 
Hij vermoedt dat voor de overige vijf procent geldt dat dit komt doordat nog niet alle functionarissen eenzelfde 
definitie van geweld hanteren. Verschillende respondenten merken op een verbetering te zien in het bespreekbaar 
maken van geweld. Het toepassen daarvan wordt steeds vaker intern besproken, ook als het niet goed gaat.  
2.4.2. Gevolg aan melding 
De melding wordt binnen vierentwintig uur na ontvangst ter kennis gebracht van de officier van justitie of de 
commandant van de KMar indien de gevolgen daartoe aanleiding geven en/of het aanwenden van geweld 
lichamelijk letsel van meer dan geringe betekenis dan wel de dood heeft veroorzaakt of gebruik is gemaakt van een 
vuurwapen waarmee één of meer schoten zijn gelost.  
Artikel 30, Ambtsinstructie politie BES 
Diverse respondenten geven aan dat zij de duidelijkheid omtrent het melden van geweldgebruik als prettig ervaren. De 
kleinschaligheid van het eiland zorgt ervoor dat incidenten niet snel onopgemerkt blijven. Om die reden kan het korps 
actief sturen op het structureel melden van geweld. Het geven en ontvangen van constructieve feedback op het 
handelen is een recente ontwikkeling binnen het KPCN. 
Als blijkt dat het geweldgebruik niet proportioneel is geweest of onrechtmatig, dan wordt dit met de betreffende 
medewerker besproken en komt waar nodig het OM in beeld. Het KPCN heeft in 2014 naar eigen zeggen alle zaken 
(drie) waarin een functionaris ongeoorloofd geweld heeft gebruikt voorgelegd aan de Hoofdofficier van Justitie. Daarbij 
is de formele weg gevolgd. Dit heeft niet geleid tot vervolging van de betreffende medewerker.  
 
2.5. OPSLAG EN INSPECTIE VAN GEWELDSMIDDELEN 
 
2.5.1. Opslag 
De korpsbeheerder stelt regels met betrekking tot het dragen, het onderhoud en het in een inbraakvrije ruimte 
bewaren van de wapens en munitie.  
Onderlinge regeling houdende kwaliteitseisen, opleidings- en trainingsvereisten politie van Curaçao, van Sint Maarten en van Bonaire, 
Sint Eustatius en Saba 
                                                                 
3
 Groep Bijzondere Opdrachten/Vaardigheden Aanhouding in Groepsverband 
24 
 

Onderlinge regeling houdende kwaliteitseisen, opleidings- en trainingsvereisten politie van Curaçao, van Sint Maarten en van Bonaire, 
Sint Eustatius en Saba 
Bij het aantreden van de IBT-instructeur in 2011 bleek dat wapens vaak niet schoon waren en onderhoudsmiddelen 
ontbraken. Hiertoe zijn onderhoudsmiddelen aangeschaft. Vanwege de specifieke weersomstandigheden op de 
eilanden, is regelmatig onderhoud nodig. Om deze reden gaf de IBT-instructeur aan functionarissen het advies de 
wapens één keer per maand schoon te maken. Desondanks ziet hij tijdens schiettrainingen vuurwapens soms nog 
haperen. 
Een functionaris van het KPCN heeft als taakaccent om wapens te tellen en inspecteren. Deze functionaris registreert 
door middel van een fysieke kaartenbak welke functionaris welk type en nummer wapen heeft. Deze kaarten zijn nog 
niet gedigitaliseerd. De lijst dient tevens als leidraad voor de jaarlijkse wapeninspectie. De wapeninspectie wordt 
vervolgens door de wapeninstructeur uitgevoerd. De verantwoordelijkheid voor de inspectie en het onderhoud van 
wapens blijkt echter nog onvoldoende duidelijk belegd. Onderhoud van wapens vindt volgens een deel van de 
respondenten plaats na de schiettraining door de IBT-instructeur. De IBT-instructeur geeft aan op dergelijke momenten 
een globale inspectie van de wapens te verrichten; het onderhoud is een verantwoordelijkheid van de medewerker zelf. 
Andere respondenten geven aan dat er geen sprake is van groot onderhoud of inspecties van wapens. Het is volgens 
hen tevens aan de medewerker zelf om storingen of defecten aan de wapens aan te geven en hierop actie te 
ondernemen. Bij de wederhoor geeft het KPCN aan dat de IBT-instructeur hierop actie onderneemt of dient te 
ondernemen. 
Een onderhoudsruimte voor wapens is er ten tijde van het onderzoek niet. Dit heeft te maken met de aanbouw van het 
nieuwe hoofdbureau en de tijdelijke huisvesting op zeven verschillende locaties. Er is in de nieuwbouw van het KPCN 
wel voorzien in een dergelijke ruimte.  
Op Sint Eustatius en Saba is naast het KPCN zoals gezegd de KMar actief in de uitvoering van de politietaak. Wapens van 
de KMar worden opgeslagen in de kluis van de KMar conform defensierichtlijnen. Vanuit Sint Maarten doet de KMar 
tweewekelijks wapentellingen. Het KPCN heeft hiervoor, in tegenstelling tot de KMar, geen functionarissen in dienst. Bij 
wederhoor wordt aangegeven dat om redenen van drukte assistentie is gevraagd van een andere partij om de 
wapentellingen te verrichten; deze partij had echter onvoldoende capaciteit om deze te realiseren. In 2014 zijn de twee 
geplande wapentellingen uiteindelijk niet verricht. Deze zijn wel begin 2015 uitgevoerd. Intern is bij het KPCN wel de 
inname en uitgifte van (vuur)wapens bij in- en uitdiensttreding geregistreerd. Bij wederhoor van dit rapport wordt 
verder aangegeven: “bij het digitaliseren van de administratie, en in combinatie met de geplande wapeninspectie en –
onderhoud, zijn inmiddels ook de vuurwapens die reeds op de persoon zijn uitgereikt en de vuurwapens die in de 
wapenkamer zijn opgeslagen, geteld.”   
 
ANALYSE 
Wet- en regelgeving 
26 
 

Het KPCN heeft geen heldere en eenduidige afspraken over het meedragen en opslaan van vuurwapens door 
functionarissen. De korpsleiding geeft aan dat het niet de bedoeling is dat functionarissen het wapen in hun vrije tijd bij 
zich dragen. Echter, functionarissen geven aan in privé situaties het wapen ook bij zich te dragen. Dit levert een risico 
op voor de medewerker zelf en zijn omgeving. Daarnaast is het niet voor alle functionarissen helder wie 
verantwoordelijk is voor het onderhoud en de inspectie van de door de korpsbeheerder verschafte geweldsmiddelen. 
Registratie van het vuurwapen vindt plaats middels een fysieke kaartenbak. De registratie wordt door de IBT-
instructeur en de functionaris met dit taakaccent gedaan.  
 
 
 
28 
 

bewapening bij of krachtens een (rijks)wet geregeld. Een andere categorie betreft ‘ambtenaren en beambten, die bij 
ministeriële regeling een wapen bij zich mogen hebben’. Rest de categorie ‘hen, die voorzien zijn van een daartoe 
strekkende en overeenkomstig de volgende bepalingen geldige machtiging’ van de gezaghebber (artikel 2, onder 8˚, 
gelezen in samenhang met artikel 3 e.v.). In de wederhoorfase geeft het RST aan dat het verplicht stellen van een 
machtiging van de gezaghebber op grond van artikel 1 van het protocol RST een werkbare oplossing zou bieden. 
Uit navraag door de Raad blijkt dat het RST in de praktijk grotendeels uit Europees-Nederlandse ambtenaren van politie 
bestaat met Europees-Nederlandse bewapening die voldoen aan de in het Europees deel van Nederland geldende 
regels omtrent geoefendheid (Regeling toetsing geweldbeheersing politie). 
 
3.2. GEOEFENDHEID 
 
3.2.1. (Bij)scholing 
Alle leden van het RST zijn (vuur)wapendragend. Zij beschikken in dat kader over vuurwapens die door het KPCN zijn 
verstrekt. Leden van het RST hebben vijf keer per jaar de mogelijkheid om deel te nemen aan de IBT-lessen die de KMar 
op Bonaire organiseert. Bij hoge werkdruk of wanneer er sprake is van medische klachten doen leden van het RST niet 
mee aan deze trainingen. Wederhoor toont dat de RST-leden die vanuit de lokale korpsen bij het RST werken vallen 
onder het regime van hun eigen korps en gebruiken ook het door hun korps verstrekte dienstwapen. In de 
detacheringsovereenkomsten van alle uit Nederland afkomstige RST-leden staan concrete afspraken over het op peil 
houden van de vaardigheden. Ook blijkt dat vrijwel alle RST-leden in 2014 zijn omgeschoold in het gebruik van het 
nieuwe dienstwapen van de Nationale Politie in Nederland. De operationeel RST-coördinator op Bonaire is 
verantwoordelijk voor het sturen op deelname aan trainingen en het efficiënt inrichten van deze trainingen.  
Op deelname van trainingen door de leden van het RST wordt geen centrale sturing uitgeoefend. Uit de gesprekken 
met de Raad blijkt dat er geen consequenties zijn verbonden aan het niet meedoen met een training. Respondenten 
geven aan dat het de eigen verantwoordelijkheid is om geoefend te blijven.  
3.2.2. Faciliteiten  
Bij trainingen maken RST-leden gedeeltelijk gebruik van de faciliteiten en instructeurs van de KMar. Er zijn, in overleg 
met de KMar, door het RST verschillende trainingsattributen aangeschaft waar tevens gebruik van wordt gemaakt.  Het 
gaat om reanimatiekoffers.  
3.2.3. Toetsing 
Leden van het RST geven aan in principe de toetsen Geweldsbeheersing en Aanhoudings- en 
Zelfverdedigingsvaardigheden af te leggen. Daarnaast dient ieder half jaar de toets Schietvaardigheid te worden 
doorlopen in het kader van de bevoegdheid om een vuurwapen te mogen dragen. Volgens respondenten zit er geen 
verplichting aan deelname en succesvol afronden van deze toetsen; er zijn geen formele consequenties aan verbonden. 
In functionerings- of feedbackgesprekken komt dit onderwerp ook niet aan de orde. Uit wederhoor blijkt dat op het 
intranet RST-breed beleid is terug te vinden: “Hoewel op de voormalige Nederlandse Antillen deelname aan de IBT niet 
30 
 

 
3.4. OPSLAG EN INSPECTIE VAN GEWELDSMIDDELEN 
 
3.4.1. Opslag 
De leden van het RST geven aan dat de regels voor het dragen van wapens gelijk zijn als die in Nederland: er mag in 
principe altijd een wapen worden gedragen. Hierbij geldt wel dat het wapen tijdens de dienst zichtbaar mag en buiten 
de dienst onzichtbaar moet worden gedragen. In de praktijk dragen de leden van het RST hun vuurwapen niet, tenzij er 
huiszoekingen of geplande aanhoudingen zijn waaraan het RST deelneemt. In dergelijke gevallen wordt tevens 
pepperspray en een kogelwerend vest meegenomen. Het vuurwapen wordt thuis in de daarvoor verstrekte kluis 
bewaard of in de kluis op het kantoor van het RST. 
3.4.2. Registratie, onderhoud en inspectie 
Respondenten stellen dat het onderhouden van de wapens de eigen verantwoordelijkheid van de medewerker is. 
Volgens het RST verloopt dit op dezelfde wijze als in Nederland: het wapen wordt door de medewerker zelf 
schoongemaakt nadat er mee geschoten is. Binnen het RST vinden geen wapeninspecties en/of –tellingen plaats. 
 
ANALYSE 
Wet- en regelgeving 
Evenals voor functionarissen van het KPCN, is ook de wettelijke grondslag voor de geoefendheid van het RST 
onduidelijk. De operationele leden van het RST blijken niet goed te kunnen herleiden welke regels over 
geweldstoepassing op hen van toepassing zijn. In de detacheringsovereenkomsten van de RST-leden zijn hier specifieke 
afspraken over gemaakt.  
Geoefendheid en toetsing 
Leden van het RST oefenen met behulp van de KMar hun beroepsvaardigheden. Echter, dit gebeurt door hoge 
werkdruk en/of medische klachten niet structureel. Er vindt op dit vlak geen centrale sturing plaats. Wel wordt lokaal 
sturing uitgeoefend op de deelname aan trainingen. Uit gesprekken blijkt dat dit onderwerp in functionerings- of 
feedbackgesprekken komt dit onderwerp ook niet aan de orde en dat aan slechte toetsresultaten vooralsnog geen 
formele consequenties worden verbonden.  
Melding en registratie incidenten geweldgebruik 
De respondenten blijken in grote lijnen bekend met de procedure omtrent de melding van geweldgebruik. Omdat het 
RST zelden te maken heeft met geweldsincidenten, komt het melden van geweld niet voor. Zo is er nog nooit een 
geweldsrapportage door het RST opgesteld. Het toepassen van geweld van geringe betekenis wordt vermeld in het 
proces verbaal van aanhouding. 
32 
 

4. KMAR 
4.1. WET- EN REGELGEVING 
De KMar is op Bonaire, Sint Eustatius en Saba belast met de militaire politietaak ten aanzien van de Nederlandse 
militairen die in het Caribisch gebied verblijven. Daarnaast is de KMar onder andere verantwoordelijk voor de 
grensbewaking van de luchthavens en de zeegrenzen. Op Sint Eustatius en Saba is de KMar daarnaast mede 
verantwoordelijk voor de basispolitiezorg. Deze laatste taak wordt in tegenstelling tot de overige taken niet uitgevoerd 
6
onder verantwoordelijkheid van de commandant van de KMar, maar van de korpschef van het KPCN. 
 
Binnen de huidige organisatie van de KMar werken zowel Europees-Nederlandse KMar-functionarissen als 
functionarissen van de immigratiedienst van het voormalige Korps Politie Nederlandse Antillen. Deze laatsten zijn 
formeel in dienst van de RCN. Dit betekent dat de functionarissen verschillende werkgevers hebben en daarmee ook 
een verschillende rechtspositie. Bij de overgang van de functionarissen van de voormalige immigratiedienst naar de 
KMar, heeft de KMar hen de mogelijkheid geboden om te worden opgeleid tot algemeen opsporingsambtenaar 
(BAVPOL). Hiertoe moesten zij diverse cursussen en opleidingen volgen. Vijf functionarissen hebben hiervan afgezien. 
Deze functionarissen worden derhalve niet ingezet voor de hierbij behorende taken (en zijn dus ook niet 
vuurwapendragend). 
 
 
 
 
 
 
 
 
 
 
4.2. GEOEFENDHEID  
Het gebruik van een geweldsmiddel is uitsluitend toegestaan aan een ambtenaar die in het gebruik van dat 
geweldsmiddel is geoefend. 
 
Ambtsinstructie voor de politie, de Koninklijke marechaussee en andere opsporingsambtenaren, artikel 4 
Ambtsinstructie politie BES, artikel 10 
 
 
 
                                                                 
6
 De taken van de KMar op de BES zijn omschreven in artikel 5 van de Veiligheidswet BES. 
34 
 

In de toelichting staat beschreven dat het binnen de gestelde termijn voldoen aan de voorgeschreven toetsen de 
maatstaf is voor het voldoende geoefend zijn. Dit geeft de bevoegdheid tot het dragen en gebruiken van de 
geweldsmiddelen in het volgende kalenderjaar of -halfjaar. Het niet voldoen aan de toetsen betekent dat het 
9
geweldsmiddel waarvoor men niet (langer) bevoegd is in moet leveren, totdat men weer voor de toets(en) geslaagd is. 
 
In artikel 1 van de betreffende onderlinge regeling wordt eveneens ingegaan op de verschillende toetsen. Hierin staat 
beschreven dat de toetsen door ‘Onze Ministers’ moeten worden samengesteld, wat inhoudt dat dit in gezamenlijkheid 
gebeurd. Dit is tot op heden echter niet gebeurd. Dit betekent dat de toets niet bestaat en dus ook niet kan worden 
afgelegd. Het betekent niet dat de ambtenaren van politie – omdat zij bij afwezigheid van een toets niet kunnen 
voldoen aan de wettelijke vereisten van geoefendheid – niet over een wapen beschikken of geen geweld toe mogen 
passen. 
 
Voor de KMar geldt echter dat de functionarissen die formeel in dienst zijn van de KMar dienen te voldoen aan de 
Europees-Nederlandse wet- en regelgeving. Hierdoor is in principe gewaarborgd dat zij soortgelijke toetsen afleggen en 
daarmee geoefend zijn in het gebruik van geweldsmiddelen. Uit de interviews blijkt echter dat de functionarissen eens 
per jaar een schiettoets afleggen. Gezien de geldende wet- en regelgeving zou dit tweemaal per jaar (namelijk elk half 
jaar) moeten zijn. Voor de BAVPOL-ers, in dienst van de RCN, is het succesvol afleggen van toetsen wettelijk niet 
vereist. Het kan dus ook niet formeel worden afgedwongen. Desondanks hanteert de KMar als uitgangspunt dat zij de 
toets ambtsinstructie, de toets schietvaardigheid en de toets aanhoudings- en zelfverdedigingsvaardigheden met 
voldoende resultaat dienen af te leggen om een vuurwapen te mogen dragen. Als zij de toetsen niet halen, moeten zij 
hun vuurwapen inleveren. Bij wederhoor geeft de KMar aan dat zowel de medewerkers van de RCN als de 
medewerkers van de KMar zelf ieder jaar vijf IBT trainingsmomenten hebben conform artikel 31 en 32 van het besluit 
Bavpol. Daarbij doen de medewerkers van de RCN dezelfde toetsen als andere medewerkers van de KMar (namelijk de 
Ambtsinstructie, Schieten politieparcours en Aanhoudings- en Zelfverdedigingsvaardigheden). Het slagen voor vijf IBT-
trainingsmomenten per jaar staat volgens de KMar gelijk aan de halfjaarlijkse toets schietvaardigheid. 
 
Waar de functionarissen die formeel in dienst zijn van de KMar verplicht zijn ook de Defensie Conditieproef (DCP) met 
voldoende resultaat af te leggen, geldt voor de functionarissen die formeel in dienst zijn van de RCN dat zij enkel 
verplicht zijn om deel te nemen. In de praktijk blijkt dat zij over het algemeen fysiek niet in staat zijn om aan de DCP te 
kunnen voldoen. De KMar stelt voor nieuw aan te stellen functionarissen (ook al zijn ze BAVPOL) wel als eis dat deze 
moeten voldoen aan de DCP. 
4.2.4. Registratie 
De aanwezigheid bij opleidingen en trainingen wordt, net zoals de resultaten van de afgelegde toetsen, door de IBT-
instructeurs en de toetsers geregistreerd in het personeelssysteem PERSYS. Daarin staat ook vermeld over welk(e) 
                                                                 
9
 In artikel 10, vierde lid, van de Rijkswet politie is bepaald dat de landen bij het stellen van regels over de eisen van bekwaamheid, geschiktheid en 
betrouwbaarheid waaraan buitengewone agenten van politie moeten voldoen de betreffende onderlinge regeling in acht nemen. Artikel 9 van de 
Ambtsinstructie voor de politie van Curaçao, van Sint Maarten en van Bonaire, Sint Eustatius en Saba ziet ook op de buitengewoon agent van politie 
(artikel 10, tweede lid, van de Rijkswet politie). Om die reden is het wenselijk dat elk van de landen de in hoofdstuk 7 opgenomen regels van 
overeenkomstige toepassing verklaren op de buitengewone agent. 
36 
 

4.4. INSPECTIE EN OPSLAG GEWELDSMIDDELEN 
 
Functionarissen van de KMar dragen er zorg voor dat de aan hen verstrekte wapens steeds in goed onderhouden en 
zindelijke staat verkeren. 
 
Ambtsinstructie politie BES, art. 4 lid 4  
 
Functionarissen van de KMar zijn zelf verantwoordelijk voor het onderhoud van hun vuurwapen. Eén keer per jaar 
voeren functionarissen van het bedrijfsbureau een wapeninspectie uit. Zij stellen vervolgens een rapport op over de 
staat van de geweldsmiddelen. In 2012 is één wapen aangetroffen dat niet goed schoon was. In 2013 bleek één wapen 
defect te zijn.  
 
De functionarissen dienen hun vuurwapen na hun dienst op een centrale plek in een transparante kluis op te bergen en 
nemen hun vuurwapen in principe dus niet mee naar huis. Dit mag enkel na toestemming van een leidinggevende voor 
de duur van 48 uur. Hiervoor moet een formele aanvraag zijn ingediend. Wanneer de medewerker het vuurwapen mee 
naar huis neemt, dient het thuis gedemonteerd in een wapenkluis te worden opgeborgen. Uit de interviews blijkt dat 
incidenteel van deze werkwijze wordt afgeweken: er wordt niet in alle gevallen altijd schriftelijk om toestemming 
gevraagd. Bij wederhoor geeft de KMar aan dat dit via interne regelgeving in beperkte gevallen is toegestaan. 
 
Bij de overgang van de functionarissen van de voormalige immigratiedienst naar de KMar is besproken of zij het 
vuurwapen toch niet standaard mee naar huis zouden mogen nemen. Men gaf aan zich hierdoor veiliger te voelen en 
dat de functionarissen van het KPCN dit ook mochten. Hierop is bij het KPCN navraag gedaan naar het aantal incidenten 
waarbij functionarissen thuis werden bedreigd. Dit bleek in de praktijk niet voor te komen. Hierop is besloten om de 
eerder beschreven werkwijze te handhaven.  
 
Wanneer een medewerker niet langer een vuurwapen mag dragen, heeft deze niet langer toegang tot de wapenkluis 
en dus een wapen. Minstens één keer per maand vindt er door functionarissen van het bedrijfsbureau een wapentelling 
plaats. Op Saba en Sint Eustatius vliegen hiervoor functionarissen vanuit Sint Maarten over. 
 
 
 
 
 
 
 
 
 
 
 
38 
 

5. JICN 
5.1. WET- EN REGELGEVING 
De JICN is sinds 10-10-2010 gehouden aan eisen die de Dienst Justitiële Inrichtingen (DJI) stelt aan penitentiaire 
inrichtingen voor het geweldgebruik door functionarissen. Het juridische kader is beschreven in de Geweldsinstructie 
BES (2014). Vergelijkbaar met het RST, is om over wapens te mogen beschikken en deze te gebruiken, ieder 
kalenderjaar een machtiging nodig van de gezaghebber. Dit is ten tijde van het onderzoek niet bij wet geregeld. Dit 
zorgt volgens respondenten ieder jaar voor veel geregel en papierwerk. De geweldsinstructie BES van DJI beschrijft wat 
functionarissen van de JICN wel en niet mogen als het gaat om geweldstoepassing.  
5.2. BELEID JICN 
Sinds januari 2014 is er een nieuwe geweldsinstructie voor de JICN. Deze is per mail verspreid onder alle 
functionarissen van de JICN en ter raadpleging te vinden op de gezamenlijke harde schijf. Ook is deze tijdens de 
periodieke trainingsweek doorgenomen en besproken. De JICN beschikt voorts over een oefenjaarplan voor leden van 
het Intern Bijstands Team en wapendragenden.  
De 80 executieve functionarissen van de JICN zijn bevoegd om geweld te gebruiken conform de eisen gesteld in de 
Geweldsinstructie BES. Het Intern Bijstand Team heeft 28 leden. Dit team wordt ingezet als de orde of de veiligheid in 
het geding dreigt te komen en functionarissen er niet meer in slagen deze met de gebruikelijke middelen de orde en de 
rust te bewaren of terug te brengen. Bij elk ingrijpen dient het team te handelen volgens richtlijnen en procedures. Als 
het noodzakelijk is, past het team geweld toe. Hierbij zijn proportionaliteit en subsidiariteit leidend: kan het probleem 
ook anders dan met fysieke dwang worden opgelost? En is de mate waarin fysiek dwang wordt toegepast in verhouding 
met het probleem? Ieder jaar worden functionarissen medisch gekeurd en moeten zij een VOG indienen. 
Een Intern Bijstands Team bestaat bij inzet op een eenpersoons cel uit vier leden en een groepscommandant en bij een 
optreden in een meerpersoons cel uit zes leden en een groepscommandant. Alle teamleden zijn speciaal geselecteerde 
en opgeleide functionarissen, die de vaardigheden regelmatig trainen en jaarlijks op hun vaardigheden worden 
getoetst. Zij doorlopen bovendien jaarlijks de fitheidstest en weerbaarheidstrainingen. De opleiding wordt verzorgd 
door het Opleidingsinstituut DJI.   
Bijzonder voor de JICN is dat een 16-tal wapendragende functionarissen de rechtbankbeveiliging en transport van 
gedetineerden uitvoeren. In Nederland zijn deze twee laatste taken toebedeeld aan andere organisatieonderdelen dan 
de justitiële instelling zelf. De wapendragende functionarissen zijn door de directeur van de JICN aangewezen voor deze 
taak. Zij dienen overeenkomstig de Regeling Toetsing Geweldsbeheersing periodiek te worden getraind en getoetst.  
 
 
 
 
40 
 

De JICN maakt voor het oefenen en toetsen van de functionarissen gebruik van de schietbaan van het KPCN en een dojo 
op Bonaire.  
Respondenten zeggen goed uit de voeten te kunnen met de faciliteiten die er zijn voor het trainen en oefenen van hun 
vaardigheden. De schietbaan ligt in een open veld, maar door de kleinschaligheid van het eiland weet volgens hen 
iedereen wanneer er wordt geoefend. Dit is het geval wanneer er vlaggen rond de schietbaan staan. Tijdens de 
trainingen en toetsen komt volgens hen dus ook niemand per ongeluk in onveilige situaties terecht. Volgens de directie 
van de JICN is de kwaliteit van de huidige locaties (zoals de schietbaan) onder de maat en zijn deze slechts beperkt 
beschikbaar (zoals de dojo). Bij wederhoor blijkt dat de JICN voor twee jaar een dojo heeft gehuurd, waarin tevens een 
oefencel beschikbaar is voor reallife trainingen.  
De samenwerkende overheidsorganisaties zijn voornemens een opleidings- en trainingscentrum op te zetten. Het plan 
voor het gezamenlijke centrum ligt ten tijde van het onderzoek bij de betrokken ministeries voor besluitvorming. In dit 
centrum zouden alle organisaties met geweldsbevoegde functionarissen terecht kunnen om te worden opgeleid, 
getraind en getoetst. De instructeurs, alsmede de kosten die daaraan zijn verbonden, zouden kunnen worden gedeeld.  
In het plan dat voorligt bij de relevante ministeries mist volgens sommige respondenten een zogenaamd ‘oefenhuisje’ 
en ‘oefenstraatje’. Deze zijn volgens hen zeer nuttig voor oefeningen voor de eigen functionarissen en functionarissen 
van de andere betrokken partijen. 
5.3.3. Toetsing 
Medewerkers van de JICN dienen te voldoen aan de Regeling Toetsing Geweldsbeheersing. Voordat een medewerker 
de vuurwapenopleiding gaat doen, wordt deze psychologisch getoetst. Ook worden functionarissen jaarlijks fysiek 
getoetst en moeten ze jaarlijks een VOG indienen. Wanneer een medewerker de schiettoets niet haalt, wordt het 
vuurwapen direct ingenomen. Voor wat betreft de toetsing van leden van het Intern Bijstandsteam bestaat een 
wisselend beeld. Enerzijds lijkt het erop dat de leden van het Intern Bijstandsteam geen toetsen hoeven af te leggen, 
maar wel verplicht zijn om deel te nemen aan de trainingen en de jaarlijkse teamweek. Anderzijds zouden deze 
functionarissen eenmaal per jaar worden getoetst op theorie en praktijk. Bij het niet halen van de toets en de drie 
herkansingen, wordt een medewerker niet meer ingezet lid in het Intern Bijstandsteam. In de wederhoorperiode geeft 
de JICN aan dat sinds het zelf over bevoegde instructeurs beschikt, alle IBT-leden jaarlijks worden getoetst op 
Aanhoudings- en Zelfverdedigingsvaardigheden en Geweldsbeheersing.  
Voor wat betreft het oefenen van de schietvaardigheid en de aanhoudings- en zelfverdedigingsvaardigheden geldt dat 
sinds 2013 samenwerkingsafspraken zijn gemaakt met het KPCN. De JICN maakt gebruik van de voormalige 
opleidingsinstructeur van het KPCN. Zoals in hoofdstuk 2 is beschreven, is er door zijn vertrek een gat ontstaan in de 
opleidings-, oefen- en toetsingsfrequentie. Ook is de intensiteit van trainingen bij het KPCN toegenomen, waardoor er 
bij het KPCN steeds minder ruimte ontstaat om ook aan de opleidings- en oefenbehoeften van de JICN tegemoet te 
kunnen komen. De JICN gebruikt in deze periode instructeurs van DJI die op het eiland zijn om een training aan het 
Intern bijstandsteam te geven. Vuurwapendragenden zullen dan ook in die opleidingen worden meegenomen. Een 
toetser dient volgens de eisen van DJI bevoegd te zijn conform de standaarden van de Politieacademie. De directie zegt 
hierover dat er hoge kosten verbonden zijn aan het binnenhalen van een toetser uit Nederland. De JICN geeft ten tijde 
42 
 

 
5.4.1. Procedure melding 
Degene die een geweldsmiddel of vrijheidsbeperkend middel heeft gebruikt maakt hiervan onverwijld schriftelijk 
melding en doet deze aan de directeur toekomen. Het verslag bevat redenen voor en de gevolgen van het gebruik 
van het middel alsmede een vermelding van degene op wiens last het gebruik hiervan heeft plaatsgevonden. 
Indien het geweldgebruik bij een gedetineerde heeft geleid tot lichamelijk letsel van meer dan geringe betekenis of 
overlijden, dan wordt deze melding ter kennis gebracht aan de hoofddirecteur van DJI en het OM. In dergelijke 
gevallen wordt onverwijld advies opgevraagd aan een arts, die een rapport opmaakt van zijn bevindingen en deze ter 
kennis brengt aan de hoofddirecteur van DJI en het OM. 
Art. 14 Geweldsinstructie BES 
Het Intern Bijstandsteam wordt uitsluitend ingezet na toestemming van de directie van de JICN. Dit gebeurt 
bijvoorbeeld bij een interne overplaatsing of een ordeverstoring. Geweldstoepassing door het Intern Bijstandsteam 
wordt via het zogenoemde IBT-inzetformulier geregistreerd. De groepscommandant vult deze na iedere inzet in. 
Daarnaast wordt iedere inzet door de leden van het team gezamenlijk geëvalueerd.  
Een geweldsrapportage maakt de medewerker zelf op. Het standaardformulier hiervoor is te vinden op de harde schijf. 
In deze rapportage schetst de medewerker het verloop van het incident. Vervolgens biedt de leidinggevende de 
rapportage aan de directie van de JICN aan. De directie bekijkt de rapportage en bepaalt vervolgens of een zaak intern 
kan worden opgelost (namelijk wanneer sprake is van subsidiair en proportioneel geweldgebruik). Wanneer geen 
sprake is van subsidiair en proportioneel geweldgebruik of zwaar/dodelijk letsel, dan start de directie of een disciplinair 
traject (er vindt dan een hoorgesprek plaats) of doet het melding bij het OM. Daarnaast wordt geweldgebruik altijd 
middels een ‘melding bijzonder voorval’ gemeld bij DJI. Van een geweldsrapportage horen respondenten altijd wat 
terug. Dit geldt niet voor een melding. 
Een gedetineerde kan tevens, op grond van artikel 40 Wet beginselen gevangeniswezen BES, een klacht over 
geweldgebruik of het gebruik van een vrijheidsbeperkende maatregel indienen bij de Commissie van Toezicht. Dit is 
voor wat betreft geweldgebruik vooralsnog niet voorgekomen.  
5.4.2. Registratie 
In de praktijk vinden binnen de JICN relatief weinig geweldsincidenten plaats. Respondenten zien met name sinds het 
voorjaar van 2013 – door het spannen van een net over het complex tegen het gooien van contrabande – een 
vermindering van geweldgebruik in de JICN. De functionarissen staan volgens hen dicht bij de gedetineerden en zijn 
bedreven in het de-escaleren van conflictsituaties. In 2013/2014 heeft het Intern Bijstandsteam tweemaal 
geweldgebruik geregistreerd. Verschillende respondenten geven aan dat gedetineerden, zodra zij de leden van het 
Intern Bijstandsteam in hun pak zien, meestal wel meewerken. Het pak als zodanig werkt volgens respondenten op 
zichzelf al ontmoedigend. 
 
44 
 

5.6. GEDETINEERDENVERVOER 
De JICN beschikt niet over een aparte dienst die belast is met het vervoer van gedetineerden, zoals de Dienst Vervoer & 
Ondersteuning (DV&O) in Nederland. DV&O is in Nederland verantwoordelijk voor rechtsgangvervoer (transport van 
voorlopig gehechten en afgestraften van en naar de rechtbank op verzoek van het OM in het kader van een strafzaak), 
het inrichtingsvervoer (het sociale en medische vervoer vanuit de inrichting), plaatsing- en overplaatsingsvervoer.  
Respondenten geven aan dat zij niet zijn toegerust om hier – met name bij een hoge gevaarzetting – op verantwoorde 
wijze invulling aan te geven. Dit komt volgens hen door de grote hoeveelheid vuurwapens die op Bonaire circuleren, de 
‘ons kent ons’ mentaliteit en de informatie die weglekt. Ook het feit dat er maar een enkele weg naar de luchthaven is, 
en er maar één ziekenhuis is, zijn gevaar verhogende aspecten. Waar in Nederland bij hoog risico een zwaar 
gepantserde transportauto wordt ingezet, is op Bonaire een dergelijk voertuig niet beschikbaar. De dubbele moordzaak 
die ten tijde van het onderzoek op het eiland speelt, brengt de beperkte capaciteit en mogelijkheden van de JICN aan 
het licht. Het realiseren van extra beveiligd transport, beveiliging van de rechtbank en het verder opleiden van de 
functionarissen voor acties in het hoger geweldsspectrum zijn niet onmogelijk, maar kosten tijd en geld. De JICN heeft 
behoefte aan het juiste gereedschap voor de juiste klussen (zoals een passend voertuig en voldoende kogelwerende 
vesten): mensen die opgeleid en uitgerust worden voor transporten met een hoger risico en een hoger 
geweldspectrum. Uit het onderzoek blijkt wel dat door het standaard toepassen van voet- en koppelboeien er – sinds 
de laatste ontvluchting in 2011 – geen problemen meer zijn voorgekomen tijdens het vervoeren van gedetineerden. 
Het gebruik van voetboeien past volgens DJI echter niet binnen de gestelde eisen in de Geweldsinstructie BES 2014.  
De JICN vraagt regelmatig hulp bij het KPCN. Bij transport van eiland naar eiland wordt de JICN bijgestaan door de 
Airport Security, de Douane en de KMar op Sint Maarten en Curaçao (door stand-by te staan met transport en een cel 
in geval van annulering of vertraging van vluchten). De functionarissen van de JICN dragen bij dergelijke transporten 
geen wapen bij zich. 
De Raad heeft in een eerder onderzoek naar de JICN in 2014 reeds geconstateerd dat het gedetineerdentransport in 
BES-verband en tussen de BES-eilanden en Curaçao en Sint Maarten ondoelmatig, risicovol en kostbaar is. Ook in 
onderliggend onderzoek komt naar voren dat het gedetineerdentransport gevolgen voor de bezetting en veiligheid van 
functionarissen binnen het complex van de JICN en functionarissen die het transport begeleiden. Dit kan invloed 
hebben op de wijze waarop geweld wordt gebruikt binnen de muren van de JICN. 
 
 
 
 
 
 
 
46 
 

BIJLAGEN 
 
1. Overzicht respondenten 
 
 KPCN 
o Korpsleiding 
o IBT-instructeur 
o BPZ 
o Opsporing 
 RST 
o Teamleider RST 
o Medewerkers 
 KMar 
o Teamleider Grenspolitie 
o Medewerkers 
 JICN 
o Directie  
o Teamleider Veiligheid 
o Intern Bijstands Team 
o Medewerkers 
 
 
 
 
 
 
 
 
 
 
 
 
 
 
 
 
 
 
 
48 
 

