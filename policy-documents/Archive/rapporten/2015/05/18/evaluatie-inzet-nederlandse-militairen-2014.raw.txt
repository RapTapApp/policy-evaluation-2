 
 
 
 
 
 
 
Evaluatie inzet Nederlandse militairen 2014 
 
Verantwoording van Nederlandse militaire bijdragen aan 
operaties, missies en samenwerkingsprogramma’s 
 
Datum 18 mei 2015 
Status Definitief 
 
 
   
 
 

Evaluatie inzet Nederlandse militairen 2014 
Inhoud 
 
 
 
Afkortingen 2 
1 Inleiding 5 
1.1 Beschouwen van inzet 5 
1.2 Verantwoorden van inzet 6 
1.3 Opbouw evaluatierapport 7 
2 Patriot Deployment (zuid Turkije) 8 
2.1 Politieke aspecten 8 
2.2 Militaire aspecten 10 
2.3 Resultaat 11 
3 Strijd tegen ISIS (Irak) 12 
3.1 Politieke aspecten 12 
3.2 Militaire aspecten 13 
3.3 Voortgang 15 
4 Atalanta en Ocean Shield (oostkust Afrika) 16 
4.1 Politieke aspecten 16 
4.2 Militaire aspecten 18 
4.3 Voortgang 20 
5 ATF ISAF (Afghanistan) 21 
5.1 Politieke aspecten 21 
5.2 Militaire aspecten 22 
5.3 Resultaat 24 
6 Inzet van individuele Nederlandse militairen 25 
6.1 Balkan 26 
6.1.1 EUFOR Althea (Bosnië-Herzegovina) 27 
6.1.2 KFOR (Kosovo) 27 
6.1.3 EULEX (Kosovo) 28 
6.1.4 Conclusie 28 
6.2 Midden Oosten 29 
6.2.1 UNTSO (Libanon en Golan) 29 
6.2.2 UNDOF (Golan) 30 
6.2.3 MFO (Sinaï) 30 
6.2.4 EUBAM (Rafah) 31 
6.2.5 USSC (Jeruzalem en Ramallah) 31 
6.2.6 Conclusie 32 
6.3 Afrika en Azië 32 
6.3.1 UNMISS (Zuid Sudan) 33 
6.3.2 EUTM (Mali) 35 
6.3.3 EUTM (Somalië) 36 
6.3.4 EUCAP NESTOR (Seychellen) 37 
6.3.5 REFLECS3 (Seychellen) 37 
6.3.6 SSD (Burundi) 37 
Pagina 3 van 46  
 

Evaluatie inzet Nederlandse militairen 2014 
 
1 Inleiding 
In het Toetsingskader is vastgelegd dat iedere derde woensdag in mei het parlement 
kan beschikken over een tussentijdse evaluatie van de lopende operaties waaraan 
Nederlandse militaire eenheden deelnemen, opgesteld onder verantwoordelijkheid 
van de ministers van Defensie en van Buitenlandse Zaken. Na beëindiging van de 
Nederlandse inzet wordt een eindevaluatie opgesteld waarin zowel de militaire als de 
1
politieke aspecten aan de orde komen. 
 
In dit evaluatierapport staat de verantwoording van de inzet van Nederlandse 
militairen in 2014 centraal. Een eventuele inzet van civiele functionarissen is 
opgenomen in de reguliere verantwoording door het ministerie van Buitenlandse 
Zaken en het ministerie van Veiligheid & Justitie. 
 
Naast de verantwoording van de inzet van Nederlandse militairen in operaties is in dit 
rapport ook de verantwoording van de inzet van Nederlandse militairen in missies en 
samenwerkingsprogramma’s opgenomen. 
 
De operaties en missies waarbinnen de Nederlandse militairen zijn ingezet, worden 
geëvalueerd door de internationale organisaties die hier leiding aan geven zoals de 
VN, NAVO en EU. 
 
De tussentijdse evaluatie van de Nederlandse militaire inzet in MINUSMA (Mali) is 
separaat aan het parlement aangeboden. Inzet van Nederlandse militairen in 
operaties en missies die is gestart na 31 december 2014 zal worden opgenomen in de 
2
verantwoording over 2015. 
 
De financiële verantwoording is opgenomen in het jaarverslag van Defensie. De 
ontwikkelingen van de veiligheidssituatie in de verschillende regio’s zijn opgenomen 
in het jaarverslag over 2014 van de Militaire Inlichtingen- en Veiligheidsdienst. De 
verantwoording van Nederlandse militaire gezondheidszorg tijdens inzet is 
opgenomen in het jaarverslag over 2014 van de Inspectie Militaire Gezondheidszorg. 
Ook de Inspecteur Generaal van de Krijgsmacht bespreekt in het jaarverslag over 
2014 de inzet van Nederlandse militairen. 
 
1.1 Beschouwen van inzet 
Binnen het ministerie van Defensie wordt de inzet van Nederlandse militairen in 
operaties, missies en samenwerkingsprogramma’s op verschillende niveaus 
beschouwd: 
 
Monitoren 
Het monitoren van de inzet van Nederlandse militairen gebeurt door de Directie 
Operaties aan de hand van dagelijkse contacten met de ingezette functionarissen. Op 
werkniveau wordt hierbij intensief samengewerkt met andere betrokken ministeries 
                                                
1 Toetsingskader 2014, pagina 4, punt 5. 
2 In 2015 zijn gestart de Nederlandse militaire bijdragen aan RSM (Afghanistan), CBMI (Irak) en EUMAM CAR 
(Centraal Afrikaanse Republiek). 
Pagina 5 van 46  
 

Evaluatie inzet Nederlandse militairen 2014 
6
relateren en vaak niet is te meten. De analyse richt zich dan tot een kwalitatieve 
verantwoording van de activiteiten van de ingezette Nederlandse militairen. 
Daarnaast wordt gekeken of de inzet van Nederlandse militairen binnen de 
7
afgesproken juridische, financiële en personele kaders is gebleven. 
 
Rapporteren 
Zoals aangegeven in het Toetsingskader staat in het evaluatierapport de 
verantwoording van de inzet van Nederlandse militaire eenheden centraal. Daarnaast 
wordt ook een overzicht gegeven van de inzet van individuele Nederlandse militairen. 
 
Het evaluatierapport heeft een multidisciplinair karakter. Bij de totstandkoming van 
het rapport worden diverse ministeries betrokken. De Afdeling Evaluaties voert hierbij 
de regie onder gezamenlijke verantwoordelijkheid van de minister van Defensie en de 
minister van Buitenlandse Zaken. 
 
1.3 Opbouw evaluatierapport 
In de volgende hoofdstukken wordt per internationale operatie, waarin in 2014 
Nederlandse militairen eenheden werden ingezet, een verantwoording gegeven. Bij 
twee operaties waar de inzet van Nederlandse militaire eenheden werd beëindigd, de 
PATRIOT eenheid in zuid Turkije en de F-16 eenheid in Afghanistan, is een 
eindevaluatie opgenomen. Daarna volgt een overzicht van de inzet van individuele 
Nederlandse militairen en van nationale inzet. Het laatste hoofdstuk is een 
slotbeschouwing met een algemene beoordeling van de Nederlandse bijdragen aan 
missies. In de bijlage zijn de juridische kaders opgenomen. 
 
                                                
6 KST 29521, nr. 191, d.d. 9 jul 2012, pagina 3 en 4. 
7 De financiële verantwoording is opgenomen in het jaarverslag van Defensie over 2014. 
Pagina 7 van 46  
 

Evaluatie inzet Nederlandse militairen 2014 
 
De regionale dimensie van het conflict is manifest; niet alleen omdat landen in de 
11
regio bestaande tegenstellingen voeden , maar ook omdat spanningen en 
gewelddadige uitingen daarvan steeds meer een grensoverschrijdend karakter 
kennen. Tegen de achtergrond van deze toenemende spanningen proberen regionale 
spelers hun belangen verder veilig te stellen. De banden tussen Iran, Hezbollah en 
het regime van Assad enerzijds en tussen de Golfstaten (Saoedi-Arabië, Qatar, 
Koeweit) en soennitische groeperingen anderzijds blijven onverminderd sterk. Het feit 
dat de verschillende partijen in Syrië zich gesterkt voelen door hun regionale 
sponsoren, maakt een constructieve opstelling in de aanloop naar politieke 
onderhandelingen moeizaam. 
 
Ook Turkije is een belangrijke regionale actor. Turkije blijft hameren op het vertrek 
van Syrische president Assad en heeft regelmatig zorgen geuit dat bestrijding van 
ISIS niet ten koste mag gaan van dit doel. Het bood eind 2014 plaats aan ruim 1,6 
miljoen Syrische vluchtelingen en geeft USD 2 miljard aan humanitaire hulp. Het is 
gastland van een deel van de Syrische politieke oppositie. Hoewel Turkije zich steeds 
gastvrij heeft opgesteld, ondervindt het land steeds meer hinder van de groeiende 
druk op voorzieningen en van de aanwezigheid van jihadisten. 
 
Samenhang 
De inzet van Patriots in Turkije had, in samenhang met Nederlandse politieke, 
diplomatieke en humanitaire inspanningen, als doel de bevolking en het grondgebied 
van NAVO-bondgenoot Turkije te beschermen door het onderscheppen van eventueel 
inkomende ballistische raketten en zo bij te dragen aan de de-escalatie van de crisis 
langs de zuidoostelijke grenzen van het bondgenootschap. Nederland heeft de 
diplomatieke inspanningen van VN-gezant De Mistura en de door hem voorgestelde 
bottom-up aanpak van lokale ’freeze zones’ gesteund. Nederland steunde de Syrische 
gematigde oppositie omdat zij een belangrijke gesprekspartner is: zowel op het 
terrein van een politieke oplossing (tegengaan van straffeloosheid, uiteindelijk Assad 
dwingen om naar de onderhandelingstafel te gaan) als in de strijd tegen ISIS en 
andere jihadistische organisaties. Deze steun bestond onder andere uit initiatieven 
om de veerkracht van lokale gemeenschappen te vergroten, onder andere door lokale 
bestuurders, vrouwennetwerken en lokale politie- en justitieorganen van de 
gematigde oppositie in staat te stellen essentiële dienstverlening aan de 
gemeenschappen te verzorgen. 
 
Nederland heeft in 2014 initiatieven gesteund ter versterking van lokale bestuurders 
van de Syrische oppositie, tribale en religieuze leiders, en lokale (vrouwen)netwerken 
- met het oog op hun rol in het kader van een toekomstig politiek transitieproces. 
 
Nederland heeft sinds het begin van de Syrische crisis EUR 114,25 miljoen 
bijgedragen aan het verlichten van de noden van ontheemden binnen Syrië en van 
vluchtelingen in de buurlanden, inclusief de eind 2014 aangekondigde EUR 30 miljoen 
uit het Relief Fund. EUR 7 miljoen daarvan is bestemd voor de verlenging van cross-
border hulpverlening door Nederlandse NGO’s en hulp aan niet-geregistreerde 
vluchtelingen. 
                                                
11 KST 32623, nr. 121, d.d. 18 dec 2013: het toenemende sektarische karakter van het conflict in Syrië en de 
internationale reactie hierop. 
Pagina 9 van 46  
 

Evaluatie inzet Nederlandse militairen 2014 
Ondanks dat de capaciteit daarop niet was berekend, is op verzoek van de NAVO 
besloten de inzet te verlengen tot twee jaar. Hierdoor ontstond een extra zware 
belasting voor zowel het personeel, het materieel en het gereedstellingsproces. Met 
grote inspanning van het personeel en tijdelijke opschorting van de 
uitzendbescherming konden alle functies toch worden gevuld. Om de belasting voor 
het personeel en thuisfront zoveel mogelijk te beperken, zijn aanvullende 
personeelszorgmaatregelen getroffen. De uitzendperiode is tot stand gekomen in 
goed overleg met het personeel. Ook zijn de uitzendperiodes korter geweest dan 
standaard. Er is maatwerk geleverd, vooral voor de militairen die in 2013 en 2014 
zijn ingezet. Dat heeft geresulteerd in een uitzendduur van één, twee of vier 
maanden. In de tijd dat men in Nederland was, werd het personeel bewust minder 
belast. Ook is, in voorkomend geval, flexibel omgegaan met de repatriëringsregeling 
als persoonlijke omstandigheden dat vereisten. Dankzij een herschikking binnen de 
eenheid, een extra opleidingsinspanning en het beschikbaar stellen van geschikt 
personeel door andere defensieonderdelen, werd het grootste deel van het personeel 
op basis van het gebruikelijke rotatieschema uitgezonden. Gemiste 
uitzendbescherming is opgeteld zodat dit later alsnog kon worden genoten. 
 
2.3 Resultaat 
Medio 2014 besloot de regering, gelet op de grote belasting van het personeel en 
materieel, de Nederlandse inzet niet nogmaals te verlengen. Op verzoek van NAVO 
loste een Spaanse PATRIOT eenheid de Nederlandse PATRIOT eenheid in januari 
2015 af. Spanje beschikt over PATRIOT-PAC2 systemen. De Nederlandse PATRIOT 
eenheid is daarna teruggekeerd naar Nederland. 
 
Het doel van de inzet van de Nederlandse PATRIOT eenheid is bereikt. Tijdens de 
ontplooiing van januari 2013 tot januari 2015 is een groot aantal lanceringen van 
ballistische raketten binnen Syrië waargenomen.  Het was niet nodig om raketten 
vanuit Syrië te onderscheppen. 
 
Internationaal is er grote waardering voor de inzet van bijna de volledige PATRIOT 
capaciteit van de Nederlandse krijgsmacht over een periode van twee jaren.  
 
Pagina 11 van 46  
 

Evaluatie inzet Nederlandse militairen 2014 
ontevredenheid onder de Iraakse bevolking te verminderen en de voedingsbodem 
voor extremisme en steun aan ISIS weg te nemen. 
 
Het Nederlandse kabinet speelt een actieve rol in het bevorderen van coördinatie en 
voortgang op deze gebieden (politiek, militair, humanitair), door bij de EU, de VN en 
de coalitie aan te dringen op inbedding van de coalitie inspanningen in een bredere, 
overkoepelende, politieke strategie en mede leiding te nemen over een, aan de 
coalitie gelieerde, werkgroep over Foreign Terrorist Fighters. Daarnaast zet Nederland 
zich bilateraal in voor ondersteuning van VN programma’s die in Irak de voorwaarden 
scheppen voor goed uitgevoerd beleid, zoals bijvoorbeeld UNDP’s inspanningen op 
veiligheidsterrein. De VN zet experts in, in EU-, VN- en coalitiekader, en in de eigen 
bilaterale contacten met de regering in Bagdad. Voor de EU ziet het kabinet een 
belangrijke diplomatieke rol weggelegd, omdat deze meer gewicht in de schaal legt 
dan individuele lidstaten. Nederland steunt de VN (UN Assistance Mission for Iraq) bij 
het geven van politiek en technisch advies en assistentie aan de Iraakse regering 
voor wettelijke hervormingen die ten grondslag (kunnen) liggen aan politieke 
oplossingen en reconciliatie. De VN doet dit door middel van experts, die juridische 
en politieke ondersteuning bieden aan verschillende politieke, religieuze en 
maatschappelijke leiders bij het aannemen en hervormen van essentiële wetgeving. 
Hierdoor wordt de rechtspositie van de verschillende groeperingen binnen Irak beter 
gewaarborgd. Nederland heeft sinds juni 2014 een humanitaire bijdrage van EUR 
17,3 miljoen geleverd om de noden van Internally Displaced Persons (IDP’s) in Irak 
te verlichten. 
 
Op korte tot middellange termijn is een harde aanpak noodzakelijk om de opmars 
van ISIS een halt toe te roepen. De Iraakse regering is nauw betrokken bij de 
uitvoering van de strijd van de coalitie tegen ISIS. Op de door de Verenigde Staten 
georganiseerde bijeenkomst van 3 december 2014 van ministers van Buitenlandse 
Zaken hebben de coalitielanden hun samenwerking bestendigd en afgesproken ISIS 
op verschillende andere sporen te bestrijden: 1) militaire spoor: de luchtcampagne 
tegen ISIS en het trainen van Iraakse strijdkrachten en Koerdische Peshmerga; 2) 
het tegengaan van Foreign Terrorist Fighters; 3) het bestrijden van 
financieringsstromen naar ISIS en daaraan gelieerde individuen; en 4) het 
delegitimeren van ISIS. Nederland heeft, onder meer bij het opstellen van het 
militaire campagneplan en in overleg tussen de Commandanten der Strijdkrachten 
van de coalitiepartners, gepleit voor de betere inbedding van de militaire actie in een 
politieke strategie en voor betere coördinatie tussen de militaire en niet-militaire 
sporen. 
 
De inzet van Nederlandse militaire trainers in de Capability Building Mission Iraq 
(CBMI) is begin 2015 gestart en zal worden meegenomen in de evaluatie over 2015. 
 
3.2 Militaire aspecten 
 
Doelstelling 
De Nederlandse militaire inspanningen zijn gericht op Irak en bestaan uit twee 
17
componenten: F16’s en trainers. De Nederlandse F-16 eenheid heeft als taak bij te 
dragen aan de internationale luchtcampagne teneinde de opmars van ISIS en 
daaraan gelieerde organisaties te stoppen. De Nederlandse F-16’s voeren 
luchtaanvallen uit tegen doelen in Irak. De trainingsmissie is gericht op het trainen en 
                                                
17 De Nederlandse F-16 eenheid had een sterkte van maximaal 250 militairen. 
Pagina 13 van 46  
 

Evaluatie inzet Nederlandse militairen 2014 
gastland werkt Nederland samen met andere coalitiepartners, zoals België, die op het 
vliegveld aanwezig zijn. De samenwerking betreft strategisch luchttransport en 
vliegvelddiensten zoals verkeersleiding en brandweer. 
 
3.3 Voortgang 
De Nederlandse F-16’s hebben in 2014 meer dan 200 luchtaanvallen uitgevoerd in 
Irak. Het luchtoptreden van de coalitie, in samenhang met het grondoptreden van de 
Iraakse en Koerdische strijdkrachten, heeft ervoor gezorgd dat de opmars van ISIS in 
Irak gedeeltelijk werd gestopt en ISIS op verschillende plaatsen in de verdediging 
werd gedrongen. Er is tot op dit moment geen (mogelijke) Nederlandse 
betrokkenheid bij onbedoelde nevenschade of burgerslachtoffers bekend. 
Pagina 15 van 46  
 

Evaluatie inzet Nederlandse militairen 2014 
regeringskringen gemeld. Nederland heeft onder andere tijdens de “New Deal 
Conferentie” in november in Kopenhagen het belang benadrukt dat de internationale 
gemeenschap de Somalische regering blijft aanspreken op deze tekortkomingen. 
 
2014 eindigde zoals het begon: met een ernstige kabinetscrisis. Daarbij liep het 
conflict tussen premier Abdiweli en President Mohamud steeds hoger op, waardoor 
een politieke impasse ontstond. Hierdoor is gedurende een periode van bijna vier 
maanden geen politieke vooruitgang geboekt. Uiteindelijk werd het kabinet van 
Abdiweli op 6 december weggestemd. President Mohamud benoemde op 17 
december een nieuwe premier, Abdirashid Ali Sharmarke. Zijn kabinet werd begin 
februari 2015 goedgekeurd door het parlement. 
 
AMISOM boekte in 2014 vooruitgang in de strijd tegen Al-Shabaab. Twee grote 
offensieven werden uitgevoerd: “Operation Eagle” en “Operation Indian Ocean” . 
Hiermee werd Al-Shabaab uit alle grotere plaatsen in Somalië verdreven. Ook de 
kuststrook ten zuiden van Mogadishu werd vrijwel geheel ingenomen. De enige 
kustplaats van belang die nu nog in handen is van Al-Shabaab is Koday, vanwaar de 
verboden uitvoer van houtskool blijft voortgaan. Een forse tegenslag voor Al-Shabaab 
vormde eveneens de dood van hun leider Ahmed Godane door een Amerikaanse 
luchtaanval in september. Al-Shabaab is evenwel nog steeds aanwezig in grote delen 
van het platteland van Zuid- en Centraal Somalië. De groepering is zeker nog niet 
verslagen en bleef in 2014 veel aanslagen plegen. Opvallend waren de grote 
aanslagen in Kenia, zoals in Mpeketoni (juni 2014, circa vijftig doden). Ook in 
Mogadishu en elders in Somalië pleegde Al Shabaab talloze aanslagen. 
 
AMISOM vormde ook in 2014 het fundament voor de relatieve stabiliteit in Somalië. 
Weliswaar hielp het Somalische leger AMISOM bij zijn twee grote offensieven, maar 
de Somalische strijdkrachten zijn nog lang niet in staat om zonder internationale 
steun te opereren. 
 
Samenhang 
Somalië moet in staat worden gesteld piraterij zelf aan te pakken, op termijn ook 
zonder internationale antipiraterijoperaties. Dit vraagt om internationale inzet en een 
geïntegreerde benadering, gericht op de versterking van het staatsgezag, de opbouw 
van legitieme instituties en een functionerende veiligheidssector. Daarnaast is 
economische ontwikkeling noodzakelijk om alternatieve bronnen van inkomsten te 
ontwikkelen. Nederland heeft daarom in 2014 niet alleen ingezet op de bestrijding 
van piraterij op zee, maar ook op de aanpak van de oorzaken van piraterij op land. 
Zo leverde Nederland bijdragen aan de regionale maritieme capaciteitsopbouwmissie 
EUCAP Nestor, de EU-trainingsmissie in Somalië en ACOTA. Ook nam Nederland 
actief deel aan de Contact Group on Piracy off the Coast of Somalia en ondersteunde 
programma’s van UN Office on Drugs and Crime, gericht op de opbouw van 
maritieme capaciteit en vervolgings-, justitie- en detentiecapaciteit. De Nederlandse 
OS-inzet richtte zich op (maritieme) veiligheid en ontwikkeling van de rechtsorde, 
waarbij programma’s werden gesteund onder andere gericht op de opbouw van de 
rechtsstaat, goed bestuur, versterking van de parlementaire democratie en 
alternatieve vormen van inkomstenverwerving. 
 
 
 
 
Pagina 17 van 46  
 

Evaluatie inzet Nederlandse militairen 2014 
Activiteiten 
De inzet van de Nederlandse eenheden verliep op gelijke wijze als in 2013. De inzet 
bestond vooral uit patrouille operaties waarbij tevens veel aandacht is besteed aan 
het verkrijgen van inlichtingen, local capacity building en engagement op zee met de 
lokale bestuurders en scheepsbemanningen. Verder is voorlichting gegeven aan de 
bemanningen van koopvaardijschepen over de wijze waarop zij misverstanden met 
lokale vissers kunnen voorkomen zodat die niet tot valse meldingen van piraterij 
leiden. 
 
Het Nederlandse scheepsboarding team dat is ingezet aan boord van het Duitse 
marineschip FGS Lubeck hoefde niet voor daadwerkelijke boarding operaties te 
worden ingezet. Er is wel nuttige ervaring opgedaan in de samenwerking met de 
Duitse marine. 
 
In 2014 zijn de Nederlandse schepen in Ocean Shield en Atalanta niet betrokken 
geweest bij het waarnemen of onderscheppen van piraterijactiviteiten. De schepen 
zijn wel bij andere acties betrokken geweest zoals weergegeven in de onderstaande 
tabel. 
 
datum Eenheid Gebeurtenis 
21 feb 2014 Zr.Ms. Evertsen Redding van de bemanning (8 drenkelingen) van 
een vaartuig uit Jemen. 
20 mrt 2014 Zr.Ms. Evertsen Verlenen van medische assistentie aan een Frans 
vissersvaartuig. 
2014 Zr.Ms. Evertsen Bij twee boarding operaties neemt het schip 
mogelijke mensensmokkel waar. Dit wordt 
gerapporteerd aan de commandant van de NATO 
Task Force. 
jun 2014 Zr.Ms. De Zeven Het schip volgt een verdacht vaartuig dat later 
Provinciën door Keniaanse autoriteiten wordt doorzocht 
waarbij bijna 350 kg heroïne wordt aangetroffen. 
 
Andere relevante aspecten Toetsingskader 
 
Geschiktheid 
De eenheden waren geschikt voor de opgedragen taken. Alle schepen waren uitgerust 
met een NH-90 helikopter die vanwege de endurance en sensoren wederom van 
grote waarde bleek. De beschikbaarheid was echter nog niet optimaal. Meerdere 
keren was de NH-90 niet beschikbaar omdat reserveonderdelen ontbraken. Daarnaast 
was helikopterbrandstof van voldoende goede kwaliteit moeizaam te verkrijgen. 
Nederlandse schepen maken als eerste gebruik van een moderne maritieme 
helikopter zoals de NH-90. Vliegtuigbrandstof die met bevoorrading op zee wordt 
verkregen voldoet niet altijd aan de strenge eisen voor helikopters. Om dit op te 
lossen wordt zoveel als mogelijk brandstof via depots op land geladen. Ook wordt er 
gebruik gemaakt van chemische toevoegingen om zo de kwaliteit te corrigeren. Dit 
19
gebruik zal nog verder worden geëvalueerd. 
 
 
 
                                                
19 KST 25928, nr. 57, d.d. 30 jan 2014, KST 25928, nr. 58, d.d. 11 mrt 2014 en KST 25928, nr. 66, 25 mrt 2014. 
Pagina 19 van 46  
 

Evaluatie inzet Nederlandse militairen 2014 
 
5 ATF ISAF (Afghanistan) 
Gedurende twaalf jaren heeft een Nederlands F-16 eenheid bijgedragen aan operaties 
in Afghanistan: eerst vanaf het vliegveld Manas (2002-2005) en vervolgens vanaf de 
vliegvelden Kabul (2005-2006) en Kandahar (2006-2011). Na beëindiging van de 
inzet van de Nederlandse Task Force in Uruzgan ondersteunde de Nederlandse F-16 
eenheid vanaf het vliegveld Masar-e-Sharif van eind 2011 tot medio 2013 primair de 
Nederlandse Geïntegreerd Politietrainingsmissie in Kunduz en daarnaast de overige 
ISAF-coalitiepartners. Na de beëindiging en het vertrek van de Nederlandse missie uit 
Kunduz werd de hoofdtaak veranderd in het beschermen en ondersteunen van de 
ISAF-coalitiepartners. In juli 2014 werd de inzet van de Nederlandse F-16 eenheid in 
Afghanistan beëindigd. 
 
5.1 Politieke aspecten 
 
Ontwikkelingen 
Eind september vond de eerste vreedzame en democratische machtsoverdracht in de 
geschiedenis van Afghanistan plaats. President Ashraf Ghani en Chief Executive 
Officer Abdullah Abdullah kunnen rekenen op een breed draagvlak onder de 
bevolking. De eerste ronde van de verkiezingen in april verliep relatief vreedzaam. 
Tijdens de tweede ronde van de verkiezingen kwamen er over en weer 
beschuldigingen van fraude. Daarop is besloten tot een volledige hertelling van de 
stemmen. Uiteindelijk is een regering van nationale eenheid gevormd. 
 
President Ghani heeft tijdens de internationale conferentie over Afghanistan in 
Londen een ambitieuze hervormingsagenda gepresenteerd, maar implementatie 
daarvan zal naar verwachting nog een moeizaam proces zijn. De eenheidsregering 
ziet zich voor grote uitdagingen gesteld. Ten eerste de moeilijke economische- en 
veiligheidssituatie en het vertrek van ISAF per 31 december 2014, waardoor de 
Afghan National Security Forces de veiligheid zelfstandig moeten waarborgen. Een 
andere uitdaging vormt het aanpakken van de wijdverbreide corruptie. Tenslotte zal 
men veel aandacht nodig hebben voor de staatsfinanciën; de Afghaanse overheid is 
voor haar financiering voor 70 procent afhankelijk van donorgelden en de 
economische situatie geeft aanleiding tot zorgen. Fiscale hervormingen zijn nodig om 
de inkomsten van de overheid te vergroten. Een vredesakkoord met de Taliban zou 
een sterkte impuls kunnen geven aan de economische groei, waardoor pogingen tot 
vredesbesprekingen tevens de belangrijkste prioriteit zijn van de nieuwe regering. 
 
Op verschillende mensenrechtenterreinen is de laatste jaren aanzienlijke vooruitgang 
geboekt, zoals op het gebied van toegang tot onderwijs en medische zorg. De 
mensenrechtensituatie blijft niettemin zorgelijk, met name op het gebied van 
vrouwenrechten en de rechten van kinderen. Ook werd in 2014 de doodstraf weer 
voltrokken. Afghanistan is partij bij de belangrijkste internationale 
mensenrechtenverdragen maar de naleving en uitvoering blijft zwak. In 2014 nam 
het aantal burgerslachtoffers als gevolg van oorlogsgeweld toe. De toename valt in 
belangrijke mate te verklaren uit de geleidelijke terugtrekking van ISAF en de 
hiermee gepaard gaande toename van grondgevechten tussen de Afghaanse 
veiligheidstroepen en opstandelingen. 
 
Pagina 21 van 46  
 

Evaluatie inzet Nederlandse militairen 2014 
de periode van de verkiezingen en inzet van Amerikaanse vliegtuigen in Irak en 
Syrië. 
 
Wijze van optreden 
Als bijdrage voor de opsporing van bermbommen had de Nederlands F-16 eenheid de 
beschikking over Recce Lite. Dit systeem op zichzelf spoort geen bermbommen op 
maar na analyse en vergelijken van grote hoeveelheid data kan worden vastgesteld 
dat er een mogelijke verstoring of verandering in de bovenste bodemlaag is. 
Aanvullend onderzoek ter plaatse is daarna vereist. De ervaringen opgedaan met 
Recce Lite zullen gebruikt worden bij toekomstige inzet van het Recce Lite systeem. 
 
Luchtsteun was op afroep beschikbaar voor ISAF-coalitiepartners in nood. De 
gemiddelde reactietijd lag tussen 12-20 minuten. Veelal werd een gevechtscontact 
tussen insurgents en ISAF-coalitiepartners beëindigd zodra een jachtvliegtuig hoor- of 
zichtbaar werd. Bij aanhoudend vuurcontact zetten de Nederlandse F-16’s, indien 
noodzakelijk, uiteindelijk ook wapens in. 
 
In 2014 werd de planning van vliegoperaties aangepast. In plaats van de dagelijkse 
twee missies werd dagelijks één lange missie gepland. Door het vliegen van langere 
missies was het mogelijk om vanuit de lucht meer terrein af te dekken, waardoor ook 
meer grondeenheden effectiever en langduriger konden worden ondersteund, terwijl 
het aantal gevlogen uren gelijk bleef. 
 
Geweldsinstructie 
Gezien de door Nederland gestelde caveats bij de Rules Of Engagements waren de 
mogelijkheden voor de Nederlandse F-16’s tijdens de inzet van de Geïntegreerde 
Politietrainingsmissie initieel beperkt om ISAF-coalitiepartners in nood te hulp te 
schieten. In noodsituaties konden partners worden geholpen, maar alleen wanneer de 
Nederlandse F-16’s reeds ‘in de lucht’ waren. Eind april 2012 werd deze beperking 
opgeheven. Ook als F-16’s op de grond stonden, konden zij opstijgen om ISAF-
coalitiepartners in nood te hulp te schieten. Na de beëindiging en het vertrek van de 
Nederlandse Geïntegreerde Politietrainingsmissie werden in augustus 2013 de 
inzetregels voor de Nederlandse F-16’s wederom aangepast en geheel gericht op 
bescherming van ISAF-coalitiepartners. 
 
Bevelstructuur 
Het hoofdkwartier van ISAF viel direct onder het NATO Joint Forces Command te 
Brunssum. Onder het hoofdkwartier van ISAF vielen meerdere entiteiten waaronder 
het ISAF Joint Command. De Nederlandse F-16 eenheid werd aangestuurd vanuit het 
Combined Air Operations Centre van dit commando. Luchtoperaties werden al vanaf 
de aanvang van de ISAF-operatie op deze wijze aangestuurd, dus met deze structuur 
was de ATF al geruime tijd vertrouwd. In de bevelstructuur waren ook Nederlandse 
militairen opgenomen. 
 
Risico’s 
Gelet op de dreiging van klein kaliber wapens, machinegeweren, Rocket Propelled 
Grenades (RPG’s) en Man Portable Air Defence Systems (MANPADS) opereerden de F-
16’s zoveel mogelijk vanaf middelbare hoogte. Er werd alleen op een lagere hoogte 
geopereerd als dat nodig was voor de identificatie van een militair doel of ten 
behoeve van het uitvoeren van een Show of Force, dan wel voor de inzet van 
wapens. 
 
Pagina 23 van 46  
 

Evaluatie inzet Nederlandse militairen 2014 
 
6 Inzet van individuele Nederlandse militairen 
Over de hele wereld is de internationale gemeenschap actief in ruim veertig operaties 
25 26 27
en missies onder leiding van de VN , de NAVO en de EU . Daarnaast zijn andere 
internationale organisaties (zoals de OVSE en de AU) en gelegenheidscoalities (zoals 
in de strijd tegen ISIS) actief. In 2014 werden Nederlandse militaire eenheden 
28
ingezet in zes operaties. 
 
Daarnaast werden in 2014 bij andere operaties en missies Nederlandse militairen 
individueel ingezet. Accent bij de individuele inzet van deze Nederlandse militairen 
lag op operaties en missies ter versterking van de veiligheidsstructuren op de Balkan, 
ter bevordering van het Midden Oosten Vredesproces en ter ondersteuning van de 
capaciteitsopbouw in Afrika en Azië. 
 
Bij enkele operaties en missies worden ook Nederlandse civiele functionarissen 
29
ingezet. 
 
Inzetduur 
In de regel worden Nederlandse militairen voor maximaal zes maanden uitgezonden 
om de sociale impact voor de militair en de relaties te beperken. Ook moet rekening 
worden gehouden met de mogelijke gevolgen van langdurige blootstelling aan 
levensbedreigende operationele risico’s en barre leefomstandigheden. Daarnaast is 
het onwenselijk de militair langer in te zetten omdat de vredesfunctie van de 
individueel uitgezonden militair gedurende voorbereiding, uitvoering en afwikkeling 
van de inzet onbezet blijft en dat hierdoor reguliere werkzaamheden niet kunnen 
worden uitgevoerd. 
 
Er zijn echter ook overwegingen om langer dan zes maanden uit te zenden: 
                                                
25 Een overzicht van de VN-geleide operaties en missies is te vinden op 
http://www.un.org/en/peacekeeping/operations/current. In 2014 gaf de VN leiding aan de volgende 16 operaties en 
missies: UNTSO - UN Truce Supervision Organization, UNMOGIP - UN Military Observer Group in India and Pakistan, 
UNFICYP - UN Peacekeeping Force in Cyprus, UNDOF - UN Disengagement Observer Force, UNIFIL - UN Interim Force 
in Lebanon, MINURSO - UN Mission for the Referendum in Western Sahara, UNMIK - UN Interim Administration Mission 
in Kosovo, UNMIL - United Nations Mission in Liberia, UNOCI - United Nations Operation in Côte d'Ivoire, MINUSTAH - 
United Nations Stabilization Mission in Haiti, UNAMID - African Union-United Nations Hybrid Operation in Darfur, 
MONUSCO - United Nations Organization Stabilization Mission in the Democratic Republic of the Congo, UNISFA - 
United Nations Interim Security Force for Abyei, UNMISS - United Nations Mission in the Republic of South Sudan, 
MINUSMA - United Nations Multidimensional Integrated Stabilization Mission in Mali, MINUSCA - United Nations 
Multidimensional Integrated Stabilization Mission in the Central African Republic. Naast deze operaties en missies kent 
de VN ook specifiek politieke missies zoals UNAMA (Afghanistan) en UNAMI (Irak). 
26 Een overzicht van de NAVO-geleide operaties en missies is te vinden op http://www.aco.nato.int/operations. In 
2014 gaf de NAVO leiding aan de volgende 6 operaties en missies: Patriot ontplooiing Turkije, Active Endeavour, 
Ocean Shield, ISAF Afghanistan, NTM-A Afghanistan, KFOR Kosovo. Naast deze operaties en missies kent de NAVO ook 
diverse kleinere missies zoals de ondersteuning door staffunctionarissen in Belgrado, Skopje en in Sarajevo. 
27 Een overzicht van de EU-geleide operaties en missies is te vinden op http://www.eeas.europa.eu/csdp/missions-
and-operations. In 2014 gaf de EU leiding aan de volgende 17 operaties en missies: EUFOR Althea Bosnia-
Herzegovina, EUFOR RCA Central African Republic, EU Atalanta, EUBAM Rafah, EUBAM Libya, EUBAM Ukraine, EUBAM 
Moldava and Ukraine, EUCAP Nestor, EUCAP Sahel Niger, EUCAP Sahel Mali, EULEX Kosovo, EUMM Georgia, EUPOL 
Afghanistan, EUPOL COPPS Palestinian Territories, EUSEC RD Congo, EUTM Mali, EUTM Somalia. 
28 De Nederlandse krijgsmacht heeft in 2014 militaire eenheden ingezet in zes operaties: MINUSMA (separaat aan 
parlement aangeboden), PATRIOTS Turkije (zie hoofdstuk 2), ATF Irak (zie hoofdstuk 3), Atalanta en Ocean Shield 
(zie hoofdstuk 4), ATF Afghanistan (zie hoofdstuk 5). 
29 De verantwoording van de inzet van civiele functionarissen is opgenomen in de reguliere verantwoording door het 
ministerie van Buitenlandse Zaken en het ministerie van Veiligheid & Justitie. 
Pagina 25 van 46  
 

Evaluatie inzet Nederlandse militairen 2014 
EUFOR Althea, KFOR en EULEX. Daarnaast zijn ook enkele Nederlandse civiele 
functionarissen ingezet. 
 
6.1.1 EUFOR Althea (Bosnië-Herzegovina) 
Ontwikkelingen 
De doelstelling van EUFOR Althea is het ondersteunen van de inspanningen van 
Bosnië-Herzegovina voor de handhaving van een veilige omgeving en het vergroten 
van de zelfredzaamheid van de Bosnische strijdkrachten. In februari 2014 waren er in 
tientallen plaatsen in Bosnië demonstraties en rellen als gevolg van een voortdurende 
politieke impasse, aanhoudende economische achteruitgang en inter-etnische 
spanningen. EUFOR Althea werd verrast en bleek onvoldoende voorbereid op de 
omvang en intensiteit van deze onlusten. Naar aanleiding van deze rellen is de balans 
tussen executieve en non-executieve taken binnen de missie opnieuw onder de loep 
genomen. Hierbij is geconstateerd dat het executieve deel van de missie niet 
voldoende is toegerust om adequaat te kunnen optreden tegen ernstige onlusten. In 
reactie hierop heeft Groot Brittannië tijdelijk extra troepen gestationeerd in Bosnië-
Herzegovina ter ondersteuning van EUFOR Althea. 
 
In mei 2014 zijn er als gevolg van heftige neerslag in Bosnië grote overstromingen 
geweest. EUFOR Althea heeft hier in samenwerking met de Bosnische hulpdiensten 
steun geleverd aan de lokale bevolking (reddingswerkzaamheden en herstellen 
schade). 
 
Activiteiten 
De drie Nederlandse militairen waren werkzaam binnen de Capacity Building & 
Training Division van EUFOR Althea en binnen de Joint Staff en het Operations 
Command van de Bosnische krijgsmacht. Zij voerden hun werkzaamheden uit ten 
behoeve van training en capaciteitsopbouw van de Armed Forces Bosnia-
Herzegovina. In 2014 werkten de Nederlandse militairen aan de verdere ontwikkeling 
van een trainingssystematiek voor de Bosnische krijgsmacht. In het voorjaar van 
2014 ondersteunden de Nederlandse militairen met advies de Bosnische krijgsmacht 
tijdens de grote overstromingen in het noorden van Bosnië-Herzegovina. 
 
6.1.2 KFOR (Kosovo) 
Ontwikkelingen 
De doelstelling van KFOR is het bijdragen aan een veilige omgeving en de handhaving 
van de openbare orde in Kosovo. KFOR waarborgt ook de bewegingsvrijheid van 
EULEX en andere internationale organisaties. Daarnaast ondersteunt KFOR de 
ontwikkeling van een stabiel, democratisch, multi-etnisch en vredig Kosovo en de 
opbouw van de Kosovaarse veiligheidsdiensten (Kosovo Security Forces). In 2014 is 
een periodic mission review gehouden die aanleiding is geweest om tot een nieuw 
militair concept voor toekomstige graduele troepenafbouw te komen met een meer 
flexibel en voorwaardelijk karakter (conditions based, niet calendar driven). De 
verbeterde veiligheidssituatie in Kosovo leidt tot een steeds betere samenwerking 
tussen de Kosovaarse politie, EULEX Kosovo en KFOR. In 2014 is geen aanleiding 
geweest voor een directe interventie door KFOR. In juni 2014 zijn bij gewelddadige 
protesten door Kosovaarse Albanezen EULEX Kosovo en KFOR aanwezig geweest in 
hun rol als respectievelijk second en third responder. De Kosovaarse politie bleek als 
first responder zelf in staat te zijn om de orde te herstellen. KFOR is tevens enkele 
malen opgetreden bij het opruimen van wegversperringen. 
 
 
Pagina 27 van 46  
 

Evaluatie inzet Nederlandse militairen 2014 
blijven bij de versterking van de veiligheidsstructuren op de Balkan. Tevens wordt 
recht gedaan aan de jarenlange gezamenlijke internationale inspanning waaraan 
Nederland in het verleden ook substantieel met militaire eenheden heeft bijgedragen. 
 
6.2 Midden Oosten 
De internationale gemeenschap spant zich in met een combinatie van diplomatieke, 
ontwikkelingssamenwerkings- en militaire middelen om het Midden Oosten 
Vredesproces te bevorderen. De internationale gemeenschap zet militaire middelen in 
35 36 37 38 39
de operaties/missies UNTSO , UNDOF , UNIFIL , MFO , EUBAM en EUPOL 
40 41
COPPS . Ook zijn er samenwerkingsprogramma’s zoals USSC . Met het geheel van 
deze operaties, missies en samenwerkingsprogramma’s levert de internationale 
gemeenschap een samenhangende bijdrage aan de bevordering van het Midden 
Oosten Vredesproces. 
 
Nederland ziet het als zijn internationale verantwoordelijkheid een bijdrage te leveren 
aan het verminderen van de spanningen en aan het toewerken naar meer stabiliteit 
in het Midden-Oosten. Als onderdeel hiervan zijn in 2014 gespreid over diverse 
operaties, missies en samenwerkingsprogramma’s gericht op het Midden Oosten 
Vredesproces enkele Nederlandse militairen individueel ingezet: UNTSO, UNDOF, 
MFO, EUBAM, USSC. Daarnaast zijn ook enkele Nederlandse civiele functionarissen 
ingezet. 
 
6.2.1 UNTSO (Libanon en Golan) 
Ontwikkelingen 
UNTSO speelt een belangrijke rol in het toezicht houden op bestanden in de regio 
(Israël, Syrië en Libanon). De instabiliteit in het Midden Oosten ten gevolge van het 
conflict tussen Israël met de Palestijnen en omringende landen heeft een 
destabiliserende invloed op de regio. Nederland ziet het als zijn internationale 
verantwoordelijkheid een constructieve bijdrage te leveren aan het Midden Oosten 
Vredesproces, alsook het mitigeren van spillover effecten vanuit Syrië. 
 
De missie sluit nauw aan bij UNIFIL en UNDOF en werkt ook nauw samen met deze 
missies. Aangezien het mandaat regionaal is, zijn UNTSO waarnemers flexibel 
inzetbaar en worden zij ingezet waar zij op dat moment van meerwaarde zijn. Zo zijn 
op dit moment UNTSO-waarnemers vooral werkzaam tussen Syrië en Israël en 
tussen Israël en Libanon. 
 
Nederland blijft hierdoor goed op de hoogte van de recente ontwikkelingen in de 
regio. Ook deelt Nederland de internationale lasten (solidariteit) voor het beperken 
van de instabiliteit in de regio door bij te dragen aan UNTSO. 
 
                                                
35 Officiële website van UNTSO http://www.un.org. Sterkte ruim 150 militairen uit 25 landen. 
36 Officiële website van UNDOF http://www.un.org. Sterkte ongeveer 900 militairen uit 5 landen. 
37 Binnen de militaire operatie UNIFIL worden geen Nederlandse militairen ingezet. Officiële website van UNIFIL 
http://www.un.org. Sterkte ongeveer 15.000 militairen uit 37 landen. 
38 Officiële website van MFO http://www.mfo.org. Sterkte ongeveer 1.600 militairen uit 14 landen. Drie landen 
leveren grote militaire contingenten (Columbia, Fiji en Verenigde Staten samen bijna 1.400 militairen). 
39 Officiële website van EUBAM http://www.eubam-rafah.eu. De kernstaf bestaat uit vier EU-stafleden. Drie EU-
lidstaten hebben functionarissen stand-by staan. 
40 Binnen de civiele missie EUPOL COPPS worden geen Nederlandse militairen ingezet maar wel enkele civiele 
functionarissen. Officiële website van EUPOL COPSS http://www.eupolcopps.eu. 
41 Officiële website van USSC http://www.state.gov/s/ussc/. Binnen USSC werken ongeveer 50 functionarissen uit 6 
landen. 
Pagina 29 van 46  
 

Evaluatie inzet Nederlandse militairen 2014 
voor de Egyptenaren en de regio, in het bijzonder Israël. MFO draagt bij aan 
vermindering van deze effecten. 
 
Gelet op het aanbod van Canada een grote (en voor MFO kostenloze) eenheid op het 
gebied van Military Force Protection te leveren, was er vanaf 1 april 2015 geen 
behoefte meer aan de Nederlandse bijdrage. Vanwege het rotatieschema heeft 
Nederland per 1 februari 2015 de personele bijdrage beëindigd. 
 
Activiteiten 
De vier Nederlandse militairen waren werkzaam binnen het hoofdkwartier van MFO. 
Zij voerden hun stafwerkzaamheden uit ten behoeve van de ondersteuning van het 
hoofdkwartier op het gebied van force protection en militaire politie. Zij hadden geen 
invloed op het algehele verloop van de MFO-operaties. Wel hadden zij invloed op de 
force protection van de MFO die extra aandacht kreeg vanwege de verslechtering van 
de veiligheidssituatie in de Sinaï. De Nederlandse militairen zijn in februari 2015 
teruggekeerd. 
 
6.2.4 EUBAM (Rafah) 
Ontwikkelingen 
Doel van deze missie is het verbeteren van de veiligheid van grensverkeer van 
personen bij de grensovergang Gaza – Egypte. Sinds Hamas de macht over heeft 
genomen in de Gazastrook is deze missie een slapende missie geworden. Tijdens de 
gevechten van afgelopen zomer was opening van de grensovergangen een 
belangrijke Palestijnse eis bij de onderhandelingen over een staakt-het-vuren, 
waarbij reactivering van EUBAM Rafah een rol speelde. Bij de gevechten is de 
compound van EUBAM Rafah zwaar beschadigd geraakt. Een snelle reactivering is 
door omstandigheden minder waarschijnlijk. Egypte houdt namelijk de 
grensovergang met Rafah gesloten en de terugkeer van de Palestijnse Autoriteit naar 
Gaza blijft uit. Verder worden er geen onderhandelingen gehouden tussen Israël en 
de Palestijnen over een langdurig bestand. 
 
Activiteiten 
De Nederlandse toezegging bestond in 2014 uit drie militairen die stand-by waren. Bij 
een eventuele reactivering van EUBAM Rafah kunnen deze Nederlandse militairen 
binnen korte tijd worden ingezet. 
 
6.2.5 USSC (Jeruzalem en Ramallah) 
Ontwikkelingen 
USSC is een door de Verenigde Staten geleide missie waaraan naast de Verenigde 
Staten ook Canada, Verenigd Koninkrijk, Turkije en Nederland deelnemen. Doel is 
versterking van de Palestijnse veiligheidsdiensten en de Presidentiële Garde. Het 
uiteindelijke doel is om de Palestijnse veiligheidssector in staat te stellen veiligheid 
van Palestijnse (en daarmee indirect ook Israëlische) samenleving te waarborgen. 
Het train the trainers programma vordert goed. De inzet van USSC op de versterking 
van de Palestijnse veiligheidssector is complementair aan de inzet van EUPOL COPPS 
(politie en rule of law). De Nederlandse belangen in de Palestijnse Gebieden zijn 
(vooral met het oog op het Midden-Oosten Vredesproces) groot en USSC levert een 
belangrijke en effectieve bijdrage aan de Palestijnse veiligheidssector en daarmee de 
mogelijkheid tot een stabiele Palestijnse staat. 
 
 
Pagina 31 van 46  
 

Evaluatie inzet Nederlandse militairen 2014 
6.3.1 UNMISS (Zuid Sudan) 
50
Ontwikkelingen 
Bij de start van de missie in 2011 richtte UNMISS zich in hoofdzaak op de 
consolidatie van vrede in Zuid-Sudan om staatopbouw en economische ontwikkeling 
mogelijk te maken. Sinds het uitbreken van de crisis in december 2013, zijn de 
werkzaamheden van UNMISS veranderd en richt UNMISS zich primair op de 
bescherming van de burgerbevolking. Nederland heeft zich vanaf de 
onafhankelijkheid van Zuid-Sudan gecommitteerd aan de opbouw van het land, onder 
andere door de bijdrage aan UNMISS. Het kabinet constateerde in 2014 dat het werk 
van UNMISS sinds het uitbreken van de crisis meer dan ooit nodig is en verlengde 
daarom de Nederlandse bijdrage aan de missie. 
 
Het conflict in december 2013 brak uit in Juba. Al snel verspreidden gevechten tussen 
aanhangers van president Kiir en voormalig vice-president Machar zich naar 
meerdere deelstaten. Vooral in de deelstaten Jonglei (Bor), Unity (Bentiu) en Upper-
Nile (Malakal) verslechterde de veiligheidssituatie snel. Sinds het uitbreken van de 
crisis zijn ongeveer twee miljoen mensen hun woonplaats ontvlucht. 
 
Onder leiding van de Intergovernmental Authority on Development (IGAD) werden 
onderhandelingen tussen Kiir en Machar gestart. Dit leidde op 23 januari 2014 tot 
een staakt-het-vuren. Deze overeenkomst werd al snel door beide partijen 
geschonden. Ook opvolgende overeenkomsten in mei, augustus en november werden 
opnieuw geschonden door beide partijen. Het lukte de partijen niet om het over 
cruciale kwesties eens te worden, waaronder over de machtsdeling in een 
overgangsregering. Ondertussen bleven gewelddadigheden zich voordoen, zoals eind 
oktober toen enkele dagen hevig werd gevochten in en rond Bentiu. 
 
Gezien hun betrokkenheid bij gewelddadigheden stelde de EU, mede op aandringen 
van Nederland, op 10 juli persoonsgebonden sancties in. Ook de Verenigde Staten en 
Canada hebben sancties tegen militaire leiders ingesteld. De Afrikaanse Unie (AU) en 
IGAD hebben in 2014 gedreigd sancties op te leggen, maar het bleef bij dreigen. 
Door de regio opgelegde sancties zouden de grootste impact hebben op de 
sleutelspelers in het conflict. 
 
In 2014 werd het VN-mandaat aangepast, waarbij de taken van UNMISS formeel 
aangepast aan de nieuwe omstandigheden. De hoofdtaken betreffen sindsdien 
bescherming van de burgerbevolking, het monitoren en onderzoeken van 
mensenrechtenschendingen, het scheppen van voorwaarden voor het verlenen van 
humanitaire hulp en het ondersteunen van de wapenstilstand. Steun aan 
staatopbouw vormt niet langer onderdeel van het mandaat. 
 
Door de focus op bescherming van de burgerbevolking had UNMISS extra capaciteit 
nodig. Hiertoe werd reeds in december 2013 het troepenplafond door de VN-
Veiligheidsraad (VNVR) verhoogd. Het aantal militairen werd verhoogd van 7.000 
naar 12.500 en het aantal politiefunctionarissen van 900 naar 1.323. Ook stemde de 
VNVR in met uitbreiding van enablers (vooral helikopters). Het aantal troepen nam in 
de loop van 2014 toe, maar eind 2014 was het troepenplafond nog niet bereikt en 
bestond UNMISS uit ruim 10.000 militairen en ruim 1.000 politiefunctionarissen. In 
2014 heeft UNMISS de meeste capaciteit ingezet in en rond de ontstane Internally 
                                                
50 Een uitgebreide beschrijving is gerapporteerd in KST 29521, nr. 255, d.d. 19 sep 2014 en KST 29521, nr. 281, d.d. 
30 jan 2015. 
Pagina 33 van 46  
 

Evaluatie inzet Nederlandse militairen 2014 
toevlucht worden gezocht tot bunkers op de VN-basis en kunnen aanvullende 
veiligheidsmaatregelen worden getroffen zoals het tijdelijk laten dragen van een 
scherfwerend vest. Hoewel IPO’s hun werkzaamheden ongewapend vervullen, geldt 
voor hen wel het recht op zelfverdediging. Met het oog op gebruik, in geval van nood, 
van de door Nederland ingevlogen wapens, is een veiligheidsinstructie opgesteld. De 
beslissing om tot bewapening van de Nederlandse militairen over te gaan, wordt 
genomen door de Senior National Representative in overleg met het ministerie van 
53
Defensie in Den Haag. 
 
Daarnaast hebben de medische risico’s voortdurende aandacht. Specifieke lessen 
over hygiëne en preventieve gezondheidszorg zijn onderdeel van het 
voorbereidingstraject van de militairen. Alhoewel UNMISS over eigen medische 
voorzieningen beschikt, is vooral de medische afvoercapaciteit een blijvend 
aandachtspunt. Door goede voorlichting aan de ingezette Nederlanders, het vooraf 
verstrekken van aanvullende medische goederen, de telefonische beschikbaarheid 
van Nederlandse (tropen)artsen en de toezegging dat Nederland voorkeur heeft voor 
evacuatie naar Nederland indien gespecialiseerde zorg noodzakelijk is, en hiervoor 
ook de kosten wil dragen, worden de medische risico's zo beperkt mogelijk gehouden. 
 
Voortgang 
De Nederlandse militairen hebben ook in 2014 een waardevolle bijdrage geleverd aan 
de hoofdtaak van UNMISS (bescherming van de burgerbevolking). Het effect van de 
Nederlandse bijdrage wordt verhoogd door een geografische en thematische 
concentratie aan te brengen. Zo worden Nederlanders inmiddels ingezet op vier IDP-
kampen in plaats van zes. Ook wordt de Nederlandse expertise op het gebied van 
community policing door UNPOL gewaardeerd. 
 
6.3.2 EUTM (Mali) 
Ontwikkelingen 
In mei 2014 leidde een bezoek van premier Mara aan Kidal tot gewapende 
confrontaties tussen de separatistische rebellengroepering MNLA en het Malinese 
leger, waarbij de regering door EUTM-getrainde bataljons inzette. De troepen leden 
een gevoelige nederlaag. Als gevolg van de gebeurtenissen bij Kidal werd in juli een 
staakt-het-vuren gesloten en werden vredesonderhandelingen opgestart in Algiers. 
De partijen kwamen echter in het najaar niet nader tot elkaar. De veiligheidssituatie 
verslechterde intussen door confrontaties tussen noordelijke groeperingen en pro-
regering milities en aanvallen op MINUSMA. 
 
Het mandaat van EUTM Mali is op 18 mei 2014 verlengd met twee jaar. Gedurende 
deze periode worden nog drie bataljons opgeleid en ondergaan eerder getrainde 
bataljons opnieuw trainingen. De vier door EUTM reeds getrainde bataljons zijn 
gedurende het afgelopen halfjaar ingezet in Gao, Almoustarat, Menaka, Aguelhok, 
Tessalit en Douenza. Naar aanleiding van de hierboven beschreven gebeurtenissen in 
Kidal wordt op basis van het nieuwe mandaat meer nadruk gelegd op leiderschap in 
de trainingen. Ook richt de adviescomponent zich op tekortkomingen op het gebied 
van logistiek en inlichtingen door middel van Quick Impact Projects. Ondanks de 
precaire politieke- en veiligheidssituatie kon EUTM haar werk voortzetten door het 
geven van trainingen in een militair kamp en capaciteitsversterking bij het Malinese 
ministerie van Defensie. 
 
                                                
53 KST 29521, nr. 247, d.d. 4 jun 2014. 
Pagina 35 van 46  
 

Evaluatie inzet Nederlandse militairen 2014 
6.3.4 EUCAP NESTOR (Seychellen) 
Ontwikkelingen 
EUCAP Nestor is de regionale maritieme capaciteitsopbouwmissie van de EU. De 
missie is actief in vier landen in de Hoorn van Afrika, te weten Somalië, Tanzania, 
Djibouti en Seychellen. De opbouw van maritieme capaciteit is van groot belang, om 
zo de regio beter in staat te stellen zelf maritieme criminaliteit, waaronder piraterij, 
aan te pakken. In 2014 is besloten dat de missie zich focust op Somalië, aangezien 
de problematiek daar het grootst is. 
 
Activiteiten 
De Nederlandse militair was enkele weken werkzaam voor EUCAP NESTOR en 
assisteerde bij de technisch training van personeel van de kustwacht van de 
Seychellen. Hij heeft hiertoe syllabi opgesteld en training verzorgd. De assistentie 
voldeed aan de behoefte en werd goed ontvangen. 
 
6.3.5 REFLECS3 (Seychellen) 
Ontwikkelingen 
Het Regional Fusion and Law Enforcement Center Safety and Security at Sea 
55
(REFLECS3) is een multidisciplinair en multinationaal samenwerkingsverband op de 
56
Seychellen, operationeel sinds februari 2013. Doelstelling van de organisatie is om 
de spilfiguren in de piraterij aan te pakken door betere informatiedeling, meer en 
sterker bewijsmateriaal en de opbouw van regionale capaciteiten voor onderzoek en 
opsporing. Eind 2013 is het mandaat uitgebreid met onderzoek en capaciteitsopbouw 
voor de aanpak van grensoverschrijdende maritieme criminaliteit. 
 
Nederland staat een geïntegreerde aanpak van piraterijbestrijding voor, waarbij 
piraterij op zee wordt bestreden, maar ook onderliggende oorzaken van piraterij op 
land worden aangepakt. Opbouw van regionale capaciteit, onder andere op gebied 
van opsporing en berechting, is hierbij van belang. De bijdrage aan REFLECS3 sluit 
hier op aan. 
 
Vanwege de complexiteit van en gevoeligheden omtrent het delen van strafrechtelijke 
informatie kwam REFLECS3 traag op gang. Samenwerking en informatie-uitwisseling 
met Interpol en organisaties op de Seychellen was in 2014 niet effectief. Ook was 
REFLECS3 nog niet omgevormd tot een juridische entiteit. 
 
Activiteiten 
De Nederlandse militair was werkzaam binnen de REFLECS3-organisatie en droeg bij 
aan de opsporing van georganiseerde criminele netwerken en groeperingen die zich 
bezig houden met piraterij. Hij had echter geen invloed op het algehele verloop van 
de relatief kleine REFLECS3-missie en op de moeizame samenwerking met andere 
organisaties. Zijn inzet leverde wel enige resultaten op maar afgemeten aan de 
doelstellingen was de toegevoegde waarde beperkt. Om deze reden is de 
Nederlandse militair in oktober 2014 teruggekeerd. 
 
6.3.6 SSD (Burundi) 
Ontwikkelingen 
Het SSD-programma draagt bij aan de professionalisering van leger en politie en 
democratisering van het bestuur van de veiligheidssector op basis van een 
                                                
55 Voorheen het Regional Anti-Piracy Prosecution and Intelligence Center (RAPPICC). 
56 In het kader van de UN Convention on National Crime, artikel 19 ‘Joint Investigative Bodies’. 
Pagina 37 van 46  
 

Evaluatie inzet Nederlandse militairen 2014 
Activiteiten 
57
In 2014 zijn door Nederlandse militairen tien ACOTA-trainingen van elk ongeveer 
zes weken ondersteund in Burundi (6), Uganda (3) en Burkino Faso (1). Bij deze 
 
trainingen werd onder andere aandacht geschonken aan train-the-trainers aspecten
en het versterken van junior leadership. Aandacht voor mensenrechten, ethiek en 
gender waren eveneens vast onderdeel van de programma’s. Het was de eerste keer 
dat een training in Burkino Faso werd uitgevoerd. Nadat eind oktober in Burkino Faso 
onlusten uitbraken en de noodtoestand werd uitgeroepen, werd besloten deze 
training te staken en keerden deze trainers vroegtijdig terug naar Nederland. 
 
Overige trainingsactiviteiten 
Naast de diverse ACOTA-trainingen van Afrikaanse eenheden wordt door de 
Nederlandse krijgsmacht ook in Afrika geoefend. Nederlandse militaire eenheden 
trainen tijdens deze oefeningen samen met Afrikaanse eenheden waarbij de 
geïntegreerde civiel-militaire benadering en capaciteitsopbouw centraal staan. Deze 
gezamenlijke oefeningen worden ook uit het Budget Internationale Veiligheid 
gefinancierd. 
 
 
6.3.8 UNAMA (Kabul) 
Ontwikkelingen 
UNAMA is een politieke missie die ondersteuning geeft aan de Afghaanse regering en 
de Afghaanse bevolking voor het creëren van draagvlak voor duurzame vrede en 
ontwikkeling van goed bestuur. Bovendien coördineert UNAMA de verschillende 
inspanningen van internationale partners op het gebied van 
ontwikkelingssamenwerking. De implementatie van de Bonn Overeenkomst uit 2001 
is een belangrijk element van het mandaat.  
 
Gedurende 2014 speelde UNAMA een belangrijke rol in de aanloop naar de 
presidentiële verkiezingen, zodat deze zoveel mogelijk Afghan-led and Afghan-owned 
zouden zijn. UNAMA heeft een belangrijke bijdrage aan het hertellen van de stemmen 
naar aanleiding van de politieke impasse die ontstond na de presidentsverkiezingen. 
Ook heeft UNAMA een communicatiekanaal met de Taliban. Deze gesprekken richtten 
zich in 2014 (vooralsnog) uitsluitend op humanitaire kwesties. 
 
Activiteiten 
In 2014 werd de Nederlandse militaire bijdrage teruggebracht van twee militairen 
naar één militair. Deze Nederlandse militair was werkzaam binnen het hoofdkwartier 
van UNAMA in Kabul. Hij begeleidde en ondersteunde het Afghaanse ministerie van 
Binnenlandse zaken bij de ontwikkeling van civiele politietaken op landelijk niveau. 
Daarnaast adviseerde hij de Afghaanse autoriteiten op het gebied van voorlichting, 
waarbij ook aandacht werd gegeven aan het belang van meer vrouwelijke 
politieagenten. 
 
6.3.9 Conclusie 
Door individuele Nederlandse militairen gespreid in te zetten over ongeveer vijftig 
functies bij UNMISS, EUTM Mali, EUTM Somalië, EUCAP Nestor, REFLECS3, SSD, 
ACOTA en UNAMA laat Nederland zien betrokken te willen blijven bij 
capaciteitsopbouw van de veiligheidsstructuren in Afrika en Azië. 
                                                
57 Per training vier tot zes militairen. 
Pagina 39 van 46  
 

Evaluatie inzet Nederlandse militairen 2014 
 
7 Nationale inzet 
In 2014 werden Nederlandse militairen ook ingezet in operaties die niet onder leiding 
stonden van internationale organisaties zoals VN, NAVO of EU. Deze nationale inzet is 
veelal onder gezag van civiele Nederlandse autoriteiten uitgevoerd. 
 
7.1 Nationale Operaties (Koninkrijk der Nederlanden) 
Ontwikkelingen 
Inzet van militairen in het kader van Nationale Operaties geschiedt op grond van de 
derde hoofdtaak van de Nederlandse krijgsmacht: het ondersteunen van civiele 
autoriteiten. Op rotatiebasis stelt de krijgsmacht meer dan 25 procent van de 
militaire capaciteit ter beschikking voor haar rol als volwaardige veiligheidspartner die 
civiele autoriteiten in het Koninkrijk ondersteunt. Mede door de veelvuldige inzet in 
operaties in het buitenland beschikt de Nederlandse krijgsmacht over unieke, 
hoogwaardige capaciteiten (mensen, middelen en ervaringen) die ook voor nationale 
inzet relevant zijn. 
 
Activiteiten 
Defensie voerde in 2014 structureel een aantal taken uit voor civiele overheden 
waaronder de inzet van de KMar, de Kustwacht in Nederland en het Caribisch Gebied 
en de Bijzondere Bijstandseenheden. Structurele taken zijn vastgelegd in wetgeving. 
Er hoeft voor deze taken dan ook geen apart verzoek om bijstand of steunverlening 
58
te worden ingediend. Naast structurele inzet was er ook sprake van reguliere en 
59
incidentele inzet. 
 
 Aantal inzetten in 2014 
Reguliere inzet 
  Explosieven Opruimingsdienst Defensie 1998 
  Patiëntenvervoer 224 
  Search And Rescue 21 
60
  Renegade onderscheppingen 7 
Incidentele inzet 
  Strafrechtelijke handhaving van de rechtsorde 85 
  Openbare orde handhaving 19 
  Bijstand bij rampen en crisis 11 
  Steunverlening in het openbaar belang 59 
  Inzet in overzeese gebiedsdelen van het Koninkrijk 23 
 
7.2 Nuclear Security Summit (Den Haag) 
Ontwikkelingen 
Op 24 en 25 maart 2014 is in het World Forum in Den Haag de Nuclear Security 
Summit (NSS) gehouden. Deze werd bijgewoond door 42 staatshoofden, 
regeringsleiders en hoogste functionarissen van internationale organisaties. Veertien 
                                                
58 Reguliere inzet is vastgelegd in convenanten, overeenkomsten of werkafspraken en wordt uitgevoerd na een 
bijstandsaanvraag. 
59 Incidentele inzet geschiedt op basis van de politiewet, de wet veiligheidsregio’s en de ministeriële regeling militaire 
steunverlening openbaar belang en wordt uitgevoerd na een bijstandsaanvraag. 
60 KST 29754, nr. 60, d.d. 5 dec 2005, pagina 12: procedure bij de bestrijding van luchtvaartterrorisme. 
Pagina 41 van 46  
 

Evaluatie inzet Nederlandse militairen 2014 
7.4 Vessel Protection Detachments (oostkust Afrika) 
Ontwikkelingen 
Op verzoek van rederijen zet Defensie sinds 2011 Vessel Protection Detachments 
(VPD’s) in op Koninkrijksgevlagde koopvaardijschepen ter bescherming van 
61
bemanning en schip tegen aanvallen door piraten nabij Somalië. 
 
Activiteiten 
In 2014 zijn 75 aanvragen voor een VPD ontvangen. In totaal zijn 55 VPD’s 
toegewezen. Van de aanvragen zijn er 17 later weer ingetrokken: tien aanvragen 
omdat de reder de financiële bijdrage te hoog vond, drie aanvragen omdat het 
transport niet doorging, twee aanvragen omdat men toch geen VPD wilde inzetten en 
twee aanvragen omdat de route werd verlegd. Drie aanvragen werden afgewezen: 
één aanvraag omdat deze buiten de draaiboekcriteria viel, één aanvraag omdat 
Defensie niet in staat was om aan de gewenste inzettermijn te voldoen en één 
aanvraag omdat het schip te klein was om een VPD te kunnen accommoderen. 
 
Het aantal uitgevoerde VPD’s (53 in 2014) is ten opzichte van vorig jaar licht 
gestegen. Het patroon in de verdeling van de redenen voor afwijzing of intrekking, is 
ongeveer gelijk gebleven. Alle met een VPD beveiligde transporten zijn veilig op hun 
bestemming aangekomen. Er was onder de reders in 2014 wederom veel waardering 
voor de inzet van VPD’s. 
 
7.5 Karel Doorman (westkust Afrika) 
Ontwikkelingen 
In de periode 6 november 2014 tot 24 januari 2015 heeft het Joint Support Ship 
Karel Doorman een bijdrage geleverd aan de internationale strijd tegen Ebola in West 
Afrika (resolutie 2177 van de VN-veiligheidsraad). Het European Emergency 
62
Response Centre van de EU coördineerde de inzet. 
 
Het schip was tijdens de inzet nog in beheer bij de Defensie Materieel Organisatie 
omdat het beproevingsprogramma nog niet geheel was voltooid. Toch kon het nieuwe 
schip, met enkele aanpassingen in het programma, tijdig geschikt worden gemaakt 
voor de inzet. 
 
Activiteiten 
Het Joint Support Ship Karel Doorman heeft twee reizen naar West Afrika gemaakt. 
Hierbij werden 202 voertuigen, 132 containers en 1907 pallets met hulpgoederen 
naar de havens Freetown (Sierra Leone), Conakry (Guinee) en Monrovia (Liberia) 
getransporteerd. Het schip heeft tevens op zee het Britse bevoorradingsschip Argus 
van brandstof voorzien. Op de terugreis heeft het Joint Support Ship Karel Doorman 
een gepland havenbezoek aan Dakar (Senegal) uitgevoerd. Ondanks 
beveiligingsmaatregelen hebben drie verstekelingen zich ongemerkt toegang tot het 
63
schip kunnen verschaffen. 
 
 
 
                                                
61 KST 30490, nr. 9, d.d. 4 sep 2008 (draaiboek bestrijding piraterij) en KST 32706, nr. 9, d.d. 15 jun 2011 
(beleidskader inzet VPD). 
62 KST 33625, nr. 127, d.d. 8 okt 2014 en KST 33625, nr. 130, d.d. 24 okt 2014. 
63 Antwoord op kamervragen over verstekelingen aan boord van de Karel Doorman (kamervragen ingezonden d.d. 22 
jan 2015, antwoord ontvangen d.d. 10 feb 2015). 
Pagina 43 van 46  
 

Evaluatie inzet Nederlandse militairen 2014 
8 Slotbeschouwing 
In deze brief wordt een aantal kleinere bijdragen aan missies beschreven. Hierover is 
uitgebreid met uw Kamer van gedachten gewisseld tijdens het Algemeen Overleg 
(AO) Tussentijdse Evaluatie Operaties 2013 van 26 november 2014. Hieronder vindt 
u een algemene appreciatie van de kleinere bijdragen aan missies.  
 
Deelname aan missies behoort tot de kerntaken van Defensie, ongeacht de omvang 
van de Nederlandse bijdrage. Het accent bij de kleinere bijdragen ligt op operaties en 
missies ter versterking van de veiligheidsstructuren op de Balkan (ongeveer tien 
functionarissen in EUFOR, EULEX, KFOR), ter bevordering van het Midden Oosten 
Vredesproces (ongeveer twintig functionarissen in UNTSO, UNDOF, USSC) en ter 
ondersteuning van de capaciteitsopbouw in Afrika en in Azië (ruim veertig 
functionarissen in UNMISS, EUTM Mali, EUTM Somalië, REFLECS, EUCAP NESTOR, 
EUMAM CAR, CMF, SSD Burundi, UNAMA). Daarnaast nemen enkele functionarissen 
op dit moment als waarnemer deel aan de OVSE-missie in Oekraïne. In die gevallen 
levert Nederland vaak belangrijke capaciteiten, zoals kwalitatief hoogwaardige 
trainers en stafofficieren. 
 
Kleine bijdragen aan missies zijn onderdeel van een bredere inzet, verbonden met de 
prioriteiten van het Nederlandse buitenlandse beleid. Politiek-strategische redenen en 
banden met internationale partner(s) spelen hierbij vaak een rol. Soms zijn politieke 
verplichtingen leidend. Als Nederland in internationaal verband de oprichting van een 
bepaalde missie ondersteunt, is het logisch om ook zelf verantwoordelijkheid te 
nemen. In andere gevallen is een belangrijk uitgangspunt de versterking van de 
informatiepositie. Kleine bijdragen kunnen in deze missies voordelen hebben. Het 
gaat vaak om hoogwaardige bijdragen (met name kennis en expertise alsook 
nichecapaciteiten), het kan leiden tot het vergroten van (politieke) invloed, er kan 
een politiek signaal uitgaan van Nederlandse aanwezigheid en tot slot kan een 
bijdrage de verdere ontwikkeling van het eigen personeel bevorderen. Een financieel 
bescheiden investering kan derhalve groot effect hebben. Belangrijk is zeker ook dat 
kleine bijdragen aan missies vaak aan de preventieve zijde van de conflictcyclus 
zitten. Vroegtijdig ingrijpen kan erger voorkomen.  
 
Het kabinet is voornemens kleinere bijdragen te blijven leveren. Daarbij zal, meer 
dan voorheen, expliciet worden gekeken naar de duur van de inzet en de 
mogelijkheden van meer regionale focus en clustering.  Tevens zal nog explicieter 
worden gekeken naar aspecten als: politiek belang, bondgenootschappelijke 
verplichtingen, bedrijfsvoeringslast en de toegevoegde waarde van een Nederlandse 
bijdrage.  
 
Pagina 45 van 46  
 

