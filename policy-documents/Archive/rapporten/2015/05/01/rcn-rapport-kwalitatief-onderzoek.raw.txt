	  
	  
	  
	  
	  
	  
	  
	  
	  
	  
Kwalitatief Onderzoek naar 
effect Informatiecampagne 
Eilandsraad Verkiezingen 2015 
Opdrachtgever: Rijksdienst Caribisch Nederland 
 
Curaçao, Mei 2015 
 
	  
	  
	  
	  
	  
	  
P:  + 5999-7381030 W: www.bridge-gaps.com
BridgeGaps BV
E:  info@bridge-gaps.com W: www.bridgegaps-training.com

	   	  
 
6. Onderzoeksresultaten St. Eustatius       Pag. 29 
 6.1. Opzet focusgroepen  
 6.2. RCN Informatiecampagne  
  6.2.1. Algemeen 
  6.2.2. Mediaconsumptie deelnemers 
  6.2.3. Opinie Informatiecampagne 
   6.2.3.1. Krantenadvertenties      
   6.2.3.2. Radiospots  
   6.2.3.3. Televisiespots 
 6.3. Samenvatting St. Eustatius 
       
7. Bevindingen           Pag. 37 
 
8. Aanbevelingen           Pag. 40 
 
 
Bijlage 1: Opzet en thema’s (pagina 41) 
Bijlage 2: Verantwoording (pagina 43) 
 
 
 
 
 
 
 
 
 
 
 
 
 
 
 
	   3	  

	   	  
zijn om hun stem uit te brengen voor de verkiezingen voor de vertegenwoordigers 
van de Eilandsraden. 
Om de effectiviteit van de informatiecampagne voor deze verkiezingen te kunnen 
bepalen, hebben BZK en de communicatieafdeling van RCN besloten om de 
effectiviteit van de voorlichtingscampagne te laten onderzoeken. Het betreft twee 
typen onderzoeken onder de kiesgerechtigden van Bonaire, Saba en St. Eustatius: 
een kwalitatief onderzoek middels focusgroepen en een kwantitatief onderzoek 
middels enquêtes onder een hoog aantal respondenten. BridgeGaps BV kreeg de 
opdracht het onderzoek uit te voeren. 
De onderliggende rapportage betreft het kwalitatieve onderzoek onder 
kiesgerechtigden op de 3 eilanden. Voor dit onderzoek zijn er op iedere eiland 
groepsdiscussies geweest met 3 focusgroepen van gemiddeld 8 kiesgerechtigden in 
iedere groep, in de maand april 2015.  
In 2012 en 2014 hebben wij een vergelijkbaar kwalitatief onderzoek uitgevoerd. In 
2012 betrof het een effectiviteitsmeting van de voorlichtingscampagne over de 
Tweede Kamer verkiezingen; in 2014 ging het om het Europees Parlement. Indien 
BZK en RCN deze 3 onderzoeksrapporten graag met elkaar willen vergelijken, dan is 
een opmerking hierover wel op zijn plaats.  
De onderzoekers hebben het onderzoek in 2015 uitgevoerd met deels dezelfde 
vragen als in 2012 en 2014, maar de verschillen tussen de drie onderzoeken zijn te 
groot, waardoor een vergelijking eigenlijk niet effectief is. Behalve dat het in 2012 en 
in 2014 verkiezingen betrof waar de kiesgerechtigden in Nederland ook voor 
meestemden, ging het tevens om een nieuw soort verkiezingen voor de 
eilandbewoners. Het betrof immers een nieuwe, andere bestuurslaag met andere 
bestuurders dan welke zij gewend zijn. Hierdoor is het op vele vlakken lastig een 
vergelijking te maken met het onderzoek over de campagne voor de 
Eilandsraadsverkiezingen, waarvoor de meeste bewoners van de drie eilanden al 
veel vaker hebben gestemd. 
De onderzoekers hebben overigens wel een vergelijking gemaakt in de 
beoordelingscijfers van de ingezette communicatiemiddelen (2014-2015), zoals 
verderop in het rapport is te lezen. Ondanks het feit dat het om totaal verschillende 
	   5	  

	   	  
2. Onderzoeksvraag  
 
2.1. Kernvraag en deelvragen 
 
De kernvraag was: 
In hoeverre was de informatiecampagne effectief?  
 
Daarnaast was het belangrijk om antwoorden te krijgen op de daaruit voortvloeiende 
deelvragen: 
1. Algemeen 
- Wat is uw beroep en uw leeftijd? 
-­‐ Heeft u gestemd; waarom wel/niet ? 
2. Media consumptie deelnemers 
-­‐ Hoe bent u op de hoogte gebracht van nieuws over de verkiezingen voor 
de Eilandsraad?  
-­‐ Via welke radiostations, TV stations, dagbladen, websites etc. heeft u 
informatie over de verkiezingen gekregen?  
-­‐ Om te gaan stemmen, heeft u proactief naar informatie gezocht? Zo ja, 
hoe heeft u dat gedaan? Welke communicatiemiddelen heeft u daarbij 
gebruikt?  
 
1. De Campagne (onze focus tijdens de sessies lag op de krantenadvertenties,  
de radiospots, de Tv-spot, de TV-Infomercial met de Gezaghebber en de folders) 
-­‐ Hebben jullie deze gezien/gehoord? Waar (welk medium)? 
-­‐ Wat vond u ervan? Graag uw mening over ieder onderdeel 
-­‐ In het algemeen (voelde u zich aangesproken?), en wat vind u van het 
visuele onderdeel (gebruikte images en beelden) en van de inhoud 
(tekst)?. 
-­‐ Heeft de campagne bijgedragen aan de motivatie om (wel of niet) te gaan 
stemmen. In hoeverre? 
-­‐ Wat voor cijfers geeft u voor de campagne, tussen 0-10? Waarom. 
-­‐ Denkt u dat de opkomst anders was geweest (hoger of lager) als de 
campagne er niet was geweest? Waarom? 
 
	   7	  

	   	  
3.1. Onderzoeksinstrument  
Het onderzoeksinstrument van het kwalitatieve onderzoek was in de vorm van een 
interactief vraaggesprek met focusgroepen; de duur van ieder groepsgesprek was 
tussen de 1.5 en 2 uur. Het aantal deelnemers in iedere groep was gemiddeld 8 
personen. De gespreksleider uit Curaçao begeleidde de gesprekken; daarnaast was 
er een lokaal aangestelde notulist(-e) aanwezig.  
 
3.2. Onderzoekspopulatie 
De onderzoekspopulatie bestond uit: 
• Kiesgerechtigden Bonaire 
• Kiesgerechtigden Saba 
• Kiesgerechtigden St. Eustatius 
 
BridgeGaps BV heeft lokale veldcoördinatoren ingezet om geschikte respondenten te 
benaderen en hen te vragen om hun medewerking. Als tegenprestatie voor 
deelname boden wij een 'incentive' aan van 30 USD (per respondent). Deze 
‘incentive’ was voor de meeste participanten een drijfveer om zich op te geven voor 
deelname aan een focusgroep (bron: veldcoördinatoren).  
 
Wij hebben tijdens de selectie van deelnemers aan het kwalitatieve onderzoek 
getracht om een zo goed mogelijke mix te krijgen qua leeftijd, afkomst, geslacht en 
beroep. Jonge kiesgerechtigden (18-23 jaar) waren echter niet/nauwelijks 
geïnteresseerd in deelname. 
Over de respondenten kunnen wij de volgende opmerkingen maken: 
- Ruim de helft van de deelnemers is tussen de 30-50 jaar ; de leeftijdsgroep 
die jonger is dan 30 jaar is niet sterk vertegenwoordigd  
- De meerderheid heeft op 18 maart 2015 gestemd  
- Een groot deel van de deelnemers is gemiddeld tot hoger opgeleid 
- In de steekproef zitten meer vrouwen (41) dan mannen (25) 
 
 
3.3. Dataverzameling 
Het kwalitatieve onderzoek hielden wij onder 9 focusgroepen: 3 groepen op Bonaire 
(op de data 4/4 + 8/4 2015), 3 groepen op Saba (op 20/4 + 21/4 2015) en 3 groepen 
op St. Eustatius (op 22/4 + 23/4 2015). Bonaire is twee keer door BridgeGaps BV 
	   9	  

	   	  
   
 
4. Onderzoeksresultaten Bonaire 
 
4.1. Opzet focusgroepen  
In totaal namen 24 personen deel aan de 3 focusgroepen op Bonaire: 15 vrouwen en 
9 mannen. De groepsbijeenkomsten werden op zaterdagmorgen 4 april en op 
woensdagavond 8 april gehouden in de vergaderzaal van Jong Bonaire. 
De groepen waren als volgt samengesteld: 
Groep 1 
1. Man (47), niet gestemd, duikinstructeur 
2. Vrouw (45), niet gestemd, accountmanager 
3. Vrouw (59), gestemd, zelfstandig ondernemer 
4. Man (71), gestemd, gepensioneerd 
5. Vrouw (56), gestemd, verkoop medewerkster 
6. Vrouw (23),  niet gestemd, verkoop medewerkster 
7. Man (22), niet gestemd, manager B&B 
8. Vrouw (42), niet gestemd, uitvoerder studiefinanciering 
Groep 2 
1. Man (64), gestemd, beheerder gebouw 
2. Vrouw (55), gestemd, secretaresse 
3. Vrouw (52), niet gestemd, directrice 
4. Man (52), gestemd, deurwaarder 
5. Vrouw (35), gestemd, hoofd HRM 
6. Vrouw (65), gestemd, huisvrouw 
7. Man (65), niet gestemd, gepensioneerd 
8. Vrouw (62), niet gestemd, onderwijs adviseur 
Groep 3 
1. Vrouw (25), gestemd, baliemedewerkster 
2. Man (32), gestemd, operator 
3. Man (39), gestemd, doktersassistent 
4. Vrouw (50), gestemd, schoonmaakster 
5. Vrouw (32), gestemd, baliemedewerkster 
6. Vrouw (68), gestemd, gepensioneerd 
7. Vrouw (65), gestemd, gepensioneerd 
8. Man (65), gestemd, journalist 
 
 
 
	   11	  

	   	  
Stemregels 
Voor de respondenten die op de hoogte waren van de verkiezingen, was het duidelijk 
hoe, waar, wanneer en hoe laat er gestemd kon worden en wat ze konden doen als 
ze zelf niet konden gaan stemmen (volmacht).  
Enkele respondenten hebben de regels omtrent de volmacht niet als waterdicht 
ervaren. Zij merkten op dat de volmacht te makkelijk “gekocht” kon worden. “Hierdoor 
kan de uitslag een vertekend beeld krijgen”, zeiden sommige participanten. 
 
Rol Eilandsraad 
Velen konden aangeven wat de taak is van de Eilandsraad, Een veel gehoorde taak 
was “De Eilandsraad controleert het Bestuurscollege.” Degenen die niet precies 
konden zeggen wat de Eilandsraad doet, kwamen wel dicht in de buurt, zoals “hoofd 
van Bestuurscollege”.  
 
4.2.2. Mediaconsumptie deelnemers 
 
Iets minder dan de helft van de deelnemers aan de focusgroepen op Bonaire heeft 
iets meegekregen van de voorlichtingscampagne van RCN, voorafgaand aan de 
Eilandraadsverkiezingen. Van die groep, hebben de meesten 1 of meerdere 
radiospots op de radio gehoord. Genoemd zijn de radiostations Energia en Mega 
FM. Ongeveer een derde heeft een advertentie van RCN in 1 of meerdere kranten 
gezien en/of gelezen. Slechts een klein deel (3 deelnemers) heeft op televisie de 
spot met de Gezaghebber gezien; daarnaast zei 1 respondent de andere, korte TV 
spot te hebben gezien. Niemand had de Q&A folder eerder opgemerkt.  
De respondenten menen dat de verkiezingen voornamelijk bekend werden gemaakt 
door de politieke partijen, niet zozeer door RCN. “Er waren veel gekleurde vlaggen 
en optochten.” Daardoor spraken familieleden, vrienden, collega’s onderling veel 
over de eilandraadsverkiezingen, zeggen zij. 
 
Radio en Billboards op Bonaire zijn volgens de respondenten de beste media om 
een breed publiek te bereiken.  
 
 
 
 
	   13	  

	   	  
Bovendien miste men de samenhang met de advertenties onderling. Pas nadat de 
onderzoekers deze in een reeks achter elkaar lieten zien, snapte men de 
achterliggende gedachte van het concept ‘zaadje, plantje en oogst’. Aangezien RCN 
de advertenties steeds separaat publiceerde, schoot deze figuurlijke betekenis zijn 
doel voorbij, meent een deel van de respondenten. “Ook als de krantenlezers een 
advertentie een week hebben gemist, dan valt de samenhang weg,” zeggen enkelen. 
Een ander deel is echter van mening dat de samenhang er wel degelijk is, ook al zou 
de lezer niet de hele campagne hebben gevolgd. “Ik snap dat je een zaadje (stem) 
moet planten, dat het gaat groeien en dat het goed is voor de eigen toekomst en dat 
van Bonaire.”   
Effectiviteit krantenadvertenties 
De advertenties scoren volgens de deelnemers niet hoog op effectiviteit als het gaat 
om het bereikbaarheidsgehalte. Tweederde van de deelnemers heeft deze niet 
gezien; veel respondenten denken dat de meeste bewoners ook niet veel van de 
advertenties van RCN hebben gemerkt.  
De deelnemers aan de focusgroepen die het wel eerder hadden gezien, snapten niet 
meteen dat het over stemmen gaat.   
Het valt op dat de hoger opgeleiden (HBO/Universitair), het concept van de 
campagne begrijpen, in tegenstelling tot de lager opgeleiden. Deze groep begrijpt de 
achterliggende gedachte van de campagne. Zij vonden het beeldmateriaal en de 
slogan goed en gepast. 
De respondenten menen dat de effectiviteit hoger zou zijn als de campagne “quick en 
dirty” is. Korte tekst, in bulletpoints, met weinig woorden. “Waar gaat het om, maak 
dat meteen duidelijk.” Beeldmateriaal moet kloppen met de tekst, liefst met een 
herkenbaar, steeds terugkerend logo, speciaal voor de verkiezingen, zeggen zij. 
Enkele deelnemers merkten op dat de campagne duidelijker zou zijn als stembiljetten 
en/of stemlokalen waren gebruikt voor het beeldmateriaal. “Dan weet je meteen dat 
het over stemmen gaat en gaan we het ook lezen.”  
Quotes over de krantenadvertenties 
“ Informatie is duidelijk, maar het kan allemaal wat korter” 
“Door de donkere kleuren - bruin - geeft het geheel een sombere indruk.”  
	   15	  

	   	  
4.2.3.2. Radiospots 
 
Op Bonaire zijn er 3 radiospots uitgezonden in het Nederlands en in het Papiaments. 
De respondenten kregen de radiocommercials tijdens de focusgroepsessies 1 voor 1 
te horen. Na iedere spot kreeg men de gelegenheid hierover in discussie te treden. 
Van de 24 deelnemers hebben 10 respondenten één of meerdere keren een 
radiospot gehoord, op radio Energia en Mega FM. 
Beoordeling radiospots 
De respondenten zijn ruim tevreden over de radio spots. “De informatie is helder en 
volledig”. Slechts enkele respondenten menen dat de spots moeilijk te volgen zijn. 
“Het mag wel wat korter, minder snel en duidelijker”, was een opmerking. De 
respondenten met een hogere opleiding (HBO/Univ), hadden meer waardering voor 
de radiospots dan de lager opgeleiden. 
Effectiviteit radiospots 
De respondenten ervaarden de radiospots als redelijk effectief als het om de inhoud 
gaat. Maar, de spots hebben de meerderheid van de bevolking niet bereikt, denken 
zij. Omdat minder dan de helft van de deelnemers de radiospots eerder hadden 
gehoord, vroegen zij zich af op welk tijdstip deze spots werden uitgezonden. “Rond 
het middaguur is het allerbeste tijdstip, dan zijn de meeste mensen thuis aan het 
lunchen,” aldus een respondent. 
Quotes over de radiospots 
 “Het riedeltje heeft een goede attentiewaarde, er is ruimte om te concentreren” 
“10 x beter dan de laatste radiospots rondom de Europese verkiezingen” 
“Stemmen zijn niet altijd duidelijk; beter om maar 2 stemmen te gebruiken” 
“Slogan erg goed” 
“Goede info, duidelijk, kort en krachtig” 
“Er wordt verwezen naar een website, maar niet iedereen heeft hier beschikking over 
een computer” 
“Er wordt verwezen naar de folder, die hebben wij nooit ontvangen” 
 
	   17	  

	   	  
“Wel erg lang, ik verlies mijn aandacht” 
“Aantrekkelijk om te zien” 
 
Waardering televisiecampagne: 8 (dit is in vergelijking met ons onderzoek in 2014 
over de campagne inzake het Europees Parlement, een stuk hoger, toen was de 
waardering 5,0). 
 
4.3. Samenvatting Bonaire 
 
RCN heeft veel geïnvesteerd om de bevolking te informeren over de 
Eilandraadsverkiezingen, menen de focusgroepen. Toch heeft iets minder dan de 
helft van de deelnemers iets van de campagne gemerkt, zeggen zij. Alhoewel men 
de moeite en investering van RCN voor een groots opgezette campagne op prijs 
stelt, vraagt men zich af of de campagne niet anders opgezet kon worden. “Men gaat 
hier vanzelfsprekend stemmen voor de Eilandsraad; een uitgebreide campagne als 
deze is wellicht niet echt nodig.” 
Alle deelnemers op Bonaire waren op de hoogte van de aankomende verkiezingen, 
ook al had bijna de helft niets meegekregen van de informatie van RCN. Deze 
bekendheid is vooral te danken, meent men, aan de politieke partijen die duidelijk 
zichtbaar waren in de samenleving, middels vlaggen, billboards, gesprekken op de 
radio, artikelen in de kranten en ‘optochten’, hetzij lopend of rijdend. Ook legden 
partijen huis aan huis bezoeken af en werd er onderling met vrienden, familie, 
collega’s over gesproken. 
De onbekendheid met de filosofie van de politieke partijen heeft sommige 
respondenten ervan weerhouden om te gaan stemmen. 
De best gewaardeerde media (TV, informatiefolder, Q&A-folder), waren door de 
meeste participanten niet eerder opgemerkt.  
Op de vraag of de voorlichtingscampagne van RCN de kiesgerechtigden heeft 
overgehaald om te gaan stemmen, reageerden de deelnemers unaniem: “Nee”. 
 
 
	   19	  

	   	  
 
5. Onderzoeksresultaten Saba 
 
5.1. Opzet focusgroepen  
Er namen in Saba in totaal 23 mensen deel aan de sessies: 12 vrouwen en 11 
mannen. De groepsbijeenkomsten werden na kantoortijd gehouden in de 
vergaderzaal van Child Focus. 
 
De groepen waren als volgt samengesteld:  
Groep 1 
1. Man (59), gestemd, directeur  
2. Man (74), gestemd, gepensioneerd 
3. Man (64), gestemd, gepensioneerd 
4. Man (23), gestemd, NGO   
5. Vrouw (60), gestemd, gepensioneerd  
6. Vrouw (31), gestemd, manager 
7. Vrouw (48), gestemd, onderwijzeres 
8. Vrouw (47), gestemd, schoonmaakster 
Groep 2: 
1. Man (22), gestemd, office manager NGO 
2. Man (35), gestemd, administratief assistent   
3. Man (23), gestemd, verkeerscontroller 
4. Vrouw (22), gestemd, researcher NGO 
5. Vrouw (18), gestemd, administratief assistent  
6. Vrouw (27), gestemd, eigen onderneemster 
7. Vrouw (36), gestemd, Manager 
Groep 3: 
1. Man (19), gestemd, bode 
2. Man (33), gestemd, consultant  
3. Man (30), gestemd, ambtenaar   
4. Man (33), gestemd, managing director, NGO  
5. Vrouw (63), gestemd, gepensioneerd 
6. Vrouw (43), gestemd, accountant 
7. Vrouw (34), gestemd, onderwijzeres 
8. Vrouw (N/A), gestemd, kunstenares 
	   21	  

	   	  
 
5.2.2. Mediaconsumptie deelnemers 
Facebook is een veel gebruikt medium op Saba. Billboards zijn tevens een goed 
communicatiemiddel omdat deze opvallen, zeggen de deelnemers. Omdat de 
bereikbaarheid van radio laag is, is dit medium minder geschikt voor een 
informatiecampagne. Als RCN de radio als medium toch wilt inzetten, probeer dat 
dan zoveel mogelijk in het weekeinde te doen, is het advies vanuit de groepen.  
Van de 23 deelnemers hebben 3 personen de televisiecommercials eerder gezien; 
slechts 1 persoon heeft de radio spots eerder gehoord. De meesten hebben wel de 
krantenadvertentie (handen/plantje) eerder opgemerkt. Het merendeel had de folders 
niet eerder gezien. 
5.2.3. Opinie Informatiecampagne 
De meerderheid meent dat RCN niet erg succesvol is geweest om de inwoners van 
Saba te informeren over de verkiezingen. De meeste deelnemers hebben immers 
niet zoveel van de campagne gemerkt, zeggen zij. De beelden die RCN gebruikte in 
de krantenadvertenties hebben dezelfde uitstraling en enkele beelden kwamen vaker 
voor, waardoor het niet meer opvalt, menen enkelen. Het concept “Plant uw stem, 
laat het groeien”, werd door ongeveer de helft van de deelnemers aantrekkelijk 
gevonden. De andere helft was het daar niet mee eens. Het is cliché, vonden 
sommigen. Een andere opmerking was: “Het trok me niet aan. Ik weet dat het 
symbolisch bedoelt is, maar het doet me niks.” Anderen zeiden dat de advertenties 
misleidend kunnen zijn. “Als de lezer er een snelle blik opwerpt, kunnen ze de indruk 
krijgen dat het om landbouw gaat, waardoor ze niet meer verder lezen.” 
Beelmateriaal dat met stemmen te maken heeft, krijgt daarom de voorkeur. 
5.2.3.1. Krantenadvertenties 
Ook op Saba hebben verschillende advertenties in de krant gestaan (Daily Herald). 
De participanten kregen alle advertenties één voor één te zien, waarna evaluatie 
volgde. De meesten hebben slechts één van de advertenties eerder gezien, namelijk 
die van de handen met het plantje. De andere advertenties zijn niet eerder 
opgemerkt. 
  
 
	   23	  

	   	  
folders beschikken over zeer goede informatie. “Erg jammer dat we die niet hebben 
ontvangen.” 
Effectiviteit informatiefolders 
De effectiviteit van de informatiefolders is laag, vinden de deelnemers. Dat heeft met 
name te maken met het feit dat de meeste deelnemers die niet hebben ontvangen.  
 
5.2.3.2. Radiospots 
Alle radiospots werden tijdens de bijeenkomsten afgedraaid. Van de 23 deelnemers 
heeft slechts 1 persoon de radiospots eerder gehoord. Een mogelijke reden is dat de 
meeste bewoners op Saba niet of nauwelijks naar de radio luisteren. “Radio is 
ouderwets.” Ook is het bereik op bepaalde plekken op Saba niet goed, door de vele 
heuvels. Vandaar dat weinigen de radio aanzetten, denken zij.  
Beoordeling radiospots 
Op de radiospots reageren alle deelnemers over het algemeen positief. Ze zijn 
‘catchy’ en trekken de aandacht. Iedereen was het erover eens dat de inhoud helder, 
compact en compleet was, ondanks dat de spots niet lang van duur waren, menen 
de respondenten. Zij vinden het wel jammer dat de gebruikte stemmen niet van 
Sabanen waren. “Dit zijn volgens mij Bonairianen?. Gebruik een stem van een 
Sabaan, zodat het meer aanspreekt en beter te begrijpen is.” 
Effectiviteit radiospots 
De spots scoren toch laag op effectiviteit, vinden ze. De meesten, op 1 respondent 
na,  hadden de radiospots immers nog nooit eerder gehoord. “De radiospots zijn 
goed als het gaat om de inhoud en vorm, maar op Saba is de radio als medium niet 
effectief. Zij hebben geen effect gehad op het stemgedrag,” concluderen enkele 
deelnemers. 
Quotes over de radiospots 
“Goede zware stem van de gezaghebber.” 
“Het is levendig en aantrekkelijk.” 
“Ik heb het niet gehoord, maar het is een goede spot.” 
“De inhoud is prima.” 
“Er word verwezen naar een folder, die hebben wij niet ontvangen. Jammer.” 
	   25	  

	   	  
 Quotes over de Tv-Informercial 
“Als iedereen deze had gezien, dan waren we allemaal heel goed geïnformeerd. 
Alles wat je moet weten, is genoemd.” 
“Waarom hebben jullie dit niet op Facebook geplaatst?. Het was dan als een virus 
snel verspreid. Zonde.” 
“Heel erg mooi.” 
“Goed thema en ideologisch.” 
Waardering TV spots: 8.1. 
Waardering Tv informercial: 8.9 
(dit is in vergelijking met ons onderzoek in 2014 over de campagne inzake het 
Europees Parlement, een stuk hoger, toen was de waardering voor de TV spot een 
3.9.). 
 
De slogan 
De slogan “Plant uw stem, laat het groeien.” kreeg tegengestelde reacties. Een deel 
vond het aantrekkelijk. “Je gaat nadenken over de verkiezingen”. Maar een groot 
deel is het daar niet mee eens. “Ik zie een stem niet groeien. Het is te ver gezocht. Ik 
snap wat ze bedoelen, maar dat is alleen omdat ik het wil snappen”. De ouderen 
waren meer onder de indruk van de slogan dan de jongeren.  
 
5.3. Samenvatting Saba 
 
De algemene mening van de respondenten op Saba is dat RCN er niet in is geslaagd 
om de bewoners bewust te maken van de aankomende verkiezingen en hen 
daarover te informeren. RCN heeft vooral gefaald in haar media-inzet en de 
distributie van het foldermateriaal, vinden zij. Daarnaast zijn de meeste deelnemers 
het met elkaar eens dat de campagne van RCN zoals die opgezet was (om mensen 
te stimuleren te gaan stemmen), onnodig was. “Mensen gaan hier sowieso naar de 
stembus voor de Eilandsraad; wij hebben daar geen grote campagne voor nodig”.  
	   27	  

	   	  
 
 
    
6. Onderzoekresultaten St. Eustatius 
6.1. Opzet focusgroepen 
In totaal namen 19 personen deel aan de focusgroepen op St. Eustatius: 5 mannen 
en 14 vrouwen. De voertaal was voornamelijk Engels, afgewisseld met Nederlands 
waar nodig. De groepsbijeenkomsten werden na kantoortijd gehouden in het 
multicenter van Mega D. Foundation. 
De groepen waren als volgt samengesteld: 
Groep 1 
1. Vrouw (28), gestemd, medewerkster toerisme 
2. Vrouw (42), gestemd, huisvrouw 
3. Vrouw (20), gestemd, ambtenaar 
4. Vrouw (45), gestemd, winkel verkoopster 
5. Man (44), gestemd, politie ambtenaar 
6. Vrouw (21), niet gestemd, student 
7. Man (45), gestemd, ambtenaar 
Groep 2 
1. Vrouw (27), niet gestemd, lerares 
2. Man (19), gestemd, huiswerk begeleider 
3. Vrouw (32), gestemd, ambtenaar 
4. Vrouw (30), niet gestemd, student 
5. Vrouw (40), gestemd, brandweervrouw 
6. Vrouw (36), medewerker voogdijraad 
7. Man (42), eigenaar eigen bedrijf 
Groep 3 
1. Vrouw (46), gestemd, programma manager 
2. Vrouw (43), gestemd, werkzoekende 
3. Vrouw (32), gestemd, adm. medewerker/kassier 
4. Vrouw (25), gestemd, douane beambte 
5. Man (32), gestemd, leraar 
 
	   29	  

	   	  
De meerderheid is bekend met de stemregels: het hoe, wanneer, waar en hoe laat 
van het stemmen. “Dit was duidelijk. Wij weten dat ook zonder de campagne van 
RCN, omdat we vaak verkiezingen hebben hier en de regels altijd hetzelfde zijn.”  
 
Rol Eilandsraad 
Veel respondenten waren niet goed op de hoogte van de taak van de Eilandsraad. 
Zij halen het Bestuurscollege en de Eilandsraad door elkaar. Slechts enkelen wisten 
de juiste taak te benoemen. 
 
6.2.2. Mediaconsumptie deelnemers 
 
Vrijwel iedereen heeft de poster ‘Your future is in your hands” gezien. De 
krantenadvertenties heeft niemand eerder gezien, op 1 persoon na. Negen 
deelnemers hadden de campagne op de radio gehoord. Radio is een belangrijk 
medium voor de Statianen, menen zij.  
Op 1 persoon na, heeft niemand de informatiefolders ontvangen. Uit de drie groepen 
heeft het merendeel de (korte) Tv-spot gezien;  de TV Infomercial kwam bij slechts 6 
mensen bekend voor. St. Eustatius heeft twee lokale Tv-zenders: CTC en kanaal 15. 
Beide zenders zijn de belangrijkste mediabronnen voor de lokale politiek en voor de 
overheid.  
Op St. Eustatius is het gebruik van internet nog niet zo groot vanwege de hoge 
kosten die daarmee gepaard gaan.  
 
6.2.3. Opinie Informatiecampagne  
De deelnemers reageerden met gemengde gevoelens op de campagne. De 
informatie is helder, duidelijk en handig, vinden zij, maar omdat zij een groot deel van 
de campagne niet eerder hebben gezien, doet dat afbreuk aan de effectiviteit ervan.  
“RCN moest beter haar best doen om de bewoners te bereiken. Als wij al deze 
informatie hadden ontvangen, dan waren er meer mensen gaan stemmen.” 
	   31	  

	   	  
“De advertenties lijken te veel op elkaar. Ik denk al snel ‘hmm, die heb ik al gelezen’. 
RCN moet steeds andere foto’s en kleuren gebruiken.” 
“De advertenties verwijzen naar een folder, maar niemand heeft deze ontvangen. 
Dan is het wel lastig om meer kennis op te doen.” 
“Als je de advertenties ziet, denk je aan LVV en planten. Zo op het eerste oog zie ik 
geen verband tussen stemmen en planten. Een foto van een stembiljet zou beter 
zijn.” 
 “RCN is niet zo populair hier, men leest niet zo gauw iets dat van de RCN is” 
“De advertenties zijn saai, het trekt mij niet aan” 
“Te veel informatie. Maak het korter”.  
Waardering print advertenties: 6.8 ((dit is in vergelijking met ons onderzoek in 
2014 over de campagne inzake het Europees Parlement, een stuk hoger, toen was 
de waardering 5.3) 
 
Folders 
Slechts 1 deelnemer heeft 1 van de twee folders eerder gezien, op het kantoor van 
RCN.  
Boordeling Informatiefolders 
De respondenten waren zeer enthousiast over de informatiefolders. “Als wij deze 
hadden ontvangen, dan zouden veel vragen hiermee zijn beantwoord. Er was veel 
verwarring onder de bevolking.” 
Een opmerking die enkele respondenten maakten, ging over de taal. Volgens hen 
zou het beter zijn om de folders in 3 talen te verspreiden: Nederlands, Engels en 
Spaans. “Een groot percentage van onze bevolking is van Spaanse afkomst.” 
 
Effectiviteit informatiefolders 
De effectiviteit van de informatiefolders is erg laag, is de unanieme mening. “Wij 
hebben de folder niet ontvangen. De inhoud kan effectief zijn, maar als je het niet 
ontvangt, dan valt dat ook in duigen.”  
Quotes over de informatie folders: 
“Heel erg overzichtelijk en duidelijk. Hierin staan de antwoorden waarnaar velen op 
zoek waren.” 
“De informatie in de folder was eerlijk, informatief en compleet” 
	   33	  

	   	  
“De spot is aantrekkelijk, duidelijk en direct. De spot is overtuigend, maar de realiteit 
is dat mensen niet overtuigd waren om te gaan stemmen. Dat heeft met de kwaliteit 
van de partijen te maken.” 
Waardering radiospots: 7,5 (dit is in vergelijking met ons onderzoek in 2014 over 
de campagne inzake het Europees Parlement, hoger, toen was de waardering 6.3). 
 
 
6.2.3.3. Televisiespots 
De deelnemers kregen beide televisiespots te zien, waarna evaluatie volgde. Statia 
heeft twee eigen Tv-stations: Statia kanaal 15 en Kanaal 7, met nieuws over de 
overheid en de lokale politiek. 
Beoordeling Tv-spots. 
De televisiespots krijgen een goede beoordeling, alhoewel het merendeel meent dat 
de Infomercial te lang was. “Maar de informatie is helder en volledig.” Er was 
waardering voor de beelden, waaronder het stembureau, de stempas en het 
bevolkingsregister.  
Effectiviteit televisiespots 
Het effect van de korte TV spot is groot, vinden ze. De meesten hadden die al eerder 
gezien. “Deze werd vaak herhaald, dus de kans dat je die zag was groot.. De 
informatie was duidelijk en vragen die je had werden hierin beantwoord.” 
De Infomercial was volgens de deelnemers minder effectief. “Te lang. En, de 
Gezaghebber is geen goede spokesperson.” 
Quotes over de televisiespots 
“Sommige beelden zijn niet relevant. We hoeven geen foto’s van het strand en The 
Quill te zien. Het gaat over stemmen, dus zorg ervoor dat de beelden daar een link 
mee maken.” 
“De infomercial was te lang. Waarom niet een PowerPoint presentatie met bullet 
points op de achtergrond, waardoor de informatie overzichtelijk wordt getoond”? 
“Gezaghebber was te dichtbij het scherm en praat saai, daardoor was het moeilijk 
om te blijven kijken.”  
Waardering televisiespot: 6,3  
	   35	  

	   	  
de stempas te laten bezorgen. “Bijna iedereen heeft zijn stempas ontvangen. Als de 
folder was toegevoegd, dan was dat een goede zet geweest.”  
 
 
 
7. Bevindingen 
 
Een kwalitatief onderzoek presenteert geen resultaten die statistisch representatief 
zijn. Daarom wordt hier niet gesproken over conclusies, maar over bevindingen.  
De resultaten geven echter wel een zeer goede indicatie van wat er onder de 
doelgroep leeft, wat hun mening is en hoe zij bepaalde zaken ervaren.   
(Nb: een kwalitatief onderzoek kan -net als een kwantitatief onderzoek- wel 
conclusies opleveren, maar door de relatief kleine omvang van dit kwalitatieve 
onderzoek is de term ‘conclusies’ hier niet gebruikt). 
  
De Informatiecampagne van RCN 
 
Informatie over proces 
De informatiecampagne had meerdere doelen. Eén belangrijke was om de bevolking 
te motiveren om te gaan stemmen. Daarnaast moest het proces van de verkiezingen 
en het stemmen uitgelegd worden. Een ander doel was om de aard van de 
verkiezingen uit te leggen, namelijk dat het om de Eilandsraad ging. Hierbij werden 
ook de functie en de taken van de Eilandsraad uitgelegd, om zodoende het belang 
van de verkiezingen onder het voetlicht te brengen.  
Daartoe heeft RCN voor de eilanden krantenadvertenties, radiospots, billboards, 
banners/posters, Facebook, een Infomercial met de Gezaghebbers en een 
televisiespot geproduceerd met een lokaal karakter.  De verbindende factor in de 
campagne was de slogan: ‘Plant uw stem, laat het groeien.”  
 
Op de eilanden heeft een belangrijk deel van de respondenten in de focusgroepen 
niets of niet veel gemerkt van de informatiecampagne van RCN. Pas tijdens de 
	   37	  

	   	  
Effect op opkomst 
Een belangrijk doel van deze campagne was om de bewoners te stimuleren om te 
gaan stemmen voor de Eilandsraad. De onderzoekers vragen zich af of dit een 
belangrijk doel moet zijn. Immers, de opkomst voor de verkiezingen van de 
Eilandsraad is altijd al vrij hoog geweest en ook nu in 2015 was de opkomst vrij hoog 
(zie tabel). Het is dus de vraag of het noodzakelijk is om een dergelijke zware 
informatiecampagne in te zetten waarbij een belangrijk doel is om de bewoners te 
motiveren te gaan stemmen. Blijkbaar gaat de overgrote meerderheid toch wel 
stemmen,  ook zonder een uitgebreide campagne van RCN (zie onderstaande tabel).  
 
Tabel: Opkomst percentages Eilandsraadverkiezingen 2007, 2011 en 2015 (bron 
Wikipedia). 
 2007 (geen RCN 2011 (wel RCN 2015 (wel RCN Verschil opkomst 
infocampagne) infocampagne) infocampagne) 
(2011-2015) 
Bonaire 83% 75% 78% + 3% 
Saba Niet traceerbaar via 88% 91,3% + 3,3% 
Wikipedia 
St. Eus Idem 68% 65,5% - 2,5% 
 
Dit wordt ook bevestigd door de respondenten in de focusgroepen. De deelnemers 
die zijn gaan stemmen, en die iets van de campagne hadden meegekregen, zeggen 
vrijwel allemaal dat de campagne hen niet heeft gemotiveerd om te gaan stemmen. 
Zij zouden sowieso zijn gaan stemmen, met of zonder campagne.  
 
 
 
 
  
 
 
 
 
 
 
	   39	  

	   	  
 
 
 
 
 
 
 
 
 
 
Bijlage 1: opzet en thema’s kwalitatief onderzoek  
 
KWALITATIEF ONDERZOEK – KIESGERECHTIGDEN CARIBISCH 
NEDERLAND  
ONDERZOEK EFFECTIVITEIT VOORLICHTING 
EILANDSRAADVERKIEZINGEN 
 
 
OPZET EN THEMA’s  
 
 
 
INTRODUCTIE ONDERZOEK (2015) 
 
Na een korte introductie van de vertegenwoordiger van BridgeGaps BV en een 
kennismakingsronde, zet de gespreksleider uiteen wat de bedoeling is van de 
focusgroepen. 
Strekking daarbij is: 
De bewoners van Caribisch Nederland konden onlangs weer stemmen voor de 
Eilandsraadverkiezingen (ERV). Via een voorlichtingscampagne van de RCN zijn de 
ERV voor het voetlicht gebracht. Aan BridgeGaps BV is gevraagd om de effectiviteit 
van de informatiecampagne van RCN te onderzoeken.  
Het onderzoek bestaat uit een kwantitatief onderzoek (enquête met gesloten vragen 
onder een hoog aantal respondenten) en -ter ondersteuning van de resultaten 
daarvan- houden wij  middels focusgroepen tevens een kwalitatief onderzoek 
(bestaande uit open vragen om beter achter meningen, percepties en gevoelens te 
komen). U maakt dus deel uit van het kwantitatieve onderzoek. Wij willen u danken 
	   41	  

	   	  
 
 
 
 
 
 
 
 
 
Bijlage 2: Verantwoording 
 
Het kwalitatieve onderzoek op Bonaire, Saba en St. Eustatius is opgezet, 
georganiseerd en aangestuurd door BridgeGaps BV (eigenaar: Mw. S. De 
Brabander), in opdracht van RCN. Op ieder eiland hebben we lokale 
veldcoördinatoren aangesteld om het onderzoek zo effectief en efficiënt mogelijk te 
laten verlopen: Dhr. J. Simmons, Mw. J. Megens, Mw. L. Courtar. Het eindrapport 
werd gemaakt door Mw. S. De Brabander. Onze collega Mw. D. Maduro assisteerde 
met de opmaak en lay-out van de rapportage. 
 
Onderzoek St. Eustatius : April 2015  
           veldcoördinator: Mw. L. Courtar  
Onderzoek Saba   : April 2015  
         veldcoördinator: Dhr. J. Simmons 
Onderzoek Bonaire  : April 2015 
           veldcoördinator Mw. J. Megens 
 
 
  
 
--------------------------------------- 
Mw. S. de Brabander 
Eigenaar/Directeur 
BridgeGaps BV 
Neptunusweg 16 
Curaçao 
P: 599-9-7381030 
E:info@bridge-gaps.com 
 
 
	  
	   43	  

