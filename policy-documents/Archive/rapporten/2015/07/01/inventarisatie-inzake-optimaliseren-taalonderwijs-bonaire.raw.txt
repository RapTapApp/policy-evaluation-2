Inventarisatie inzake optimaliseren taalonderwijs Bonaire  
Voorwoord 
 
 
 
 
Samenvatting 
  
1 
 

Inventarisatie inzake optimaliseren taalonderwijs Bonaire  
4.2 Bekwaamheid en bevoegdheid van leerkrachten 
4.2.1 Naar een andere didactische aanpak 
4.2.2  Bekwaamheidseisen leerkrachten PO 
4.2.3 Professionalisering van zittende leerkrachten  
4.2.4 Initiële opleiding 
 
4.3 Les- en toetsmateriaal 
4.3.1 Eisen aan materialen 
4.3.2 Beschikbare materialen 
4.3.3 Ontbrekende materialen 
 
4.4 Onderwijsondersteunende interventies  
4.4.1 Een bijzondere situatie 
4.4.2 Aanpassing formatie 
4.4.3 Aanpassing onderwijstijd 
4.4.4 Ondersteunende interventies met betrekking tot taalvaardigheid 
4.4.5 Overige onderwijsondersteunende interventies  
4.4.6 Ondersteunende interventies met betrekking tot de thuissituatie 
 
4.5 Randvoorwaarden voor implementatie op PO scholen 
4.5.1  Samenwerking tussen onderwijspartners 
4.5.2  Onderwijsagenda 
4.5.3  Prioriteitstelling 
 
4.6 Plan van aanpak PO 
4.6.1  Samenvatting interventies en actiepunten 
4.6.2  Route en tijdspad 
4.6.3 Toekomstperspectief PO 
 
 
 
 
 
 
  
3 
 

Inventarisatie inzake optimaliseren taalonderwijs Bonaire  
adequaat onderwijsaanbod in en van het Nederlands in Caribisch Nederland, i.c. Bonaire,  
rekening houdend met het feit dat het Nederlands er een vreemde taal is. 
 
Deze adviesvraag mondde in december 2014 uit in het rapport Nederlands op zijn BESt. Ten 
aanzien van de vraag naar de inzetbaarheid van het RKT wordt daarin betoogd, dat dit kan 
worden ingezet, mits bij de implementatie er rekening mee wordt gehouden, dat het 
Nederlands een vreemde taal is. Dat betekent dat de Nederlandse referentieniveaus 
moeten worden toegesneden op de specifieke onderwijscontext en -praktijk van i.c. 
Bonaire, met gebruikmaking van de niveaus van het Europees Referentiekader voor 
moderne vreemde talen (ERK). 
Naar aanleiding van de vraag hoe te komen tot een passend aanbod Nederlands als 
vreemde taal wordt in het Taalunierapport geadviseerd op Bonaire het Nederlands als 
onderwijstaal te handhaven. Gezien de functie van het Nederlands als toegangspoort naar 
kennisontwikkeling en het behalen van diploma’s is het kind erbij gebaat een zo hoog 
mogelijk niveau in het Nederlands te behalen. Teneinde een adequaat onderwijsaanbod 
Nederlands te realiseren adviseert de Taalunie niet pas vanaf groep 5, maar al vanaf groep 1 
(bij voorkeur nog vroeger) het Nederlands als onderwijstaal te hanteren (met mogelijke 
differentiatie voor specifieke groepen leerlingen) en bij andere onderwijsactiviteiten/vakken 
dan het vak Nederlands taalontwikkelend les te geven.  
 
Naast het Nederlands vervult het Papiaments volgens het rapport van de Taalunie een 
belangrijke rol en wel met betrekking tot de identiteit van het Bonairiaanse kind. Er dient 
dan ook in en buiten de school extra aandacht te worden besteed aan behoud en 
versterking van het Papiaments als taal van de sociaal-maatschappelijke communicatie en 
uitdrukking van de eigen cultuur en identiteit. Daarnaast moeten de kinderen academische 
vaardigheden in het Papiaments kunnen ontwikkelen. De Taalunie gaat er daarbij vanuit, dat 
Nederlands en Papiaments gelijkwaardig aan elkaar zijn als het gaat om hun belang voor een 
evenwichtige ontwikkeling van de kinderen, maar verschillende functies in het onderwijs en 
in de samenleving vervullen. Nederlands wordt door de Taalunie gezien als voornamelijk 
gericht op de verbetering van de onderwijskansen van kinderen en op hun 
kennisontwikkeling, terwijl Papiaments voornamelijk een functie heeft voor hun 
identiteitsontwikkeling en sociaal maatschappelijke participatie. Dit functieverschil moet 
volgens het advies tot verschillende doelstellingen leiden. 
 
In het advies van de Taalunie wordt aanbevolen twee expertgroepen (één voor het 
Nederlands en één voor het Papiaments) in te stellen. Deze moeten de consequenties van 
de  voorgestelde aanpak in kaart brengen en de daaruit voortvloeiende actiepunten 
inventariseren, identificeren en vastleggen in een plan van aanpak.   
 
5 
 

Inventarisatie inzake optimaliseren taalonderwijs Bonaire  
 de school als geheel: wat is nodig c.q. wenselijk op schoolniveau om het bereiken van 
de doelstellingen te ondersteunen? 
 de wereld buiten de school / de maatschappij: wat is er in de bredere samenleving op 
Bonaire nodig om het bereiken van de doelstellingen te ondersteunen?  
 financiële gevolgen: welke kosten brengt dit alles met zich mee?  
 benodigde tijd: hoeveel tijd zal er moeten worden geïnvesteerd?  
 
Een groot deel van bovenstaande onderzoeksvragen is gericht op de invulling en uitvoering 
van onderwijs. Aan deze algemene onderwijsvragen gaan voor de expertgroep Papiaments 
twee specifieke kernvragen vooraf: 
 
 Hoe kan aan de functie van identiteitsontwikkeling in het taalonderwijs vorm 
gegeven worden? 
 Hoe kan worden geborgd dat het Papiaments de zo lang bevochten status en 
waardigheid blijft behouden? 
 
 
1.3 Werkwijze van de expertgroep  
De expertgroep heeft zich over een groot aantal vraagstukken gebogen die op Bonaire 
helemaal niet vanzelfsprekend zijn. Ten eerste over de vraag of de kwantiteit en de kwaliteit 
van het Nederlandstalig taalcontact wel voldoende is om de taalvaardigheiddoelen te 
behalen die nodig zijn voor onderwijssucces. Ook over de vraag of het mogelijk is dezelfde 
resultaten te behalen in dezelfde onderwijstijd. Op bepaalde punten van organisatie, 
middelen en professionalisering is de vraag geweest of de inrichting van het onderwijsbestel 
wel zo kan als in Nederland. Daarnaast is een vraag geweest hoe de maatschappij hierbij 
ondersteuning kan bieden. De expertgroep heeft getracht structurele oplossingen aan te 
reiken om een duurzame verbetering mogelijk te maken.  
 
De expertgroepen hebben het onderzoek uitgevoerd in de periode maart tot en met juni 
2015.  In maart heeft via videoconferencing een oriënterend gesprek plaatsgevonden met 
de opsteller van het Taalunie-advies en een van de leden van de expertgroep Nederlands. In 
een aantal bijeenkomsten op Bonaire is het advies van de Taalunie vervolgens onderwerp 
van soms heftige discussies geweest. De implicaties en consequenties ervan zijn diepgaand 
3
besproken, zowel in plenaire setting als binnen elke expertgroep. Ook is binnen de 
expertgroepen via Skype van gedachten gewisseld met leden in andere delen van het 
Koninkrijk.  
 
                                                           
3
 De expertgroepen zijn op 18 en 19 maart, 13,14 en 15 april en 18, 19 en 20 mei 2015 op Bonaire 
bijeengekomen. 
7 
 

Inventarisatie inzake optimaliseren taalonderwijs Bonaire  
2 Nederlands op zijn BESt: een nadere beschouwing 
 
 
 
2.1  Achtergrond van de koerswijziging 
Het vertrekpunt van deze ‘quickscan’ is de vraag wat er beleidsmatig en praktisch op 
hoofdlijnen nodig is om het advies te implementeren. De expertgroep heeft daarbij een 
aantal overwegingen als uitgangspunt genomen. Op Bonaire zijn het Papiaments en het 
Nederlands van gelijkwaardig belang; beide talen zijn belangrijk voor een evenwichtige 
ontwikkeling van kinderen 
 
De consequenties van het advies van de Taalunie zijn verstrekkend en ingrijpend. Aangezien 
de nu uitgezette route haaks staat op het gevoerde beleid van de afgelopen decennia, is het 
van belang dat goed inzicht ontstaat in de achtergronden van een eventuele  
beleidswijziging en de mogelijke knelpunten. In het advies van de Taalunie wordt ingezet op 
een functiescheiding tussen het Papiaments en het Nederlands. Het Nederlands zou 
voornamelijk de functie hebben van toegangspoort naar kennisontwikkeling, terwijl het 
Papiaments voornamelijk de identiteitsvorming van de leerlingen dient te ondersteunen. De 
expertgroep is echter van mening dat een dergelijke functiescheiding in de onderwijspraktijk 
niet opportuun is en tegelijkertijd ook het idee van gelijkwaardigheid van de twee talen 
ondergraaft.  De expertgroep stelt zich op het standpunt dat beide functies een rol spelen 
bij het onderwijs in beide talen, ook met het oog op de multiculturele samenstelling van de 
leerlingpopulatie. Het scheiden van deze functies neemt ons inziens ten onrechte een 
voorschot op het gebruik dat al deze leerlingen zullen maken van elk van de talen in hun 
volwassen leven. Een onderwijs(taal) beleid dat uitgaat van een strikte functiescheiding 
tussen Papiaments en Nederlands is op Bonaire niet nodig en kan tot averechtse resultaten 
leiden. 
 
Voor inzicht in de richting van de voorgestelde onderwijsverandering is het belangrijk om de 
rol van taal in het onderwijs in een breed perspectief te plaatsen. Het is van belang voor 
ogen te houden wat het doel van het onderwijs moet zijn: kinderen kansen bieden op een 
succesvolle (school)carrière waarbij zij binnen het Nederlandse examensysteem kunnen 
presteren en  goed voorbereid zijn op de maatschappij. Als kinderen de taal waarin het 
onderwijs gegeven wordt niet goed beheersen dan heeft dat effect op zowel hun 
schoolcarrière als hun beroepscarrière. Het onderwijs in zowel Europees als Caribisch 
Nederland is gebaseerd op mondelinge en schriftelijke vaardigheden in het Nederlands. 
Geschreven taal neemt in het onderwijs een grote plaats in; leerlingen moeten lezen met 
begrip om het onderwijs te volgen. Dat vereist dat de leerlingen, maar ook de leerkrachten, 
over een voldoende taal- en leesvaardigheid in het Nederlands beschikken. Goed taalbegrip, 
9 
 

Inventarisatie inzake optimaliseren taalonderwijs Bonaire  
onvoldoende toegang krijgen tot de grotere wereld van informatie en kennis. Een goede 
beheersing van het Nederlands in het PO betekent dus een wezenlijke verbetering van de 
kansen voor vervolgopleidingen in het VO, maar dient daarnaast tevens om daadwerkelijk 
de voornoemde toegang tot kennisontwikkeling te bewerkstelligen. Toegang tot informatie 
en daarmee verbonden kennisontwikkeling zal slechts gerealiseerd worden met een 
voldoende hoog taalvaardigheidsniveau  om (complexe) teksten te begrijpen. Het PO-
onderwijs zal zich daarom voor een substantieel deel moeten richten op het behalen van 
een voldoende hoog niveau in het Nederlands om de onderwijskansen in het VO en 
eventueel vervolgonderwijs te optimaliseren.  
 
Op Bonaire gaat het evenwel niet alleen om beter Nederlands leren, maar om de 
samenhang en balans tussen het Nederlands en het Papiaments. Bonaire moet een nieuw 
curriculum ontwikkelen, waarin samenhang en balans tussen het Nederlands en het 
Papiaments gerealiseerd worden. De prominentere rol van het Nederlands in de 
onderwijssituatie moet daarbij samengaan met versterking van de onderwijsstatus van het 
Papiaments. Voor het welslagen van de beleidsombuiging en voor behoud en uitbouw van 
het draagvlak is het cruciaal om stappen te ondernemen die de positie en rol van het 
Papiaments in het onderwijs verduidelijken en verbeteren.  
 
 
2.3 Praktische invulling van de koerswijziging 
Bonaire heeft een zeer specifieke onderwijssituatie: enerzijds zijn er verschillende talen in 
het geding waarbij de mogelijkheden van de talen niet-identiek zijn. Anderzijds is de hieruit 
voortvloeiende keuze een keuze voor een vreemde taal als de onderwijstaal. Qua didactiek 
kan men zich baseren op principes die gebruikelijk zijn in vreemde-taalsituaties. Qua 
doelstellingen geldt echter een andere situatie dan gebruikelijke doelen voor vreemde 
talenonderwijs in Nederland. In andere vreemde talen in het onderwijs, zoals bijvoorbeeld 
het Frans, volstaat het aanleren van die taal als doeltaal. Echter, de rol die het Nederlands 
speelt in het onderwijs op Bonaire is hiermee onvergelijkbaar: het Nederlands is niet alleen 
doeltaal, maar tevens het middel om vakinhouden aan te leren en in die vakken examen te 
doen (instructietaal). Daarnaast is het de bedoeling dat voor de communicatie in de klas 
vaak het Nederlands wordt gehanteerd als voertaal. Voor het te bereiken niveau in 
taalvaardigheid Nederlands dient men dan ook eerder te denken aan niveaus die 
gebruikelijk zijn voor tweede-taalleerders, bijvoorbeeld voor migrantenkinderen.  
 
Op Bonaire zal taal als vak (doeltaal) onderwezen dienen te worden, zowel in het 
Papiaments als in het Nederlands. Taal is echter naast een vak ook het middel om kennis, 
vaardigheden en attitudes te ontwikkelen in de andere onderwijsactiviteiten (taal als 
instructietaal) en om de alledaagse omgang in de klas te reguleren (taal als voertaal). Voor 
Bonaire is het essentieel dat alle onderwijsactiviteiten bijdragen aan ontwikkeling van 
taalvaardigheid in beide talen. 
11 
 

Inventarisatie inzake optimaliseren taalonderwijs Bonaire  
aansluiting te creëren. Het is evident dat, met een verschil in taalbeheersing in de beide 
talen bij aanvang van het onderwijs, de kwantiteit en kwaliteit van het taalaanbod  niet 
identiek kan zijn. 
 
Een basisvoorwaarde voor taalverwerving in een vreemde taal is frequent aanbod van de 
taal en gebruik door de leerlingen. Hoe groter die frequentie van aanbod en taalproductie 
des te gunstiger zijn de voorwaarden van een succesvolle taalverwerving. Op Bonaire komt 
een groot deel van de kinderen nauwelijks in contact met de Nederlandse taal en heeft dus 
geen mogelijkheid om de taal buiten school te leren. Het bereiken van het gewenste (hoge) 
niveau in het Nederlands is voor kinderen op Bonaire slechts mogelijk, indien zij in de 
beschikbare onderwijstijd veelvuldig met de taal in contact komen.  
 
Verhoudingsgewijs meer Nederlandstalig dan Papiamentstalig aanbod is een noodzakelijke 
maatregel om kinderen voldoende taalcontact te bieden om op het gewenste niveau te 
komen.  Aangezien Papiaments de moedertaal is, zullen kinderen minder tijd aan 
Papiaments aanbod nodig hebben om vaardigheden in die taal (als voertaal, maar ook als 
doel- en instructietaal) aan te leren. Bovendien zijn de meeste voorschoolse instellingen 
Papiamentstalig. De expertgroep is ook van mening dat voorschoolse educatie 
Papiamentstalig dient te blijven voor zover dat nu ook het geval is. De expertgroep gaat er 
daarom vanuit dat het merendeel van de kinderen voor het Nederlands bij aanvang van het 
onderwijs op vierjarige leeftijd vanaf nul begint. Voor het Nederlands is dus  meer tijd nodig 
om de gewenste doelstellingen qua beheersing van die taal als voertaal, doeltaal en 
instructietaal te kunnen bereiken.  
 
 
2.5  Naar betere onderwijsresultaten 
De Inspectie van Onderwijs heeft vóór de transitie naar de nieuwe staatsrechtelijke situatie 
5
op 10 oktober 2010 de kwaliteit van onderwijs in Caribisch Nederland in 2008 onderzocht . 
De inspectie concludeerde destijds dat de kwaliteit van het onderwijs op Bonaire ver 
achterbleef bij de eisen die aan de basiskwaliteit van het Nederlandse onderwijs worden 
6
gesteld en kwalificeerde de situatie als zeer zorgelijk. In een volgend inspectierapport 
maakt de Inspectie van Onderwijs in 2014 na drie jaar toezicht houden de balans op. De 
inspectie geeft hierin aan dat de zorgelijke situatie indertijd door alle onderwijspartijen 
werd onderkend en dat er in breed overleg besloten is tot een verbeteraanpak. Het rapport 
beschrijft een aantal zaken met betrekking tot onderwijsresultaten: 
                                                           
5
 Het onderwijs op Bonaire, Sint Eustatius en Saba, Inspectie van het onderwijs (2009) 
6
Inspectierapport ‘Onderwijsverbetering in Caribisch Nederland. Het onderwijs op Bonaire, St. Eustatius en 
Saba, drie jaar na 10 oktober 2010’ (maart 2014) 
13 
 

Inventarisatie inzake optimaliseren taalonderwijs Bonaire  
Plaatsing leerlingen op de SGB in het 3e leerjaar 
aantal % 
 
PBL 3     (vmbo-bb) 103 38% 
PKL 3     (vmbo-bk) 44 16% 
MAVO 3   (vmbo-t)   48 18% 
HAVO 3                 40 15% 
VWO 3   15 5% 
PRO 3    (praktijkonderwijs) 24 9% 
Totaal 274 100% 
 
Verdeling leerlingen naar schooltype op Bonaire en in Nederland  
3e leerjaar Bonaire Nederland 
VMBO 71% 50% 
HAVO/VWO             20% 44% 
VSO/PRO 9% 6% 
Totaal 100% 100% 
 
Uit deze gegevens blijkt dat leerlingen op Bonaire in veel grotere getalen in een van de 
leerwegen van het VMBO terecht komen dan de Nederlandse leerlingen. Omgekeerd geldt 
dat naar verhouding veel minder Bonaireaanse leerlingen op het HAVO/VWO terechtkomen 
dan Nederlandse leeftijdsgenoten. Ook is de vertegenwoordiging van Bonaireaanse 
leerlingen op het praktijkonderwijs (de laagste vorm van voortgezet onderwijs) naar 
verhouding hoog.  
   
Eveneens is het opleidingsniveau van volwassenen een indicatie van onderwijsrendement. 
10
Op Bonaire is 24,8% van de volwassen bevolking (leeftijd 20 t/m 69 jaar) laaggeletterd . 
Volgens FORMA is het echter waarschijnlijk dat deze groep laaggeletterden groter is. 
Daarnaast neemt FORMA de trend waar dat toename van het aantal laaggeletterden met 
name jongeren betreft. 
 
Een ander perspectief op de rol van beide talen, vanuit hun eigen toegevoegde waarde, 
biedt kansen op het maken van een kwaliteitsslag in het onderwijs. Aan beide zijden van de 
oceaan zal men zich bewust moeten zijn en blijven van het verschil in maatschappelijke 
realiteit en onderwijsbenodigdheden. Het vraagt van diverse onderwijspartners moed om 
het taalvraagstuk in het onderwijs in ander perspectief te zien, maar bovenal vertrouwen 
dat kinderen op Bonaire in staat zijn te leren in een vreemde taal naast hun moedertaal. 
Samenwerking tussen de verschillende onderwijspartners is hierbij essentieel. 
 
                                                           
10
 Census 2001 in http://www.fundashonforma.com/nl/alfabetisering 
 
15 
 

Inventarisatie inzake optimaliseren taalonderwijs Bonaire  
3. Voorschoolse educatie 
 
 
 
3.1 Kinderopvang op Bonaire 
De regelgeving ten aanzien van voorschoolse opvang is neergelegd in de Eilandsverordening 
Kinderopvang Bonaire. De eerste versie stamt uit 2005, in 2010 zijn aanpassingen 
11
doorgevoerd en is een tweede versie vastgesteld. Recentelijk (in 2014) zijn weer nieuwe 
aanpassingen voorgesteld, maar deze zijn, voor zover wij weten, nog niet vastgesteld. Tot 
dusver wordt de verordening echter niet gehandhaafd; er is nauwelijks controle op de 
naleving ervan, met uitzondering van de hygiëne en brandveiligheid, die incidenteel 
gecontroleerd worden. Wel wordt vanaf 2013 gewerkt aan effectieve implementatie van 
een controle- en handhavingsysteem. Onderdeel van het laatste 
kwaliteitsverbeteringstraject in 2013-2014 (Hellings & Leito 2014) was de aanstelling van 
een Inspecteur Kinderopvang (deze is begin 2015 benoemd) en de ontwikkeling van een 
(digitaal) meetinstrument, waarmee op drie momenten de kwaliteit gemeten kan worden: 
1) bij registratie van nieuwe kindercentra om deze wel of geen vestigingsvergunning te 
verschaffen; 2) reguliere jaarlijkse meting; en 3) meting na indiening van een klacht, op 
 12
specifieke, aan de klacht gerelateerde punten. 
 
De afgelopen jaren heeft Sebiki, het latere Centrum voor Jeugd en Gezin (CJG), met behulp 
van Nederlandse ontwikkelingsgelden (SEI en AMFO) veel in kwaliteitsverbetering van de 
kindercentra geïnvesteerd. Zo zijn deze voorzien van goed meubilair, inventaris en materiaal 
en  is Kaleidoscoop geïntroduceerd (zie verder).  
 
Ruim de helft van de kinderen tussen 0 en 4 jaar bezoekt de kinderopvang (kindercentra en 
speelscholen). Er zijn zeventien (geregistreerde) voorschoolse kinderopvangcentra, 
waaronder slechts twee (door OLB) gesubsidieerde centra (Krèsh Bon Kwido en Sentro Pre-
Eskolar Hardin Tia Sus); de overige draaien op ouderbijdragen, projectsubsidies en/of 
sponsoring (Hellings & Leito 2014). De prijs per locatie varieert en bedraagt ongeveer 170 
 
dollar per kind, per maand voor vijf dagen per week. Omdat er geen kinderopvangtoeslag 
voor ouders bestaat, is kinderopvang (en naschoolse opvang) voor veel ouders/opvoeders 
13
te duur. Bij een bedrag van 170 dollar is het overigens onmogelijk aan alle kwaliteitseisen 
te voldoen; volgens de recent uitgevoerde kostprijsberekening bedraagt de realistische 
                                                           
11
 Eilandsverordening van 25 juni 2010, no. 2 houdende kwaliteitsvoorschriften ten behoeve van kinderopvang 
(Eilandsverordening Kinderopvang Bonaire) in : Afkondigingsblad Bonaire , nr. 17. 
12
 Hellings, E. & Leito A. (2014). Op weg naar meer kwaliteit. Eindproducten technische bijstand 
kwaliteitsverbetering kinderopvang Bonaire 2013-2014. IndigoBlueConsult, in opdracht van OLB, Directie 
Samenleving en Zorg.  
13
 Zie ook: Drewes, M. (2012).  Armoede in Caribisch Nederland, een verkenning. Waarin manifesteert de 
armoedeproblematiek zich in Caribisch Nederland en wat weten we over de achterliggende oorzaken?  
Ministerie van Sociale Zaken en Werkgelegenheid. 
17 
 

Inventarisatie inzake optimaliseren taalonderwijs Bonaire  
review-cyclus. Het is vooral een raamwerk: er is geen jaarplanning of vaste ordening in 
leerinhouden. Binnen het ontwikkelingsgebied taal moeten leidsters en leerkrachten 
18
bijvoorbeeld de aan te leren woorden en begrippen zelf inbrengen.  
 
3.2 Wat werkt in voorschoolse programma’s?  
De literatuur geeft aan dat de effectiviteit van de implementatie van voorschoolse 
programma’s wordt bepaald door zowel inhoudelijke (procesmatige) als structurele factoren 
19
(randvoorwaarden). Bij inhoudelijke aspecten gaat het om de pedagogisch-didactische 
component, de vormgeving en structurering van het leerproces. Dit betreft: 
 
 de leeromgeving en de materialen: een verrijkte leeromgeving, met hoeken en 
materialen en een dagritme (routines) dat structuur biedt; 
 de bevordering van zelfstandigheid bij de kinderen; 
 het hebben van hoge, positieve verwachtingen, met name in situaties met veel 
achterstandsleerlingen, en daaraan gekoppeld gestructureerde en intensieve 
bevordering van hun sociaal-emotionele, cognitieve en talige ontwikkeling; 
 de kwaliteit (responsiviteit en sensitiviteit) van de leidster-kind interactie;   
 gestructureerde woordenschatverwerving en  aandacht voor ontluikende 
geletterdheid; 
 observatie en registratie m.b.v. een adequaat ontwikkelingsvolgsysteem. 
 
Bij de structurele kenmerken gaat het erom dat essentiële randvoorwaarden zodanig 
aanwezig zijn dat een programma uitgevoerd kan worden volgens de bedoelingen. Het 
betreft: 
 
 de aanwezigheid van een pedagogisch beleidsplan; 
 de professionaliteit van de pedagogisch medewerkers en de directie, zowel 
algemeen (opleiding) als programmaspecifiek (al dan niet gecertificeerd zijn voor 
het uitvoeren van een bepaald programma); 
 de continuïteit van en draagvlak binnen het team; 
                                                           
18
 Mutsaers, K. et al. (2013). Wat werkt bij het voorkomen en terugdringen van onderwijsachterstanden? 
Nederlands Jeugdinstituut; Veen, A. et al. (2007). Voor- en Vroegschoolse Educatie in Rotterdam. De 
implementatie van Kaleidoscoop, Piramide, Basisgoed en Ko-totaal in de voorscholen. SCO-Kohnstamm 
Instituut, Faculteit der Maatschappij- en Gedragswetenschappen, Universiteit van Amsterdam (SCO-rapport nr. 
779). 
19
 Veen, A. et al. (2007); Van der Vegt, A. (2009). Voorzieningen voor kinderen van 0-4 jaar: stand van zaken en 
actuele ontwikkelingen. Rotterdam: Sardes; Meij, H., Mutsaers, K. & Pennings, T. (2009) Effectiviteit van voor- 
en vroegschoolse programma’s in Nederland. Nederlands Jeugdinstituut; Tavecchio, L. (2008). ‘Succesfactoren 
op het gebied van voor- en vroegschoolse educatie’ in Kind en Adolescent Review, 15 (3); Tavecchio, L. (2008). 
Succesfactoren in programma's op het gebied van voor- en vroegschoolse educatie. Downloaded from UvA-
DARE, op 17-6-2015, http://hdl.handle.net/11245/2.67152; Mutsaers (2013); Karssen, M. et al. (2013) Effecten 
van deelname aan en kwaliteit van voor- en vroegschoolse educatie op de ontwikkeling van kinderen. 
Amsterdam: Kohnstamm Instituut.  
19 
 

Inventarisatie inzake optimaliseren taalonderwijs Bonaire  
‘schreeuwen en commanderen’ en niet ‘uitleggen’ zouden veelgebruikte methoden zijn om 
24
iets duidelijk te maken. Volgens De Bruijn (2014) kenmerkt de opvoedingscultuur op 
Bonaire zich vaak door een ‘bevelshuishouding’ (gehoorzaamheid, fysieke beloning en straf) 
en bevat deze nog weinig van een “onderhandelingshuishouding waarin kinderen betrokken 
worden en gestimuleerd worden tot meningsvorming en een positieve identiteitsvorming.“ 
25
 Er is dus reden aan te nemen dat de voorschoolse moedertaalontwikkeling bij een deel 
van de kinderen niet optimaal verloopt. 
 
Om te voorkómen dat kinderen met onvoldoende ontwikkelde taalvaardigheid aan het 
primair onderwijs beginnen en vervolgens minder van het onderwijsaanbod profiteren, is 
het raadzaam deelname aan voorschoolse educatie te stimuleren. Onderzoek heeft 
uitgewezen dat het bieden van voorschoolse educatie een effectieve maatregel ter 
26
bestrijding van (taal) achterstanden in het primair onderwijs kan zijn. Binnen die 
voorschoolse educatie dient dan wel, naast uiteraard  basisfuncties zoals spelen en 
ontmoeten, sprake te zijn van een kwalitatief goed, systematisch onderwijsaanbod, met een 
gestructureerde didactische aanpak. Daarbinnen is aandacht voor taalontwikkeling van 
groot belang. Onbekend is in hoeverre de kinderopvangcentra op Bonaire in hun activiteiten 
systematisch aandacht voor taalontwikkeling hebben. In geen van de onderzoeken naar de 
kwaliteit van kinderopvangcentra is ‘taal’ expliciet meegenomen. 
 
Omdat de voorschoolse taalontwikkeling bij een aantal kinderen onvoldoende is en thuis 
onvoldoende wordt gestimuleerd, is taalstimulering in de voorschoolse opvang cruciaal voor 
een betere startpositie in het primair onderwijs. De expertgroep is daarbij van mening dat 
deze taalstimulering primair de moedertaal (voor het merendeel van de leerlingen 
Papiaments) dient te betreffen. Pedagogisch-didactisch gezien, vanuit het oogpunt van 
leren, is het belangrijk aan te sluiten bij wat het kind al weet en kan en vervolgens die kennis 
en vaardigheden uit te breiden. Daarnaast is het zaak te waarborgen dat de kinderen een 
degelijke basis algemene, alledaagse  taalvaardigheid in hun moedertaal verwerven, die in 
het primair onderwijs verder kan worden uitgebouwd en waarop ook de schoolse 
taalvaardigheid kan worden ontwikkeld, in het Papiaments en in het Nederlands. Een 
andere reden voor het feit dat taalstimulering in de voorschoolse educatie beter de 
moedertaal kan betreffen, is gelegen in de taalvaardigheid van de leidsters: zij beheersen 
                                                           
24
 Spruit, S. (2011). Laat ze niet (uit)vallen! De rol van gezin en opvoeding bij voortijdig schoolverlaten op 
Bonaire. Masterthesis Maatschappelijke Opvoedingsvraagstukken. Universiteit Utrecht: Faculteit Sociale 
Wetenschappen. In dit onderzoek wordt een relatie gelegd tussen voortijdig schoolverlaten en de mate waarin 
ouders al dan niet adequaat reageren op de behoeftes, signalen en gesteldheid van hun kind,  de mate waarin 
ouders toezicht houden op het doen en laten van hun kind en de mate waarin ouders positief communiceren 
met hun kinderen. Armoede op Bonaire, vooral bij eenoudergezinnen, speelt daarbij een bepalende rol. 
25
 De Bruijn, J.  Kriek, F. & De Vaan, K. (2014). De aanpak van huiselijk geweld op de BES-eilanden. Eindrapport. 
Amsterdam: Regioplan Beleidsonderzoek.   
26
 Emmelot, Y. & Van Schooten, E. (2006). Effectieve maatregelen ter bestrijding van taalachterstanden in het 
primair onderwijs. Amsterdam: SCO-Kohnstamm Instituut van de Faculteit der Maatschappij- en 
Gedragswetenschappen. 
21 
 

Inventarisatie inzake optimaliseren taalonderwijs Bonaire  
 specifieke interactievaardigheden: 
- taalbegeleidend handelen (verwoorden wat je doet en wat de kinderen doen); 
- stellen van verschillende soorten vragen: gesloten, maar vooral open vragen, 
denkstimulerende vragen, voorspelvragen, doorvragen; 
- doen van prikkelende beweringen; 
- betekenisonderhandeling; 
  
 vaardigheden ter stimulering van ontluikende geletterdheid:  
- selecteren van geschikte prentenboeken; 
- stimuleren tot zelf boekjes ‘lezen’ en briefjes ‘schrijven’; 
- interactief voorlezen; 
 
 vaardigheden op het gebied van woordenschat(didactiek): 
- selecteren van relevante, leeftijdsadequate woorden, passend bij het thema; 
- bedenken van activiteiten om effectief de woorden aan te bieden, te 
semantiseren en te oefenen; 
 
 observeren en registreren van de taalontwikkeling van peuters;  
 
 taalvaardigheid Papiaments op minimaal niveau 2F.  
 
3.5 Aanbevelingen  
 
 OCW wordt geadviseerd de besluitvorming ten aanzien van de in 2013 voorgestelde 
wijzigingen van de Eilandsverordening Kinderopvang te ondersteunen en/of 
faciliteren.  
 
 OLB en OCW wordt geadviseerd de kwaliteitseisen m.b.t. voorschoolse 
kinderopvangvoorzieningen, zoals vastgelegd in de Eilandsverordening 
Kinderopvang Bonaire 2010, duidelijk met betrokkenen te communiceren.  
 
 OLB wordt geadviseerd toe te zien op naleving van de minimale opleidingseisen  aan 
leidsters (SPW-3) en directie (HBO of MBO+) en op adequate salariëring. OCW 
wordt geadviseerd hierbij te faciliteren. 
 
 OLB en OCW wordt geadviseerd professionalisering van leidsters ten aanzien van 
taalontwikkeling te faciliteren.  
 
 OCW wordt geadviseerd de implementatie en opbrengsten van Kaleidoscoop 
nogmaals te (doen) evalueren:   
- hoe en hoe goed wordt het programma in de praktijk toegepast?  
23 
 

Inventarisatie inzake optimaliseren taalonderwijs Bonaire  
4 Primair Onderwijs 
 
 
 
4.1 Creëren van aansluiting 
4.1.1 Betere onderwijsresultaten: oriëntatie op te bereiken doelen 
Het Primair Onderwijs (PO) staat aan de basis van de gehele onderwijsketen en keuzes in de 
vroege schooljaren zullen doorwerken in alle volgende vormen van onderwijs. Het advies 
van de Taalunie heeft dan ook vooral voor het PO ingrijpende gevolgen. De expertgroep 
heeft als uitgangspunt dat bij de te formeren andere onderwijsconstructie voor het PO de 
kansen van leerlingen op Bonaire op een passend vervolgtraject in het VO en daarna gelijk 
dienen te zijn aan die van Nederlandse leerlingen. Dat heeft als implicatie dat hun niveau 
Nederlands aan het eind van het PO goed genoeg moet zijn als basis voor verdere 
ontwikkeling van vakkennis, conceptuele ontwikkeling en taalvaardigheid. Idealiter betekent 
dit dat zij ten opzichte van hun Nederlandse leeftijdsgenoten vergelijkbare scores moeten 
behalen op toetsen voor rekenen, zaakvakken e.d., ook al ligt hun gemiddelde 
taalvaardigheid in het Nederlands vermoedelijk wat lager, omdat de voorwaarden voor 
taalverwerving in de Nederlandse context gunstiger zijn dan op Bonaire. 
 
Om onderwijs in het VO te kunnen volgen zijn bij de diverse onderwijsinhouden 
verschillende  taalvaardigheden vereist: met begrip luisteren naar instructie,  
schoolboekteksten lezen met begrip, meedenken over de inhoud, vragen beantwoorden en 
eigen denkstappen formuleren, werkstukken maken,verslagen schrijven et cetera. Al deze 
complexe talige vaardigheden doen een groot beroep op woordkennis in het Nederlands.  
 
Het overgrote deel van de basisschoolleerlingen op Bonaire is bij binnenkomst in groep 1 
een absolute beginner in de Nederlandse taal. Gezien de feitelijke aansluiting tussen 
voorschoolse periode en kleuteronderwijs enerzijds en de gewenste aansluiting tussen PO 
en VO anderzijds is het PO wellicht het meest complexe onderdeel van het gehele 
onderwijscurriculum van de ABC eilanden. Het PO staat voor de uitdaging in acht jaar tijd 
aansluiting mogelijk te maken. Voor het bereiken van die aansluiting is van belang dat de 
totaliteit van het onderwijs in acht jaar in ogenschouw genomen wordt. Alle groepen van 
het PO zullen hun steentje bij moeten dragen aan de aansluiting door uit te gaan van 
onderwijs, waarbij een aanzienlijk deel van de schooldag sprake is van Nederlands 
taalaanbod met als doel het Nederlands te verwerven. Aandachtspunten hierbij zijn onder 
meer dat voor het bereiken van een hoog niveau van taalbeheersing veelvuldig taalcontact 
onontbeerlijk is. In deze acht jaren moet een enorme hoeveelheid woordkennis verworven 
worden. Het is essentieel hierbij ontwikkeling van leesvaardigheid, spreekvaardigheid, 
schrijfvaardigheid, luistervaardigheid en woordenschat niet als losstaande onderdelen te 
25 
 

Inventarisatie inzake optimaliseren taalonderwijs Bonaire  
cumulatieve effect bij uitbreiding van woordenschat is het onmogelijk deze hiaten in de 
hogere groepen ten volle te herstellen. Verbetering zal vooral moeten geschieden door een 
grotere taalvaardigheid in de vroege schooljaren om een negatieve spiraal te voorkomen.  
 
De expertgroep is van mening dat om de huidige knelpunten op te lossen met name in de 
eerste vier jaar van het PO een omslag plaats dient te vinden. Om aansluiting te kunnen 
creëren met zowel het onderwijs in groep 5 alsmede de onderwijsinhouden van de hogere 
groepen, is het noodzakelijk dat kinderen reeds in de vroege schooljaren een basisniveau 
van Nederlandse taalbeheersing bereiken. Nederlandstalig taalcontact in een aanzienlijk 
deel van de onderwijstijd zal moeten zorgen voor het bereiken van deze doelstelling. 
 
4.1.3 Creëren van aansluiting: verschillende knooppunten 
Van voorschoolse periode naar kleuteronderwijs 
Gezien de hierboven beschreven beginsituatie bij aanvang in groep 1 zal de eerste 2-3 
maanden allereerst ingezet moeten worden op het ‘aanspreekbaar’ maken van de kleuters 
in het Nederlands. Dit wil zeggen dat kleuters in het Nederlands gegeven instructie in en 
conversatie over de dagelijkse routinematige handelingen en activiteiten in de klas leren 
begrijpen (richtlijn ± 500 woorden). De resterende tijd van het onderwijs in groep 1 en 2 zal 
zich moeten richten op het verder verwerven van een (aanzienlijk) deel van de Nederlandse 
basiswoordenschat (richtlijn ± 2.500 – 3.000 woorden). Het gaat hierbij voornamelijk om 
toepassing van woordkennis in dagelijkse taalvaardigheid: het kunnen begrijpen van in het 
Nederlands gegeven eenvoudige instructie, begrip van Nederlandstalige voorleesboeken en 
eenvoudige conversatie over dagelijkse onderwerpen. De aan te leren woordkennis is mede 
noodzakelijk voor begrip van de eerste Nederlandse leesboekjes. 
 
Van kleuteronderwijs naar groep 3-4 
Onderwijs in groep 3 is voor een groot deel gericht op het aanvankelijk leesproces. Voor elk 
onderwijs is het van belang dat het aanvankelijk leesproces zo goed en snel mogelijk wordt 
doorlopen. Internationaal onderzoek laat systematisch zien dat in deze vroege fase van het 
lezen, leerlingen nog erg gemotiveerd zijn om boeken te lezen, terwijl dat in hun latere 
33
schoolcarrière steeds minder wordt . 
 
Moderne leesmethodes hebben het aanvankelijk leesproces geïntegreerd in de totale taal- 
en leesontwikkeling: leestechniek, tekstbegrip, woordenschatontwikkeling, spreken en 
luisteren, aanvankelijk schrijven, spellen, stellen, taalbeschouwing en leesbevordering 
vormen één geheel. Deze samenhang ondersteunt het aanvankelijk leesproces en bevordert 
                                                           
33
 SCP (1992). Sociaal en Cultureel Rapport. (Social and cultural report.) Rijswijk: Sociaal en Cultureel 
Planbureau. Van Schooten, E. (2005), Literary response and attitude toward reading fiction. Academisch 
Proefschrift, RUG. 
 
27 
 

Inventarisatie inzake optimaliseren taalonderwijs Bonaire  
lesmaterialen en leesboeken veronderstelt aan het begin van groep 4 een bepaald 
leesniveau én begripsniveau. 
 
Wat de beste taal is voor aanvankelijk lezen in situaties waarin meer talen in het geding zijn, 
is al decennia onderwerp van (literatuur)onderzoek en discussie. Sommigen concluderen dat 
leerlingen in meertalige situaties het beste eerst leren lezen in hun moedertaal, anderen 
opperen voorzichtig dat er aanwijzingen zijn dat ze het best in twee talen tegelijk kunnen 
leren lezen, en weer anderen menen dat op basis van de onderzoeksresultaten geen 
34
conclusies kunnen worden getrokken . In argumentaties en in didactische handleidingen 
worden de ene keer de cruciale rol van voldoende mondelinge basis (‘oral proficiency’) bij 
de leerder benadrukt (Verhoeven 2000; Kurvers&Mooren 2005; Vernooy 2011), de andere 
keer die van de orthografische transparantie van de betrokken talen (LeCocq 2009, 
35
Muylaert 2011). 
 
De expertgroep constateert dat het literatuuronderzoek geen eenduidige conclusies toelaat 
met betrekking tot het vraagstuk van de alfabetisering. Het is uiteraard voor  scholen op 
Bonaire van belang op korte termijn enigszins zicht te krijgen op de praktische 
consequenties van de verschillende opties. De expertgroep acht het daarom juist een aantal 
criteria en aandachtspunten te beschrijven van bovengenoemde drie varianten die een 
indicatie kunnen geven voor de te maken keuze.  
 
1. Alfabetisering in het Papiaments 
Het positieve effect van leren lezen in het Papiaments is ontegenzeggelijk dat de kinderen 
op zesjarige leeftijd het Papiaments beter machtig zijn dan het Nederlands. In het 
Papiaments hebben ze een grotere woordenschat waardoor stimulering van fonologische 
vaardigheden, het doorzien van de grafeem-foneem correspondentie en vervolgens de 
                                                           
34
Slavin, R.E. & Cheung, A. (2005).A Synthesis of Research on Language of Reading Instruction for English 
Language Learners. Review of Educational Research, Vol. 75, No. 2, accessed: 17-06-2015 14:13 
UTChttp://www.jstor.org/stable/3516050; Escamilla, K., Hopewell, S., Geisler, D., Ruiz, O. (2007). Transitions to 
Biliteracy: Beyond Spanish and English. American Educational Research Association. Zie ook: Gersten, R., Baker, 
S.K., Shanahan, T., Linan-Thompson, S., Collins, P., & Scarcella, R. (2007). Effective Literacy and English 
Language Instruction for English Learners in the Elementary Grades: A Practice Guide (NCEE 2007-4011). 
Washington, DC: National Center for Education Evaluation and Regional Assistance, Institute of Education Sci-
ences, U.S. Department of Education. Retrieved from http://ies.ed.gov/ncee. 
35
Kurvers&Mooren in: Kuiken & Vermeer (2005); Vernooy, K. (2011). Een goede woordenschat. De basis voor 
een goede schoolloopbaan. Taalbeleid Onderwijsachterstanden (www.schoolaanzet.nl); LeCocq, K.  Kolinsky, 
R.,  Goetry, V., Morais, J., Jesus Alegria, J. &Mousty, P. (2009). Reading development in two alphabetical 
systems differing  in orthographic consistency : a longitudinal study of French-speaking children enrolled in a 
Dutch immersion program. PsychologicaBelgica2009, 49-2&3; Muylaert, G. (2011-2012). (Leren) lezen in twee 
talen. Een onderzoek naar de Nederlandse en Franse leesvaardigheid in het Stimulerend Meertalig Onderwijs in 
Brussel (STIMOB). Proeve ingediend voor het behalen van de graad van Master in de Taal- en 
Letterkunde:Nederlands. Faculteit der Letteren en Wijsbegeerte. Studiegebied Taal- en Letterkunde. Brussel: 
Vrije Universiteit. 
29 
 

Inventarisatie inzake optimaliseren taalonderwijs Bonaire  
Naast de noodzakelijke algemene voorbereiding met betrekking tot beginnende 
geletterdheid is voor succesvol aanvankelijk leesonderwijs in een vreemde taal een 
noodzakelijke voorwaarde dat leerlingen reeds vertrouwd zijn met (Nederlandse) 
klankpatronen en beschikken over voldoende (basis)woordenschat om tot tekstbegrip te 
komen. Ook dient extra aandacht uit te gaan naar het onder de knie krijgen van de grafeem-
foneemcorrespondentie in het Nederlands; dat is in een vreemde taal moeilijker dan in de 
moedertaal, zeker wanneer het klanksysteem afwijkt van dat van de eigen taal.   
 
Het positieve effect van alfabetisering in het Nederlands is dat aan de noodzakelijke 
kwantiteit van Nederlandstalig taalaanbod wordt voldaan: immers zodoende vinden in een 
groot deel van de onderwijstijd in groep 3 veel en gevarieerde activiteiten plaats die de 
algehele Nederlandse taal- en leesontwikkeling ondersteunen. Daarnaast biedt 
alfabetisering in het Nederlands een beter perspectief op aansluiting naar groep 4, 
aangezien kinderen op een eerder tijdstip het gewenste Nederlandse taal- en leesniveau 
zullen bereiken. Ook bij keuze voor alfabetisering in het Nederlands dient er voldoende 
aandacht te zijn voor verdere ontwikkeling van het Papiaments.  
 
3. Gelijktijdige alfabetisering 
In de onderzoeksliteratuur is ook steun te vinden voor afwisselend en dus gelijktijdig leren 
lezen in beide talen. Een contrastieve aanpak van beide talen zou een verbeterd fonologisch 
bewustzijn van beide talen tot gevolg hebben. Voordeel zou eveneens zijn dat in dit geval er 
meer tijd aan de Nederlandse taalontwikkeling besteed zou worden dan bij alfabetisering in 
het Papiaments. Een specifiek aandachtspunt met betrekking tot de relatie tussen 
38
woorden in het Papiaments en het Nederlands is hier op zijn plaats. Alle uit het 
39
Nederlands afkomstige woorden in het Papiaments hebben een verschillende klank-
40
tekenkoppeling bij dezelfde labels voor verwante begrippen . Het is niet ondenkbaar dat dit 
andere transfereffecten oplevert dan de vastgestelde effecten bij vergelijking van andere 
talen. In de praktijk levert deze omstandigheid in de beginfase van het lezen verwarring op 
en wordt door de scholen als lastig ervaren.  
 
Overige aandachtspunten met betrekking tot alfabetisering 
Tot slot nog een aantal belangrijke aandachtspunten met betrekking tot alfabetisering: 
 Zowel bij alfabetiseren in het Papiaments als in het Nederlands zal het gegeven van de 
verschillende schrijfwijzen een extra moeilijkheid opleveren en derhalve van invloed zijn 
                                                           
38
Er zijn veel woorden met in resp. Papiaments en Nederlands dezelfde betekenis en dezelfde klankrealisatie.  
39
Dit fenomeen geldt eveneens voor alle woorden afkomstig uit het Engels, Spaans en andere talen 
40
Volgens de officiële spelling van Curaçao en Bonaire; Aruba kent een andere schrijfwijze.  
Voorbeelden van de andere schrijfwijze: lep-lip; kren-kring; zuai-zwaai; zuèmbruk-zwembroek enz.  
Bij de volgende voorbeelden is niet alleen sprake van een andere schrijfwijze, maar heeft de Papiamentstalige 
versie van hetzelfde Nederlandse woord bovendien een andere betekenis in het Nederlands: wig-wieg; bui-
boei; trein-train  
31 
 

Inventarisatie inzake optimaliseren taalonderwijs Bonaire  
van tijd tussen het Papiaments en het Nederlands betreft heeft de expertgroep zich in 
eerste instantie georiënteerd op het niveau Nederlands dat aan het eind van de basisschool 
bereikt moet worden. Ze heeft daarbij als uitgangspunt genomen dat de kansen van 
leerlingen in Bonaire op een passend vervolgtraject in het VO gelijk moeten zijn aan die van 
Nederlandse leerlingen. De expertgroep is van mening dat om in het PO de gewenste 
aansluiting naar het VO te bewerkstelligen aanzienlijk meer Nederlands taalaanbod nodig is 
dan wat tot nog toe het geval is geweest. Om dit doel te bereiken maakt de expertgroep de 
volgende inschatting voor de benodigde verhouding in taalaanbod. 
 
groep 1 en 2  
In de kleutergroepen varieert het Nederlands taalaanbod idealiter van minimaal 50% in de 
eerste opvang in groep 1 oplopend tot minimaal 80% in de tweede helft van groep 2. Het 
gaat om minimale percentages en in de praktijk zal dit per school verschillen. Bij deze 
percentages dient men voor ogen te houden dat het hierbij gaat om het taalaanbod van de 
leerkracht. Het streven is te zorgen voor een taalaanbod waarbij gericht gewerkt wordt aan 
de verwerving van ± 2.500 –3.000 woorden in de eerste twee schooljaren. Dit aantal vormt 
niet alleen de directe schakel naar groep 3, maar is ook noodzakelijk om aansluiting naar de 
hogere groepen te kunnen bewerkstelligen. De leerlingen zelf zijn in deze vroege 
schooljaren de taal veelal onvoldoende machtig en zullen zeker in het begin zich 
voornamelijk in het Papiaments uitdrukken; daarvoor dienen ze ook voldoende ruimte te 
krijgen. Het is aan de leerkracht het spreken van het Nederlands stapsgewijs te stimuleren 
en begeleiden.  
 
De expertgroep realiseert zich dat deze verschuiving in taalaanbod een omslag is voor 
leerkrachten in de kleutergroepen. Alle scholen zitten op dit moment in een 
overgangssituatie en de schoolbeleidsplannen van de diverse scholen zullen er in moeten 
voorzien dat leerkrachten van de betreffende scholen stap voor stap naar de gewenste 
situatie toe kunnen werken. In paragraaf 4.2 en verder wordt hier nader op ingegaan.  
 
groep 3-4 
In groep 3 en 4 is de niet gemaakte keuze voor de taal van de alfabetisering een 
complicerende factor voor indicatie van de verhouding in taalaanbod.  
o Alfabetisering in het Papiaments zal 50% van de totale onderwijstijd in beslag nemen 
(doeltaal). Dit impliceert voor het totale Nederlandstalig taalaanbod hooguit 50% van 
de onderwijstijd: voor het Nederlands als vak (doeltaal) en voor Nederlands als voertaal 
en instructietaal in andere onderwijsinhouden. 
o Alfabetisering in het Nederlands zal 50% van de totale onderwijstijd in beslag nemen 
(doeltaal). Dan zou 25% ingevuld moeten worden door Nederlands taalaanbod in 
andere vakken (voertaal en instructietaal). Papiamentstalig taalaanbod zal dan 25% van 
de onderwijstijd innemen met een brede invulling: zowel als vak (doeltaal) als via 
andere onderwijsinhouden (voertaal en instructietaal) 
33 
 

Inventarisatie inzake optimaliseren taalonderwijs Bonaire  
dat de weg die Bonaireaanse leerlingen af moeten leggen naar dit doel een andere is dan 
die van hun Nederlandse leeftijdsgenoten. De operationalisatie van deze weg met behulp 
van tussendoelen zal plaats moeten vinden op basis van ervaring met een methodische 
aanpak en uiteindelijk vastgelegd moeten worden in een methode Nederlands als Vreemde 
Taal voor Bonaire. 
 
Tegelijkertijd stelt de expertgroep vast dat voor de beheersing van het Papiaments nog geen 
met het referentiekader vergelijkbare doelen zijn geformuleerd. Gezien het belang van deze 
taal en de benodigde versterking van haar positie in het onderwijs wijzen wij dan ook op de 
noodzaak om een met  1F vergelijkbare doelformulering voor het Papiaments aan het eind 
van het basisonderwijs te ontwikkelen, zodat nieuw te ontwikkelen onderwijsmaterialen en 
methoden zich op deze doelen kunnen oriënteren. 
 
Bij het vaststellen van doelstellingen dienen er mogelijkheden te zijn tot differentiatie. Een 
aantal aandachtspunten zijn hierbij op z’n plaats. 
 In hoofdstuk 2 is aangegeven dat een goede Nederlandse taalvaardigheid belangrijk is 
voor alle kinderen om, zowel gedurende de schoolperiode als in hun volwassen leven, 
toegang te kunnen krijgen tot informatievergaring en kennisontwikkeling. Voor een 
(kleine) groep leerlingen zal deze doelstelling naar verwachting te hoog gegrepen 
blijken. In de meeste gevallen zal deze selectie op jonge leeftijd nog niet te maken zijn 
en het is dus raadzaam niet bij voorbaat in te zetten op dit onderscheid. Voor een klein 
deel van de leerlingen met onoverbrugbare leerachterstanden zullen echter toch 
mogelijkheden gecreëerd moeten worden voor het volgen van alternatieve leerroutes. 
 
 De leerlingen van de verschillende scholen op Bonaire verschillen qua taalachtergrond. 
De meeste kinderen (ongeveer 60%) hebben het Papiaments als moedertaal. Op 
Bonaire is er op de scholen ook een grote diversiteit aan migrantenkinderen. Deze 
leerlingen spreken thuis Nederlands (15%), Spaans (15%) of hebben een andere 
41
thuistaal (10%) . De leeftijd waarop deze kinderen in het onderwijs instromen en de 
verwachte verblijfsduur op het eiland verschilt zeer. Een deel van de (veelal jongere) 
kinderen leert Papiaments in de omgang met leeftijdgenootjes; dit geldt echter zeker 
niet voor alle leerlingen. Kinderen die in de thuisomgeving of op school weinig 
Papiamentstalig contact hebben moeten voor het Papiaments beginnen bij nul. Voor 
een deel van de migrantenkinderen geldt tevens dat ze het Nederlands vanaf nul 
moeten aanleren. Het leren van het Papiaments als tweede taal gericht op 
kennismaking met de cultuur en identiteit van de (nieuwe) woonomgeving is een 
verrijking en belangrijk voor integratie in de maatschappij. Het ligt daarom niet voor de 
hand voor deze groep andere doelstellingen na te streven als voor de meerderheid van 
de leerlingen op het gebied van taalbeheersing  Nederlands of Papiaments. Wel zal voor 
                                                           
41
 Bron: CBS 2013 in http://www.lezenenschrijvenbonaire.org/ 
35 
 

Inventarisatie inzake optimaliseren taalonderwijs Bonaire  
alledaagse woorden vs. abstractere vaktaalwoorden of dagelijkse omgangstaal vs. 
complexer schriftelijk taalgebruik). Daarnaast zijn de te bereiken doelen per gebruikssituatie 
verschillend. Immers, in de schoolse situatie wordt in het vakonderwijs bij de abstractere 
vaktaalwoorden begrip en toepassing van diepgaande woordkennis vereist van de leerlingen 
en dat vergt dus een andere aanpak dan de gewone omgangstaal.  
 
Gezien de verschillen in taalgebruik dient een leerkracht gebruik te kunnen maken van 
meerdere didactische aanpakken om begrijpelijk taalaanbod te bieden, te werken aan de 
conceptuele ontwikkeling en de verschillende onderwijsmiddelen daarbij gepast en 
doeltreffend in te zetten. Effectieve interactievaardigheden en efficiënt gebruik van het 
Papiaments zijn eveneens belangrijke elementen van het taalontwikkelend lesgeven. 
Daarnaast dienen leerkrachten op Bonaire inzicht te hebben in een effectieve en efficiënte 
opbouw in taalaanbod, waarbij met name in de beginfase meer Papiaments gebruikt zal 
worden. Tot slot is het voor leerkrachten op Bonaire van belang technieken van 
taalontwikkelend lesgeven eveneens in te kunnen zetten bij het Papiaments. Ook 
moedertaalonderwijs dient immers taalontwikkelend te zijn.  
 
Eerder is gewezen op het feit dat de leerlingen van de verschillende scholen op Bonaire 
verschillen qua taalachtergrond. Voor die leerlingen die het Papiaments als tweede taal 
leren dient is het van belang dat leerkrachten ook daar de technieken voor 
vreemdetaalonderwijs kan inzetten. Om goed in te kunnen spelen op de bestaande 
onderwijspraktijk is het dus essentieel dat leerkrachten op Bonaire  goed inzicht hebben in 
de verschillen en overeenkomsten bij taalontwikkeling in de moedertaal dan wel in de 
vreemde taal.  
 
4.2.2 Bekwaamheidseisen leerkrachten PO 
Uitvoering van het advies van de Taalunie vereist een andere kijk op de bekwaamheidseisen 
waaraan leerkrachten moeten voldoen. Op de opleidingen voor leerkrachten PO wordt 
gewerkt aan een scala van zeer uiteenlopende beroepscompetenties. Veelal wordt daarbij 
uitgegaan van een indeling naar interpersoonlijke, pedagogische, organisatorische, 
vakinhoudelijke en didactische competenties, competenties in het samenwerken met 
collega’s en omgeving en competenties met betrekking tot reflectie en ontwikkeling. 
Gezamenlijk vormen deze competenties de eisen die aan het beroep van leraar 
basisonderwijs gesteld worden. De complexe taalsituatie van Bonaire vereist echter een 
nadere uitwerking van de vakinhoudelijke en didactische competenties met betrekking tot 
ontwikkeling van taalvaardigheid. Onvoldoende bewust zijn van en aandacht voor de 
didactische vaardigheden die de specifieke omstandigheden van het onderwijs op de ABC-
eilanden vereisen heeft ertoe geleid dat leerkrachten veelal handelingsverlegen zijn en 
onvoldoende kunnen voldoen aan de specifieke instructie- en onderwijsbehoeften van hun 
Papiamentstalige leerlingen. Voor verbetering van onderwijsresultaten is dan ook van 
belang niet de ogenschijnlijke (on)mogelijkheden van de leerling als uitgangspunt te nemen, 
37 
 

Inventarisatie inzake optimaliseren taalonderwijs Bonaire  
4.2.3 Professionalisering van zittende leerkrachten  
De vorige paragrafen laten zien dat zittende leerkrachten andere competenties dienen te 
bezitten dan tot nu toe vereist: zowel qua eigen taalvaardigheid als qua didactiek. Op dit 
moment wordt nog niet voldaan aan deze eisen. Er zal door de scholen een goed 
personeelsbeleid gevoerd moeten worden om gericht en planmatig te kunnen werken aan 
verdere ontwikkeling van handelingsbekwaamheid en competenties van zittende 
leerkrachten in het PO. Een deel van de nog te ontwikkelen competenties op Bonaire kan 
men aanmerken als algemene onderwijscompetenties. Daarnaast gaat het om competenties 
die specifiek te maken hebben met de taalsituatie.  
 
Op Bonaire dient gewerkt te worden aan verbetering van Nederlandse taalvaardigheid van 
de leerlingen; net als bij veel anderstalige doelgroepen in het Nederlandse onderwijs. 
Anders dan in Nederland, gaat het op Bonaire niet alleen om beter Nederlands leren maar 
juist om de samenhang tussen Nederlands en Papiaments. Bonaire is geen situatie waarin 
Nederlandse methodes of Nederlandse didactische aanpakken zonder meer 
geïmplementeerd kunnen worden. 
 
Een belangrijk aandachtspunt voor Bonaire is daarnaast dat gemaakte beleidskeuzes weinig 
effect sorteren als de leerkracht niet instemt met de achterliggende visie van deze keuzes 
en de noodzaak tot verandering. Om daadwerkelijk in de lespraktijk verbetering aan te 
kunnen brengen dient de leerkracht eerst goed inzicht te krijgen in de achterliggende 
redenen van de koerswijziging en de beoogde balans en samenhang tussen beide talen. De 
inmiddels opgedane ervaring op de scholen leert dat dit niet zonder slag of stoot verloopt. 
De meeste leerkrachten zijn opgeleid vanuit een geheel andere visie op taalbeleid en de 
wenselijkheid van het hanteren van een vreemde taal in de onderbouw. Ze hebben dan ook 
daaruit voortvloeiende andere vaardigheden. Er is ruimte nodig om binnen het schoolteam 
begrip te creëren voor de ingezette koerswijziging. Het kost tijd om oude denkpatronen met 
betrekking tot het gebruik van de twee talen en de balans in taalaanbod los te laten en de 
hierboven besproken nieuwe opvattingen over taalontwikkelend lesgeven hiervoor in de 
plaats te stellen. Pas bij werkelijke acceptatie zal de leerkracht de bereidwilligheid tonen om 
ook daadwerkelijk veranderingen aan te brengen in de dagelijkse lespraktijk.  
 
Het creëren van draagvlak voor de koerswijziging op Bonaire en het verwerven van inzicht in 
de te nemen stappen voor een beter resultaat dient dan ook nadrukkelijk onderdeel te 
vormen van professionalisering met betrekking tot taalvaardigheidsontwikkeling. Daarnaast 
dient professionalisering gericht te zijn op inzicht in taalverwervingsprocessen en op 
ontwikkeling van de verschillende genoemde competenties uit paragraaf 4.2.2. Hierbij dient 
de beoogde balans in taalaanbod en samenhang tussen het Nederlands en het Papiaments 
tot uitdrukking te komen. Er zijn op de PO-scholen verschillen in opleiding en vaardigheden 
van de leerkrachten. Daarnaast zijn er verschillen in hoeverre scholen reeds een aanvang 
hebben gemaakt met ontwikkeling van nieuwe competenties. Daarbij verschilt de snelheid 
39 
 

Inventarisatie inzake optimaliseren taalonderwijs Bonaire  
In deze quick scan is de initiële opleiding niet meegenomen. De expertgroep adviseert 
hiervoor op een later tijdstip een nadere inventarisatie uit te voeren.  
 
De nieuw ingezette koers is aanleiding voor onder meer de volgende onderzoekspunten:  
- wat is de visie van de opleiding op bovengenoemde competentieontwikkeling en welke 
verbeteringen staan zij voor; 
- wat is de visie van de scholen op de competenties van afgeleverde leerkrachten en 
welke verbeteringen staan zij voor; 
- welke eventuele verbeteringen kan de opleiding aanbrengen (zowel op het gebied van 
algemene onderwijscompetenties als met betrekking tot taalvaardigheidsontwikkeling). 
 
 
4.3 Les- en toetsmateriaal 
4.3.1 Eisen aan materialen 
De andere visie van taalontwikkelend lesgeven en de balans van taalonderwijs Nederlands 
en Papiaments stelt eisen aan te gebruiken middelen. Dit zijn ten eerste leermiddelen en 
lesmaterialen: zij hebben een taalontwikkelende rol en dienen als zodanig geschikt te zijn 
voor dit doel. Tot nog toe speelt taalontwikkeling niet altijd een rol bij de beoordeling van 
materialen voor Bonaire. Zowel bij aanschaf van bestaande leermiddelen als bij het nieuw 
laten ontwikkelen van specifieke materialen voor Bonaire is het van belang steeds het 
aspect van taalontwikkeling mee te nemen in de selectiecriteria.  
 
Ten tweede dient er meer aandacht te komen voor het belang van lezen. Eveneens is het 
van belang in te zetten op leesbevordering en leesplezier. De beschikbaarheid over een 
groot aanbod aan leesboeken c.q. andersoortig tekstmateriaal en een ruime variatie naar 
tekstsoorten, genres e.d. is hierbij essentieel.  
 
4.3.2 Beschikbare materialen 
De afgelopen jaren is er door de scholen flink geïnvesteerd in de aanschaf van lesmethodes 
en overige leermiddelen. Voor het Papiaments en het zaakvakonderwijs zijn de diverse 
methodes lokaal ontwikkeld. Voor de overige vakken worden in Nederland geproduceerde 
les- en leesmaterialen gebruikt.  
 
Het grootste probleem bij gebruik van zowel lesmaterialen (voor andere vakken) als 
leesboeken uit Nederland is dat op dit moment het niveau van het taalaanbod van die 
materialen niet aansluit op het niveau van taalbeheersing van de leerlingen. Het is van 
belang hieruit niet de conclusie te trekken dat deze materialen ongeschikt zijn voor de 
Bonaireaanse situatie. In de vorige paragraaf is reeds gewezen op de noodzaak tot 
leeftijdsadequate aansluiting. Met de eerder aanbevolen veranderingen in de 
onderwijsconstructie (versterken van Nederlandstalig taalaanbod in de kleutergroepen en 
41 
 

Inventarisatie inzake optimaliseren taalonderwijs Bonaire  
Het is duidelijk dat er voor het taalonderwijs in alle groepen methodische ondersteuning 
moet zijn voor ontwikkeling van basistaalvaardigheid bij de kleuters, en vanaf groep 3 
(aansluitend bij het aanvankelijk lezen) een methode om vaardigheden als spelling, spreken, 
schrijven en begrijpend lezen te onderwijzen. In de Nederlandse onderwijssituatie blijkt dat 
de overgrote meerderheid van leerkrachten in sterke mate afhankelijk is van een 
taalmethode bij de inrichting van hun taallessen. Voor de Bonaireaanse leerkrachten die nog 
nauwelijks ervaring hebben met het onderwijs Nederlands op hun scholen in de gewenste 
nieuwe situatie is derhalve te verwachten dat hun behoefte aan methodische 
ondersteuning nog veel groter is dan bij hun Nederlandse collega’s.  
 
De expertgroep beveelt derhalve aan dat er geïnvesteerd wordt in de opbouw van een 
methode Nederlands voor Bonaire waarin leerkrachten systematisch ondersteund worden 
in het aanbieden van leergangen voor spelling, grammatica, woordenschat, spreken, 
schrijven en lezen, waarbij als belangrijke aandachtspunten wordt meegegeven: 
- dat de leergangen in de methode zo goed mogelijk aansluiten bij de kennis en 
belangstelling van Bonaireaanse kinderen. 
- dat zoveel mogelijk gestreefd wordt naar een geïntegreerde aanbieding van de 
verschillende leergangen (woordenschat, spelling, grammatica worden zoveel 
mogelijk ingezet als ondersteuning bij betekenisvolle oefeningen in begrijpend lezen, 
stellen en mondelinge vaardigheden), 
- dat zo veel mogelijk aangesloten wordt bij inhouden, woorden en teksten die van 
belang zijn voor het zaakvakonderwijs. 
 
Hierbij zal tevens rekening gehouden moeten worden met wat een nieuw te ontwikkelen 
methode Nederlands moet toevoegen aan het lokaal reeds aanwezige materiaal of 
bestaande Nederlandse taalmethodes. Daarnaast is het de moeite waard te onderzoeken in 
hoeverre bestaande methodes, die op Bonaire nog niet gebruikt worden, geschikt zijn of 
door enige aanpassing geschikt te maken zijn voor de situatie op Bonaire. Ontwikkeling van 
ondersteunende en aanvullende modules voor de specifieke lokale context is daarbij een 
optie.  
 
Overige vakken 
Binnen het kader van de opdracht was het niet mogelijk gebruikte methodes en 
lesmaterialen voor de zaakvakken te analyseren. Dat dient echter wel te gebeuren. Hierbij 
dient te worden bepaald in hoeverre deze materialen/methodes talig toegankelijk zijn voor 
de leerlingen, aansluiten bij het taalniveau dat op dat moment van hen mag worden 
verwacht en bijdragen aan taalontwikkeling.  Er dient een instrument te worden ontwikkeld 
43
c.q. aangepast waarmee deze methodes kunnen worden beoordeeld. Zo’n instrument kan 
ook worden gebruikt als checklist, wanneer aanschaf van nieuwe methodes wordt 
                                                           
43
 Dat kan bijvoorbeeld met behulp van het instrument dat is gebruikt bij de Analyse Methode zaakvakken (PO 
Raad, www.taalpilots.nl). 
43 
 

Inventarisatie inzake optimaliseren taalonderwijs Bonaire  
toetsresultaten worden gebruikt en in hoeverre de resultaten worden benut voor een 
vervolgtraject. 
 
Schoolbibliotheek 
In de huidige situatie zijn kinderen op Bonaire veelal niet gemotiveerd om te lezen in het 
Nederlands. Enerzijds is dit te wijten aan een onvoldoende beheersing van de techniek van 
het lezen. Anderzijds is dit te verklaren door het feit dat de Nederlandse taalbeheersing 
onvoldoende is om teksten te kunnen begrijpen die passen bij de leeftijd. Tussen beide 
verklaringen vindt een wisselwerking plaats en ze versterken elkaar in een negatieve spiraal. 
Immers onvoldoende taalbegrip resulteert in onvoldoende stimulans om tot lezen te 
komen; weinig lezen leidt weer tot verminderde kansen op taalontwikkeling. Het is dan ook 
van belang deze vicieuze cirkel te doorbreken. Om de huidige leerlingpopulatie tot lezen te 
brengen zal onder meer ingezet moeten worden op leesbevorderende activiteiten. Aanschaf 
van Nederlandstalige boeken die passen bij deze specifieke situatie is daarbij onontbeerlijk:  
o boeken met veel visuele ondersteuning (zoals prentenboeken, informatieboeken, 
jeugdencyclopedieën, stripboeken, tijdschriften); 
o boeken voor kinderen die moeilijk lezen (zoals specifieke series met 
leeftijdsadequate teksten voor moeilijke lezers); 
Van toekomstige leerlingen wordt echter een hoger taal- en leesniveau verwacht. Voor die 
leerlingen dient uiteraard voldoende aantrekkelijk en bij de lokale situatie passend 
leesmateriaal beschikbaar te zijn.  
 
De ontwikkeling van schoolbibliotheken en eventuele samenwerkingsvormen met de 
openbare bibliotheek staat op Bonaire in de kinderschoenen. Momenteel wordt op 
meerdere scholen gewerkt aan de opzet van de schoolbibliotheek, maar er is wel een 
gebrek aan menskracht om zowel inrichting als organisatie goed vorm te geven. Daarnaast is 
de internationale vrijwilligersorganisatie Biblionef ook op Bonaire actief. Via Biblionef 
hebben scholen de mogelijkheid leesboeken aan te schaffen tegen sterk gereduceerde prijs. 
De boekenvoorraad van Biblionef wordt gedoneerd door uitgevers in Nederland. Dit betreft 
veelal boeken die in Nederland uit de voorraad worden genomen en er is dan ook geen vrije 
keuze in het soort boeken dat geleverd kan worden.  
 
Scholen krijgen in de jaarlijkse bekostiging geld om onder meer de boekenvoorraad aan te 
vullen. Op dit moment hebben scholen echter een veel kleinere boekenvoorraad dan op 
Nederlandse scholen gebruikelijk is. Tevens is een deel van de boekvoorraad sterk 
verouderd. Daarnaast zijn er weinig Papiamentstalige boeken. Tot slot voldoen de boeken 
veelal niet aan de hierboven aangegeven criteria om de huidige knelpunten op te lossen. Op 
Bonaire moet er dus voor wat betreft de aanschaf van leesboeken eerst een inhaalslag 
gemaakt worden, voordat men toe zou kunnen met jaarlijkse budgetten. De expertgroep 
adviseert in de bekostiging rekening te houden met deze te maken inhaalslag.  
 
45 
 

Inventarisatie inzake optimaliseren taalonderwijs Bonaire  
kunnen behalen is het van vitaal belang de mogelijkheden voor de jeugd om in aanraking te 
komen met Nederlands taalcontact substantieel te verhogen. In een niet-Nederlandstalige 
omgeving zal men zich moeten bezinnen op de vraag hoe men toch kan zorgen voor het 
benodigde Nederlandstalig taalaanbod om de jeugd een succesvolle schoolloopbaan te 
kunnen bieden. Dit geldt voor de leerlingen maar eveneens voor de leerkrachten. Immers 
ook voor niet-Nederlandstalige leerkrachten geldt dat voor een betere Nederlandse 
taalbeheersing met name meer taalcontact noodzakelijk is.  
 
Bonaire is in beginsel een voornamelijk Papiamentstalige maatschappij en zal dat ook 
blijven. Het streven moet dan ook niet zijn een beweging in te zetten met het oogmerk een 
verschuiving in maatschappelijk taalgebruik teweeg te brengen. Wel zijn er diverse 
mogelijkheden denkbaar om meer toegang tot Nederlandstalig taalaanbod aan te reiken en 
tevens voorzieningen te faciliteren om het algehele onderwijsproces te ondersteunen.  
 
Ook in dit opzicht geldt dat maatschappelijke initiatieven in Nederland kunnen dienen als 
bron van inspiratie. De expertgroep is van mening dat dergelijke initiatieven kinderen op 
Bonaire niet onthouden mogen worden. Nederlandstalig taalcontact is een onmisbare factor 
voor succesvolle taalverwerving! Toch zit het beleid op dit moment niet zo in elkaar dat er 
wordt gezorgd voor zoveel mogelijk taalcontact. Het bereiken van de doelstellingen vraagt 
om een scherpe focus op taalcontact voor het in te zetten beleid. Er liggen meerdere kansen 
en mogelijkheden om, passend in de lokale context, te voldoen aan het broodnodige 
taalcontact. Met de voorstellen in de hiernavolgende paragrafen wordt hiertoe een aanzet 
gedaan.   
 
4.4.2 Aanpassing formatie 
In het kader van de bekostiging wordt qua formatie gerekend met 22 leerlingen in de 
onderbouw en 28 leerlingen in de bovenbouw. De WPO kent geen bepalingen ten aanzien 
van het maximale aantal leerlingen in een klas en scholen bepalen zelf hoe groot ze hun 
groepen uiteindelijk maken; meerdere scholen hebben in de praktijk niet 22 maar 28 
kleuters per groep. Binnen de formatiebekostiging moeten scholen steeds keuzes maken om 
de vele problemen waarmee ze zich in de praktijk geconfronteerd zien het hoofd te kunnen 
bieden. Een keuze om formatieplaatsen in te zetten voor versterking op een bepaald vlak 
heeft dan tot gevolg dat er op andere vlakken minder versterking mogelijk is.  
 
Met de huidige complexe problematiek op Bonaire dienen er op meerdere terreinen 
interventies gepleegd te worden. De expertgroep is van mening dat er meer menskracht 
nodig is om deze op te lossen. Voor een deel zal extra menskracht wellicht tijdelijk zijn als 
het gaat om het inlopen van ontstane achterstanden op diverse terreinen. De taalsituatie op 
Bonaire zal echter niet veranderen en het Nederlands zal er altijd een vreemde taal blijven. 
Het is evident dat, om in deze specifieke situatie dezelfde resultaten te kunnen bereiken als 
in Nederland, extra en duurzame interventies nodig zullen zijn die van blijvende aard zijn.  
47 
 

Inventarisatie inzake optimaliseren taalonderwijs Bonaire  
onvoldoende. De expertgroep is van mening dat om de gewenste doelstellingen te kunnen 
behalen het taalcontact geïntensiveerd dient te worden. Uitbreiding van taalcontact zou 
gerealiseerd kunnen worden door het formeren van kleinere groepen in de onderbouw. Dit 
brengt echter allerlei organisatorische en logistieke problemen met zich mee, zoals 
benodigde klaslokalen met bijbehorende inrichting e.d. De consequenties hiervan zullen op 
korte termijn moeilijk te realiseren zijn en de expertgroep kiest dan ook niet voor deze 
oplossing.  
 
Om kleuters maximale spreek- en luisterkansen in het Nederlands te bieden stelt de 
expertgroep de volgende extra formatieplaatsen voor: 
1. In het kleuteronderwijs zijn leerlingen die een andere taal moeten leren, vooral gebaat 
bij activiteiten in kleinere groepen waarbij gericht aan taalbegrip gewerkt kan worden en 
waarbij zij meer beurten kunnen krijgen om hun productieve vaardigheden te oefenen en 
meer gerichte feedback kunnen ontvangen. Om dergelijke activiteiten in kleinere 
groepen dagelijks, structureel en herhaald uit te kunnen voeren is extra ondersteuning 
nodig door goed opgeleide leerkrachten (met een goede beheersing van het Nederlands) 
en niet door onderwijsassistenten, zoals nu vaak het geval is. De expertgroep adviseert 
de formatie voor de kleutergroepen uit te breiden met een extra leerkracht per groep.  
2. Daarnaast zal in de kleuterjaren zeer planmatig en gericht gewerkt moeten worden om 
het eerder aangegeven minimale taalaanbod van ±2500 - 3000 woorden te kunnen 
realiseren. In de huidige situatie vindt gedurende het schooljaar instroom plaats van 
kleuters die de vierjarige leeftijd hebben bereikt. De kleuterleerkrachten zien zich dus 
voortdurend geconfronteerd met de moeilijke combinatie van absolute beginners en 
kleuters die al enige taal hebben verworven. Deze situatie werkt belemmerend op de 
voortgang van de gehele groep. De expertgroep acht het dan ook zeer wenselijk dat er 
ruimere mogelijkheden worden geschapen om op elke school een zogenaamde 
instroomgroep te creëren vanaf de tweede helft van het schooljaar en de benodigde 
extra formatie hiervoor te bekostigen.  
 
Genoemde interventies met betrekking tot extra formatie voor taalcoördinatoren en 
kleuterleerkrachten vergen een jaarlijkse extra investering in personeelskosten. Inzetten op 
deze extra ondersteuning zal op termijn echter resulteren in het verwerven van de 
benodigde leerkrachtcompetenties en in het bereiken van een betere taalbeheersing in de 
hogere groepen. Naar verwachting zullen hierdoor andere kosten voor benodigde 
maatregelen en aanpassingen bespaard blijven.  
 
De scholen verschillen met betrekking tot groepsgrootte en instroom.  
Wat zijn de problemen die ze ondervinden bij groepsgrootte en tussentijdse instroom. 
Hoe denken de scholen over uitbreiding van formatie en hoe zouden ze dat het liefst 
georganiseerd willen zien.  
 
49 
 

Inventarisatie inzake optimaliseren taalonderwijs Bonaire  
Hoe denken de scholen over aanpassing van onderwijstijd en hoe zouden ze dat het liefst 
georganiseerd willen zien.  
 
4.4.4 Ondersteunende interventies met betrekking tot taalvaardigheid 
Uitwisseling met partners Nederlands als Vreemde Taal 
Ideeën voor projecten die oefenmomenten in de Nederlandse taal vermeerderen: 
o Correspondentieprojecten met NVT-leerlingen elders in de wereld.  
In dit kader hebben enkele groepen in de bovenbouw van een aantal PO scholen op 
Bonaire reeds contact gelegd met immersiescholen in Wallonië waar Franstalige 
kinderen Nederlandstalig onderwijs krijgen. De bedoeling is de mogelijkheden te 
verkennen om aan beide kanten van de oceaan de leerlingen meer Nederlandstalige 
oefenmomenten te bieden: mondeling door het voeren van skypegesprekken of 
schriftelijk door correspondentie tussen leerlingen via email. 
47
o Tandemprojecten met NVT-leerlingen elders in de wereld 
Kenmerk van het tandemleren is het leren van de vreemde taal in tweetallen. Hierbij 
communiceren twee partners die niet dezelfde moedertaal delen met elkaar. Men is 
dus gedwongen zich verstaanbaar te maken in de te leren taal en daardoor hebben 
interactieve schrijf- en spreekactiviteiten een authentiek karakter. 
o Uitwisseling van ervaringen en contacten met NVT-lesgevers elders in de wereld 
 
Het is de moeite waard nader te onderzoeken of en op welke manier dergelijke activiteiten 
en voorzieningen die elders in de wereld het taalcontact in de te leren taal bevorderen, op 
Bonaire toepasbaar kunnen zijn.  
 
Vermeerderen van taalcontact 
Elders in de wereld wordt volop gebruik gemaakt van vrijwilligers om bij diverse 
doelgroepen taalvaardigheid te vergroten. Vrijwilligers die het Nederlands goed machtig zijn 
kunnen kwalitatief goed taalcontact bieden en zodoende op Bonaire de mogelijkheden tot 
Nederlandstalig taalcontact voor leerlingen maar evenzeer voor leerkrachten vergroten. Er 
zijn meerdere mogelijkheden voor een rol voor vrijwilligers binnen de onderwijstijd. In het 
verleden zijn er op sommige scholen op Bonaire reeds initiatieven geweest om kinderen 
meer met het Nederlands in aanraking te laten komen. Hiertoe werden vrijwilligers (over 
het algemeen ‘native speakers’) uitgenodigd voor diverse activiteiten met de kinderen. Door 
het voeren van gesprekken, voorlezen, gezamenlijk spel e.d. vindt op een natuurlijke en 
plezierige wijze voortdurende interactie plaats in de te leren taal.  
 
Ook voor leerkrachten geldt dat zij doorgaans buiten schooltijd weinig Nederlandstalig 
taalcontact hebben. Ook voor hen zullen natuurlijke en plezierige interactiegelegenheden 
buiten schooltijd een stimulans zijn voor hun eigen taalbeheersing en van positieve invloed 
                                                           
47
Zie voor meer informatie http://www.tandemproject.eu 
51 
 

Inventarisatie inzake optimaliseren taalonderwijs Bonaire  
Het is wellicht de moeite waard nader te onderzoeken of en op welke manier dergelijke 
voorzieningen elders in de wereld, die de effectieve leertijd van kinderen verbreden, op 
Bonaire toepasbaar kunnen zijn.  
 
Creëren van een leescultuur 
Veel en gevarieerd lezen is van grote invloed op de taalontwikkeling. Eerder is beschreven 
dat onvoldoende taal- en leesvaardigheid leidt tot weinig leesmotivatie bij de kinderen op 
Bonaire. In aanvulling op de verbetering van taal- en leesvaardigheid in de onderwijssituatie 
is het creëren en bevorderen van een leescultuur na schooltijd een belangrijke impuls voor 
het verbeteren van onderwijsresultaten. Op Bonaire vinden er wel initiatieven plaats om het 
lezen te bevorderen, maar er is nog ruimte om de leesbevordering te optimaliseren. Het is 
wenselijk daarbij een structurele samenwerking tussen bibliotheekwezen en onderwijs te 
bewerkstelligen, zodat leesbevorderende activiteiten binnen en buiten de school en in 
samenhang plaats kunnen vinden. Projecten ter leesbevordering van bijvoorbeeld de 
openbare bibliotheken in Nederland of de Stichting Lezen vormen een bron van inspiratie.  
 
Het is van belang bij leesbevordering de verbinding te maken tussen het Papiaments en het 
Nederlands. Aandacht voor jeugdliteratuur en activiteiten rondom boeken in beide talen zal 
de algehele leescultuur bevorderen. Op dit moment zijn er weinig Papiamentstalige 
leesboeken (met name voor oudere kinderen is de boekvoorraad minimaal). Ontwikkelen 
van meer Papiamentstalige kinderliteratuur zal een belangrijke ondersteuning zijn voor het 
bevorderen van de algehele leescultuur. Ook de beschikbaarheid van Nederlandstalige 
digitale boeken, tijdschriften en overige (spel)programma’s is een belangrijke stimulans.  
 
Het is de moeite waard nader te onderzoeken welke activiteiten en voorzieningen die tot 
nog toe niet ingevoerd zijn, maar elders in de wereld het leesplezier en de leescultuur 
bevorderen, op Bonaire toepasbaar kunnen zijn. Daarnaast adviseert de expertgroep 
mogelijkheden te creëren om de voorraad Papiamentstalige kinderliteratuur op korte 
termijn uit te breiden. Op Bonaire is het vanwege de beperkte afzetmarkt vrijwel onmogelijk 
uitgifte van Papiamentstalig materiaal via de commerciële lijnen te laten verlopen. In dit 
geval zal de overheid hiertoe het initiatief moeten nemen.  
 
Faciliteren van Nederlands taalaanbod 
Diverse media kunnen een belangrijke rol spelen in taalverwerving. Zo zijn Nederlandstalige 
tv-programma’s voor zowel leerlingen als leerkrachten een belangrijke bron voor 
Nederlandstalig taalaanbod. Op dit moment zijn de Nederlandse zenders evenwel niet voor 
iedereen toegankelijk. Daarnaast speelt het tijdsverschil tussen Bonaire en Nederland een 
rol. Kinderprogramma’s bijvoorbeeld verschijnen op de Nederlandse zenders op momenten 
dat kinderen op Bonaire veelal op school zitten.  
 
53 
 

Inventarisatie inzake optimaliseren taalonderwijs Bonaire  
elk team en elke leerkracht zelf het wiel moet uitvinden. Samenwerking zal veel betere 
resultaten opleveren en bovendien werkt het kostenbesparend.  
 
Op een deel van de scholen is reeds een aanvang gemaakt met samenwerking door het 
gezamenlijk organiseren van studiedagen. Ook samenwerking van taalcoördinatoren zal 
uitvoering van het advies vergemakkelijken. Om de reeds ingezette samenwerking verder 
uit te kunnen bouwen is het essentieel meer ruimte te creëren binnen de jaarplanning van 
scholen en een duidelijke keuze te maken in de veelheid aan onderwijsvernieuwingen.  
 
4.5.2 Onderwijsagenda 
De onderwijsagenda is voor OCW leidend bij de aanpak van verbeteringen. Deze 
onderwijsagenda is echter vastgesteld in 2011, lang voordat het advies van de Taalunie is 
gepresenteerd.  
 
Aandachtspunten die nog onderzocht dienen te worden: 
- In hoeverre komt de nieuwe visie overeen met deze onderwijsagenda  
- In hoeverre zijn de destijds gemaakte afspraken realistisch en haalbaar?  
- Zijn de juiste prioriteiten gesteld en is er voldoende prioriteitsbesef voor de 
maatregelen die nodig zijn voor het verbeteren van de taalbeheersing van de 
leerlingen?  
- Welke knelpunten zijn er bij uitvoering van de onderwijsagenda  
- Welke verbeteringen moet men hierin aanbrengen om te waarborgen dat 
implementatie van verbetertrajecten ook daadwerkelijk plaatsvindt? 
 
4.5.3 Prioriteitstelling 
Het onderwijs op Bonaire heeft de afgelopen tijd te maken gehad met een veelheid aan 
onderwijsvernieuwingen. Begrijpelijk gezien de urgentie die gevoeld wordt op allerlei 
vlakken. De leerkrachten zijn de laatste jaren ondergedompeld in vele trainingen en 
workshops, waarin een waaier aan ongelijksoortige problemen werd behandeld. 
Onderwerpen waren bijvoorbeeld: DIM (Directe Instructie Model), Rekenen (2 
verschillende), Handelingsplannen, Digitaal rijbewijs (2 verschillende), Parnassys 
leerlingvolgsysteem, Taalontwikkelend Onderwijs, CITO toetsen, Leefstijl, Leerlingenzorg, 
Brandweer, Vertrouwenspersoon, Papiaments, Digitaal prentenboek (2 verschillende), 
EHBO, Werken met digibord enz. Tevens zijn er op managementniveau vele activiteiten in 
gang gezet: managementtraining en begeleiding door schoolcoach, planmatig werken 
(opstellen van jaarplannen, leerplannen en verbeterplannen), het opzetten van diverse 
structuren (Medezeggenschapsraad, Klachtencommissie e.d.). De vele aandachtspunten 
houden tevens veelvuldig overleg in en regelmatig bezoek van onderzoeksdelegaties uit 
Nederland.  
 
55 
 

Inventarisatie inzake optimaliseren taalonderwijs Bonaire  
kunnen maken is het fundamenteel ondersteuning van leerkrachten op het gebied van 
taalontwikkelend onderwijs en eigen taalvaardigheid speerpunt van het onderwijs te 
maken. Competentieontwikkeling op het gebied van taalonderwijs dient de hoogste 
prioriteit te krijgen. De in het onderwijs gangbare gewoonte waarbij niet alleen vele 
belangrijke zaken als prioriteit worden aangemerkt, maar ook tegelijkertijd worden 
aangepakt is een valkuil en vormt een groot risico voor succesvolle implementatie van de 
nieuw ingeslagen weg. Voortzetting van de huidige situatie, waarin feitelijk veel wordt 
aangereikt maar onvoldoende wordt geïmplementeerd, zal niet leiden tot de gewenste 
resultaatsverbetering. 
 
Het is dan ook van cruciaal belang dat op korte termijn de verschillende onderwijspartners 
met elkaar in overleg treden en tot overeenstemming komen. Er dient daarbij een planning 
gemaakt te worden voor de korte, middellange en lange termijn waarbij de totaliteit van de 
belasting van de schoolteams bij de verbetertrajecten op realistische basis wordt ingeschat. 
Het is daarbij essentieel dat alle onderwijspartners akkoord gaan met de hieruit 
voortvloeiende consequentie dat andere zaken, die door de verschillende partijen weliswaar 
als belangrijk zijn aangemerkt, op een later tijdstip aan de orde zullen komen.   
 
 
4.6 Plan van aanpak PO 
4.6.1 Samenvatting interventies en actiepunten 
Welke interventies moet OCW nog in gang zetten 
 
4.6.2 Route en tijdspad 
De voorgaande uitvoerige beschrijving laat zien dat de route om te komen tot het in het 
onderwijs vereiste niveau van taalvaardigheid Nederlands en Papiaments een complex 
gebeuren is; het raakt aan vrijwel alle facetten van het onderwijs. Het onderwijsaanbod in 
zijn totaliteit moet zorgen voor het bereiken van de doelstelling van schoolse 
taalvaardigheid. Voor de school betekent dit dat het gehele onderwijsaanbod onder de loep 
genomen moet worden waarbij allerlei zaken als curriculumomvang, 
leerkrachtcompetenties, inzet van middelen e.d. in het geding zijn. De kwaliteitsimpulsen 
dienen dan ook op vele terreinen te geschieden. De tijd en energie die hiermee gemoeid is, 
moet men niet onderschatten. 
 
Jarenlange verwaarlozing van het onderwijs en veel te magere resultaten hebben het beeld 
van goed onderwijs, maar vooral ook van haalbare resultaten vertroebeld. Hoewel de nu 
ingezette koerswijziging een belangrijke stap is, is het een illusie dat de problematiek binnen 
afzienbare tijd opgelost wordt. Het zal nog vele jaren duren voordat men een met 
Nederland vergelijkbaar niveau zal bereiken. Een lange termijnperspectief is noodzakelijk 
om zodoende de koerswijziging voldoende kans van slagen te geven.  
 
57 
 

Lijst van afkortingen 
 
AMFO (Stichting) Antilliaanse Medefinancieringsorganisatie  
AVO Algemeen Vormend Onderwijs 
BBL Beroepsbegeleidende Leerweg 
BOL Beroepsopleidende Leerweg 
CAT Cognitief Academische Taalvaardigheid 
CITO Stichting Cito Instituut voor Toetsontwikkeling 
CJG Centrum voor Jeugd en Gezin 
CLIL Content and Language Integrated Learning 
DAT Dagelijkse Algemene Taalvaardigheid 
EOZ Expertisecentrum Onderwijszorg 
ERK Europees Referentiekader voor moderne vreemde talen 
HAVO Hoger Algemeen Vormend Onderwijs 
HBO Hoger Beroepsonderwijs 
LOFO Lerarenopleiding Funderend Onderwijs 
MBO  Middelbaar Beroepsonderwijs 
NVT Nederlands als vreemde taal 
NVTiC Nederlands als vreemde taal in het Caribisch gebied 
OCW (Ministerie van) Onderwijs, Cultuur en Wetenschappen 
OER Onderwijs- en Examenregeling 
OLB Openbaar Lichaam Bonaire 
PO Primair Onderwijs 
PRO Praktijkonderwijs 
RCN Rijksdienst Caribisch Nederland 
RKT Referentiekader Taal (Meijerink) 
SEI Sociaal-economisch Initiatief 
SGB Scholengemeenschap Bonaire 
VAS (CITO) Volg- en Adviessysteem 
VMBO Voortbereidend Middelbaar Beroepsonderwijs 
VO Voortgezet Onderwijs 
VWO Voorbereidend Wetenschappelijk Onderwijs 
WEB-BES Wet Educatie en Beroepsonderwijs BES 
WVO-PO Wet Primair Onderwijs BES 
WVO-VO Wet Voortgezet Onderwijs BES 
  
  
  
  
  
  
  
  
  
 

Gersten, R., Baker, S.K., Shanahan, T., Linan-Thompson, S., Collins, P., & Scarcella, R. (2007). 
Effective Literacy and English Language Instruction for English Learners in the Elementary 
Grades: A Practice Guide (NCEE 2007-4011). Washington, DC: National Center for Education 
Evaluation and Regional Assistance, Institute of Education Sciences, U.S. Department of 
Education. Retrieved from http://ies.ed.gov/ncee. 
 
Hajer, M. & Meestringa, T. (2009) Handboek taalgericht vakonderwijs. Bussum: Coutinho. 
 
Hellings, E. & Leito A. (2014). Op weg naar meer kwaliteit. Eindproducten technische bijstand 
kwaliteitsverbetering  kinderopvang  Bonaire 2013-2014. IndigoBlueConsult, in opdracht van 
OLB, Directie Samenleving en Zorg.  
 
Inrichtingsbesluit WVO-BES. 
 
Inspectie van het Onderwijs (2013). Rapport van bevindingen. Kwaliteitsonderzoek Voort-
gezet Onderwijs bij Scholengemeenschap Bonaire, afdeling Liseo Boneriano voor havo en 
vwo. Ministerie van OCW. 
 
Inspectie van het Onderwijs (2013). Rapport van bevindingen. Kwaliteitsonderzoek bij 
Scholengemeenschap Bonaire, afdeling mbo. Ministerie van OCW. 
 
Inspectie van het Onderwijs (2014). Onderwijsverbetering in Caribisch Nederland. Het onder-
wijs op Bonaire, Sint Eustatius en Saba, drie jaar na 10 oktober 2010. Ministerie van OCW. 
 
Karssen, M. et al. (2013) Effecten van deelname aan en kwaliteit van voor- en vroegschoolse 
educatie op de ontwikkeling van kinderen. Amsterdam: Kohnstamm Instituut.  
 
Klein Tank, M. & Van der Linde-Meijerink, G. (2010). Kijk op ontwikkeling in de voorschoolse 
voorzieningen. Jonge kind publicatie, SLO, Enschede. 
 
Kloosterboer, K.  (2013). Kind op Bonaire. Kinderrechten in Caribisch Nederland. Unicef. 
 
Kurvers, J. & Mooren, P. in: Kuiken, F. & Vermeer, A. (red.) (2005). Nederlands als tweede 
taal in het basisonderwijs. Utrecht/Zutphen: Thieme Meulenhoff. 
 
Le Cocq, K.  Kolinsky, R.,  Goetry, V., Morais, J., Jesus Alegria, J. & Mousty, P. (2009). Reading 
development in two alphabetical systems differing  in orthographic consistency : a longitu-
dinal study of French-speaking children enrolled in a Dutch immersion program.  Psycho-
logica Belgica 2009, 49-2&3. 
 
 
 

Paus, H., Rymenans, R. & Van Gorp, K. (2003) Dertien doelen in een dozijn. Een referentie-
kader voor taalcompetenties van leraren in Nederland en Vlaanderen. Nederlandse Taalunie  
 
Pot, H. (2006). Een lawine van woorden; taal leren door absolute beginners met Puk & Ko en 
Piramide in Rotterdam. Lectoraat Dynamiek van de Stad.  
 
Sardes/Expertisecentrum Nederlands. Checklist leerkrachtvaardigheden DeTaallijn. 
 
Sardes/Expertisecentrum Nederlands.  Checklist leidstervaardigheden De Taallijn. 
 
School of Education (Associate KU Leuven). Dertien doelen vertaald. op 
http://www.detaalcompetenteleerkracht.be. 
 
SGB (2010). SGB excellentie in ontwikkeling. Verbeterplan Scholengemeenschap Bonaire 
(SGB).  Bonaire (de herziene versie van 10 december 2010).  
 
Slavin, R.E. & Cheung, A. (2005). ‘A Synthesis of Research on Language of Reading Instruc-
tion for English Language Learners’ in: Review of Educational Research, Vol. 75, No. 2 
http://www.jstor.org/stable/3516050, accessed: 17-06-2015 14:13 UTC . 
 
SLO/Universiteit van Amsterdam (20  ). Taalontwikkeling van het jonge kind: een uitwerking 
van de doelen voor aanvang groep 1. 
 
Snijders, E.M.A. & Van Zwol, P. (2013). Het verband tussen taalvaardigheid en zelfregulatie 
bij zorgpeuters met een verschillende taalachtergrond. Masterthesis Universiteit Utrecht, 
Pedagogische wetenschappen. 
 
Spruit, S. (2011). Laat ze niet (uit)vallen! De rol van gezin en opvoeding bij voortijdig school-
verlaten op Bonaire. Masterthesis Maatschappelijke Opvoedingsvraagstukken. Universiteit 
Utrecht: Faculteit Sociale Wetenschappen. 
 
Taalunie (2014). Nederlands op z’n BESt. Advies over het ‘Nederlands in Caribisch Nederland’ 
naar aanleiding van de adviesvraag d.d. 11 maart 2014 van OCW aan de Taalunie ten 
aanzien van het onderwijs Nederlands in Caribisch Nederland. Den Haag/Brussel. 
 
Tavecchio, L. (2008). ‘Succesfactoren op het gebied van voor- en vroegschoolse educatie’ in 
Kind en Adolescent Review, 15 (3). 
 
Tavecchio, L. (2008). Succesfactoren in programma's op het gebied van voor- en vroeg-
schoolse educatie. Downloaded from UvA-DARE, op 17-6-2015,  
http://hdl.handle.net/11245/2.67152 

http://www.kwalificatiesmbo.nl/Begrippenlijst.html 
 
http://www.leoned.nl/welkom.htm 
 
 
 
 
 
 

