 
 
PROGRAMMAPLAN  
RECHTMATIGE  
ZORG 
Aanpak van Fouten en Fraude 2015 - 2018 
 
 
 
 
 
 
 
 
 
  

1. INLEIDING 
 
rechtmatige zorg: voorkomen fouten en aanpakken 
fraudeurs zorgbrede, samenhangende aanpak  
 
Er gaat jaarlijks veel geld om in de zorg, dat wordt opgebracht door de premie- en belastingbetaler. Wij vinden 
dat zij er op moeten kunnen vertrouwen dat elke euro die aan zorg wordt uitgegeven ook rechtmatig is en dus 
overeenkomt met de zorg die is geleverd. Als vanzelfsprekend moet iedereen zich aan de regels houden. Ook in 
de gezondheidszorg. Met dit programma zetten wij een volgende stap om rechtmatigheid in de zorg te 
bevorderen. Samen met de sector werken we aan het zoveel mogelijk voorkomen van onrechtmatigheden als 
het gevolg van fouten. Daar waar regels bewust worden overtreden, pakken we fraudeurs gezamenlijk stevig 
aan. 
 
Met ons eerdere plan van aanpak fraudebestrijding, de intensivering van de aanpak van pgb-fraude en de 
oprichting van samenwerkingsverbanden zoals de Taskforce Integriteit Zorg (TIZ) en de projectgroep 
Intensiveren Ketenaanpak Correct Declaratieproces (IKCD) zijn al goede stappen gezet om fouten te voorkomen 
1,2
en fraudeurs effectief te kunnen aanpakken. De verschillende betrokken partijen spelen daarin een 
onmisbare rol. De gezamenlijke inzet werpt zijn vruchten inmiddels ook af. Over de belangrijkste stappen en 
3
resultaten hebben wij u in verschillende voortgangsrapportages bericht. 
 
Er gaat veel goed, maar we zijn er nog niet. Uit verschillende signalen blijkt dat er, mede als gevolg van 
ingewikkelde regelgeving en onvoldoende bewustzijn, nog regelmatig fouten voorkomen in declaraties. In 
sommige gevallen wordt er opzettelijk en doelbewust in strijd met regels gehandeld met het oog op eigen of 
andermans gewin. Dat is onacceptabel. Fraudeurs 
RECHTMATIGE ZORG 
overtreden niet alleen de regels, zij ondermijnen 
ook het vertrouwen in de integriteit van de andere 
Het programma Rechtmatige Zorg richt zich op het 
zorgaanbieders en zorgverzekeraars en tasten 
verder voorkomen en aanpakken van 
daarmee het draagvlak in de samenleving aan om bij 
onrechtmatigheden in de zorg die ten laste komen van 
te dragen aan de zorgkosten. 
de voor de zorg bestemde middelen. 
 
Met dit programma investeren we daarom in een 
Het gaat daarbij om preventie en bestrijding van: 
verdere versterking van de rechtmatigheid van de 
Fouten, waarbij regels als gevolg van 
zorg, met een zorgbrede, samenhangende aanpak 
onduidelijkheid, vergissingen of onoplettendheid 
van fouten en fraude, ten aanzien van de 
onbedoeld worden overtreden. 
Zorgverzekeringswet (Zvw), de Wet langdurige zorg 
(Wlz), de Wet maatschappelijke ondersteuning 2015 Fraude, waarbij opzettelijk en doelbewust in strijd 
(Wmo 2015) en de Jeugdwet. Een gezamenlijke met de regels wordt gehandeld met het oog op 
aanpak door de gehele keten staat daarbij centraal, eigen of andermans (financieel) gewin.  
van het zoveel mogelijk voorkomen dat 
onrechtmatigheden zich voordoen, tot het tijdig signaleren en corrigeren van onrechtmatigheden bij controles 
en een effectieve en passende handhaving bij overtredingen. 
 
                                                           
1
 Kamerstukken II, 2012/2013, 28 828, nr. 50 
2
 Kamerstukken II, 2012/2013, 25 657, nr. 96 
3
 Meest recent in de derde voortgangsrapportage, Kamerstukken II, 2013/2014, 28 828, nr. 75  
3 
 

2. ANALYSE 
 
onrechtmatigheden verschillende verschijningsvormen 
oorzaken in complexiteit en gedrag belemmeringen in 
informatie-uitwisseling en samenwerking 
 
Een belangrijke stap in de aanpak van onrechtmatigheden in de zorg is het verkrijgen van beter inzicht in het 
fenomeen. Een beter beeld van de belangrijkste kwetsbaarheden en risico’s maakt een meer gerichte aanpak 
mogelijk. Dit hoofdstuk geeft op basis van onderzoek en gesprekken met partijen in de sector een overzicht van 
de bestaande kennis over de aard, verschijningsvormen en oorzaken van onrechtmatigheden in de zorg. 
Daarnaast gaat het in op (mogelijke) belemmeringen die een effectieve aanpak volgens partijen in de weg 
kunnen staan. Omwille van de leesbaarheid is ervoor gekozen om daarbij een beschrijving te geven van het 
fenomeen in algemene zin. Uiteraard bestaan er verschillen tussen de domeinen en sectoren in de zorg ten 
aanzien van de aard en omvang van onrechtmatigheden en de mate waarin specifieke risico’s zich voordoen. 
Waar onderdelen specifieke deelsectoren raken, is dit aangegeven. In het plan van aanpak (hoofdstuk 3) gaan 
wij specifiek in op de verschillende initiatieven die in de diverse sectoren reeds zijn ingezet.  
 
2.1 Onrechtmatigheden 
Wanneer wij het in dit programmaplan over onrechtmatigheden hebben, dan gaat het om handelingen die in 
strijd zijn met wet- of regelgeving en die ten laste komen van middelen die voor de zorg bestemd zijn. Meer 
concreet gaat het om zorg die onrechtmatig in rekening wordt gebracht omdat de declaratie niet overeenkomt 
met de (mate van) geleverde zorg of omdat de zorg onterecht ten laste van de Zvw, de Wlz, de Wmo 2015 of 
Jeugdwet wordt gedeclareerd. Deze onrechtmatigheden kunnen voorkomen doordat er fouten worden 
gemaakt als gevolg van complexiteit van regelgeving of door vergissingen. Maar het komt ook voor dat er 
opzettelijk of strategisch in strijd wordt gehandeld met wet- en regelgeving. Bijvoorbeeld om op die manier 
(meer) geld te verdienen. Wij maken daarom onderscheid tussen: 
 
      Fouten waarbij regels als gevolg van onduidelijkheid of vergissingen onbedoeld worden overtreden. 
      Fraude waarbij opzettelijk en doelbewust in strijd met de regels wordt gehandeld met het oog op eigen 
of andermans (financieel) gewin. 
 
Met deze omschrijving van fraude sluiten wij aan bij de gebruikte definitie zoals deze door de Taskforce 
Integriteit Zorg (TIZ) is opgesteld. Daarbij is sprake van de volgende drie elementen: financieel verkregen 
voordeel, overtreden van (declaratie)regels en opzettelijk en misleidend handelen.  
 
2.2 Afbakening 
Dit programma richt zich op rechtmatigheid in alle vier de zorgdomeinen, te weten de Zvw, de Wlz, de Wmo 
2015 en de Jeugdwet. Het gaat daarbij zowel om zorg in natura, als zorg en ondersteuning ingekocht via 
persoonsgebonden budgetten (pgb). Waar wij in dit programmaplan spreken over zorg, doelen wij op alle zorg 
en ondersteuning die binnen deze domeinen wordt geleverd. De Wet marktordening gezondheidszorg (Wmg), 
die op verschillende plaatsen in dit programmaplan naar voren komt, heeft betrekking op de Zvw en Wlz. 
Onrechtmatigheden kunnen in de diverse domeinen en sectoren verschillen in aard, omvang en achtergrond. 
De domeinen en sectoren kennen immers een verschillende verantwoordelijkheidsverdeling en bekostiging.  
5 
 

8
belangrijkste risico’s in acht deelsectoren in kaart gebracht. Daarnaast heeft het ministerie van VWS, samen 
9
met de NZa, I-SZW, FIOD en het OM, diverse risicoanalyses gemaakt van verschillende deelsectoren. Ook zijn 
diverse meer specifieke onderzoeken uitgevoerd naar aspecten die met het fenomeen samenhangen, zoals 
 10, 11
normnaleving en upcoding. In aanloop naar dit programmaplan is daarnaast gesproken met een groot 
aantal experts, (vertegenwoordigers van) zorgaanbieders, zorgverzekeraars en toezicht- en 
opsporingsmedewerkers over de belangrijkste risico’s op onrechtmatigheden en mogelijke belemmeringen die 
een effectieve aanpak in de weg staan. Deze paragraaf geeft een overzicht van de opgedane kennis en 
inzichten op basis van het onderzoek en de gesprekken. De analyse heeft nog voornamelijk betrekking op de 
zorgdomeinen Zvw en Wlz (voorheen AWBZ) omdat hier al de meeste kennis over is opgedaan. 
2.4.1 Mogelijke verschijningsvormen 
De NZa geeft in haar onderzoek naar kwetsbaarheden en financiële onregelmatigheden in de zorg een 
12
beschrijving van mogelijke risico’s op onrechtmatigheden in de zorg. Aangevuld met kennis uit risicoanalyses, 
ervaringen vanuit toezicht en opsporing ontstaat een globaal beeld van de belangrijkste verschijningsvormen 
van onrechtmatigheden. Onderstaande tabel geeft een overzicht. Bij de meeste vormen kan er zowel sprake 
zijn van een onbedoelde fout als van fraude. Er kunnen zich (in specifieke deelsectoren) nog andere vormen 
van onrechtmatigheden voordoen. 
Vorm Omschrijving 
Spookzorg Zorg wordt gedeclareerd, terwijl deze niet is geleverd. Dit kan bijvoorbeeld als fictieve 
patiënten worden opgevoerd, ten onrechte instellingstoeslagen in rekening worden gebracht 
of behandelingen worden gedeclareerd die niet hebben plaatsgevonden bij bestaande 
patiënten (valselijk opgemaakte medische verklaringen). 
Onverzekerde zorg  Onverzekerde zorg wordt als verzekerde zorg gedeclareerd. Dit is vooral een risico wanneer 
(pakketfraude) zorg alleen onder bepaalde voorwaarden onder het basispakket valt. 
Dubbele bekostiging Geleverde zorg wordt dubbel geclaimd: 
1) bij de patiënt en bij de zorgverzekeraar. 2) op basis van meerdere bekostigingssystemen. 3) 
bij aanbieders met een vaste en een variabele component doordat iets dat al in de behandeling 
zit via de toeslag nog een keer extra wordt gedeclareerd. 4) door het openen van meerdere 
DBC’s voor één zorgvraag, terwijl geen sprake is van multidisciplinaire behandeling. 
Foutieve declaraties  
Opknippen Onderdelen van een bundel zorgactiviteiten worden apart gedeclareerd met hogere kosten. 
Upcoding Er wordt een duurdere behandeling gedeclareerd dan is geleverd.  
Tegen/om de patiënt  
Verwijsvergoeding Onrechtmatige werving van patiënten, bijvoorbeeld door een verwijsvergoeding te betalen aan 
 huisartsen. 
U-bochtconstructie Het ontvangen van een dubbele vergoeding door een onderdeel van een bundel zorg-
 activiteiten apart in rekening te brengen. Het gaat dus om een combinatie van dubbel 
 declareren en opknippen. 
Onterechte bijbetalingen Patiënten moeten ten onrechte bijbetalen voor zorg die in de geleverde prestatie hoort.  
Te hoge indicatie De zorgbehoefte van een patiënt of cliënt kan ernstiger worden voorgesteld dan deze in de 
realiteit is. 
Pgb-fraude Frauderen met het persoonsgebonden budget doordat: 
1) het budget aan iets anders wordt besteed dan zorg, 2) de hoogte van de declaratie niet 
overeen komt met de ingekochte of geleverde zorg, 3) de cliënt een onnodige of te hoge 
indicatie krijgt. 
 
                                                           
8
 NZa (2014). Onderzoek naar kwetsbaarheden en financiële onregelmatigheden in de zorg 
9
 VWS (2012). Risicoanalyse Fraude in de AWBZ zorg in natura; NZa (2013). Risico’s voor ongepast en oneigenlijk gebruik 
Generalistische basis GGZ ; NZa (2014). Tussenrapportage Thematisch onderzoek Persoonsgebonden budget 
10
 Panteia (2013). Correct declareren in de extramurale AWBZ zorg 
11
 CIZ (2013). Onderzoek omvang upcoding gemandateerde indicatiestelling en aanbevelingen 
12
 NZa (2014). Onderzoek zorgfraude. Tussenrapport (update) 
7 
 

Financiële belangen van organisaties en cliënten 
Zorgverleners zijn niet alleen vakinhoudelijke professionals, ze werken ook in een, veelal private, organisatie. 
Net als andere organisaties streven zij naar een gezonde (financiële) bedrijfsvoering. Deze 
ondernemershouding bij zorgaanbieders en de concurrentie tussen de aanbieders stimuleert innovatie in de 
zorg en investeringen in de kwaliteit. Het kan echter ook risico’s met zich meebrengen. Als het leveren van 
minder of kwalitatief minder goede zorg, of het bewust overtreden van normen, meer oplevert, dan kunnen 
16
aanbieders in de verleiding komen om regels te overschrijden. Gevoelde prijsdruk bij aanbieders kan aan deze 
prikkel bijdragen.  
 
Ontwikkeling in controles 
Goede interne processen en een goede inzet van controle-instrumenten door zorgverzekeraars en Wlz-
uitvoerders zijn van belang voor een goede en tijdige signalering van onrechtmatigheden. Zorgverzekeraars en 
Wlz-uitvoerders presteren steeds beter waar het gaat om het effectief inzetten van controles om 
onrechtmatigheden ten aanzien van de Zvw en Wlz te detecteren. Uit recent onderzoek van de NZa blijkt dat 
zorgverzekeraars en Wlz-uitvoerders (ten tijde van het onderzoek nog in hun functie als concessiehouder) de 
17, 18
uitvoering van hun materiële controles in 2013 op een hoger niveau hebben gebracht dan in 2012. De NZa 
signaleert echter ook nog een aantal verdere verbeterpunten. Zorgverzekeraars en Wlz-uitvoerders kunnen 
nog meer prioriteit geven aan moderne controletechnieken, zoals de verdere uitrol van datamining. 
Zorgverzekeraars kunnen het niveau van hun controles daarnaast verder versterken door controles meer te 
dynamiseren, door een betere afwikkeling van ontvangen en gegenereerde signalen/meldingen en door nog 
beter samen te werken in de opzet en uitvoering van controles. Bij veel zorgkantoren is het inzetten van 
bestands- en systeemvergelijkingen op risicogebieden nog voor verbetering vatbaar. Zorgverzekeraars geven 
zelf aan dat de kosten van een verdere investering in controlesystemen en fraudebestrijding niet altijd 
opwegen tegen de baten van het terugvorderen van zorg die onrechtmatig is vergoed. 
 
Positie van patiënten en cliënten  
Het ontvangen van zorg (door patiënten en cliënten) en het betalen van zorg (door zorgverzekeraars, Wlz-
uitvoerders en gemeenten) liggen niet in één hand. Daardoor is goed inzicht in behandeling én betaling voor de 
zorgverzekeraar, Wlz-uitvoerder of gemeente niet vanzelfsprekend. Zij zijn immers niet direct aanwezig bij de 
behandeling. Dit kan het beoordelen van de rechtmatigheid van declaraties bemoeilijken. Patiënten en cliënten 
kunnen hier een belangrijke rol spelen door vermoedens van onrechtmatigheid te melden. Dat gebeurt nu nog 
weinig. Patiënten vertrouwen vaak, ook als het gaat om de financiële afhandeling van zorgverlening, op de 
19
integriteit van de zorgaanbieders. Dat is in de meeste gevallen ook terecht. Door onduidelijkheden of 
vergissingen worden er echter soms fouten gemaakt. Bovendien wordt door fraudeurs soms misbruik gemaakt 
van de kwetsbaarheden van patiënten of cliënten. Patiënten en cliënten kunnen overigens ook zelf baat 
hebben bij onrechtmatigheden en om deze reden regels overtreden. Door zich zieker of kwetsbaarder voor te 
doen bij een indicatie of het onder druk zetten van zorgaanbieders kan men in aanmerking komen voor meer 
zorg en daarmee bijvoorbeeld ook voor een hoger pgb dan eigenlijk passend is.  
 
Wanneer patiënten en cliënten een actieve controlerende rol op zich willen en kunnen nemen, dan vraagt dat 
nu ook nog relatief veel tijd en energie om kennis van de zorg en de relevante regelgeving te verkrijgen en om 
op basis daarvan eventuele onrechtmatige declaraties te kunnen signaleren. Wanneer zij een vermoeden 
20
hebben, weten patiënten en cliënten bovendien nog niet in alle gevallen waar zij dit goed kunnen melden. 
21
Momenteel hebben nog niet alle zorgverzekeraars daarvoor bijvoorbeeld gestandaardiseerde meldsystemen. 
                                                           
16
 AEF (2014). Evaluatie van de Wet Marktordening Gezondheidszorg (WMG) en de Nederlandse Zorgautoriteit (NZa) 
17
 NZa (2015) Rechtmatige uitvoering Zorgverzekeringswet 2013 
18
 NZa (2015) Uitvoering AWBZ 2013 
19
 Panteia (2013). Correct declareren in de extramurale AWBZ zorg 
20
 NPCF (2013). Meldactie ‘Inzicht in Zorgkosten’ november 2012  
21
 NZa (2014). Onderzoek naar kwetsbaarheden en financiële onregelmatigheden in de zorg 
9 
 

3. PLAN VAN AANPAK 
 
gezamenlijke aanpak, ieder vanuit eigen 
verantwoordelijkheid samenhang in de keten 
voortborduren op successen, extra inzet waar nodig 
Onze ambitie is dat elke euro in de zorg rechtmatig wordt besteed. Met dit programma investeren we in een 
zorgbrede, meer samenhangende aanpak gericht op het versterken van rechtmatigheid in de zorg. Door 
kwetsbaarheden en risico’s gericht te bestrijden en belemmeringen in de aanpak weg te nemen, zetten we een 
belangrijke volgende stap in de aanpak van fouten en fraude in de zorg. Daarbij willen we zoveel mogelijk 
samenwerken waar dat kan, maar zorgen we er ook voor dat er krachtig wordt opgetreden als het moet. In dit 
plan van aanpak beschrijven we de acties die hiertoe worden ondernomen. Daarbij kiezen we voor een 
gezamenlijke aanpak, borduren we voort op bestaande initiatieven en vergroten we met de sector onze inzet 
waar nodig. 
Gezamenlijke aanpak, ieder vanuit eigen rol en verantwoordelijkheid 
Wij beseffen dat wij onze ambitie niet alleen, vanuit Den Haag, kunnen realiseren. Voor een verdere 
verbetering van rechtmatigheid in de zorg is een gezamenlijke inzet van alle partijen essentieel. Het vraagt om 
een integrale aanpak waarin elke partij zijn verantwoordelijkheid neemt. Daarom beschrijven wij hieronder 
allereerst de rollen en verantwoordelijkheden van alle betrokken partijen, waaronder het ministerie van VWS. 
 
Ministerie van Volksgezondheid, Welzijn en Sport 
Het is onze verantwoordelijkheid om te zorgen voor een betaalbaar, toegankelijk en kwalitatief goed 
zorgsysteem. Van ons mag dan ook verwacht worden dat we zorgen voor eenduidige, transparante wet- en 
regelgeving, waarmee fouten zoveel mogelijk worden voorkomen. We zien het daarnaast als onze rol om de 
dialoog en samenwerking tussen betrokken partijen te stimuleren en te faciliteren. Alleen gezamenlijk kunnen 
we ervoor zorgen dat wet- en regelgeving, declaraties en controles goed op elkaar aansluiten. Van de overheid 
mag ook verwacht worden dat we ervoor zorgen dat mensen die regels overtreden voor eigen of andermans 
gewin stevig worden aangepakt. Daarvoor investeren we in versterking van de handhaving en faciliteren we bij 
de samenwerking tussen zorgverzekeraars, toezichthouders, opsporingsdiensten en het OM. 
 
Patiënten en cliënten 
De patiënt of cliënt neemt zorg af en is in veel gevallen voor (een deel van) de kosten van deze zorg verzekerd 
bij een zorgverzekeraar. In de afhandeling van declaraties en betalingen in de zorg kan de patiënt of cliënt een 
belangrijke rol vervullen in de controle op rechtmatigheid. Door rekeningen van zorgaanbieders goed te 
controleren en bij mogelijke fouten of vermoedens van frauduleus contact op te nemen, kunnen 
onrechtmatigheden beter en sneller worden gesignaleerd en gecorrigeerd. Daarnaast geldt voor patiënten en 
cliënten zelf uiteraard ook dat zij regels moeten naleven. Dat betekent dat zij bijvoorbeeld geen druk mogen 
uitoefenen op zorgaanbieders om meer of andere zorg te ontvangen dan noodzakelijk en dat zij ontvangen 
budget aan de zorg besteden waarvoor het bedoeld is. Dat geldt ook voor vertegenwoordigers die de zorg 
en/of budget van een patiënt of cliënt beheren. 
 
 
 
 
11 
 

Nederlandse Zorgautoriteit  
Toezicht is belangrijk om het vertrouwen in het zorgstelsel te behouden. Als bestuursrechtelijke toezichthouder 
controleert de NZa of zorgaanbieders, zorgverzekeraars en Wlz-uitvoerders zich aan de geldende wetten en 
(declaratie- en controle)regels houden. Als er sprake is van onrechtmatigheden, dan treedt de NZa hier 
handhavend tegen op. De NZa heeft hiervoor verschillende instrumenten, zoals het geven van een aanwijzing, 
het opleggen van een last onder dwangsom en een bestuursrechtelijke boete. Ook heeft de NZa een belangrijke 
rol in het voorkomen van fouten of van verkeerde interpretaties van de door haar uitgevaardigde regels. De NZa 
heeft een eigen, regelgevende rol en verantwoordelijkheid en stelt onder andere de declaratieregels in de Zvw 
en Wlz op. Een heldere uitleg van de wijze van invulling van eenduidige declaratieregels door de NZa vergroot 
de kans op een correcte naleving ervan. 
 
Inspectie voor de Gezondheidszorg 
De Inspectie voor de Gezondheidszorg (IGZ) is de toezichthouder van de kwaliteit van zorg. Het kan zijn dat zij 
vanuit die rol ook signalen opvangt van mogelijke onrechtmatigheden op financieel vlak. In veel gevallen is er in 
de praktijk namelijk een samenloop tussen tekortkomingen in de kwaliteit van zorg en financiële 
onrechtmatigheden. In die gevallen is het van meerwaarde dat de IGZ deze signalen doorgeeft aan andere 
partners, zoals de NZa. 
 
Bijzondere opsporingsdiensten: de Inspectie SZW en de Fiscale inlichtingen- en opsporingsdienst 
Bij een verdenking van fraude kan een zorgaanbieder, zorgverzekeraar en/of patiënt of cliënt strafrechtelijk 
worden vervolgd. In die gevallen wordt onder gezag van een officier van justitie van het OM een strafrechtelijk 
(opsporings)onderzoek uitgevoerd. De I-SZW is als bijzondere opsporingsdienst voor de komende jaren 
aangewezen om strafrechtelijke onderzoeken te verrichten op het terrein van de zorg, met als prioritaire 
aandachtsgebieden fraude met het pgb en declaratiefraude. De I-SZW werkt hierbij intensief samen met de 
FIOD, met inachtneming van de respectievelijke bevoegdheden van toezicht en opsporing. De FIOD verricht 
vanuit zijn kennis en expertise, informatiepositie en de mogelijke samenhang tussen fraude in de zorg en 
andere vormen van fraude (bijvoorbeeld faillissementsfraude of fiscale fraude) eveneens zaken met betrekking 
tot aanpak van fraude in de zorg. 
 
Het Openbaar Ministerie 
Het OM is belast met de strafrechtelijke handhaving van de rechtsorde. Officieren van justitie van het OM 
hebben het gezag over en geven leiding aan strafrechtelijke (opsporings)onderzoeken van (bijzondere) 
opsporingsdiensten. Daarvoor geselecteerde zorgfraudemeldingen worden in het centraal selectieoverleg zorg 
(CSO Zorg) onder leiding van het Functioneel Parket van het OM besproken met de NZa, IGZ, I-SZW en FIOD. In 
23
het CSO Zorg wordt besloten of de zaak in strafrechtelijk onderzoek wordt genomen. Daarbij wordt gekeken 
waar het te verwachten effect het grootst is. Het strafrecht staat dus in nauwe verbinding met controle, 
toezicht en andere vormen van nalevingsbevordering. Zo kunnen verschillende (juridische) instrumenten elkaar 
ondersteunen en versterken, waardoor de handhaving als geheel effectiever wordt.  
Samenhang in de keten 
Voor een goede aanpak van onrechtmatigheden in de zorg is het niet alleen van belang dat iedere partij zijn 
verantwoordelijkheid neemt en rol goed vervult, maar ook dat zij dit in nauwe samenwerking doen. Bij de inzet 
gericht op preventie, controle en handhaving volgen de verschillende partijen en hun activiteiten elkaar op in 
de keten; van het voorkomen van onrechtmatigheden door duidelijke wet- en regelgeving en correcte 
registratie en declaraties, via goede controles op mogelijke fouten en fraude, tot effectieve inzet van 
handhavingsinstrumenten bij overtredingen. Met het programma Rechtmatige Zorg werken we samen met de 
                                                           
23
 Zie ook het protocol normnaleving zorgsector: http://www.rijksoverheid.nl/documenten-en-publicaties/rapporten/2014/10/01/bijlage-
brief-protocol-tussen-het-functioneel-parket.html 
13 
 

25
In dit programmaplan geven we per thema aan hoe we de inzet op rechtmatigheid willen versterken. Daarbij 
beginnen we bij elk thema steeds met voorbeelden van bewegingen die al de goede kant uitgaan en verdere 
voortzetting of intensivering verdienen. Vervolgens geven wij aan wat wij op het thema willen bereiken en 
welke aanvullende acties wij of andere partijen, vaak in onderlinge samenwerking, inzetten om de in hoofdstuk 
twee genoemde risico’s en belemmeringen aan te pakken. 
 
  
                                                           
25
 Het bijgevoegde overzicht van doelstellingen en activiteiten geeft het totaal aan lopende en nieuwe activiteiten weer. 
 
15 
 

I. Verbeteren afhandeling signalen en verkenning centraal meldpunt zorgfraude 
De handhavingspartners – zorgverzekeraars, toezichthouders, opsporingsdiensten en het OM – kijken 
gezamenlijk hoe zij het proces van de afhandeling, uitwisseling en opvolging van signalen van mogelijke 
onregelmatigheden zo goed mogelijk kunnen organiseren. Hiervoor is een aparte werkgroep onder regie 
van VWS opgezet. Ook de manier waarop signalen binnenkomen is onderdeel van dit proces. Er wordt 
daarbij een verkenning uitgevoerd naar de meerwaarde van een centraal meldpunt voor fraudesignalen in 
de zorg, waar ook patiënten en cliënten vermoedens van fraude kunnen melden. Daarbij houden we oog 
voor mogelijke overlap met andere meldpunten. Een belangrijk onderdeel is ook de terugkoppeling van 
opgedane kennis en inzichten uit de analyse van signalen en (opsporings)onderzoeken, zodat leereffecten 
kunnen worden benut om de aanpak te optimaliseren.  
 
II. Versterken thematisch samenwerken zorgverzekeraars in de keten  
Zorgverzekeraars willen hun krachten verder bundelen door een gezamenlijke keuze te maken in de 
fenomenen en zorgsoorten die jaarlijks extra aandacht krijgen. Hiervoor ontwikkelen zij in 2015 samen met 
ZN een werkwijze waarop deze fenomenen en zorgsoorten op basis van risicoanalyses kunnen worden 
geselecteerd. Uiterlijk in het derde kwartaal van 2015 wordt een selectie gemaakt van een of meerdere 
fenomenen en/of zorgsoorten en wordt bepaald welke activiteiten de zorgverzekeraars gezamenlijk op het 
terrein van preventie, controle, onderzoek en communicatie zullen inzetten. De zorgverzekeraars werken 
hierbij nauw samen met de andere partners in de keten, zoals de NZa en I-SZW, zodat de focus en inzet in 
controle en handhaving goed op elkaar aansluiten. De inzet op thematische samenwerking maakt 
onderdeel uit van een breder plan van aanpak van ZN gericht op integrale aanpak van fraudebeheersing 
door zorgverzekeraars.  
B. Investeren in kennisontwikkeling en kennisdeling in de keten 
Voor een gerichte aanpak van onrechtmatigheden is gedeeld inzicht in het fenomeen van belang. Een 
belangrijk onderdeel van ons programma is daarom de verdere ontwikkeling van kennis op het gebied van 
onrechtmatigheden en het delen van deze kennis tussen betrokken partijen.  
 
I. Opstellen kennisagenda rechtmatige zorg 
Mede naar aanleiding van het door de NZa uitgevoerde onderzoek naar kwetsbaarheden en 
onregelmatigheden in de zorg stellen wij een gezamenlijke kennisagenda op voor de komende jaren. Doel 
van deze agenda is het verder vergroten van gezamenlijke inzichten in fraudefenomenen voor een 
effectieve aanpak. In de kennisagenda is aandacht voor het verzamelen, het genereren en het uitwisselen 
van kennis over rechtmatige zorg.  
 
II. Jaarlijks congres over rechtmatige zorg  
Door middel van een jaarlijks congres verspreiden wij kennis en begrip over het fenomeen en de 
verschillende rollen en initiatieven van de betrokkenen. We zien het ook als een goede manier om de 
bewustwording van het thema in de sector verder te vergroten. Het eerste congres Rechtmatige zorg vindt 
dit najaar plaats. 
C. Vraaggestuurd ondersteunen van gemeenten op het thema rechtmatige zorg 
De recente decentralisatie zorgt voor een verschuiving van activiteiten en verantwoordelijkheden die voorheen 
onder het Rijk vielen naar het gemeentelijk domein. Als gevolg zijn gemeenten met ingang van dit jaar 
verantwoordelijk voor het uitvoeren van de Wmo 2015 en de Jeugdwet. Zij zijn in de eerste plaats zelf aan zet 
als het gaat om de uitvoering van deze wetten en daarmee ook voor de aanpak van onrechtmatigheden. Vanuit 
dat uitgangspunt en haar stelselverantwoordelijkheid investeert VWS in een vraaggestuurde en passende 
ondersteuning van gemeenten bij deze taken.  
 
17 
 

Thema 2.  Preventie  
 
Een goede aanpak van onrechtmatigheden begint met preventie, het zoveel mogelijk voorkomen van fouten 
door onduidelijkheden over het systeem of onoplettendheid van betrokkenen, en het beperken van 
mogelijkheden om regels doelbewust te overtreden. Daarvoor is het allereerst noodzakelijk dat wet- en 
regelgeving en bekostigingssystemen transparant, eenduidig en fraudebestendig zijn. Datzelfde geldt voor de 
interne (financiële) processen en interne controles bij zorgaanbieders, zorgverzekeraars en gemeenten. Maar 
het gaat niet alleen om regels en systemen. Het draait ook om de mensen die dagelijks met de regels en 
systemen werken. Naast goede zorgverlening is ook een correcte afhandeling van registraties en declaraties 
onderdeel van de professionaliteit van zorgverleners en zorgbestuurders. Dat vraagt om bewustzijn ten aanzien 
van het belang hiervan, kennis van regelgeving en financiële systemen en integriteit bij het maken van keuzes. 
Dat laatste geldt ook voor patiënten en cliënten. We streven naar een cultuur waarin het vanzelfsprekend is 
dat rekeningen kloppen, dat gezamenlijk vastgestelde normen worden nageleefd en mensen elkaar aanspreken 
op fouten en frauduleus gedrag. Goede screening en wetgeving bij de toegang van zorgaanbieders tot de 
zorgmarkt is daarbij van belang om individuen of organisaties te weren die de zorgmarkt willen betreden om 
misbruik te maken van het systeem en kwetsbare patiënten en cliënten.  
 
Wat willen we bereiken? 
Wet- en regelgeving, bekostigingssystemen en interne (financiële) processen zijn transparant, eenduidig en 
fraudebestendig. Zorgaanbieders en individuele zorgverleners zijn zich bewust van het belang van correcte 
registratie en facturatie en zijn op de hoogte van geldende wet- regelgeving. Interne controles en toezicht 
binnen zorgaanbieders helpen fouten te voorkomen. Zowel zorgverleners, bestuurders als zorgvragers 
handelen integer. 
 
Welke goede ontwikkelingen zijn er? 
- Om partijen voldoende voorbereidingstijd te geven voor de invoering van (nieuwe) regelgeving heeft de 
NZa in 2014 besloten uiterlijk 1 juli van het voorafgaande jaar de regelgeving bekend te maken en 
wordt regelgeving in principe niet gedurende het jaar aangepast. 
- Sinds medio 2013 werken veldpartijen, de NZa en VWS in de medisch-specialistische zorg samen in het 
project Intensiveren Ketenaanpak Correct Declaratieproces (IKCD) aan het verbeteren van de kwaliteit 
van registraties en declaraties. De IKCD-partijen hebben het afgelopen jaar veel geïnvesteerd in 
kostenbewustzijn bij zorgaanbieders en het verspreiden van kennis en kunde ten aanzien van het 
declaratieproces. Zo hebben de Nederlandse Vereniging van Ziekenhuizen (NVZ), de Zelfstandige 
Particuliere Klinieken Nederland (ZKN), en de Nederlandse Federatie van Universitair Medische Centra 
(NFU) bijvoorbeeld voorlichtingsmateriaal over correct declareren verspreid onder ziekenhuizen en bij 
zelfstandige particuliere klinieken. De in 2013 door de Federatie Medisch Specialisten (FMS) gestarte 
pilot registratiewijzer is in 2014 verder uitgebreid, met de verspreiding van informatie over correct 
registreren door medisch specialisten binnen de wetenschappelijke verenigingen. 
- Veel beroepsverenigingen en brancheorganisaties informeren hun achterban actief over wijzigingen in 
richtlijnen en regels en ondersteunen de aanbieders met handleidingen, praktijkvoorbeelden en 
scholing.  
- Om de belangrijkste risico’s op fraude in kaart te brengen en waar nodig aan te pakken, toetst VWS met 
inhoudelijke input van diverse actoren in de zorg - waaronder zorgaanbieders, cliënten, 
zorgverzekeraars, toezichthouders, opsporingsdiensten en het OM - sinds 2013 alle nieuwe zorgwet- 
en regelgeving en subsidieregelingen op fraudebestendigheid. Datzelfde doet de NZa ten aanzien van 
substantiële wijzigingen in bekostigingssystemen. Waar nodig wordt wet- en regelgeving of toezicht 
aangescherpt om vastgestelde risico’s weg te nemen of te verkleinen.  
19 
 

IV. Extra fraudetoets relevante bestaande wet- en regelgeving 
Naast de fraudetoetsen op nieuwe wet- en regelgeving hebben wij eind 2014 nogmaals goed gekeken naar 
fraudegevoeligheden binnen bestaande wet- en regelgeving. Waar dat nodig bleek voert VWS, samen met 
diverse actoren binnen de zorg, extra fraudetoetsen uit. Indien mogelijk in samenhang met reeds geplande 
bredere wetsevaluaties. Het gaat daarbij onder andere om de Zorgverzekeringswet, verschillende 
subsidieregelingen en de zorgwet- en de regelgeving van het Caribisch deel van ons Koninkrijk. 
 
V. Fraudebestendig pgb in vier stelsels 
Met het doorvoeren van de hervormingen in de langdurige zorg is het pgb, of een pgb-achtig instrument, nu 
beschikbaar in zowel de Wlz en Zvw als de Wmo 2015 en Jeugdwet. Het pgb is een belangrijk instrument 
om mensen zelf regie te geven over de benodigde zorg. De afgelopen periode bleek dat er in sommige 
gevallen echter misbruik werd gemaakt van het instrument. Recent hebben wij daarom een aantal 
maatregelen ingevoerd om (de uitvoering van) het pgb in met name de Wlz fraudebestendiger te maken. 
De komende periode houden we mogelijke frauderisico’s als gevolg van de hervormingen nauwlettend in 
de gaten. Hiertoe starten we dit voorjaar met een verkenning met als doel inzichtelijk te maken welke 
specifieke risico’s er vanaf 2015 zijn, per domein en domeinoverstijgend, en welke mogelijke 
beheersmaatregelen kunnen worden ingezet. Met Per Saldo en zorgkantoren wordt daarnaast gekeken hoe 
pgb-budgethouders beter kunnen worden toegerust om een goede keuze te maken voor pgb of zorg in 
natura, en om misbruik door het verstrekken van persoonlijke informatie aan bemiddelingsbureaus te 
voorkomen. 
 
VI. Huisbezoeken voor pgb-budgethouders in de Wlz 
De succesvol gebleken huisbezoeken voor budgethouders in de Wlz worden doorgezet, niet alleen vanwege 
het opsporen van fraude maar ook als momenten van voorlichting en evaluatie. Zoals eerder aangeven is 
daarvoor is in 2015 vijf miljoen extra beschikbaar gesteld. Tijdens de huisbezoeken wordt bezien of alles 
goed gaat, of de situatie niet is veranderd en of er vragen leven bij de budgethouder. Door het zorgkantoor 
kan zo ook beter worden ingeschat of sprake is van eventuele misstanden of dat er niet langer wordt 
voldaan aan de voorwaarden en verplichtingen van het pgb. 
B. Verder verbeteren bewustwording en administratieve organisatie en interne controle bij aanbieders 
Ons zorgsysteem bevindt zich in een transitiefase. Met onder meer de invoering van prestatiebekostiging, DOT 
en de decentralisaties is er de afgelopen jaren veel veranderd. Samen met de zorgsector zetten we 
verschillende initiatieven in om de ontstane complexiteit van de financiële verantwoording in lopende 
transities het hoofd te bieden. Tegelijkertijd investeren we gezamenlijk verder in de kennis en kunde van 
zorgverleners en bestuurders op het gebied van regelgeving, declaraties en interne controle, om problemen op 
dit vlak in de toekomst zoveel mogelijk te voorkomen. 
 
I. Werkgroepen correct declareren in de medisch-specialistische zorg en de ggz 
In werkgroepen (snel en) correct declareren voor verschillende deelsectoren bouwen we vanaf dit voorjaar 
26
voort op zinvolle initiatieven die reeds zijn opgepakt op het terrein van correct declareren in de sectoren. 
Waar nodig wordt in de agenda meer focus aangebracht, waarbij de nadruk ligt op het verder verbeteren 
van de kwaliteit van registraties en declaraties door het vergroten van bewustwording, verbetering van 
administratieve processen en actieve kennisuitwisseling. Daarbij betrekken we ook de lessen uit de 
verschillende jaarrekeningentrajecten en de verbetering van de informatievoorziening over zorgkosten. 
 
 
 
 
                                                           
26
 Bij de medisch-specialistische zorg betreft dit een doorontwikkeling van het huidige IKCD-project. 
21 
 

Thema 3.  Controle  
 
Effectieve controles van declaraties en rekeningen zijn belangrijk om onrechtmatigheden snel en adequaat te 
signaleren, zodat fouten direct kunnen worden hersteld en er actief kan worden gehandeld bij vermoedens van 
fraude. Daarbij zijn aanbieders zelf in eerste instantie verantwoordelijk voor goede interne controles om 
onnodige fouten zo veel mogelijk te voorkomen. Zorgverzekeraars, Wlz-uitvoerders en gemeenten zijn 
vervolgens verantwoordelijk voor een goede externe controle. Dat vraagt om voldoende inzicht in gemaakte 
kosten en goede controlesystemen, zodat onrechtmatigheden tijdig aan het licht komen, gecorrigeerd kunnen 
worden en er voldoende informatie voor handen is om eventuele vervolgstappen te ondernemen. Cliënten en 
patiënten kunnen daarbij actief helpen door hun eigen nota’s goed te controleren en vermoedens van fouten 
of fraude te melden bij hun zorgverzekeraar, Wlz-uitvoerder of gemeente. 
 
Wat willen we bereiken? 
Onrechtmatigheden worden tijdig gesignaleerd door zorgaanbieders zelf, door zorgverzekeraars, Wlz-
uitvoerders en gemeenten, en door patiënten en cliënten. Zorgverzekeraars werken daarbij onderling en met 
zorgaanbieders nauw samen en pakken meldingen van patiënten en cliënten actief op. Fouten worden zo snel 
mogelijk hersteld en in de toekomst voorkomen. Vermoedens van fraude worden in samenwerking met andere 
handhavingspartijen opgepakt en onderzocht. 
 
Welke goede ontwikkelingen zijn er? 
- Zorgverzekeraars hebben de afgelopen jaren veel geïnvesteerd in het verbeteren van hun formele en 
materiële controles en hun aanpak van fraudebeheersing. Met behulp van specialistische data- en 
softwaresystemen worden mogelijke onrechtmatigheden en opvallende declaraties gedetecteerd. 
Zorgverzekeraars monitoren hun werkwijze met behulp van self-assessment.  
- Zorgverzekeraars en Wlz-uitvoerders stellen in afstemming met zorgaanbieders voor verschillende 
sectoren, waaronder de medisch-specialistische zorg, de ggz, de wijkverpleging en de zorg voor 
zintuiglijk gehandicapten, uniforme controlesets op, waarmee zij declaraties van zorgaanbieders 
controleren. Door de controlesets openbaar te maken ontstaat er transparantie over wat de 
zorgverzekeraars controleren en kunnen zorgaanbieders en softwareleveranciers de controles in hun 
eigen systemen inbouwen. 
- Ziekenhuizen en zorgverzekeraars werken aan het opstellen van een gezamenlijk normenkader voor de 
administratieve organisatie en interne controle (AO/IC). Hiermee kan de inrichting van interne 
controles verder worden verbeterd waardoor de foutengevoeligheid wordt beperkt. 
- Onder regie van ZN werken zorgverzekeraars en Wlz-uitvoerders steeds nauwer samen. Waar zinvol en 
juridisch mogelijk worden signalen en resultaten ten aanzien van controles en fraudeonderzoeken met 
elkaar gedeeld. Kennis op het gebied van controles en fraude wordt uitgewisseld via werkgroepen.  
- Zorgverzekeraars leiden gezamenlijk coördinatoren fraudebeheersing en fraudeonderzoekers op met een 
specifiek voor de sector ontwikkelde opleiding.  
- De NZa heeft een meldpunt waar organisaties en individuen signalen kunnen melden over mogelijke 
overtredingen door zorgaanbieders, zorgverzekeraars en Wlz-uitvoerders op de Wmg, de Wlz en de Zvw. 
- Het wetsvoorstel Verbetering Toezicht en Opsporing Wmg omvat onder meer voorstellen voor een 
goede balans tussen bescherming van persoonsgegevens en controlemogelijkheden door verzekeraars. 
Zo wordt met de Verbetering Toezicht en Opsporing Wmg op niveau van de wet vastgelegd dat interne 
en externe accountants toegang hebben tot persoonsgegevens in de financiële administratie en dat 
verzekeraars zich in het geval van een restitutiepolis rechtstreeks kunnen wenden tot zorgaanbieders.  
- Sinds 1 juni 2014 worden de nota’s van verzekerden voor onder meer de medisch-specialistische zorg 
met aanvullende informatie in de ‘mijn omgeving’ op de websites van zorgverzekeraars weergegeven. 
23 
 

II. Mogelijkheid steekproeven in controles verkennen  
Indien blijkt dat het bestaande instrumentarium in de toekomst goed benut wordt, maar toch tekortschiet 
voor een goede aanpak dan kijken wij of het creëren van een aanvullend instrument in de vorm van 
steekproefcontroles mogelijk is. 
 
III. Vergroten herkenbaarheid facturen in de ggz 
Om de informatievoorziening voor verzekeraars over behandelingen in de ggz te verbeteren, wordt sinds 
vorig jaar ook informatie over het hoofdbehandelaarschap en de verwijzer op de factuur vermeld. Met 
ingang van 1 januari 2016 zullen ook gegevens over de zwaarte van de zorgvraag worden opgenomen. De 
exacte aanleverwijze wordt momenteel door zorgaanbieders en zorgverzekeraars uitgewerkt, waarbij de 
partijen zoeken naar een goede balans tussen privacy en controlemogelijkheden. 
 
IV. Verkennen mogelijkheid dat zorgverzekeraars elkaars controles en fraudeonderzoek kunnen benutten 
Zorgverzekeraars voeren momenteel onafhankelijk van elkaar fraudeonderzoek uit, ook als zij naar 
mogelijke overtredingen van dezelfde zorgaanbieder of instelling kijken. Wettelijk is het nog niet mogelijk 
om bewijs vanuit deze onderzoeken onderling te benutten. Hierdoor zijn verzekeraars soms genoodzaakt 
om het onderzoek van een andere verzekeraar over te doen, als een aanbieder die in overtreding is bij 
meerdere zorgverzekeraars zorg declareert. Dit is zonde van tijd en van mankracht. We verkennen daarom 
de mogelijkheid dat verzekeraars elkaars controles en fraudeonderzoeken kunnen overnemen, zodat zij bij 
bewezen onrechtmatigheden de incorrecte declaraties aan hun adres ook kunnen corrigeren. 
C. Actieve controle zorgrekeningen en melden vermoedens van fouten of fraude door patiënten en cliënten.     
Patiënten en cliënten kunnen zorgverzekeraars ondersteunen bij de controle van declaraties, door de 
correctheid van hun zorgnota’s na te gaan en vermoedens van fouten of fraude te melden. Wij investeren 
daarom verder in de verduidelijking van zorgnota’s en het stimuleren van patiënten en cliënten om hun 
rekeningen te controleren.  
 
I. Verkennen mogelijkheden voor het vergroten van de inzichtelijkheid van CAK factuuroverzichten 
Het CAK is verantwoordelijk voor het innen van de eigen bijdragen voor zorg en ondersteuning die worden 
verleend op grond van de Wlz en de Wmo 2015. Om cliënten in staat te stellen om te controleren of de 
gegevens over de geleverde zorg en de kosten van de zorg correct zijn, moeten cliënten zicht hebben op 
hun zorggebruik en de kosten die voor die zorg en ondersteuning in rekening zijn gebracht (zowel de eigen 
bijdrage als de kosten die elders in rekening zijn gebracht). Dat betekent ook dat de factuuroverzichten van 
het CAK voor de cliënt helder en begrijpelijk moeten zijn. Wij zullen met het CAK verkennen wat de 
mogelijkheden zijn om de cliënt meer zicht te geven op zijn zorggegevens en de kosten van de zorg en 
ondersteuning, en de inzichtelijkheid van de factuuroverzichten voor de Wlz en de Wmo 2015 te vergroten.  
II. Verder vergroten kostenbewustzijn en inzicht in zorgnota 
In kader van het traject kostenbewustzijn werken diverse brancheorganisaties en beroepsverenigingen 
samen met VWS en de NZa aan het vergroten van kostenbewustzijn bij patiënten en cliënten en het 
vergroten van de medische herkenbaarheid en inzichtelijkheid van de zorgnota. Onder andere in de 
mondzorg, de medisch-specialistische zorg en de ggz zijn nota’s verduidelijkt en patiëntvriendelijker 
27
opgesteld. In de zomer van 2014 hebben we u geïnformeerd over de laatste stand van zaken. Op basis van 
een nieuwe peiling onder patiënten en cliënten door de Nederlandse Patiënten en Consumenten Federatie 
(NPCF) wordt de komende tijd samen met de partijen bezien of aanvullende maatregelen nodig zijn. 
                                                           
27
 Kamerstukken II, 2013/2014, 29 689, nr. 534 
25 
 

II. Verder versterken opsporingsfunctie in de zorg  
In 2015 versterken wij ook de opsporingsfunctie in de zorg verder vanuit de aanvullende middelen die hier 
structureel voor beschikbaar zijn. Deze middelen worden ingezet om de capaciteit van de I-SZW uit te 
breiden en om doorlopend te investeren in de kwaliteit van de opsporing. De I-SZW richt zich daarbij met 
name op verdere kennisopbouw, het financieel rechercheren, afpakken, het doorontwikkelen van 
recherchemethoden en een oplossingsgerichte onderzoeksaanpak. 
 
III. Uitbreiden capaciteit zorgfraudezaken Openbaar Ministerie  
Door de intensiveringen in het toezicht van de NZa en de opsporing bij de I-SZW ligt het in de rede dat het 
OM te maken krijgt met een groeiend aantal fraudezaken. Daartoe stellen wij vanaf 2015 aan het OM 
intensiveringsgelden beschikbaar voor capaciteitsuitbreiding.  
 
IV. Verkennen mogelijkheden leveren gegevens aan het OM ter onderbouwing van de aangifteplicht 
Op dit moment is het nog niet in alle gevallen duidelijk of bij een aangifte van een vermoeden van 
zorgfraude de hiervoor benodigde (medische) gegevens verstrekt mogen worden aan het OM. Wij bezien 
de alternatieven die het duidelijk en mogelijk maken voor zorgverzekeraars, Wlz-uitvoerders, CIZ en CAK om 
gegevens te verstrekken aan het OM die noodzakelijk zijn voor een onderbouwde aangifte van een 
vermoeden van zorgfraude. 
B. Verdere versterking samenwerking tussen handhavingspartijen 
Het is belangrijk dat handhavingspartners elkaar goed weten te vinden. Dat zij elkaars rollen en 
verantwoordelijkheden, taal en ‘leefwereld’ begrijpen. Dat stelt hen in staat in gezamenlijkheid te besluiten 
hoe bij een vermoeden van fraude het beste kan worden gehandeld. 
 
I. Opstellen handhavingsstrategieën 
Voor verschillende deelsectoren zijn handhavingsstrategieën opgesteld. Hierin hebben zorgverzekeraars, 
toezichthouders, opsporingsdiensten en het OM op basis van inzichten uit de handhaving vastgelegd welke 
instrumenten zij inzetten om de normnaleving binnen de sectoren verder te versterken. In 2015 zullen de 
partners ook dergelijke strategieën opstellen voor de andere sectoren waar de NZa verscherpt toezicht 
uitvoert. Doel daarbij is niet alleen het interveniëren bij vastgestelde overtredingen, maar ook het 
stimuleren van naleving van regels in de eerste plaats. Ook bij handhaving geldt dat voorkomen beter is dan 
genezen. Berichtgeving over regels, resultaten van onderzoeken en sancties speelt daarbij een belangrijke 
rol. De partijen besteden daarom bij het opstellen van de strategieën ook aandacht aan de inzet van 
handhavingscommunicatie. 
 
II. Vergroten gemeenschappelijke taal en leefwereld handhaving  
Het is van belang dat de verschillende betrokken partijen elkaars rollen en verantwoordelijkheden 
(waaronder de specifieke taal en omgeving die daarbij hoort) goed begrijpen. Zij gaan daar meer aandacht 
aan besteden in het regulier overleg tussen de handhavingspartners. Ook organiseren de NZa en de I-SZW 
dit voorjaar een themabijeenkomst die in het teken staat van een gemeenschappelijk begrippenkader en 
kennis van de leefwereld van de handhavingspartners. 
 
III. Versterken kruisbestuiving uitvoeringstoezicht en kwaliteits- en nalevingstoezicht 
Signalen in het kwaliteitstoezicht van de IGZ kunnen waardevolle informatie opleveren voor het toezicht 
van de NZa. Wanneer de administratie niet op orde is, kan dit samenhangen met ondermaatse kwaliteit. 
NZa en IGZ verkennen in 2015 gezamenlijk hoe deze kruisbestuiving verder vormgegeven kan worden.  
 
 
27 
 

4. HOE VERDER?  
 
Nieuwe stap naar meer rechtmatige zorg Doorlopend 
gesprek met betrokkenen 
 
Met dit plan zetten we, waar mogelijk gezamenlijk met de zorgsector, een nieuwe stap op weg naar meer 
rechtmatige zorg. Er worden verschillende acties ondernomen om een volgende slag te maken. Echter, die 
volgende slag is niet van vandaag op morgen bereikt. Veranderingen in de zorg zijn als een marathon, geen 
sprint. Het is een proces dat een lange adem vergt en aandacht vraagt van alle betrokkenen. Wij eindigen dit 
plan daarom met een oproep aan zorgaanbieders, patiënten en cliënten, zorgverzekeraars, gemeenten, 
toezichthouders, opsporingsdiensten en het OM om de goede inzet in de afgelopen periode voort te zetten en 
gezamenlijk te werken aan het zoveel mogelijk beperken van fouten en het aanpakken van fraudeurs. 
Voor de totstandkoming van dit programma hebben we met veel partijen gesproken. De komende tijd blijven 
we in gesprek met alle betrokkenen, om de aanpak en maatregelen uit dit programma verder te concretiseren. 
We starten dit jaar over de volle breedte met onze verdere inzet en volgen de komende jaren hoe de beweging 
naar meer rechtmatige zorg doorzet. Daarbij worden de maatregelen op basis van onderzoek, ervaringen en 
constante dialoog met betrokkenen steeds verder geconcretiseerd en aangescherpt. Waar nodig zetten we 
aanvullende maatregelen in. We zullen regelmatig rapporteren over ontwikkelingen in het programma en de 
uitwerking, voortgang en resultaten van de activiteiten. De komende tijd zetten wij allereerst in op het 
verduidelijken, vereenvoudigen en aanscherpen van wet- en regelgeving, zodat fouten zo veel mogelijk kunnen 
worden voorkomen. Wanneer regels en systemen duidelijker zijn en bewustwording is vergroot, wordt ook 
beter zichtbaar wanneer personen of instanties regels toch (bewust) overtreden. Om te zorgen dat fraudeurs 
ook stevig aangepakt kunnen worden, richten we onze aandacht vervolgens op een verdere versterking van de 
handhaving. 
Wij zijn ervan overtuigd dat wij met deze aanpak een benodigde volgende stap kunnen zetten naar meer 
rechtmatigheid in de zorg, zodat iedere euro in de zorg goed en correct wordt besteed. 
 
 
29 
 

