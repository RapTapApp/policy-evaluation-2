– -
ACS EU SAMENWERKING NA 2020 
OP WEG NAAR EEN NIEUW PARTNERSCHAP? 
De Adviesraad Internationale Vraagstukken is een adviesorgaan van de regering. Hij 
brengt adviezen uit aan de minister van Buitenlandse Zaken, de minister van Defensie, de 
No. 93, maart 2015
minister voor Buitenlandse Handel en Ontwikkelingssamenwerking en de Staten-Generaal.
De Adviesraad kent vier permanente commissies voor de advisering op de beleidsterreinen 
van mensenrechten, vrede en veiligheid, ontwikkelingssamenwerking en Europese integratie. 
De staf van de Adviesraad en permanente commissies bestaat uit: drs. P. de Keizer,  
mw. drs. M.E. Kwast-van Duursen, drs. T.D.J. Oostenbrink, mw. drs. P.H. Sastrowijoto 
en drs. J. Smallenbroek.
ADVIESRAAD INTERNATIONALE VRAAGSTUKKEN
ADVIESRAAD INTERNATIONALE VRAAGSTUKKEN
POSTBUS 20061, 2500 EB DEN HAAG 
ADVISORY COUNCIL ON INTERNATIONAL AFFAIRS AIV
TELEFOON 070.348 5108/60 60  FAX 070.3486256
E-MAIL AIV@MINBUZA.NL  
WWW.AIV-ADVIES.NL

Gecombineerde Commissie Herziening Verdrag van Cotonou
Voorzitters Mw. prof.dr. K.C.J.M. Arts
 Mw. prof.dr. M.E.H. van Reisen
Leden Dr. B.S.M. Berendsen
 Prof.dr. J.B. Opschoor
 Mr. J.N.M. Richelle
 Mr. N.P. van Zutphen
Secretaris Drs. P. de Keizer

Woord vooraf
Op 28 februari 2014 ontving de Adviesraad Internationale Vraagstukken (AIV) 
een adviesaanvraag over de herziening van het Verdrag van Cotonou. Hierin 
wordt de vraag gesteld of de huidige partnerschapsovereenkomst tussen de 
Europese Unie (EU) en een groep landen uit Afrika, de Caraïben en de Stille 
Oceaan (ACS-groep) na 2020 nog voortzetting verdient en zo ja, in welke vorm 
en met aandacht voor welke onderwerpen (zie bijlage I).
Met deze adviesaanvraag toont de Nederlandse regering haar bereidheid om 
in een vroeg stadium voorbereidingen te treffen voor onderhandelingen over 
een mogelijk vervolg op het Verdrag van Cotonou. Mede met het oog op het 
Nederlandse EU-voorzitterschap in de eerste helft van 2016 vindt de AIV de 
adviesaanvraag een welkome stap. Een belangrijk uitgangspunt zal zijn welke 
verwachtingen de ACS-landen zelf koesteren ten aanzien van de toekomstige 
samenwerking met de EU en andere partners, en ook hoe ‘oude’ en ‘nieuwe’ 
lidstaten van de EU hier tegenover staan. Op het moment van afronding van dit 
advies zijn hierover nog geen officiële standpunten naar buiten gebracht.
De adviesaanvraag werd in augustus 2014 in behandeling genomen door een 
gecombineerde commissie onder leiding van mw. prof.dr. K.C.J.M. Arts (CMR) en 
mw. prof.dr. M.E.H. van Reisen (AIV/COS). Andere leden van de commissie waren 
dr. B.S.M. Berendsen (COS), prof.dr. J.B. Opschoor (COS), mr. J.N.M. Richelle (COS) 
en mr. N.P. van Zutphen (CEI). Het secretariaat werd gevoerd door drs. P. de 
Keizer, bijgestaan door stagiaires mw. J. Schonewille en dhr. R.R. Harding. Als 
ambtelijke contactpersonen van het ministerie van Buitenlandse Zaken waren 
mw. M.C. Albert (MA) en mr.drs. R.H. van Dijk (beiden DIE-EX) bij het opstellen 
van het advies betrokken. Ook werd medewerking verleend door mw. drs. C.B. 
Hagenaars en drs. G.T. Schulting van de Permanente Vertegenwoordiging van het 
Koninkrijk der Nederlanden bij de Europese Unie te Brussel.
Naast literatuuronderzoek werden in Den Haag, Brussel en telefonisch 
gesprekken gevoerd met deskundigen en direct betrokkenen waaronder 
topfunctionarissen van de ACS, Secretaris-Generaal Hon. A.M. Mumuni, Chef 
du Cabinet dr. O. Mailafia en Directeur Externe Betrekkingen J. Lodge. Ook 
ambassadeur dr. P. Gomes, die in maart 2015 Secretaris-Generaal Hon. A.M. 
Mumuni zal opvolgen, en ambassadeur dr. F. Pa’o Luteru stonden de commissie 
te woord. Aan EU-zijde vonden consultaties plaats met Plaatsvervangend 
Directeur-Generaal van de Europese Commissie dr. K. Rudischhauser en Hoofd 
Internationale Betrekkingen P.J. Craig-McQuaide (MA). De commissie heeft 
ook gesproken met mr. G. Laporte van het ECDPM, prof.dr. N.J. Schrijver en 
vertegenwoordigers van CONCORD, Both Ends en 11.11.11. De commissie is hen 
allen erkentelijk voor hun waardevolle inzichten en inbreng. 
Het advies is vastgesteld tijdens de vergadering van de AIV op 13 maart 2015.

Bij de ondertekening van het Verdrag van Cotonou in 2000 bestond de ACS uit 77 
4 5
lidstaten. Nadien traden nog twee lidstaten toe zodat de ACS-groep inmiddels 79 
staten telt: 48 uit Afrika (het gehele continent met uitzondering van Noord-Afrika), 16 
uit de Caraïben en 15 uit de Stille Oceaan (zie bijlage IV). Veel ACS-staten zijn ‘minst 
ontwikkelde landen’ volgens classiﬁcatie van de Verenigde Naties (VN).
De ACS-groep heeft de status van waarnemer binnen de VN en onderhoudt vanuit 
Brussel relaties met internationale organisaties als de Wereldbank, de Organisatie voor 
Economische en Sociale Ontwikkeling (OESO) en de Wereldhandelsorganisatie (World 
Trade Organisation, WTO). Door haar reikwijdte herbergt de ACS-landen die tevens lid zijn 
van een groot aantal verschillende regionale organisaties waaronder de African Union (AU), 
de Common Market for Eastern and Southern Africa (COMESA), de Economic Community 
of West African States (ECOWAS), de Southern African Development Community (SADC), de 
Caribbean Community (CARICOM), het Caribbean Forum of ACP States, het Paciﬁc Islands 
Forum, en het Paciﬁc Island Countries Trade Agreement (PICTA). Het secretariaat van de 
ACS-groep zetelt in Brussel. De organisatie houdt ook kantoor in Genève met het oog op 
het onderhouden van relaties met de WTO.
De Europese Unie is na 2000 sterk uitgebreid. Er vond zelfs bijna een verdubbeling 
plaats: van 15 lidstaten in 2000 naar 28 in 2015. De nieuwe lidstaten hebben zich na 
hun toetreding vrijwillig aan het Verdrag van Cotonou verbonden.
Het Verdrag van Cotonou is gesloten voor de duur van twintig jaar en loopt tot februari 
2020. Anderhalf jaar voor de einddatum, dus niet later dan 1 september 2018, 
dienen partijen in onderhandeling te treden ‘in order to examine what provisions shall 
6
subsequently govern their relations’. Tot dat moment wordt om de vijf jaar bezien of 
eventuele bijstelling gewenst is. Zo vond een eerste herziening van het Verdrag plaats in 
2005 en een tweede in 2010. Van de herzieningsmogelijkheid in 2015 zal vermoedelijk 
geen gebruik worden gemaakt.
Binnen de ACS wordt al enige tijd nagedacht over een mogelijk vervolg op het Verdrag na 
2020. Daarbij zijn fundamentele vragen gesteld over de ambities en het proﬁel waarmee 
de ACS-groep het komende decennium wil ingaan, of de groep meerwaarde behoudt boven 
samenwerkingsverbanden van regio’s afzonderlijk, en over de eventuele inhoudelijke en 
partnerschapsprioriteiten voor de toekomst. Om dit proces van reﬂecties te voeden werd 
in november 2010 aan enkele ambassadeurs onder leiding van ambassadeur Gomes van 
Guyana gevraagd om zich te beraden op de toekomst van de ACS.
Op initiatief van deze zogeheten ‘Ambassadorial Working Group on Future Perspectives 
for the ACP Group’ is een reeks van consultaties georganiseerd waarvan de deﬁnitieve 
4 Inclusief Zuid-Afrika waar overigens maar een beperkt deel van het Verdrag op van toepassing is, zie 
Protocol 3 bij het Verdrag van Cotonou (ibid.) dat onder meer bepaalt dat de Cotonou-voorzieningen voor 
samenwerking op de terreinen ontwikkelingsﬁnanciering, economie en handel niet van toepassing zijn 
op Zuid-Afrika. Voor samenwerking op die terreinen is een aparte bilaterale overeenkomst met de EU 
opgesteld.
5 Cuba in december 2000 en Oost-Timor in mei 2003. Cuba is (nog) geen partij bij het Verdrag van 
Cotonou; Oost-Timor wel.
6 Verdrag van Cotonou, artikel 95(4).
8

9
uitdagingen als verstedelijking en mobiliteit. Het is de bedoeling dat de uitkomsten 
hiervan worden meegenomen in het groenboek over de toekomst van ACS–EU-
betrekkingen dat de Europese Commissie zal opstellen. Zoals al aangegeven is het met 
name voor Nederland belangrijk dat gedurende 2015 de voorbereidingen zullen worden 
getroffen voor het voorzitterschap van de EU in de periode januari-juni 2016.
Dit advies beoogt een aanzet te geven tot standpuntbepaling van de Nederlandse 
regering. Gezien de voorziene consultaties in 2015 is het goed mogelijk dat 
gevolgtrekkingen later in het jaar zullen moeten worden bijgesteld en dat andere 
aspecten nog analyse behoeven. De AIV zal in dat geval overwegen om aanvullend te 
adviseren. 
Het advies is als volgt opgebouwd. Na deze inleiding staat de AIV stil bij de verande- 
rende context waarbinnen de ACS–EU-samenwerking zich voltrekt. Achtereenvolgens  
komen geopolitieke factoren, regionalisering, de internationale agenda voor duurzame 
ontwikkeling en de ﬁnanciering hiervan aan bod. Hoofdstuk III geeft een beeld van de 
interne institutionele ontwikkelingen aan de zijde van de ACS en de EU, waarna hoofd-
stuk IV ingaat op de uitvoering van het Verdrag tot nu toe en de behaalde resultaten 
onder elk van de drie hoofdpijlers (politieke dialoog, ontwikkelingshulp en economische 
samenwerking en handel). Ook wordt een inschatting gegeven van het functioneren van 
de bijbehorende instituties. Hoofdstuk V tenslotte, vat de bevindingen samen en geeft 
conclusies en aanbevelingen voor een eventueel vervolg na 2020.
9 Europese Commissie, Speciﬁc Terms of Reference for Project to Stimulate Wider Discussion on Post-
Cotonou Issues, December 2014, pp. 1-2.
10

De groeiende invloed van China in Afrika komt tot uiting in de vele wegen, gebouwen en/
of andere infrastructuur die voor universiteiten, ziekenhuizen en ook de Afrikaanse Unie 
(AU) recent zijn aangelegd. Welke prestaties van Afrikaanse regeringen, naast de levering 
van grondstoffen, daar tegenover staan is minder evident. Ook het Midden-Oosten is een 
grotere investeerder geworden op het Afrikaanse continent.
Hoe ingrijpend de internationale verhoudingen inmiddels zijn gewijzigd blijkt uit de periode 
na de recente ﬁnanciële crisis toen Angola ﬁnanciële hulp verleende aan Portugal en 
hoogopgeleide ingenieurs vanuit Portugal naar Angola vertrokken omdat er daar voor hen 
11
betere kansen op werk waren. Nairobi staat bekend als ‘Silicon Savannah’, waar e-hub 
een motor is van vernieuwing en multinationale bedrijven aantrekt. Rwanda, ook een 
e-hub, heeft wereldwijd de top bereikt van participatie van vrouwen in de politiek. Africa 
Rising is het nieuwe modewoord voor internationale conferenties sinds Time Magazine de 
12
slogan op de voorkant van het blad positioneerde. Veel ACS-landen hebben de ambitie 
om tussen 2020 en 2030 een middeninkomensland te worden. Hiermee geven zij aan te 
streven naar vermindering van afhankelijkheid van internationale hulp.
II.2 Mondialisering én regionalisering van de economie
Een belangrijke geopolitieke ontwikkeling is de mondialiserende economie. De 
toenemende vervlechting van markten bemoeilijkt het maken van handelsafspraken. 
Waren die enkele decennia terug nog simpel gericht op het openstellen van nationale 
grenzen en aanpassen van importtarieven, nu vragen (soms minder transparante) zaken 
als subsidie- en prijsbeheer, het hanteren van quota’s, het verlenen van importcertiﬁcaten, 
13
kwaliteitseisen, pakkingsvoorschriften en certiﬁcatie om aandacht.
De toenemende vervlechting van markten en productieketens wereldwijd leidt tot nieuwe 
problemen en prioriteiten die in de eerste plaats in mondiaal verband dienen te worden 
aangepakt. Of het Verdrag van Cotonou hiertoe een geschikte bijdrage kan leveren 
valt nog te bezien. Vast staat dat de armste landen gebaat zullen zijn bij een zo sterk 
mogelijke vertegenwoordiging om ervoor te zorgen dat mondiale handel bijdraagt aan 
grotere internationale gelijkheid en rechtvaardigheid.
Samenhangend met mondialisering heeft zich in de afgelopen decennia in vele regio’s 
een proces van intensivering en verdieping van regionale samenwerking voorgedaan, 
vooral op politiek belangrijke terreinen als economische samenwerking, handel en 
11 Zie bijvoorbeeld ‘Angola pours money into debt-ridden Portugal’, The Guardian, 18 November 2011, zie: 
<http://www.theguardian.com/world/2011/nov/18/angola-boom-debt-riddled-portugal>; ‘Portuguese 
escape austerity and ﬁnd a new El Dorado in Angola’, The Guardian, 16 September 2012, 2011. Zie: 
<http://www.theguardian.com/world/2012/sep/16/portuguese-exodus-angola-el-dorado>; Lucy Ash, 
‘Portugal’s jobless graduates ﬂee to Africa and Brazil’, BBC News, Lisbon. Zie: <http://www.bbc.com/
news/world-14716410>; alle geraadpleegd op 28 januari 2015.
12 Zie bijvoorbeeld: <http://www.africa-rising.org>, geraadpleegd op 15 januari 2015.
13 D. Held and C. Rogers, Global Governance at Risk, Polity, Cambridge, 2013, p. 2. Onderhandelen over 
handelsakkoorden mag dan complexer zijn geworden, het heeft de wereld er niet van weerhouden ze af te 
sluiten en zeker niet in regionaal verband. Volgens cijfers van de Wereldhandelsorganisatie bestonden al 
in 2005 330 regionale handelsovereenkomsten waaraan alle landen in de wereld met minstens één zo’n 
overeenkomst verbonden was, op één uitzondering na: Mongolië.
12

zestig jaar richt de internationale gemeenschap zich op het thema ontwikkeling. Zoals 
bekend zijn in de afgelopen vijftien jaar vooral de Millennium Development Goals (MDGs) 
leidend geweest, met aandacht voor armoedebestrijding, voedsel- en waterzekerheid en 
gezondheid. Daarnaast richtten de MDGs zich ook op enkele duurzaamheidsaspecten 
als biodiversiteit en klimaat. Het Verdrag van Cotonou gaat hier speciﬁek op in, vooral 
sinds de herziening van het Verdrag in 2005 toen werd gesteld dat de MDGs als leidraad 
16
dienen te fungeren voor de op landenniveau te ontplooien ontwikkelingsstrategieën.
De MDGs zullen in 2015 slechts gedeeltelijk zijn gerealiseerd. Gebaseerd op het 
resterende deel van de agenda en de uitkomsten van de VN-Conferentie over Duurzame 
Ontwikkeling (Rio+20, 2012) staat de internationale gemeenschap thans een nieuwe 
en meer omvattende set van doelstellingen voor ogen in de vorm van bovengenoemde 
SDGs. Deze zijn nu volop in onderhandeling en de verwachting is dat hierover in 
september 2015 in VN-verband een besluit wordt genomen. Vooralsnog omvat het SDG-
pakket 17 doelstellingen en daaraan gekoppeld 169 speciﬁeke doelen die tezamen een 
agenda voor duurzame ontwikkeling vormen.
Uitgangspunt blijft armoedebestrijding met als bijbehorende elementen duurzame 
ontwikkeling, inclusieve groei, werkgelegenheid, verminderde ongelijkheid, duurzaam 
gebruik van natuurlijke hulpbronnen, het tegengaan van geweld en misbruik en 
exploitatie van kinderen en jongeren, en gerevitaliseerd mondiaal partnerschap met 
betrokkenheid van relevante actoren en maatschappelijke organisaties. Een van de 
voorlopige doelen gaat speciﬁek in op mensenrechten en verbindt dat aan duurzame 
ontwikkeling en het verhogen van accountability van instituties. Ook een aantal mondiale 
publieke goederen vinden hun weg in deze agenda voor duurzame ontwikkeling zoals 
17
voedselzekerheid, energie en klimaatbeheersing.
II.4 Financiering van ontwikkeling: naar een nieuwe definitie van hulpgelden
Al geruime tijd staat het begrip Ofﬁcial Development Assistance (ODA) ter discussie. Dit, 
tegen de achtergrond van toegenomen twijfel over de effectiviteit van hulp, opkomst 
van andere actoren en donoren en de mogelijk gewenste verbreding van activiteiten die 
onder ODA vallen.
De OESO wijst erop dat de relatieve betekenis van ODA-geldstromen voor het realiseren 
van ontwikkelingsdoelen weliswaar afneemt, maar dat die betekenis in absolute termen 
nog steeds groot is. Dit geldt vooral voor de minst ontwikkelde landen en fragiele staten 
18
die vaak nog een relatief klein deel van ontwikkelingsgelden krijgen toegewezen. 
16  Na herziening van het Verdrag in 2005 vermeldt de Preamble dat de millenniumdoelstellingen 
voor ontwikkeling (...), met name de uitroeiing van extreme armoede en honger, alsmede de 
ontwikkelingsdoelen en beginselen die zijn overeengekomen tijdens de conferenties van de VN, een 
duidelijke visie bieden en aan de samenwerking tussen de ACS en de EU in het kader van het Verdrag van 
Cotonou ten grondslag moeten liggen. Zie: Tractatenblad 2005, nummer 295, p. 11. 
17 UN Secretary-General, Road to Dignity by 2030: Ending Poverty, Transforming All Lives and Protecting 
the Planet, UN, New York, 4 December 2014, en het Report of the Open Working Group of the General 
Assembly on Sustainable Development Goals, UN Doc. A/68/970.
18 Adviesraad Internationale Vraagstukken, Ontwikkelingssamenwerking: meer dan een deﬁnitiekwestie, 
briefadvies nummer 25, Den Haag, mei 2014.
14

III Interne ontwikkelingen binnen de EU en de ACS-groep
III.1 Herijking van uitgangspunten binnen de EU
Sinds de totstandkoming van het Verdrag van Cotonou in 2000 hebben zich grote 
wijzigingen voorgedaan in de EU. Vooral de uitbreiding met dertien lidstaten heeft 
sporen getrokken en tot aanzienlijke aanpassingen geleid. De nieuw toegetreden 
lidstaten kenden een andere traditie met betrekking tot internationale samenwerking 
dan de meeste oudere lidstaten en dit noopte tot herbezinning op hulp en 
23
ontwikkelingssamenwerking.
De nieuwe lidstaten moesten zich oriënteren op de verplichtingen die onderdeel zijn 
van het Gemeenschapsrecht van de EU in het kader van internationale samenwerking 
en zich die later toe-eigenen. Het Verdrag van Lissabon introduceerde een belangrijke 
wijziging in het algemene EU-ontwikkelingssamenwerkingsbeleid door in artikel 208 
direct te verwijzen naar uitbanning van armoede als centrale doelstelling. Tegelijkertijd 
behield dat Verdrag de verwijzing naar beleidscoherentie – een uitgangspunt dat mede 
door Nederland in de afgelopen decennia sterker onder de aandacht van de makers en 
uitvoerders van het externe Europese ontwikkelingsbeleid is gebracht.
De uitbreiding van de EU naar het oosten leidde ook tot een grotere confrontatie met 
armoede binnen de Unie. In sommige nieuw toegetreden lidstaten is de problematiek 
ten aanzien van armoede immers ook omvangrijk. Deze nieuwe dimensies van armoede 
gingen soms ten koste van solidariteit met landen buiten de EU, maar leidden ook 
tot een groter begrip van de noodzaak van gezamenlijke inspanningen om armoede 
wereldwijd te bestrijden en daarbij coherentie na te streven.
De Eurobarometer laat een relatief stabiel patroon zien van steun onder Europese burgers 
voor mondiale armoedebestrijding. In een recent rapport van de Europese Commissie 
vindt de Eurobarometer zelfs toegenomen steun voor ontwikkelingsinspanningen onder het 
Europese publiek. Een grote meerderheid van 85% vindt dat ontwikkelingslanden moeten 
worden geholpen en 67% van het Europese publiek vindt dat de EU haar hulpinspanningen 
24
zou moeten intensiveren.
Als gevolg van het Verdrag van Lissabon is de werkwijze van de EU in haar externe 
betrekkingen drastisch aangepast. Er wordt nu bijvoorbeeld minder unanimiteit vereist 
dan in het verleden het geval was. De Europese Dienst voor Extern Optreden (EDEO) is 
opgericht om de buitenlandpolitieke samenwerking in Europa te versterken en om het werk 
st 
23 Zie bijvoorbeeld: A. Mold (ed.), EU Development Policy in a Changing World: Challenges for the 21 Century, 
Amsterdam University Press, Amsterdam, 2007.
24 European Commission, ‘As European Year for Development Kicks Off, New Figures Show Increased EU 
Citizens’ Support for Development’, press release, 12 January 2015, zie: <http://europa.eu/rapid/press-
release_IP-15-3060_en.htm>, geraadpleegd op 15 januari 2015. Met een totale bijdrage van € 57 miljard 
(2013) draagt Europa meer dan de helft van de ODA bij, ofwel 0,43% van het bruto inkomen van de EU. 
Zie: press release <http://europa.eu/rapid/press-release_IP-14-388_en.htm>, geraadpleegd op 
20 februari 2015. 
16

IV Het Verdrag van Cotonou: resultaten en functioneren 
Dit hoofdstuk geeft een overzicht van concrete ervaringen met de samenwerking tussen 
de ACS en de EU in het kader van het Verdrag van Cotonou. Het beschrijft resultaten 
die zijn behaald binnen de drie hoofdpijlers van het Verdrag (namelijk politieke dialoog, 
ontwikkelingssamenwerking en economische samenwerking en handel) en plaatst 
kanttekeningen bij de beheersorganen ervan. Het heeft niet de pretentie van een 
omvattende evaluatie. Er is zoveel mogelijk gebruik gemaakt van bestaand referentie- 
materiaal zoals publicaties van de Inspectie Ontwikkelingssamenwerking en Beleids- 
evaluatie (IOB), het Department for International Development (DfID) van het Verenigd 
Koninkrijk, en jaarverslagen en andere rapporten van de OESO en de European Court of 
25
Auditors. 
IV.1 Politieke dialoog
Politieke dialoog is een belangrijk fundament van de ACS–EU-samenwerking. Het vormt de 
ideologische basis die richting en inspiratie geeft aan de hand van gemeenschappelijke 
waarden. Zowel structurele als adhoc vormen van politieke dialoog dienen de inhoud en 
betekenis van die gemeenschappelijke waarden voor deelnemende landen zichtbaar te 
maken. 
In het Verdrag van Cotonou (artikel 9) staan drie kernwaarden centraal, namelijk:  
‘eerbiediging van de rechten van de mens, democratische beginselen en de rechtsstaat’. 
Deze drie waarden zijn essentiële onderdelen van het Verdrag. Goed bestuur, inclusief 
optreden tegen corruptie, heeft juridisch een iets minder sterke status maar geldt als 
basisbeginsel van de overeenkomst. In artikel 8 worden de onderwerpen omschreven 
waarop de politieke dialoog zich kan richten zoals wapenhandel, buitensporige militaire 
uitgaven, verdovende middelen, georganiseerde misdaad, strategische samenwerking 
en etnische-, religieuze- of rassendiscriminatie. Deze worden beschouwd als ‘speciﬁeke 
politieke aangelegenheden van gemeenschappelijk belang of van algemeen belang voor 
het bereiken van de doelstellingen van het akkoord’.
In de praktijk is een grote diversiteit aan politieke dialoog ontstaan. Dit vindt plaats op 
bilateraal niveau, tussen lidstaten onderling en over speciﬁeke politieke kwesties die 
beide landen aangaan. Gebruikelijker is de vorm waarin de EU als groep overleg voert met 
een afzonderlijke lidstaat van de ACS, bijvoorbeeld over recente politieke ontwikkelingen 
die als verontrustend worden ervaren zoals een staatsgreep, verkiezingsfraude of 
schending van mensenrechten. Politieke dialoog kan ook de vorm aannemen van overleg 
op overstijgend niveau, tussen de ACS-groep en de EU als zodanig, over onderwerpen 
met een sterk politieke lading zoals migratievraagstukken of over onderwerpen die in VN-
verband aan de orde komen zoals de internationale agenda voor duurzame ontwikkeling 
en mondiale publieke goederen.
25 Zie onder andere: IOB, The Netherlands and the European Development Fund – Principles and Practices: 
Evaluation of Dutch Involvement in EU Development Cooperation (1998-2012), IOB Report No. 375, 
Ministry of Foreign Affairs of the Netherlands, The Hague, March 2013, met name bijlage 9: The Article 
8 Political Dialogue and What Happens when it Fails; J. Bossuyt, C. Rocca, B. Lein, Political Dialogue 
and Human Rights under article 8 of the Cotonou Agreement, Brussels, European Union, 2014; DfID, 
Multilateral Aid Review Update: Driving reform to achieve multilateral effectiveness, December 2013; OESO, 
European Peer Review 2012, Paris, 2012; en European Court of Auditors, Special Report, No. 18/2009.
18

Opvallend is dat de ACS–EU politieke dialoog op hoger, collectief niveau maar beperkt 
van de grond is gekomen. Dat er behoefte bestaat aan andere vormen van politieke dialoog 
– en over andere onderwerpen dan speciﬁek voorzien in het Verdrag van Cotonou – bleek 
nog eens uit een verklaring van ACS-staatshoofden tijdens een topontmoeting in Malabo, 
Equatoriaal Guinee, in 2012. Daarin drongen zij aan op dialoog via een te formeren High 
Level Panel om op politiek niveau uit de impasse te raken in de onderhandelingen over 
Economic Partnership Agreements (EPAs, zie later dit hoofdstuk). Op het verzoek van de 
staatshoofden, dat later nogmaals door de president van Benin bij de voorzitter van de 
Europese Commissie werd neergelegd, is nooit in positieve zin gereageerd.
Op ander vlak drong de EU met steun van Nederland bij de herziening van het Verdrag in 
2010 aan op een uitbreiding van de bepalingen voor de terugkeer van uitgeprocedeerde 
asielzoekers en het betreffende artikel 13 praktischer van aard te maken. Dat leverde 
geen verdragswijziging op maar betekende wel het startsein voor een migratiedialoog 
over nauwere samenwerking inzake onvolkomenheden in asielbeleid, inclusief terug- en 
overname van uitgeprocedeerde asielzoekers. In dit kader vond in Brussel in april 2014 
een seminar plaats over verdere operationalisering van de samenwerking op dit terrein.
Er is op het punt van migratie dus een aanzet gegeven en ervaring opgedaan die in de 
toekomst verder uitgebouwd kan worden. Hoewel er zeker zaken zullen zijn die op het 
niveau van politieke dialoog tussen de EU en een enkel ACS-land besproken dienen te 
worden – of juist via gezamenlijk optreden van de ACS en de EU in multilaterale fora – zal 
het meeste van de migratiediscussie zich afspelen op collectief ACS–EU-niveau. Daarbij 
dient wel bedacht te worden dat nogal wat migranten naar Europa trekken die niet uit 
ACS-landen afkomstig zijn.
Interessant is de politieke dialoog die zich in parlementair verband voordoet. In de 
zogeheten Joint Parliamentary Assembly (JPA) hebben vertegenwoordigers uit zowel de 
ACS-landen als uit de EU zitting. Het orgaan draagt bij aan dialoogvorming, ook over 
lastige of gevoelige onderwerpen die spelen binnen de ACS-groep, tussen de ACS of 
de EU en binnen de EU, zoals onvolkomenheden in asielbeleid. Zo weidde de JPA in 
maart 2014 (dus voorafgaand aan bovengenoemd seminar) een aparte sessie aan de 
28
rechten van migranten in zowel ACS-landen als EU-lidstaten.
 Ook maatschappelijke 
organisaties hebben in toenemende mate gebruik gemaakt van de JPA om vernieuwing 
te agenderen. Bovendien zou de JPA bijdragen aan gezamenlijke beleidsformulering 
en aan grotere kennis over ACS-landen binnen het Europees Parlement, waardoor 
bijvoorbeeld nieuwe parlementaire netwerken zijn ontstaan.
Samengevat wordt aan politieke dialoog met vallen en opstaan vormgegeven. Er is 
overwegend sprake van een proces van verbreding en verdieping, zij het dat er soms 
taboes blijken te bestaan, met name in situaties van ernstige spanning. Ook leert 
de ervaring dat de ACS–EU politieke dialoog een sterk formeel karakter draagt. De 
opzet in het Verdrag mag als redelijk compleet overkomen, de uitvoering verloopt 
om verschillende redenen soms moeizaam en is in hoge mate door speciﬁeke 
omstandigheden bepaald (belangstelling van lidstaten, kracht van de regering, 
functioneren van Europees Parlement, publieke opinie en maatschappelijk middenveld).
28 ACP-EU Joint Parliamentary Assembly, ACP-EU 101.674/14/ﬁn, maart 2014.
20

Voor de ﬁnanciering van de ACS–EU-ontwikkelingsinspanningen is een Europees 
Ontwikkelingsfonds (EOF) ingesteld dat los staat van de reguliere EU-begroting. Eigenlijk 
is de naam van dit fonds misleidend, want het gaat niet om een vrijgemaakte hoeveelheid 
geld die in Brussel ligt te wachten op besteding. Het EOF bestaat uit een contractueel 
vastgelegde belofte van Europese lidstaten om op afroep van de Europese Commissie 
geld over te maken wanneer dat feitelijk nodig is voor de betaling van (door lidstaten 
34
in ‘comitologie’ goedgekeurde) activiteiten. Al sinds 1963 speelt ook de Europese 
Investeringsbank (EIB) een rol in het ondersteunen van ontwikkelingsactiviteiten in ACS-
landen, uit een combinatie van EOF- en eigen middelen. Zo verstrekt de EIB onder meer 
35
verschillende vormen van leningen en een investeringsfaciliteit. 
Het EOF biedt ongeveer de helft van de ontwikkelingshulp die door alle EU-instellingen wordt 
36 e
verstrekt. In 2013 werd het 11 EOF vastgesteld met een totaalbedrag van € 31,5 miljard 
37
voor een periode van, zoals gebruikelijk, zeven jaar. Dit bedrag bestaat uit subsidies  
(€ 24 miljard voor nationale en regionale indicatieve programma’s, € 3,6 miljard voor 
intra-ACS en interregionale samenwerking en de ﬁnanciering van gezamenlijke instellingen 
en organen, en € 1,1 miljard voor genoemde investeringsfaciliteit, aangevuld met € 2,5 
miljard uit eigen middelen van de EIB). Ongeveer een vijfde van de EOF-middelen wordt 
38
aangewend voor sectorale en algemene begrotingssteun.
De regels en gebruiken van het EOF en het wel in de EU-begroting opgenomen Instrument 
voor Ontwikkelingssamenwerking (DCI) – dat de ﬁnanciële steun van de EU aan niet-
ACS landen regelt – zijn materieel inmiddels grotendeels gelijk. In de praktijk is het 
onderscheid tussen beide hulpkanalen nog nauwelijks merkbaar. Doorgaans geschiedt 
de afroep van ﬁnanciële bijdragen voor het EOF in samenhang met de jaarlijkse 
begrotingsafspraken van de EU-lidstaten. 
34 Comitologie is EU-jargon voor een bepaald soort besluitvorming. Voor sommige uitvoeringsbevoegdheden 
werkt de Europese Commissie namelijk samen met comités van vertegenwoordigers van de EU-landen. 
De afdelingen van de Commissie leggen dan hun ontwerpuitvoeringsbesluiten ter advies voor aan zo’n 
‘comitologiecomité’ (zie: Verordening (EU) nr. 182/2011).
35 Ook bevordert het de levering van energie via een Energy Sustainability Facility en ontplooit het activiteiten 
op gebied van het EU Raw Materials Initiative. In laatstgenoemd kader wordt duurzaam hulpbronnengebruik 
actief bevorderd. Weliswaar strookt dit conceptueel met de bredere visie op ontwikkeling van het Verdrag 
van Cotonou maar in de praktijk wordt het initiatief zeker ook aangedreven door lange termijn economische 
belangen van de EU. Voor meer informatie over het EOF en de EIB, zie respectievelijk: <http://europa.eu/
legislation_summaries/development/overseas_countries_territories/r12102_nl.htm> en <http://www.eib.
org/projects/regions/acp/funding-and-ﬁnancial-instruments/index.htm>.
36 Zie: <http://www.consilium.europa.eu/uedocs/cms_data/docs/pressdata/EN/foraff/137274.pdf>.
37 Zie: <http://www.acp.int/fr/node/1991>.
38 In 2010 bedroeg budgetsteun 24% van de totale uitgaven, in 2013 was het aandeel teruggelopen tot 
18% (€ 718 miljoen op een totaal van € 3,9 miljard), zie onder meer het jaarverslag over de activiteiten 
geﬁnancierd uit het achtste, negende en tiende Europees Ontwikkelingsfonds, (2014/C 398/02), 
Publicatieblad van de Europese Unie, 12 november 2014.
22

40
bevorderen, maar resultaten op dit vlak zijn teleurstellend of niet gedocumenteerd.
De al aangehaalde Multilateral Aid Review van DfID stelde dat het EOF, samen met acht 
andere multilaterale instellingen, very good value for money voor hulpgelden van het 
Verenigd Koninkrijk bood. Vooral de aard van de doelstellingen, de brede en uitvoerige 
afspraken binnen het Verdrag van Cotonou die de voorspelbaarheid van hulp doen 
vergroten en ﬁnanciële verantwoording werden als positief beoordeeld. De European 
Union Peer Review van de OESO uit 2012 wijst lovend op aspecten van eigenaarschap 
en wederzijdse verantwoordingsplicht als sterke punten.
Een punt van aandacht dat soms is aangehaald in verband met het EOF is (vermeend) 
gebrek aan armoedefocus. Binnen de ACS zijn immers landen aangesloten die behoren 
tot de groep van middeninkomenslanden, zoals Botswana, Dominicaanse Republiek 
en Suriname. Leggen deze landen niet een onevenredig hoog beslag op EOF-gelden, 
zo luidt de kritische vraag. Kijkend naar cijfers blijkt dit mee te vallen. Gedurende 
2008-2013 besteedde het EOF 93% van de middelen aan minst ontwikkelde en lage 
inkomenslanden. Zou de nieuw doorgevoerde regelgeving van de EU – die voor DCI 
voorziet in mindering van steun aan middeninkomenslanden – worden toegepast 
voor het EOF, dan zou naar verwachting ongeveer 5% van alle beschikbare middelen 
41
additioneel ten goede komen aan de armste landen.         
IV.3 Economische samenwerking en handel
Een derde en traditioneel eveneens belangrijke pijler waarop de samenwerking tussen 
de ACS en de EU zich richt is economie en handel. In lijn met de algehele doelstellingen 
van het Verdrag van Cotonou (om armoede uit te bannen en om duurzame ontwikkeling 
en de geleidelijke integratie van ACS-landen in de wereldeconomie te bevorderen) omvat 
deze pijler maatregelen ten behoeve van economische diversiﬁcatie, het aantrekken van 
buitenlandse investeringen en het intensiveren van regionale integratie op basis van 
nationale en regionale ontwikkelingsstrategieën. 
Hoe de post-Lomé ACS–EU handelscomponent er precies uit zou komen te zien werd in 
2000 nog in het midden gelaten. Partijen spraken af hieraan verdere invulling te geven 
middels nader overeen te komen Economic Partnership Agreements (EPAs). Dit, conform 
afspraken en regels zoals vastgesteld door de WTO, en met inbegrip van bepalingen over 
speciale en differentiële behandeling van minder ontwikkelde landen met relatief hoge 
kwetsbaarheid. EPAs zouden onder meer aandacht dienen te schenken aan milieueisen, 
arbeidsnormen en consumentenbeleid, en compensatie voor mogelijk negatieve effecten 
van liberalisatie.
De praktijk bleek evenwel weerbarstig: de handelsovereenkomsten waren veel lastiger 
te realiseren dan verwacht. Al snel lag druk op de besprekingen doordat ‘WTO-conform’ 
inhield dat haast moest worden gemaakt met het opheffen van handelspreferenties 
voor ACS-landen. Hun preferentiële status werd namelijk aangemerkt als discriminatoir 
40 Zo werd ondersteuning door het EOF aan regionale economische integratie in West- en Oost-Afrika in 2009 
beoordeeld als ‘beperkt effectief’, onder andere door een gebrek aan complementariteit tussen regionale 
en nationale ontwikkelingsstrategieën en beperkte absorptiecapaciteit van regionale economische 
organisaties, zie: Special Report, No. 18/2009 van de European Court of Auditors, pp. 33-34. 
41 Mikaela Gavas, Reviewing the evidence: how well does the European Development Fund perform?, ODI,  
31 January 2012, p. 15.
24

(EAC). De EPAs in westelijk, zuidelijk en oostelijk Afrika werden in 2014 uitonderhandeld 
en bevinden zich in verschillende stadia van goedkeuring. Tevens zijn er drie interim 
EPAs in werking getreden in centraal Afrika (Kameroen), zuidelijk en oostelijk Afrika 
(Madagaskar, Mauritius, de Seychellen en Zimbabwe) en de Stille Oceaan (Fiji en Papua 
44
Nieuw-Guinea). 
Naast de EPAs zijn afspraken gemaakt in het kader van het algemene EU–GSP-systeem 
van handelspreferenties voor ontwikkelingslanden, met daarbinnen het ‘Everything 
But Arms’-initiatief dat aan minst ontwikkelde landen invoerrechtenvrije toegang tot 
de EU-markt geeft voor alle producten behalve wapens en munitie. Mede onder druk 
van de WTO-leden in Latijns-Amerika die het zonder preferenties moesten stellen, 
zijn ook algemene arrangementen tot stand gekomen voor de regulering van handel 
in suiker en bananen. Deze hebben geleid tot een ﬂinke erosie van de traditionele 
handelspreferenties van ACS-landen voor deze beide producten.
Samengevat hebben de handelsbesprekingen tussen de ACS en de EU zich de afgelopen 
jaren vooral toegespitst op het uitonderhandelen van EPAs met daarbij vooral aandacht 
voor de ontwikkeling van een traditionele handelsdiscipline. De EPAs zijn meer op 
zichzelf komen te staan en een doel op zichzelf geworden in plaats van ondersteunend 
aan de bredere ontwikkelingsdoelstellingen van het Verdrag. Een meer fundamentele 
benadering voor regionale ontwikkeling, economische diversiﬁcatie en ketenontwikkeling 
voor speciﬁeke producten, ontbreekt. Tijdens het EPA-onderhandelingsproces kwamen de 
verhoudingen tussen de ACS en de EU op scherp te staan, vooral doordat de EU blijk gaf 
van eenzijdig gemotiveerd optreden en weinig bereidheid toonde om kennis te nemen 
van ACS-bedenkingen.
Wat de feitelijke ontwikkelingen inzake handelsstromen betreft, wijzen gegevens sinds 
2000 uit dat deze grosso modo zijn gestegen, maar dat de betekenis ervan genuanceerd 
moet worden. Voor de ACS is de EU een belangrijke handelspartner (al loopt de 
betekenis procentueel gezien terug), echter voor de EU is handel met ASC-landen weinig 
belangrijk in termen van aandeel in totale handelsvolume. Het is te vroeg om het effect 
van de EPAs in de praktijk te evalueren al worden in sommige kringen de baten van de 
EPAs in twijfel getrokken vanwege verwachte onvoldoende compensatie voor verminderde 
opbrengsten uit hefﬁngen op import en export en asymmetrie in de veranderingen 
45
in toegang tot elkaars markten. Recente cijfers zouden erop wijzen dat de EU op 
landbouwgebied van netto-importeur een netto-exporteur is geworden. Daarentegen 
zou de ACS een omslag in tegengestelde richting hebben doorgemaakt en nu dus een 
netto-importeur van landbouwproducten zijn geworden. Deze mogelijke ontwikkelingen 
onderstrepen andermaal het belang van coherentie en beleidsafstemming. 
44 Zie: <http://trade.ec.europa.eu/doclib/html/144912.htm>, geraadpleegd op 20 februari 2015.
45 Zie: South Centre, Economic Partnership Agreements in Africa: A Beneﬁt-Cost-Analysis, Analytical Note 
SC/TDP/AN/EPA/29, Geneva, January 2012, waarin op pagina 11 wordt geconcludeerd dat ‘Costs of 
an EPA are greater than the gains’ als gevolg van verminderde tariefopbrengsten, effecten op sectorale 
ontwikkeling en op voedsel- en bestaanszekerheid.
26

dat de ratiﬁcatieprocedures ook in EU-lidstaten in toenemende mate moeizaam 
verlopen. De geformaliseerde vorm van samenwerking heeft wel als voordeel dat zaken 
in detail zijn vastgelegd en partijen dus goed weten waar ze aan toe zijn, hetgeen de 
voorspelbaarheid en rechtszekerheid ten goede komen.
Verschillende instituties zijn belast met de uitvoering van het Verdrag. Het hoogste 
orgaan is de ACS–EU-Raad van Ministers. Deze is samengesteld uit vertegenwoordigers 
van de EU-lidstaten, de Europese Commissie en vertegenwoordigers van de ACS-landen. 
De Raad heeft tot taak om politieke dialoog te voeren, goedkeuring te verlenen aan 
beleidsdocumenten zoals meerjarenstrategieën voor landen en zorg te dragen voor het 
behoorlijk functioneren van consultatiemechanismen zoals het Development Finance 
Cooperation Committee (ACP-EC Committee) dat regelmatig de resultaten van het EOF 
evalueert.
Een tweede orgaan is het gezamenlijke Comité van Ambassadeurs. Hierin hebben 
Permanente Vertegenwoordigingen van zowel EU-lidstaten als ACS-landen zitting. Dit 
Comité staat de Raad van Ministers bij en is in de praktijk verantwoordelijk voor de 
uitvoering van het Verdrag.
Een derde orgaan is de al eerder in dit hoofdstuk genoemde Joint Parliamentary 
Assembly (JPA) die is samengesteld uit een gelijk aantal vertegenwoordigers van het 
Europees Parlement en van ACS-Parlementen. Artikel 17 van het Verdrag van Cotonou 
schrijft voor dat de JPA tot taak heeft om democratische processen te bevorderen 
door dialoog en consultatie. De JPA komt twee keer per jaar bijeen onder afwisselend 
voorzitterschap van de ACS en de EU. Dit orgaan beschikt niet over de bevoegdheid om 
bindende besluiten te nemen.
Ook is eerder genoemd dat de ACS-groep beschikt over een secretariaat in Brussel en dat 
zij tevens kantoor houdt in Genève. Het ACS-secretariaat wordt voor iets meer dan een 
derde deel bekostigd met middelen van de EU. Meer dan de helft van de bijdragen zijn 
50
afkomstig van lidmaatschapsgelden van de ACS-groep. Het takenpakket is grotendeels 
terug te voeren op de bepalingen van het geamendeerde Georgetown Agreement.
De balans opmakend over het functioneren van de ACS-instellingen hebben zowel de 
ACS als de EU forse kritiek geuit, al worden accenten anders gelegd. Wat betreft de 
gezamenlijke Raad van Ministers en het Comité van Ambassadeurs stellen beide partners 
dat deze te weinig hebben betekend voor de uitvoering van het Verdrag. Deze instituties 
worden gekenmerkt door een hoge mate van formaliteit en komen relatief weinig bijeen. 
Wellicht wordt dit in de hand gewerkt door het feit dat woordvoering in hoge mate van 
tevoren is geregisseerd en slechts weinigen daadwerkelijk het woord kunnen voeren. 
De afwezigheid van ministers aan EU-zijde draagt hoe dan ook bij aan de perceptie dat 
binnen de EU geen wezenlijke belangstelling bestaat voor politiek overleg met de ACS op 
ministerieel niveau. Mogelijk biedt een ‘troika’-opzet met een beperkt aantal ministers 
meer kans op succes.
50 Voor het jaar 2015 heeft de ACS-Raad van Ministers een budget van € 15.4 million vastgesteld. Volgens 
<http://www.acp.int/content/100th-council-session-marks-milestone-outcomes-acp>, geraadpleegd op  
6 januari 2015, wordt dit voor 51.6% betaald door ACS-lidstaten, voor 39.6% uit het EOF en voor 8.8% 
door een hefﬁng op het inkomen van ACS-staf. 
28

Doorgaans wordt de Europese milieuwetgeving niet toegepast omdat dat te moeilijk 
en te kostbaar zou zijn, hetgeen uit het oogpunt van de rechten van de plaatselijke 
bevolking een bedenkelijk argument is. LGO’s zijn sterk afhankelijk van ingevoerde 
goederen en energie. Over het algemeen voeren de LGO’s slechts in beperkte mate 
goederen uit naar de EU of naar andere delen van de regio waarin zij liggen.
De LGO’s zijn grondwettelijk verbonden met een Europese lidstaat, maar maken zelf 
52
geen deel uit van de EU. Hun status verschilt dus van die van zogeheten ultraperifere 
gebieden (UPG’s), vermeld in artikel 355 van het Verdrag betreffende de werking van 
de EU. UPG’s zijn niet alleen grondwettelijk verbonden met een lidstaat, ze vormen ook 
– buiten het Europese continent gelegen – een integraal deel van de EU. In beginsel 
zijn UPG’s gebonden door het volledige acquis van de Unie. Volgens artikel 349 van het 
Verdrag aangaande de werking van de EU kunnen echter ten behoeve van de ontwikkeling 
van UPG’s speciﬁeke maatregelen, waaronder directe steunverlening, worden vastgesteld. 
De reden daarvoor is gelegen in zoals wordt gesteld hun ‘structurele economische en 
sociale situatie’ die wordt bemoeilijkt door het cumulatieve effect van hun ‘grote afstand, 
insulaire karakter, kleine oppervlakte, topograﬁe, klimaat en economische afhankelijkheid 
van enkele producten’.
Uit het oogpunt van sociaaleconomische ontwikkeling is het onderscheid tussen ACS-
landen, LGO en UPG, hoezeer ook juridisch noodzakelijk gezien hun verschillende relatie 
met de EU, zeer betrekkelijk. In het Caraïbische gebied zijn ze bijvoorbeeld alle drie 
aanwezig, naast nog andere eilanden zonder band met de EU. Hun problematiek is in 
allerlei opzicht vergelijkbaar. Naar het oordeel van de AIV zou in het ontwikkelingsbeleid 
van de EU moeten worden gelet op de mogelijkheden om de economische relaties tussen 
deze staten, landen en gebieden te bevorderen. 
De bevolking van LGO’s heeft in het algemeen de nationaliteit van het moederland en 
geniet dus de rechten verbonden aan het burgerschap van de EU. Dit geldt ook voor 
Nederlandse staatsburgers in de Caraïbische delen van het Koninkrijk der Nederlanden. 
Drie van de eilanden (Bonaire, Sint Eustatius en Saba) zijn na de staatkundige 
hervormingen in 2010 deel uit gaan maken van het Nederlandse staatsverband, maar 
tot nog toe LGO gebleven. Een gevolg hiervan is dat zonder objectieve noodzaak allerlei 
afzonderlijke regelingen in stand moeten worden gehouden, in afwijking van de in het EU-
recht ingekaderde Nederlandse wetgeving.
 
Op het gebied van strafrechtelijke samenwerking zijn deze Caraïbische delen van 
Nederland voor de andere EU-landen buitenland, met als gevolg dat bijvoorbeeld het 
Europese aanhoudingbevel niet van toepassing is en uitleveringsverdragen nodig zijn. De 
Raad van State heeft in zijn advies van 17 maart 2014 – volgens de AIV terecht – naar 
voren gebracht dat de sinds 10 oktober 2010 geldende status van Bonaire, Sint Eustatius 
en Saba als die van een openbaar lichaam binnen het Nederlandse staatsverband 
53
aanleiding zou moeten zijn om onder andere hun relatie met de EU te heroverwegen.
52 Het vierde deel van het Verdrag betreffende de werking van de EU bepaalt dat het doel van de associatie 
van LGO’s is het bevorderen van hun economische en sociale ontwikkelingen en het tot stand brengen van 
nauwe economische relaties tussen hen en de EU als geheel. Het Vierde Deel bestaat vooral uit bepalingen 
voor de regeling van handel alsmede in- en uitvoerrechten. Ter ondersteuning van de ontwikkeling van LGO’s 
stelt de EU een bedrag beschikbaar. Voor de periode 2014-2020 gaat het om € 365 miljoen.
53 Raad van State, Advies W02.14.0004/II/K, 17 maart 2014. 
30

V  Samenvatting, conclusies en aanbevelingen
V.1 Samenvatting
Het aﬂopen van het Verdrag van Cotonou in 2020 biedt voor alle partijen een natuurlijk 
moment om kritisch na te gaan of er nog behoefte is aan een speciﬁeke vervolgregeling 
voor ACS–EU-samenwerking en, zo ja, welke vorm en inhoud deze zou moeten krijgen. 
Hoewel formele onderhandelingen over zo’n vervolgregeling pas op 1 oktober 2018 
geopend hoeven te worden en dit advies dus vroeg in het proces uitkomt, is er voor 
beide partijen alle reden om alvast een grondige en strategische analyse te maken van 
de resultaten die de onderlinge samenwerking onder het verdrag van Cotonou heeft 
opgeleverd, en van de doelen en belangen die deze samenwerking in de toekomst 
mogelijk zou kunnen dienen.
De ACS-landen zijn al geruime tijd bezig met een proces van zelfreﬂectie. Afgaande op 
gesprekken met deskundigen lijkt het de AIV niet onredelijk om te verwachten dat de 
ACS-groep als collectief en als organisatie zal willen voortbestaan en geïnteresseerd 
zal zijn in voorzetting van een partnerschap met de EU. De analyse zoals gepresenteerd 
in dit rapport biedt ook een aantal andere argumenten ter ondersteuning van zo’n 
voortzetting en voor het verder uitbouwen van het partnerschap in nieuwe richtingen. 
Positioneerde het oorspronkelijke Georgetown Agreement de ACS vooral in haar 
exclusieve relatie met de EU, uit informatie over het heroriënteringsproces van de ACS 
blijkt dat de relatie met de EU door velen niet langer wordt gezien als een exclusief – of zelfs 
maar noodzakelijk – element voor het eigen bestaansrecht van de ACS-groep. Aandacht 
voor de verdere ontwikkeling van Zuid-Zuid samenwerking komt op als een argument 
om de voordelen van het tricontinentale karakter van de ACS uit te diepen en om de 
ACS-groep verder te ontwikkelen als een instrument om onderlinge handel en economie 
te bevorderen. Dit is een interessante gedachte die de groep zou uitbouwen van 
een op export gerichte partner van de EU naar een op eigen samenwerking gerichte 
organisatie. De relatief gunstige positie van de ACS om contacten te onderhouden met 
andere spelers, zoals de BRICS-landen, wordt ook als een aanknopingspunt gezien voor 
het vinden van wegen naar een minder eenzijdige, exclusieve en afhankelijke relatie 
met de EU, aansluitend bij de inmiddels sterk uitgebreide invloed van niet-Europese 
mogendheden in de ACS-regio.
Mocht de ACS, als groep, geen reden zien voor een vervolg op het Verdrag van Cotonou 
dan zou er voor de EU weinig aanleiding bestaan om nog op een collectief vervolg- 
partnerschap met de ACS-groep in te zetten. In dat geval zou Nederland er goed aan doen 
te streven naar het onderbrengen van de ACS-landen die daar behoefte aan hebben – c.q. 
daarvoor in aanmerking komen – in andere relevante en deﬁnitieve EU-instrumenten voor 
ontwikkelingssamenwerking en handel (DCI, EPAs, EBA). Volgens de AIV zou Nederland 
daarbij moeten aandringen op een goede overgangsregeling waar die gepast zou zijn, 
vooral voor de steun aan de minst ontwikkelde ACS-landen en om te verzekeren dat de 
aan de EPA-overeenkomsten gerelateerde ondersteuningsmaatregelen op het terrein 
van handel, die momenteel in het Verdrag van Cotonou zijn vastgelegd, na 2020 op een 
andere wijze zullen worden gegarandeerd. 
De EU moet zich zelf ook intern beraden en het is noodzakelijk om daar een duidelijk 
tijdpad voor uit te zetten. De positie van de EU in ACS-landen is minder vanzelfsprekend 
32

slagen heeft als zowel de ACS als de EU zich aan nieuwe doelstellingen op dit terrein 
committeren en zich daar vervolgens concreet voor gaan inspannen.
•	 Ontwikkelingssamenwerking: Opmerkelijk is de blijvende steun onder de Europese 
burgers voor ontwikkeling en armoedebestrijding. Vanuit die optiek kan gesteld 
worden dat de EU een belangrijke en betrouwbare partner zou moeten blijven voor de 
ACS-landen, inclusief niet-‘donor darlings’ die hulp nodig hebben maar het niet altijd 
van andere donoren krijgen. 
 Volgens de beschikbare vergelijkende evaluaties heeft het Verdrag van Cotonou, 
cq. het Europees Ontwikkelingsfonds (EOF), het goed gedaan en vervulde het soms 
een voortrekkersfunctie. In de loop der jaren zijn zowel inhoudelijk (armoedefocus) 
als procedureel (programmering) de ontwikkelingssteun aan ACS-landen en niet-
ACS-landen (respectievelijk via het EOF en het DCI) in de praktijk naar elkaar toe 
gegroeid. Een discussie die al langere tijd speelt is of het EOF niet geïntegreerd zou 
moeten worden in het DCI en daarmee dan voortaan geﬁnancierd zou worden via de 
algemene EU-begroting in plaats van een separaat fonds. Met zo’n gewijzigde opzet 
zou een einde komen aan de groepsbenadering van de ACS-landen en het beginsel 
van wederkerigheid worden losgelaten, wat het eigenaarschap aan de kant van de 
ACS-landen zal verzwakken. De AIV stelt dat alternatieve voorstellen voor het EOF 
stevig moeten worden onderbouwd door openbare, en bij voorkeur onafhankelijke, 
sterkte-zwakte analyses. Hoewel de AIV zich bewust is van het feit dat Nederland zich 
tot nu toe op het standpunt heeft gesteld dat budgettering van het EOF wenselijk is 
geven bovenstaande overwegingen aan dat dit complexe materie is.
 Ontwikkelingssamenwerking onder het Verdrag van Cotonou kent een grote 
betrouwbaarheid en voorspelbaarheid, wordt gekenmerkt door wederkerigheid 
en wederzijdse verantwoordelijkheid bij de opstelling, uitvoering en controle van 
de programma’s, complementariteit met programma’s van andere donoren en 
eigenaarschap door de overheden. Beleidscoherentie voor ontwikkeling wordt 
bevorderd door brede inbedding in enerzijds politieke dialoog en anderzijds 
economische samenwerking en handel. De ACS–EU-samenwerking toont 
zich als een modern instrument dat goed past bij het hedendaagse denken 
over een geïntegreerde ontwikkelingsbenadering die gekenmerkt wordt door 
beleidsconsistentie en coherentie. De samenwerking leent zich ook goed voor 
inbedding in de uitvoering van een toekomstige internationale agenda voor mondiale 
publieke goederen omdat verwacht mag worden dat deze agenda juist sterk de 
integratie tussen verschillende beleidsterreinen zal benadrukken, waaronder 
klimaatverandering en milieubeleid, gendergelijkheid, mensenrechten en goed 
bestuur, economische en ﬁnanciële ontwikkeling, migratie en vrede en veiligheid.
•	 Economische samenwerking en handel: Hier ligt nog een groot probleem ten 
aanzien van coherentie. Handelsbeleid wordt vanuit de EU nog te vaak gebaseerd 
op alleen handelslogica in plaats van op een gecombineerd handels- en breder 
ontwikkelingsperspectief. Dit was één van de belangrijkste oorzaken voor de 
problemen die zich hebben voorgedaan in het proces om tot ACS–EU Economic 
Partnership Agreements (EPAs) te komen. Daarbij komt dat ACS-landen – al dan 
niet als gevolg van een bewuste keuze – pas relatief laat betrokken raakten bij het 
EPA-onderhandelingsproces. De ontwikkeling van het thans bestaande, grotendeels 
voorlopige, stelsel van EPAs is letterlijk en ﬁguurlijk een tour de force geweest die tot 
resultaten heeft geleid die lang niet alom positief worden gewaardeerd en de eerste 
aanwijzingen over de nieuwe handelsbalans tussen EU en ACS-landen baren zorgen. 
34

reguliere bijeenkomsten te laten bestaan uit vertegenwoordigers van zowel alle EU- 
als ACS-landen. Veranderingen langs deze lijn zouden ook gevolgen hebben voor de 
samenstelling en taakstelling van het Comité van Ambassadeurs wiens mandaat 
grondig zou moeten worden herzien en beter zou moeten gaan aansluiten bij de 
nieuwe ambities van een stevigere inhoudelijke internationale samenwerking tussen 
de ACS en de EU. Hoewel het functioneren van het gezamenlijke parlementaire 
orgaan, de JPA, door sommigen relatief positief beoordeeld wordt, zeker meer recent, 
komt ook daar de vraag op of een modernere aanpak niet mogelijk zou zijn en beter 
zou kunnen werken dan de relatief grote en daarmee ook logge en kostbare JPA. 
Het expertise centrum CTA (Technical Centre for Agricultural and Rural Cooperation), 
gevestigd te Wageningen, wordt door velen positief gewaardeerd.
 Kortom, een kritische analyse van het functioneren van alle instituties die een 
rol spelen in de ACS–EU-samenwerking, en creatief denken over eventuele 
dynamischere en potentieel effectievere alternatieven, is op zijn plaats. Voor al die 
instituties geldt dat zij nog veel beter en uitgebreider zouden kunnen samenwerken 
met maatschappelijk organisaties. Dit is immers een belangrijke manier om de 
effectiviteit van die samenwerking te vergroten. 
De volgende externe factoren en ontwikkelingen zijn ook van invloed op toekomstige 
ACS–EU-betrekkingen:
•	 In de 21ste eeuw zien we een multipolaire internationale samenleving waarin de 
economische en politieke opkomst van Azië en van een aantal andere machten 
elders in de wereld (zoals Brazilië, Zuid Afrika en Rusland) hun effecten hebben op de 
positie van de EU en haar lidstaten. Deze nieuwe spelers manifesteren zich duidelijk 
in mondiale fora zoals de VN maar ook als economische partners voor de ACS en 
andere ontwikkelingslanden. Hierdoor is de EU niet noodzakelijkerwijs meer de 
belangrijkste – en zeker niet nagenoeg exclusieve – samenwerkingspartner voor de 
ACS-landen die het in het verleden geweest is.
•	 Ten aanzien van de mondiale ontwikkelingsagenda is er sprake van een veranderende 
context. Evaluaties van de opbrengsten van de inspanningen rondom de MDGs en 
het opstellen van nieuwe doelen voor de periode 2015-2030 zullen in de loop van het 
jaar 2015 leiden tot het aannemen van een nieuwe set van Sustainable Development 
Goals (SDGs). Deze vragen om hernieuwde aandacht voor het uitbannen van armoede, 
het verduurzamen van consumptie- en productiepatronen en de noodzaak om het 
mondiale partnerschap voor duurzame ontwikkeling, inclusief ﬁnanciering voor 
ontwikkelingsactiviteiten, nieuw leven in te blazen. Klimaatverandering, gender en de 
positie van de minst-ontwikkelde landen worden ook prominent aangeduid. Nieuwer 
is de aandacht voor ongelijkheid tussen en binnen landen, voor het tegengaan van 
geweld en voor de positie van kinderen en jongeren.
•	 Het ligt voor de hand dat zowel de EU als de ACS zich zullen scharen achter de 
nieuwe SDG-agenda. De ACS en de EU hebben zich in een gemeenschappelijke 
verklaring uitgesproken over het belang en de inhoud van de SDG-agenda, zoals 
zij dat eerder deden met betrekking tot de duurzaamheidsagenda van Rio+20. 
In recente interne beschouwingen over de toekomst wordt vanuit de ACS het 
gezamenlijk door de ACS en de EU onder ogen zien van de mondiale vraagstukken en 
het vergroenen van economische groei expliciet als belangrijke taken gezien. Meestal 
betreft het aandachtsvelden waarbij niet alleen de EU-economie wordt aangesproken, 
maar ook activiteiten in partnerlanden in het Zuiden. 
36

als ‘downgrading’ van de samenwerking en gezien worden als een negatief signaal. 
Bovendien is één van de grote verdiensten van ACS–EU-samenwerking uit het verleden 
nu juist de wederkerigheid en gezamenlijk overeengekomen uitgangspunten in plaats van 
unilateraal door de EU opgestelde bepalingen. Moderne ontwikkelingshulp kan immers 
geen afgeleide van een afhankelijke relatie zijn. Dit vereist aan de kant van de EU ook 
dat zij meer werk maakt dan in het verleden gebeurd is van het informeren van, en 
overleggen met, de ACS-landen over voor hen belangrijke beleidsontwikkelingen binnen 
de EU. 
Zo bezien is er eigenlijk geen plaats (meer) in ACS–EU-betrekkingen voor unilateraal 
bepaalde relaties. De verdragsvorm van de samenwerking tussen de ACS en de EU biedt 
een structuur om samenwerking tussen twee mondige en actieve partners te verzekeren, 
op een manier waar een politieke strategie, beleidsmatige overeenkomst of een wijziging 
van het Verdrag van Lissabon, niet in zou kunnen voorzien. 
De nadelen van een verdragsconstructie zijn onder andere dat die relatief star is doordat 
zowel de inhoud als de uitvoeringsprocedures niet aangepast kunnen worden aan nieuwe 
prioriteiten zonder formele verdragswijzigingen. Daar komt bij dat de ratiﬁcatieprocedure 
steeds stroever verloopt en sommige landen er lang over doen om tot ratiﬁcatie over te 
gaan. Dit probleem zou van tafel zijn als besloten zou worden om voor de toekomst de 
samenwerking niet langer bij verdrag vast te leggen.
Alles overziend spreekt de AIV een duidelijke voorkeur uit voor een wederkerig juridisch 
bindend document omdat naar de inschatting van de AIV de nadelen van deze basis 
voor samenwerking niet opwegen tegen de genoemde voordelen. De AIV adviseert de 
Nederlandse regering dan ook om hierop in te zetten in het onderhandelingsproces. 
Hierbij dient aangetekend te worden dat er alle aanleiding bestaat om kritisch te 
kijken naar welke onderdelen van het huidige Verdrag van Cotonou na 2020 echt nodig 
blijven, wat eventueel toegevoegd dient te worden en hoe de samenwerking efﬁciënter 
en effectiever zou kunnen worden. Een compacter, gestroomlijnder Verdrag dat zich 
eenduidiger en selectiever richt op een aantal prioriteiten en sterker inzet op de 
verwezenlijking daarvan, zou wenselijk zijn.
Bij de keuze voor de verdragsvorm dient rekening gehouden te worden met het feit dat 
er een grote kans is dat in eventuele onderhandelingen over een vervolgverdrag enkele 
lastige onderwerpen zullen opkomen die een ﬂink negatieve invloed zouden kunnen 
hebben op het onderhandelingsklimaat en de onderlinge relaties tussen de ACS en de 
EU. Hierbij valt te denken aan: verwijzingen naar het Internationaal Strafhof, die met 
name binnen de Afrikaanse Unie zeer gevoelig liggen; verwijzingen naar de rechten van 
lesbiennes, homo’s, biseksuelen, transgenders en interseksuelen; en migratie, met 
name waar het terugnameverplichtingen betreft. Een goed uitgedachte, participatieve 
en kwalitatief goed uitgevoerde onderhandelings- en communicatiestrategie is voor 
deze onderwerpen noodzakelijk. Anders zouden zij wellicht tot deal-breakers kunnen 
verworden. 
Zelfs als de ACS en EU samen ervoor zouden kiezen om op andere voet verder te gaan, 
en details van hun samenwerking op een andere manier dan in een verdrag of een 
ander juridisch bindend document vast te leggen, dan is het volgens de AIV van belang dat 
er in ieder geval een bindend algemeen overkoepelend instrument blijft bestaan waarin 
belangrijke gezamenlijke uitgangspunten – zoals de integrale benadering van ontwikkeling; 
het belang van coherentie en van mensenrechten als essentiële elementen – bindend 
vastgelegd worden.
38

Binnen de EU wordt naar Nederland gekeken als een voortrekker op het gebied van 
coherentiebeleid. De inzet op coherentie vormt inderdaad een centraal element in het 
Nederlandse ontwikkelingsbeleid, zeker nu de portefeuilles van buitenlandse handel 
en ontwikkelingssamenwerking aan één Minister zijn toevertrouwd. Nu de ACS–EU-
verhoudingen door de praktijk van de EPA-onderhandelingen enigszins verstoord zijn 
geraakt, is des te belangrijker dat vanaf nu de EU-handelsopvattingen beter doordrenkt 
worden met de meer geïntegreerde ontwikkelingslogica zoals die spreekt uit het Verdrag 
van Cotonou en uit de internationale agenda voor duurzame ontwikkeling. 
Afsluitend kan worden gesteld dat sinds ondertekening van het Verdrag van Cotonou in 
2000 de wereld sterk is veranderd. Voortzetting van de ACS-EU samenwerking is daarom 
niet vanzelfsprekend. Een besluit hiertoe dient overwogen te worden in het licht van 
nieuwe uitdagingen en een veranderende geopolitieke context. Uitgangspunt blijft dat de 
EU een waardengemeenschap is die verworvenheden als mensenrechten, de rechtsstaat 
en democratie hoog in het vaandel heeft staan. Het actief bevorderen van vrede en 
veiligheid in de wereld vormt een hoeksteen van haar buitenlandse beleid. Daarentegen 
ziet de EU zich door de nieuwe multipolaire verhoudingen geconfronteerd met een 
teruglopende geopolitieke inbreng.
In de samenwerking met de ACS-groep heeft Europa lange tijd gemeend dat alleen de 
ACS de vragende partij was. Dit is steeds minder het geval. Er is juist veel aan gelegen 
om het belang van politieke samenwerking in brede zin hernieuwd af te wegen en daarbij 
het belang van de verbondenheid van de EU met de ACS-groep serieus te nemen. De 
samenwerking heeft een rijk verleden en er is een enorme kennis opgebouwd.
Het advies van de AIV luidt daarom om onverkort in te zetten op een vervolgverdrag 
met de ACS-groep, met een grotere nadruk op politieke samenwerking. Samenwerking 
met de ACS-landen is een potentieel belangrijk medium om geopolitieke doelen op het 
vlak van duurzame ontwikkeling en vrede en veiligheid te behartigen. Nederland zou het 
voortouw moeten nemen om de samenwerking van de EU met de ACS-landen verder 
vorm te geven. 
  
40

Bijlage I
Adviesaanvraag



Bijlage III
Overzicht van geraadpleegde deskundigen
Hoofd afdeling Interinstitutionele Relaties, Head of Unit  
Peter Craig-McQuaide
of the DG for Development and Cooperation-EuropeAid 
Dr. Patrick I. Gomes ambassadeur Guyana 
Mw. prof.dr. J. Gupta Vicevoorzitter Commissie Ontwikkelingssamenwerking
C.B. Hagenaars Permanente Vertegenwoordiging Brussel
Mw. drs. Daniëlle Hirsch Directeur Both ENDS
Prof.dr. E.M.H. Hirsch Ballin Voorzitter Commissie Mensenrechten, AIV
Dr. Burghard Ilge Senior Programmamedewerker Both ENDS
Dhr. Geert Laporte Adjunct-directeur ECDPM
Drs. Junior Lodge ACS Directeur Externe Betrekkingen Programma Directeur, 
ACS MTS programma 
Marc Maes Medewerker Europees Handelsbeleid, 11.11.11
Dr. Obadiah Mailaﬁa ACS Chef du Cabinet 
Hon. Alhaji Muhammad Mumuni ACS Secretaris-Generaal 
Mw. Andreia Oliveira EU Advocacy Ofﬁcer DSW (Deutsche Stiftung  
Weltbevoelkerung)
Drs. Anders Oljelund Zweedse Ambassadeur, European Union Department  
Section for Coordination of EU development Policy 
Dr. Fatumanava Pa’o Luteru ACS ambassadeur Samoa
Dr. Klaus Rudischhauser Adjunct-directeur Policy and Thematic Coordination, Deputy 
Director DG for Development and Cooperation-EuropeAid
Prof.dr. N.J. Schrijver Lid Eerste Kamer der Staten Generaal, Hoogleraar  
Internationaal Publiekrecht, Universiteit van Leiden
G.T. Schulting Permanente Vertegenwoordiging Brussel
Mw. Karine Sohet Policy Ofﬁcer, EU Development Policies, APRODEV
Mw. Izabella Toth Senior Corporate Strategist, CORDAID en CONCORD 
raadslid 

Door de Adviesraad Internationale Vraagstukken uitgebrachte adviezen*
  1 EUROPA INCLUSIEF, oktober 1997 
  2 CONVENTIONELE WAPENBEHEERSING: dringende noodzaak, beperkte mogelijkheden, april 1998 
  3 DE DOODSTRAF EN DE RECHTEN VAN DE MENS: recente ontwikkelingen, april 1998 
  4 UNIVERSALITEIT VAN DE RECHTEN VAN DE MENS EN CULTURELE VERSCHEIDENHEID, juni 1998 
  5 EUROPA INCLUSIEF II, november 1998 
  6 HUMANITAIRE HULP: naar een nieuwe begrenzing, november 1998 
  7 COMMENTAAR OP DE CRITERIA VOOR STRUCTURELE BILATERALE HULP, november 1998 
  8 ASIELINFORMATIE EN DE EUROPESE UNIE, juli 1999
  9 NAAR RUSTIGER VAARWATER: een advies over betrekkingen tussen Turkije en de Europese Unie, juli 1999
10 DE ONTWIKKELINGEN IN DE INTERNATIONALE VEILIGHEIDSSITUATIE IN DE JAREN NEGENTIG:  
van onveilige zekerheid naar onzekere veiligheid, september 1999
11 HET FUNCTIONEREN VAN DE VN-COMMISSIE VOOR DE RECHTEN VAN DE MENS, september 1999
12 DE IGC 2000 EN DAARNA: op weg naar een Europese Unie van dertig lidstaten, januari 2000
13 HUMANITAIRE INTERVENTIE, april 2000**
14 ENKELE LESSEN UIT DE FINANCIËLE CRISES VAN 1997 EN 1998, mei 2000
15 EEN EUROPEES HANDVEST VOOR GRONDRECHTEN?, mei 2000
16 
DEFENSIE-ONDERZOEK EN PARLEMENTAIRE CONTROLE, december 2000
17 DE WORSTELING VAN AFRIKA: veiligheid, stabiliteit en ontwikkeling, januari 2001
18 GEWELD TEGEN VROUWEN: enkele rechtsontwikkelingen, februari 2001
19 EEN GELAAGD EUROPA: de verhouding tussen de Europese Unie en subnationale overheden, april 2001
20 EUROPESE MILITAIR-INDUSTRIËLE SAMENWERKING, mei 2001
21 REGISTRATIE VAN GEMEENSCHAPPEN OP HET GEBIED VAN GODSDIENST OF OVERTUIGING, juni 2001
22 DE WERELDCONFERENTIE TEGEN RACISME EN DE PROBLEMATIEK VAN RECHTSHERSTEL, juni 2001
23 COMMENTAAR OP DE NOTITIE MENSENRECHTEN 2001, september 2001
24 EEN CONVENTIE OF EEN CONVENTIONELE VOORBEREIDING: de Europese Unie en de IGC 2004,  
november 2001
25 INTEGRATIE VAN GENDERGELIJKHEID: een zaak van verantwoordelijkheid, inzet en kwaliteit, januari 2002
26 NEDERLAND EN DE ORGANISATIE VOOR VEILIGHEID EN SAMENWERKING IN EUROPA IN 2003:  
rol en richting, mei 2002
27 EEN BRUG TUSSEN BURGERS EN BRUSSEL: naar meer legitimiteit en slagvaardigheid voor  
de Europese Unie, mei 2002
28 DE AMERIKAANSE PLANNEN VOOR RAKETVERDEDIGING NADER BEKEKEN: voors en tegens van  
bouwen aan onkwetsbaarheid, augustus 2002
29 PRO-POOR GROWTH IN DE BILATERALE PARTNERLANDEN IN SUB-SAHARA AFRIKA: een analyse van  
strategieën tegen armoede, januari 2003
30 EEN MENSENRECHTENBENADERING VAN ONTWIKKELINGSSAMENWERKING, april 2003
31 MILITAIRE SAMENWERKING IN EUROPA: mogelijkheden en beperkingen, april 2003
32 Vervolgadvies EEN BRUG TUSSEN BURGERS EN BRUSSEL: naar meer legitimiteit en  
slagvaardigheid voor de Europese Unie, april 2003
33 DE RAAD VAN EUROPA: minder en (nog) beter, oktober 2003
34 NEDERLAND EN CRISISBEHEERSING: drie actuele aspecten, maart 2004
35 FALENDE STATEN: een wereldwijde verantwoordelijkheid, mei 2004**
36 PREËMPTIEF OPTREDEN, juli 2004**
37 TURKIJE: de weg naar het lidmaatschap van de Europese Unie, juli 2004
38 DE VERENIGDE NATIES EN DE RECHTEN VAN DE MENS, september 2004
39 DIENSTENLIBERALISERING EN ONTWIKKELINGSLANDEN: leidt openstelling tot achterstelling?,  
september 2004

79 DE ARABISCHE REGIO, EEN ONZEKERE TOEKOMST, mei 2012
80 ONGELIJKE WERELDEN: armoede, groei, ongelijkheid en de rol van internationale samenwerking,
  september 2012
81 NEDERLAND EN HET EUROPEES PARLEMENT: investeren in nieuwe verhoudingen, november 2012
82 WISSELWERKING TUSSEN ACTOREN IN INTERNATIONALE SAMENWERKING: naar flexibiliteit en vertrouwen,  
februari 2013
83 TUSSEN WOORD EN DAAD: perspectieven op duurzame vrede in het Midden-Oosten, maart 2013
84 NIEUWE WEGEN VOOR INTERNATIONALE MILIEUSAMENWERKING, maart 2013
85 CRIMINALITEIT, CORRUPTIE EN INSTABILITEIT: een verkennend advies, mei 2013
86 AZIË IN OPMARS: strategische betekenis en gevolgen, december 2013
87 DE RECHTSSTAAT: waarborg voor Europese burgers en fundament van Europese samenwerking,  januari 2014 
88 NAAR EEN GEDRAGEN EUROPESE SAMENWERKING: werken aan vertrouwen, april 2014
 
89 NAAR BETERE MONDIALE FINANCIËLE VERBONDENHEID: het belang van een coherent internationaal  
 
economisch en financieel stelsel, juni 2014
90 DE TOEKOMST VAN DE ARCTISCHE REGIO: samenwerking of confrontatie?, september 2014
91 NEDERLAND EN DE ARABISCHE REGIO: principieel en pragmatisch, november 2014 
92 HET INTERNET: een wereldwijde vrije ruimte met begrensde staatsmacht, november 2014 
Door de Adviesraad Internationale Vraagstukken uitgebrachte briefadviezen
  1 Briefadvies UITBREIDING EUROPESE UNIE, december 1997
  2 Briefadvies VN-COMITÉ TEGEN FOLTERING, juli 1999
  3 Briefadvies HANDVEST GRONDRECHTEN, november 2000
  4 Briefadvies OVER DE TOEKOMST VAN DE EUROPESE UNIE, november 2001
  5 Briefadvies NEDERLANDS VOORZITTERSCHAP EU 2004, mei 2003****
  6 Briefadvies RESULTAAT CONVENTIE, augustus 2003
  7 Briefadvies VAN BINNENGRENZEN NAAR BUITENGRENZEN - ook voor een volwaardig
 Europees asiel- en migratiebeleid in 2009, maart 2004
  8 Briefadvies DE ONTWERP-DECLARATIE INZAKE DE RECHTEN VAN INHEEMSE VOLKEN.  
Van impasse naar doorbraak?, september 2004
  9 Briefadvies REACTIE OP HET SACHS-RAPPORT: Hoe halen wij de Millennium Doelen, april 2005
10 Briefadvies DE EU EN DE BAND MET DE NEDERLANDSE BURGER, december 2005
11 Briefadvies TERRORISMEBESTRIJDING IN EUROPEES EN INTERNATIONAAL PERSPECTIEF, 
 interim-advies over het folterverbod, december 2005
12 Briefadvies REACTIE OP DE MENSENRECHTENSTRATEGIE 2007, november 2007
 
13 Briefadvies EEN OMBUDSMAN VOOR ONTWIKKELINGSSAMENWERKING, december 2007
 
14 Briefadvies KLIMAATVERANDERING EN VEILIGHEID, januari 2009
15 Briefadvies OOSTELIJK PARTNERSCHAP, februari 2009
16 Briefadvies ONTWIKKELINGSSAMENWERKING: Nut en noodzaak van draagvlak, mei 2009
17 Briefadvies KABINETSFORMATIE 2010, juni 2010
18 Briefadvies HET EUROPESE HOF VOOR DE RECHTEN VAN DE MENS: beschermer van burgerlijke  
rechten en vrijheden, november 2011
19 Briefadvies NAAR EEN VERSTERKT FINANCIEEL-ECONOMISCH BESTUUR IN DE EU, februari 2012
20 Briefadvies NUCLEAIR PROGRAMMA VAN IRAN: naar de-escalatie van een nucleaire crisis, april 2012 

