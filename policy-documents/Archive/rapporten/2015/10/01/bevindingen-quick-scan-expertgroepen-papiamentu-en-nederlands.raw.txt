 
 
 
 
 
 
 
 
 
 
 
 
 
 
 
 
 
 
 
 
 
 
Bevindingen quick scan Expertgroepen 
Papiamentu en Nederlands  
 
 
 
 
 
 
 
 
 
 
 
 
Kralendijk, oktober 2015

    
Inhoudsopgave 
 
Voorwoord 
Inhoudsopgave 
Gebruikte afkortingen              3 
Samenvatting             4 
 
1.  Inleiding            12 
1.1  Aanleiding tot de quick scan            12 
1.2  Onderzoeksopdracht           13 
1.3  Aanpak en werkwijze van de expertgroepen          14 
1.4  Aard en opbouw van het rapport         16 
 
2.  Interpretatie en perceptie van de expertgroepen      17 
2.1 Inleiding          17 
2.2  Aspecten waarover overeenstemming bestaat       18 
 2.2.1 Belang van goede taalvaardigheid Papiamentu en Nederlands   18 
 2.2.2 Papiamentu in de voorschoolse educatie     19 
 2.2.3  Geen functiescheiding        19 
2.2.4 Geen 90-10-verdeling        20 
 2.2.5 Noodzaak tot vreemde taal methode Nederlands    
 21 
 2.2.6 Vaststellen referentieniveaus Papiamentu      21 
2.3  Aspecten waarover (nog) geen overeenstemming bestaat    21 
 2.3.1 Gewenste balans in het taalaanbod      21 
 2.3.2 Alfabetisering         25 
2.4 Conclusie voorzitter en secretaris       26 
 
3. Wenselijke interventies m.b.t. Voorschoolse Educatie      27 
 
4. Wenselijke interventies m.b.t. Primair Onderwijs     29 
4.1 Bekwaamheid en bevoegdheid van leerkrachten      29 
4.2 Lesmateriaal en ondersteunend materiaal      30 
 4.2.1. Papiamentu          30 
 4.2.2 Nederlands         30 
 4.2.3 Overige vakken         31 
 4.2.4. Leesmaterialen         32 
4.3 Kern- en tussendoelen, referentieniveaus en toetsing     32 
4.4 Overige ondersteunende interventies       33 
 
5. Voortgezet Onderwijs         35 
6. Middelbaar Beroepsonderwijs        36 
7. Randvoorwaarden         37 
8. Plan van aanpak         39 

4 
 
Samenvatting 
 
Dit rapport doet verslag van de bevindingen van de expertgroepen Papiamentu en 
Nederlands, die in de periode  maart tot en met juni 2015 een quick scan hebben uitgevoerd 
naar aanleiding van het rapport Nederlands op zijn BESt van de Taalunie (december 2014). 
Met betrekking tot Bonaire luidt de kern van dat Taalunie-advies dat, met het oog op betere 
onderwijsresultaten, het noodzakelijk is het onderwijs in het Nederlands uit te breiden, al 
vanaf groep 1 (bij voorkeur nog vroeger) het Nederlands als onderwijstaal te hanteren en bij 
andere onderwijsactiviteiten/vakken dan het vak Nederlands taalontwikkelend les te geven.  
Daarnaast dient in en buiten de school extra aandacht te worden besteed aan behoud en 
versterking van het Papiamentu als taal van de sociaal-maatschappelijke communicatie en 
als uitdrukking van eigen cultuur en identiteit. De adviezen in Nederlands op zijn BESt zijn 
door de Staatsecretaris van OCW overgenomen en in maart 2015 zijn expertgroepen voor 
Nederlands en voor Papiamentu ingesteld. Deze kregen de opdracht de consequenties van 
de  voorgestelde aanpak in kaart te brengen en de daaruit voortvloeiende actiepunten te 
inventariseren, identificeren en vast te leggen in een plan van aanpak. Het opstellen van een 
concreet plan van aanpak is binnen het gestelde tijdsbestek niet haalbaar gebleken. 
 
De expertgroepen hebben literatuuronderzoek verricht en gesprekken gevoerd met 
betrokkenen en deskundigen op Bonaire en in Europees Nederland. Daarnaast is zowel 
tussen als binnen de expertgroepen diepgaand gediscussieerd over het advies van de 
Taalunie en de consequenties daarvan. Uiteindelijk is niet over alle punten overeenstem-
ming bereikt en heeft elke expertgroep afzonderlijk zijn bevindingen en aanbevelingen op 
papier gezet.  De voorzitter en de secretaris van de twee expertgroepen hebben vervolgens 
beide rapporten samengebracht in voorliggend document. Het accent in dit verslag van 
bevindingen ligt op het Primair Onderwijs (PO), maar het is de bedoeling dat de 
vervolgstappen (o.a. het nog te ontwikkelen plan van aanpak) ook het Voortgezet Onderwijs 
(VO) en Middelbaar Beroepsonderwijs (MBO) betreffen. 
 
De onderwijsconstructie die elke expertgroep voorstaat, is verschillend: de Expertgroep 
Nederlands (EN), voor wie het nog onvoldoende voorhanden zijn van schriftelijke bronnen 
in het Papiamentu en de problematische aansluiting van de onderbouw op de hogere 
leerjaren cruciaal zijn, schetst een constructie waarbij aanzienlijk meer plaats wordt 
ingeruimd voor het Nederlands als instructietaal vanaf groep 1 en staat daarmee min of 
meer haaks op het gevoerde beleid van de afgelopen jaren. De Expertgroep Papiamentu 
(EP) schetst, vanuit het uitgangspunt dat in een ideale situatie het onderwijs wordt 
aangeboden in de taal van de primaire socialisatie, een constructie met een transitioneel 
tweetalig model, die dichter bij het de afgelopen jaren gevoerde beleid en bij de praktijk van 
een aantal scholen staat.  
 

6 
 
Geen 90-10-verdeling  
Beide expertgroepen zijn geen voorstander van de door de Taalunie voorgestelde verdeling 
van het taalaanbod op school in 90% Nederlands en 10% Papiamentu, vanaf groep 1.  De  
EP voert hiervoor verschillende argumenten aan. Binnen een dergelijke verdeling is 
alfabetisering  in het Papiamentu vrijwel onmogelijk en wordt Papiamentu gereduceerd tot 
een taal die niet echt volwaardig is. Daarnaast zou aanvaarding van het advies in dit opzicht 
de acceptatie van een beleid betekenen dat met name voor het PO tegenóver de huidige 
situatie staat, waarbij ook acceptatie door het onderwijsveld en de Bonairiaanse 
gemeenschap  in het geding is. Bovendien is volgens de EP de eerste taal van kinderen de 
optimale taal voor alfabetisering en leren in de basisschool en verwerft een kind een 
vreemde taal beter bij een voldoende ontwikkelde moedertaal.  Hoewel beide 
expertgroepen het erover eens zijn dat de kwantiteit en kwaliteit van het taalaanbod 
Nederlands in de beginjaren van het PO verbeterd dienen te worden, verschillen de 
voorstellen op het punt van kwantiteit van elkaar.  
 
Noodzaak tot vreemdetaalmethode Nederlands 
Beide expertgroepen achten de ontwikkeling van een methode Nederlands als vreemde taal 
noodzakelijk en wijken daarmee af van het standpunt van de Taalunie in deze. 
  
Vaststellen refererentieniveaus Papiamentu  
Beide expertgroepen attenderen op de afwezigheid van een referentiekader voor 
Papiamentu. De EN  wijst, gezien het belang van het Papiamentu en de benodigde 
versterking van zijn positie in het onderwijs, op de noodzaak om een met 1F vergelijkbare 
doelformulering voor het Papiamentu aan het eind van het basisonderwijs te ontwikkelen. 
De EP stelt voor werkgroepen in te stellen ten behoeve van ontwikkeling, revisie en 
aanpassing van een referentiekader Papiamentu.  
 
Aspecten waarover (nog) geen overeenstemming bestaat 
 
Gewenste balans in het taalaanbod 
De expertgroepen hebben geen overeenstemming weten te bereiken over een alternatief  
voor de 90-10%-verdeling tussen respectievelijk Nederlands en Papiamentu. De EP beroept 
zich onder meer op verschillende Unesco-rapporten over het belang van 
moedertaalonderwijs, de voordelen van de moedertaal als instructietaal en de risico’s 
verbonden aan leren in een vreemde taal.  Ook dient volgens de EP rekening te worden 
gehouden met de taalvaardigheid van de leerkrachten. De mate waarin Papiamentu en 
Nederlands in combinatie als instructietaal kunnen voorkomen, worden door de EP grafisch 
weergegeven (zie pagina 7). De eerste cyclus van het PO bestaat daarbij uit een 
Papiamentutalig onderwijsprogramma, aangevuld met een vak Nederlands als vreemde taal. 
Het model kent een maximum aan Papiamentu in een meertalig schoolmodel.  Aan de 
andere pool van het continuüm bevindt zich het omgekeerde model, met een maximum aan   

8 
 
Groep 5-8 25% van de totale onderwijstijd voor het vak Nederlands (doeltaal); 50% voor 
onderwijs met Nederlands als instructie- en voertaal; 25% Papiamentutalig taal-
aanbod, met een brede invulling: vak en via andere onderwijsinhouden (voertaal 
en instructietaal). 
 
Alfabetisering 
De EP acht (met een beroep op o.a. Cummins) alfabetisering in het Papiamentu op zijn 
plaats; de koppeling van decodeervaardigheden en begrip is dan optimaal en de kans op 
functionele geletterdheid groter. Bovendien hebben de scholen voldoende ervaring met 
leren lezen in het Papiamentu (en vervolgens lezen in het Nederlands) en is er adequaat 
materiaal voorhanden. Terugkeer naar de oude situatie, waarin kinderen leerden lezen in 
het Nederlands, zal volgens de EP niet voor verbetering zorgen, te meer daar de 
omstandigheden zijn veranderd. Pas nadat de leerling zich het automatisme bij het 
leesproces in het Papiamentu eigen heeft gemaakt, kan worden gewerkt aan geletterdheid 
in  het Nederlands, op voorwaarde dat deze taal mondeling voldoende wordt beheerst. De 
praktijk op Bonaire en Curaçao wijst volgens de EP uit, dat deze overgang na een half jaar al 
mogelijk is, maar dat een overgang na één jaar veiliger is. 
 
De EN is onthoudt zich van antwoord op de vraag in welke taal moet worden 
gealfabetiseerd. De vraag  wat de beste taal is voor aanvankelijk lezen in situaties waarin 
meer talen in het geding zijn, is al decennialang  onderwerp van (literatuur)onderzoek en 
discussie, maar laat geen eenduidige conclusies toe met betrekking tot het vraagstuk van de 
alfabetisering op Bonaire.  Wel beschrijft de EN een aantal criteria en aandachtspunten met 
betrekking tot drie varianten (alfabetisering in het Papiamentu, in het Nederlands of 
gelijktijdig in beide talen), opdat de scholen enigszins zicht krijgen op de praktische 
consequenties van de verschillende opties. 
 
Interventies Voorschoolse Educatie  
De aanbevelingen die worden gedaan ten behoeve van de kinderopvang in het algemeen en 
taalstimulering in het bijzonder hebben voornamelijk betrekking op implementatie van 
voorgestelde kwaliteitseisen, toezichthouding,  professionalisering van leid(st)ers en 
uitbreiding en/of aanpassing van het subsidiebeleid. Ze zijn in extenso opgenomen in 
hoofdstuk 3.  
 
Interventies PO 
Bekwaamheid en bevoegdheid van leerkrachten  
 Academisering van initiële tweede- en derdegraads opleidingen (EP). 
 Uitbreiding met Papiamentu van de in de Onderwijsagenda voor Caribisch Nederland 
(2011)  vastgelegde bijscholing m.b.t. Nederlandse taal en rekenen, ontwikkeling van de 
eigen taalvaardigheid en werken met referentieniveaus (EP).  
 Professionalisering (zowel in het Papiamentu als in het Nederlands) op het gebied van  
taalontwikkelend lesgeven, taalbeheersing en didactiek (EN).   

10 
 
 Instelling van een (intereilandelijke) werkgroep t.b.v. inventarisatie en een uitgewerkt 
productieplan voor adequaat leerstofaanbod voor de andere schoolvakken in het 
Papiamentu voor de aangegeven schoolniveaus en schooltypen (EP).  
 Instelling van een werkgroep t.b.v. screening van bestaand leerstofaanbod in het 
Papiamentu (EP).  
 Aanschaf van leesboeken voor Nederlands en Papiamentu, o.a. Nederlandstalige boeken 
met veel visuele ondersteuning, leeftijdsadequate boeken voor moeilijk lezende 
kinderen, digitale boeken, tijdschriften en overige (spel)programma’s, Papiamentstalige 
leesboeken voor met name oudere kinderen (EN).  
 Organisatie van leesbevorderende activiteiten t.b.v. Papiamentu en Nederlands (EN).  
 Verdere ontwikkeling van schoolbibliotheken en stimulering van samenwerkingsvormen 
met de openbare bibliotheek (EN). 
 
Kern- en tussendoelen, referentieniveaus en toetsing 
 Instelling van een expertgroep t.b.v. het in kaart brengen van de gewenste positionering 
van het vak Papiamentu en Nederlands in de wetgeving en de benodigde wijzigingen in 
kerndoelen en eindtermen (EP). 
 Wettelijke vastlegging van de (aangepaste) kerndoelen en eindtermen (EP). 
 Instelling van werkgroepen t.b.v. ontwikkeling, revisie en aanpassing van een 
referentiekader met referentieniveaus Papiamentu. 
 Instelling van een ontwikkelgroep leerlijnen, met externe ondersteuning (EP). 
 Aanpassing van toetsen aan de lokale context, vertaling van toetsen en hulp aan de 
scholen  bij de interpretatie van toetsresultaten (EP). 
 Nadere analyse van de passendheid van bestaande doelstellingen (EN).  
 (Vooralsnog) geldig verklaren van niveau 1F voor Nederlands aan het eind van PO, met 
aanpassing van de weg daarnaartoe (EN).  
 Noodzaak tot ontwikkeling van een met 1F vergelijkbare doelformulering voor het 
Papiamentu (EN). 
 Inventarisatie en zo nodig ontwikkeling en/of aanpassing van toetsmaterialen (EN). 
 
Overige ondersteunende interventies 
 aanpassing van de formatie: extra formatieplaatsen in de bekostiging voor:  
- één full time taalcoördinator per school; 
- in de onderbouw één extra leerkracht per groep;  
- ruimere mogelijkheden voor een zogenaamde instroomgroep op elke school, vanaf 
de tweede helft van het schooljaar (EN). 
 aanpassing van de onderwijstijd: verlenging van de schooldag met 1 uur extra onderwijs-
tijd per dag (EN). 
 taalvaardigheid ondersteunende interventies: uitwisseling met partners Nederlands als 
vreemde taal en vergroten van taalcontact ( moedertaalsprekers de klas in) (EN). 

12 
 
1. Inleiding 
 
 
 
 
1.1 Aanleiding tot de quick scan  
Het feit dat in het Bonairiaanse onderwijs een vreemde taal als instructietaal fungeert 
plaatst scholen voor grote uitdagingen en vormt een knelpunt bij de door OCW beoogde 
verhoging van de onderwijskwaliteit. Dat was voor de Staatssecretaris van OCW aanleiding 
om in maart 2014 de Taalunie te vragen te adviseren over (1) hoe om te gaan met het 
Nederlands Referentiekader Taal (RKT) en over (2) wat er nodig is om te komen tot een 
adequaat onderwijsaanbod in en van het Nederlands in Caribisch Nederland, rekening 
houdend met het feit dat het Nederlands er een vreemde taal is. 
 
1
Deze adviesvraag mondde in december 2014 uit in het rapport Nederlands op zijn BESt.   
Ten aanzien van de vraag naar de inzetbaarheid van het RKT wordt in dit rapport gesteld, 
dat het RKT kan worden ingezet, mits bij de implementatie er rekening mee wordt 
gehouden, dat het Nederlands een vreemde taal is. Dat betekent dat de Nederlandse 
referentieniveaus moeten worden toegesneden op de specifieke onderwijscontext en -
praktijk van i.c. Bonaire, met gebruikmaking van de niveaus van het Europees 
Referentiekader voor moderne vreemde talen (ERK). Binnen het RKT moet een specifiek 
Caribisch-Nederlands traject ontwikkeld worden, zonder daarbij afbreuk te doen aan het 
uiteindelijk gewenste en vereiste niveau.  
 
Naar aanleiding van de tweede vraag, hoe te komen tot een passend aanbod Nederlands als 
vreemde taal, wordt in het Taalunierapport geadviseerd op Bonaire het Nederlands als 
onderwijstaal te handhaven. Gezien de functie van het Nederlands als toegangspoort naar 
kennisontwikkeling en het behalen van diploma’s is het kind erbij gebaat een zo hoog 
mogelijk niveau in het Nederlands te behalen. De kern van het advies geeft aan dat met het 
oog op betere onderwijsresultaten het voor Bonaire noodzakelijk is om het onderwijs in het 
Nederlands uit te breiden. Teneinde een adequaat onderwijsaanbod Nederlands te 
realiseren adviseert de Taalunie niet pas vanaf groep 5, maar al vanaf groep 1 (bij voorkeur 
nog vroeger) het Nederlands als onderwijstaal te hanteren (met mogelijke differentiatie 
voor specifieke groepen leerlingen) en bij andere onderwijsactiviteiten/vakken dan het vak 
Nederlands taalontwikkelend les te geven.  
 
 
                                                           
1
  Taalunie (2104).  Nederlands op zijn BESt. Advies over het ‘Nederlands in Caribisch Nederland’ naar 
aanleiding van de adviesvraag d.d. 11 maart 2014 van OCW aan de Taalunie ten aanzien van het onderwijs 
Nederlands in Caribisch Nederland, Den Haag/Brussel. 

14 
 
I. Welke doelstellingen dienen er gelet op het advies gesteld te worden? 
II. Zijn de kwantiteit en de kwaliteit van het taalcontact voldoende om deze 
doelstellingen te behalen? 
 
Op basis van de antwoorden op deze vragen inventariseren de expertgroepen wat dit onder 
andere (qua interventies) betekent voor: 
 
 bekwaamheid en bevoegdheid van docenten: over welke competenties moeten 
leerkrachten beschikken en wat betekent dit voor opleiding, nascholing en 
ondersteuning?  
 les- en toetsmateriaal: aan welke eisen dienen materialen te voldoen, zodat deze  
bijdragen aan taalontwikkeling en passen in de lokale context? Welk bestaand 
materiaal (op Bonaire of elders op de Bovenwinden is bruikbaar en/of bruikbaar te 
maken) en binnen welke termijn? 
 onderwijsactiviteiten algemeen: wat is nodig om het onderwijs zó in te richten, dat 
dit de taalontwikkeling van de leerlingen ondersteunt?  
 onderwijsconstructie: wat is nodig, gelet op aansluiting tussen verschillende 
onderdelen binnen hetzelfde onderwijsniveau en tussen de verschillende 
onderwijsniveaus?  
 de school als geheel: wat is nodig c.q. wenselijk op schoolniveau om het bereiken van 
de doelstellingen te ondersteunen? 
 de wereld buiten de school/de maatschappij: wat is er in de bredere samenleving op 
Bonaire nodig om het bereiken van de doelstellingen te ondersteunen?  
 financiële gevolgen: welke kosten brengt dit alles met zich mee?  
 benodigde tijd: hoeveel tijd zal er moeten worden geïnvesteerd?  
 
Een groot deel van bovenstaande onderzoeksvragen is gericht op de invulling en uitvoering 
van onderwijs. Aan deze algemene onderwijsvragen gaan voor de expertgroep Papiamentu 
twee specifieke kernvragen vooraf: 
 
 Hoe kan aan de functie van identiteitsontwikkeling in het taalonderwijs vorm 
gegeven worden? 
 Hoe kan worden geborgd dat het Papiamentu de zo lang bevochten status en 
waardigheid blijft behouden? 
 
1.3 Aanpak en werkwijze van de expertgroepen 
Bij de samenstelling van de expertgroepen, bestaande uit leden afkomstig van Aruba, 
Curaçao, Bonaire en Nederland, is ervoor gezorgd zo breed mogelijke kennis en expertise op 
verschillende gebieden bijeen te brengen, bijvoorbeeld op het gebied van invulling en 
uitvoering van (taal)onderwijs in het algemeen en/of op Bonaire in het bijzonder.  

16 
 
Door de directie van de SGB is ook aangegeven niet afzijdig te willen staan, maar op een 
andere basis te willen samenwerken: op basis van wederzijds respect, waarin de partners 
‘agree to disagree’, met respect voor de eigen keuzes van de SGB. Dit schept perspectief 
voor toekomstige samenwerking met alle scholen in het kader van het nog te ontwikkelen 
plan van aanpak. 
 
1.4 Aard en opbouw van het rapport  
Het rapport van de Taalunie is in de bijeenkomsten van de expertgroepen onderwerp van 
langdurige en soms heftige discussies geweest, waarin, zoals al is gezegd,  niet altijd 
overeenstemming kon worden bereikt. Na de laatste bijeenkomst op Bonaire (mei 2015) 
hebben de wegen van beide groepen zich helaas min of meer gescheiden. Elke expertgroep 
heeft vervolgens, op basis van een eerder voorgestelde concept-indeling,  los van de andere 
groep bevindingen en aanbevelingen op papier gezet, hetgeen heeft geresulteerd in twee 
rapporten:  Papiamentu in het onderwijs op Bonaire. Een ‘quick scan’ (Expertgroep 
Papiamentu, juli 2015) en Inventarisatie inzake optimaliseren taalonderwijs Bonaire  
6
(Expertgroep Nederlands, juli 2015). Voordat voorliggende compilatie tot stand kwam, zijn 
deze documenten door de expertgroepen niet aan elkaar voorgelegd en evenmin met elkaar 
besproken, waarbij de factor tijd een rol heeft gespeeld. Uit de werkzaamheden van beide 
expertgroepen is dus geen gezamenlijk verslag of rapport gerold.  
 
De voorzitter  en de secretaris hebben getracht  beide rapporten samen te brengen in 
voorliggend document en daarbij getracht zoveel mogelijk recht te doen aan visie en 
standpunten van beide groepen. Het concept-document dat deze compilatie heeft 
opgeleverd, is in september 2015 aan beide expertgroepen voorgelegd en opmerkingen zijn, 
waar relevant en mogelijk, verwerkt.  
 
In hoofdstuk 2 wordt het standpunt van de expertgroepen tegenover het advies van de 
Taalunie en de gewenste onderwijsconstructie eerst in zijn algemeenheid omschreven en 
vervolgens verder uitgewerkt in aspecten waarover overeenstemming bestaat en aspecten 
waarover dat (nog) niet het geval is , afgesloten met een conclusie. Daarna worden, op basis 
van beide rapporten, de wenselijke interventies geschetst, voor de Voorschoolse Educatie 
(hoofdstuk 3) en voor het Primair Onderwijs (hoofdstuk 4). Omdat in het rapport van de 
Expertgroep Papiamentu ook een aantal algemene zaken ten aanzien van het Voortgezet en 
het  Middelbaar Beroepsonderwijs is opgenomen, wordt daaraan in hoofdstuk 5 en 6 
beperkte aandacht besteed. De notitie eindigt met een beschrijving van de 
randvoorwaarden voor de implementatie, zoals door beide groepen aangegeven (hoofdstuk 
7), een observatie m.b.t. het tijdspad en te ondernemen acties in het kader van het nog te 
ontwikkelen plan van aanpak (hoofdstuk 8).
                                                           
6
 In het vervolg zal naar (het rapport van) de Expertgroep Papiamentu en dat van de Expertgroep Nederlands 
worden verwezen met resp. EP en EN. 

18 
 
De EN, voor wie het nog onvoldoende voorhanden zijn van schriftelijke bronnen in het 
Papiamentu en de momenteel problematische aansluiting op de hogere leerjaren 
(leerlingen in groep 5 zijn onvoldoende vaardig in het Nederlands om Nederlandstalig 
onderwijs te volgen en schriftelijke zaakvakteksten, passend bij hun leeftijd, in die taal te 
begrijpen)  cruciaal zijn, is daarentegen van mening dat met name in de beginjaren van het 
PO een omslag plaats dient te vinden. “Om aansluiting te kunnen creëren met zowel het 
onderwijs in groep 5 alsmede de onderwijsinhouden van de hogere groepen, is het 
noodzakelijk dat kinderen reeds in de vroege schooljaren een basisniveau van Nederlandse 
taalbeheersing bereiken. Nederlandstalig taalcontact in een aanzienlijk deel van de 
onderwijstijd zal moeten zorgen voor het bereiken van deze doelstelling.” (p. 27)  
 
Voor OCW is het belangrijk inzicht te krijgen in waar beide groepen elkaar vinden en waar 
niet. In de volgende paragrafen worden dan ook de aspecten waarover overeenstemming 
bestaat (2.2) en de aspecten waarover (nog) geen overeenstemming bestaat (2.3), op een 
rijtje gezet, onder verwijzing naar de bron, zodat de geïnteresseerde lezer daar meer 
informatie kan vinden. Daarbij wordt ook aangegeven wanneer het standpunt van de 
expertgroep(en) afwijkt van de voorstellen in het Taalunierapport.  
 
2.2  Aspecten waarover overeenstemming bestaat 
 
2.2.1 Belang van goede taalvaardigheid Papiamentu en Nederlands 
Taalvaardigheid is een basisvoorwaarde om actief in het onderwijs te kunnen participeren. 
Binnen het onderwijs op Bonaire speelt zowel het Papiamentu, voor het merendeel van de 
kinderen de moedertaal, als het Nederlands, voor het merendeel van de kinderen een 
vreemde taal, een rol. Gezien het feit dat het Papiamentu maatschappelijk gezien de 
belangrijkste taal is, dienen kinderen op Bonaire een voldoende hoog niveau in het 
Papiamentu te bereiken om  actief te kunnen participeren in de sociaal-maatschappelijke 
communicatie, waaronder die op de arbeidsmarkt. Het feit dat het VO op Bonaire 
voornamelijk Nederlandstalig is, maakt het voor kinderen op Bonaire van belang ook een 
adequaat taalvaardigheidsniveau in het Nederlands te bereiken om actief te kunnen 
participeren in het onderwijs en de Nederlandstalige examens te kunnen afleggen. Uit 
verschillende onderzoeken is gebleken dat de mate van schoolsucces (mede) afhankelijk is 
van taalvaardigheid Nederlands, met name begrijpend (studerend) lezen. Op dit moment is 
de overgrote meerderheid van de leerlingen in het onderwijs op Bonaire echter 
onvoldoende taalvaardig in het Nederlands. Zij worden daardoor belemmerd in het 
doorlopen van een succesvolle schoolloopbaan, met alle gevolgen van dien voor hun kansen 
in de maatschappij en op de arbeidsmarkt. 
 
“De uitdaging voor Bonaire is een curriculum waarin beide talen hun eigen plek innemen in 
het onderwijs en elkaar zodoende kunnen versterken in plaats van verdrukken. Het streven is 
een zodanige balans in de totaliteit van onderwijsaanbod aan te brengen, dat kinderen een 

20 
 
Met bovenstaand gemeenschappelijk standpunt wijken beide expertgroepen dus af van de 
in het rapport van de Taalunie voorgestelde functiescheiding. Men acht ruimte en aandacht 
voor de conceptualiserende functie van taal en academische vaardigheid in béide talen 
belangrijk en het is dan ook zaak in de wetgeving (kerndoelen, referentieniveaus) daarmee 
rekening te houden en in het op te stellen plan van aanpak invulling daaraan te geven. 
 
2.2.4 Geen 90-10-verdeling  
In het Taalunie-advies wordt een verdeling van het taalaanbod op school voorgesteld in 90% 
Nederlands en 10% Papiamentu, vanaf groep 1 (p. 19). Beide expertgroepen zijn geen 
voorstander van 90% Nederlands vanaf groep 1.   
 
Waar de EN in de voorstellen (stilzwijgend) afwijkt van de oorspronkelijke 90-10-verdeling, 
wordt de afwijking door de EP gemotiveerd. Deze stelt (p. 6-7) dat ’binnen deze grenzen 
alfabetisering in het Papiamentu vrijwel onmogelijk is en Papiamentu zo wordt gereduceerd 
tot een conversatieles en daarmee tot een taal die niet echt volwaardig is’, zowel voor wat 
betreft de taalvaardigheid van de individuele leerling en de gemiddelde 
taalvaardigheidsprestatie van de schoolpopulatie als voor de normalisering, uitbouw, groei 
en ‘academisering’ van het Papiamentu. Daarnaast betekent aanvaarding van het advies in 
dit opzicht voor de EP (p. 6) de acceptatie van een (taal)onderwijsbeleid dat met name voor 
wat betreft het PO tegenover de huidige situatie (Papiamentu als taal van de alfabetisering 
en als instructietaal bij verschillende  vakken) staat. Daarbij is de acceptatie door 
(belangrijke actoren binnen) het onderwijsveld en de Bonairiaanse gemeenschap  in het 
geding. Ook beroept de EP (p. 9- 10) zich op studies die hebben aangetoond dat de eerste 
taal van de kinderen de optimale taal is voor alfabetisering en leren in de basisschool, op het 
recht van inheemse volkeren om hun eigen taal te gebruiken in het onderwijs en wordt 
gewezen op de risico’s bij het leren in een vreemde taal. Voorts acht de EP (p. 17) de 
invoering van 90% Nederlands vanaf tenminste 4 jaar risicovol, “omdat zij de totale 
ontwikkeling dreigt te vertragen. Het is niet effectief om een jong kind dat nog weinig 
Nederlandse receptieve vaardigheden heeft vrijwel de hele schooltijd in het Nederlands te 
laten functioneren. Ook is dit een fase waarin differentiatie van het moedertaalgebruik zich 
nog volop ontwikkelt.” 
 
Ter ondersteuning van het gegeven dat een kind een vreemde taal beter verwerft,  indien 
de moedertaal voldoende ontwikkeld is, beroept de EP (p. 11, 24) zich onder meer op 
Cummins (1974). Ook stelt de EP (p. 18) dat het Taalunie-advies gebaseerd is op de 
doorslaggevende rol van taalaanbod bij het verwerven van een nieuwe taal, maar dat ‘voor 
beginnende taalverwervers niet alle gehoorde taal ook inderdaad werkt als input voor 
verwerving’: “Taalaanbod moet naast frequent ook begrijpelijk zijn en voor het verwerken en 
beklijven van de input is interactie met liefst begrijpende gevorderde gebruikers van de 
doeltaal nodig.” 
 

22 
 
aantal studies en onderzoeken naar de risico’s verbonden aan het leren in een vreemde taal 
en de voordelen van het leren in de moedertaal en van meertalig onderwijs gebaseerd op 
de moedertaal. Voorts dient volgens de EP ook rekening te worden gehouden met de 
taalvaardigheid van de leerkrachten. “Om onderwijs van het Nederlands en in het 
Nederlands te geven aan jonge kinderen is een grote mate van verbaal interactievermogen, 
woordkennis en morfosyntactische vaardigheid nodig. Tekorten op deze gebieden werken 
dubbel nadelig uit in een systeem waarbinnen de vreemde taal alleen op school gebruikt 
wordt. Een beslissing over de invoering van Nederlandstalig onderwijs zou alleen na een 
grondig onderzoek van de actuele taalvaardigheid genomen moeten worden.” (p. 18-19)  
De conclusie van de EP (p. 20) luidt ‘dat de aangegeven kaders voor de verdeling van 
onderwijs van en in het Nederlands en het onderwijs van en in het Papiamentu 
gedifferentieerd ingevuld kunnen worden’: “Dit kan zodanig plaatsvinden dat in de 
onderbouw van het primair onderwijs meer onderwijstijd, dan 10%, naar Papiamentu gaat. 
In de fasen daarna wordt het Papiamentu minder en het Nederlands meer.”  Onderstaande 
grafische weergave van de mate waarin Papiamentu en Nederlands in combinatie als 
instructietaal kunnen voorkomen, is hierop gebaseerd. 
 
 
De eerste cyclus van het PO bestaat uit een Papiamentutalig onderwijsprogramma, 
aangevuld met een vak Nederlands als vreemde taal (p. 32).  
 
Ten slotte stelt de EP (p. 26-27) dat het aan het bevoegd gezag is ‘om in samenspraak met 
betrokkenen, afhankelijk van de schoolpopulatie,  een keus te bepalen ten aanzien van de 
twee instructietalen in de scholen.’ Op basis van de gemaakte keuze ten aanzien van de 
verhouding tussen de beide talen in de instructie kan vervolgens ook worden bepaald welk 
schoolvak in welke taal geïnstrueerd wordt. Bovenstaand model kent een maximum aan 
Papiamentu in een meertalig schoolmodel. Aan de andere pool van het continuüm bevindt 
zich het omgekeerde model, met een maximum aan Nederlands. Op het continuüm tussen 
deze twee modellen kunnen in overleg keuzes worden gemaakt,  waarbij in de praktijk het 
voorhanden zijn van didactisch materiaal en het aantal lesuren bepalend zijn voor de keuzes 
inzake het aantal uren Papiamentu en per educatiegebied. 

24 
 
Groep 3-4  a. bij alfabetisering in het Papiamentu (50% van de totale   
   onderwijstijd) is er voor het totale Nederlandstalig taalaanbod 50% 
   van de onderwijstijd ( Nederlands als vak, voertaal en instructietaal in 
   andere onderwijsinhouden) voorhanden. 
  b. bij alfabetisering in het Nederlands (50% van de totale onderwijstijd) 
   wordt nog 25% ingevuld door Nederlands taalaanbod in andere  
   vakken (instructietaal) en als voertaal. Het taalaanbod Papiamentu 
   neemt eveneens 25% van de onderwijstijd in met een brede invulling: 
   zowel als vak (doeltaal) als via andere onderwijsinhouden (voertaal en 
   instructietaal). 
  c. gelijktijdige alfabetisering in beide talen komt neer op een 50/50 -
   verdeling van de onderwijstijd gericht op Nederlands en Papiamentu 
   (primair doeltaal, maar ook instructietaal en voertaal voor beide  
   talen).  
 
Groep 5-8  25% van de totale onderwijstijd voor het vak Nederlands (doeltaal); 
   50% voor onderwijs met Nederlands als instructie- en voertaal;  
   25% Papiamentstalig taalaanbod, met een brede invulling: zowel als 
   vak als via andere onderwijsinhouden (voertaal en instructietaal). 
 
Bij deze verdeling gaat het in de eerste paar maanden in groep 1 allereerst om 
‘aanspreekbaar’ maken van de kleuters in het Nederlands: leren begrijpen van in het 
Nederlands gegeven instructie in en conversatie over dagelijkse routinematige handelingen 
en activiteiten in de klas (richtlijn ± 500 woorden). In de resterende tijd in groep 1 en 2 gaat 
het om het verder verwerven van een (aanzienlijk) deel van de Nederlandse 
basiswoordenschat (richtlijn ± 2.500 – 3.000 woorden), voornamelijk gericht op toepassing 
van woordkennis in dagelijkse taalvaardigheid. Onderwijs in groep 3 is voornamelijk gericht 
op het aanvankelijk leesproces, geïntegreerd in de totale taal- en leesontwikkeling. De 
daarmee verbonden activiteiten nemen samen meer dan de helft van de onderwijstijd in 
groep 3 in beslag. In groep 4 wordt de leestechniek verder verfijnd en worden de kinderen 
ook geacht steeds meer zelf te lezen (EN p. 27-28).  In groep 5 en hoger blijft voortzetting 
van veelvuldig Nederlandstalig en leeftijdsadequaat taalcontact essentieel voor optimale 
aansluiting met het VO en moet worden ingezet op aansluiting bij schriftelijke bronnen: 
begrijpend lezen (EN p. 32). 
  
De EN (p. 12) acht het aan de scholen te bepalen hoe de verdeling van onderwijsinhouden 
tussen beide talen wordt gerealiseerd (welk vak in welke taal), waarbij het raadzaam is 
‘vooral te zoeken naar de verbinding tussen beide talen waarbij beide talen elkaar 
versterken’. “De te maken keuzes zullen in de praktijk voor de verschillende leeftijdsgroepen 
anders uitpakken. Zo zal in het kleuteronderwijs het niveau van taalbeheersing eveneens een 

26 
 
voorhanden, terwijl de voor Nederlands ingevoerde moedertaalmethodes zowel didactisch 
als thematisch minder geschikt zijn voor de Bonairiaanse onderwijscontext (p. 25). 
 
De EN is van mening dat kinderen op Bonaire zowel in het Nederlands als in het Papiaments 
moeten kunnen lezen, maar onthoudt zich van antwoord op de vraag in welke volgorde 
(eerst Papiamentu en dan Nederlands of omgekeerd) het beste gealfabetiseerd kan worden. 
De  EN (p. 29) stelt dat de vraag wat de beste taal is voor aanvankelijk lezen in situaties 
waarin meer talen in het geding zijn, al decennialang  onderwerp van (literatuur)onderzoek 
en discussie is, maar dat dit geen eenduidige conclusies toelaat met betrekking tot het 
vraagstuk van de alfabetisering op Bonaire.  “Sommigen concluderen dat leerlingen in 
meertalige situaties het beste eerst leren lezen in hun moedertaal, anderen opperen 
voorzichtig dat er aanwijzingen zijn dat ze het best in twee talen tegelijk kunnen leren lezen, 
en weer anderen menen dat op basis van de onderzoeksresultaten geen conclusies kunnen 
worden getrokken.”  
 
Vervolgens beschrijft de EN (p. 29-31) een aantal criteria en aandachtspunten m.b.t. de drie 
varianten (alfabetisering in het Papiamentu, in het Nederlands of gelijktijdige alfabetisering), 
opdat de scholen enigszins zicht krijgen op de praktische consequenties van de verschillende 
opties, die een indicatie kunnen geven voor de te maken keuze.  
 
2.4 Conclusie voorzitter en secretaris 
Hoewel de EP en de EN het op een aantal punten met elkaar eens zijn, zijn de punten 
waarop dat niet het geval is (de gewenste balans in het taalaanbod en de taal van de 
alfabetisering) cruciaal voor de implementatie. Het aan het bevoegd gezag laten om ‘in 
samenspraak met betrokkenen, afhankelijk van de schoolpopulatie,  een keus te bepalen 
ten aanzien van de twee instructietalen in de scholen’, zoals de EP (p. 27) voorstelt, biedt 
weliswaar de mogelijkheid om op korte termijn uit een impasse te geraken, maar heeft op 
langere termijn minder gewenste implicaties, ook financiële. Zo compliceert een al te grote 
diversiteit tussen scholen op dit punt de ontwikkeling van leerlijnen en van één methode 
Nederlands als vreemde taal bruikbaar voor alle scholen op Bonaire. Bovendien  vormt het 
feit dat de schoolbesturen en schoolleiders ten aanzien van de mate van taalaanbod 
Nederlands en alfabetisering niet overal op een lijn zitten, een complicerende factor. 
 
De voorzitter en de secretaris adviseren dan ook op korte termijn met het onderwijsveld tot 
overeenstemming te komen over beide punten. 
 

28 
 
- is de taalontwikkelingscomponent in Kaleidoscoop voldoende systematisch 
uitgewerkt (zijn er bijvoorbeeld concrete doelen) of moet het programma worden 
aangevuld met een specifiek taalontwikkelingsprogramma?  
 
 OCW wordt geadviseerd de toegankelijkheid van voorschoolse voorzieningen te 
vergroten door uitbreiding en/of aanpassing van het subsidiebeleid en deelname aan de 
voorschoolse educatie te stimuleren door voorlichting.  
 
 OLB en OCW wordt geadviseerd gezins- en opvoedingsondersteuning vanuit het CJG te 
intensiveren en taal daarin mee te nemen (ouders ondersteunen bij verbetering van de 
kwaliteit van de thuistaal en de interactie met hun kinderen).  
 
 OLB wordt geadviseerd toezicht te houden op voorschoolse kinderopvangvoorzieningen 
aan de hand van een kwaliteitskader. 
 
 Voorschoolse opvangvoorzieningen en het Centrum voor Jeugd en Gezin (CJG) wordt 
geadviseerd hun activiteiten op elkaar af te stemmen.  

30 
 
ten aanzien van taalbeheersing en didactiek. De gewenste competenties worden in een 
bijlage nader beschreven en dienen gevolgen te hebben voor zowel de professionalisering 
(na- en bijscholing) van zittende leerkrachten als voor de initiële opleiding.  
 
Ten aanzien van de professionalisering van zittende leerkrachten hecht de EN veel waarde 
aan voldoende ruimte om binnen het schoolteam begrip te creëren voor de ingezette 
koerswijziging (p. 39). Voldoende ruimte voor individuele leerkrachten en schoolteams in de 
uitvoering op schoolniveau is ook belangrijk om te groeien in het proces en stapsgewijs de 
uitgestippelde balans te bereiken (p. 40). Ten aanzien van de initiële opleidingen die 
leerkrachten afleveren voor Bonaire,  wordt gesteld dat het van belang is dat deze hun 
doelstellingen uitbreiden met de genoemde competenties met betrekking tot meertaligheid 
en wordt geadviseerd op een later tijdstip een nadere inventarisatie hiervoor uit te voeren 
(p. 40-41). 
 
4.2 Lesmateriaal en ondersteunend materiaal 
 
4.2.1 Papiamentu  
De EP stelt allereerst dat al het materiaal dient te voldoen aan internationale criteria van 
kwaliteit: inhoudelijke inbedding in de lokale context (zowel thematisch, didactisch als voor 
wat betreft de presentatie), aan het leeftijdsniveau aangepast taalgebruik en stimulerend 
voor het leren. Verbonden aan alfabetisering in het Papiamentu, met overschakeling op het 
Nederlands in groep 4,  is verder gestructureerd materiaal Papiamentu dat kan worden 
ingezet bij successieve tweetalige geletterdheid, noodzakelijk (p. 29). Te ontwikkelen 
lesmateriaal Papiamentu betreft vooral ondersteunend deelmateriaal op verschillende 
schoolniveaus: werkboeken, woordenboeken, schoolgrammatica’s, spelling- en stijlboekjes, 
oefenboeken voor goed taalgebruik, kinder- en jeugdliteratuur (p. 44). In het hoofdstuk Plan 
van aanpak geeft de EP (p. 47) verder de volgende, te ondernemen acties met betrekking 
tot lesmateriaal Papiamentu aan. 
 
 instellen van een (intereilandelijke) werkgroep ten behoeve van inventarisatie en een 
uitgewerkt productieplan voor een adequaat leerstofaanbod voor het vak Papiamentu 
voor alle schoolniveaus en alle onderwijstypen; 
 
4.2.2 Nederlands 
Taalontwikkelend lesgeven en een andere balans in onderwijsaanbod in het Nederlands en 
in het Papiamentu, zoals voorgestaan door de EN,  stellen eisen aan leermiddelen en 
lesmaterialen voor alle vakken: zij hebben een taalontwikkelende rol en dienen als zodanig 
geschikt te zijn voor dit doel. De EN (p. 43) stelt voorts dat er voor het taalonderwijs in alle 
groepen ‘methodische ondersteuning moet zijn voor ontwikkeling van basistaalvaardigheid 
bij de kleuters, en vanaf groep 3 (aansluitend bij het aanvankelijk lezen) een methode om 

32 
 
De EP (p. 47) adviseert met betrekking tot leermiddelen voor de overige vakken: 
 
 de instelling van een (intereilandelijke) werkgroep t.b.v. inventarisatie en een uitgewerkt 
productieplan voor een adequaat leerstofaanbod voor de andere schoolvakken in het 
Papiamentu voor de aangegeven schoolniveaus en schooltypen; 
 
 de instelling van een werkgroep die t.b.v. de basiskwaliteit het bestaande leerstofaanbod 
in het Papiamentu screent. Daarbij gaat het om onderwijs- en leermiddelen die 
gebaseerd zijn op moderne onderwijskundige en vakdidactische principes met betrekking 
tot de inhoud en de structurering van het leer- en vormingsgebied. Een 
kwaliteitskenmerk is ook of het leerstofaanbod voldoet aan de kerndoelen en dat het 
aanbod in voldoende mate is afgestemd op leerlingen met taal- en leerproblemen.  
 
4.2.4 Leesmaterialen 
Op dit moment hebben scholen een veel kleinere boekenvoorraad dan op Nederlandse 
scholen gebruikelijk is. De EN stelt dan ook dat voor wat betreft de aanschaf van 
leesboeken, zowel voor Nederlands als voor Papiamentu, een inhaalslag gemaakt moet 
worden, ook financieel. De EN adviseert aanschaf van Nederlandstalige boeken met veel 
visuele ondersteuning (prentenboeken, informatieboeken, jeugdencyclopedieën, 
stripboeken, tijdschriften), leeftijdsadequate boeken voor kinderen die moeilijk lezen en  
digitale boeken, tijdschriften en overige (spel)programma’s. In dit kader vindt de EN ook 
leesbevorderende activiteiten, waarbij een verbinding kan worden gemaakt tussen 
Papiamentu en Nederlands, de verdere ontwikkeling van schoolbibliotheken en 
samenwerkingsvormen met de openbare bibliotheek van belang. Ten aanzien van 
Papiamentu wordt gesteld dat er weinig leesboeken (met name voor oudere kinderen) zijn 
en dat ontwikkeling daarvan een belangrijke ondersteuning ter bevordering van de 
leescultuur kan zijn (EN p. 45, 53).   
 
4.3 Kern- en tussendoelen, referentieniveaus en toetsing 
De EP (p. 42) geeft, in het kader van de gewenste positionering van het vak Papiamentu in 
de wetgeving voor de verschillende onderwijsniveaus, aan dat een expertgroep zal moeten 
nagaan in hoeverre bestaande kerndoelen/eindtermen voor Papiamentu en voor 
Nederlands (als vreemde taal) wijzigingen behoeven. Na validering van de kerndoelen/ 
eindtermen door betrokkenen, dient de wettelijke vastlegging ervan plaats te vinden. Er zal 
vervolgens een ontwikkelgroep voor leerlijnen ingesteld moeten worden, die externe 
ondersteuning krijgt toegewezen en wellicht gebruik kan maken van op Curaçao 
ontwikkelde leerlijnen. Ten aanzien van toetsen wijst de EP (p. 48 ) op de noodzaak tot 
aanpassing daarvan aan de lokale context, vertaling en hulp aan de scholen  bij de 
interpretatie van toetsresultaten.  
 
 

34 
 
 overige onderwijsondersteunende interventies: 
- uitbreiding van leertijd: Weekendschool, Zomerschool PO en Zomerschool VO (p. 
52); 
- creëren van een leescultuur (na schooltijd), in beide talen: de EN  adviseert daarbij 
vanuit de overheid mogelijkheden te creëren om de voorraad Papiamentstalige 
kinderliteratuur op korte termijn uit te breiden (p. 53 ); 
- faciliteren van Nederlands taalaanbod in de media: o.a. kinderprogramma’s  (p. 53). 
 
 ondersteunende interventies met betrekking tot de thuissituatie (p. 54): 
- opvoedkundige ondersteuning op jonge leeftijd, beginnend bij het 
consultatiebureau; 
- ondersteuning van ouders bij het verbeteren van de kwaliteit van de thuistaal; 
- stimulering van ouders tot voorlezen en bibliotheekbezoek; 
- mentorprojecten voor (kwetsbare) leerlingen. 

36 
 
6. MBO 
 
 
 
De EN heeft besloten, gezien het standpunt van de SGB (zie p. 15) en de beperkt 
beschikbare tijd, het MBO niet mee te nemen in de quick scan. De EP doet dat wel en gaat 
daarbij met name in op de (wettelijke) positionering van het Papiamentu (en Nederlands). In 
dat kader stelt de EP (p. 39-40) de volgende vragen.  
 
 Is het, in het kader van burgerschap, niet logischer eisen aan Papiamentu, als grootste 
omgevingstaal, te stellen en wel 2F als maatschappelijk minimumniveau voor alle 
burgers? 
 Is het op basis daarvan niet zeer wel te verdedigen dat Papiamentu als vak verplicht 
onderdeel zou moeten zijn van het generieke onderwijsdeel voor álle MBO-opleidingen, 
net zoals dat in Nederland met Nederlands het geval is? 
 
In het rapport van de EP wordt ook aandacht besteed aan de positie van het Nederlands in 
het MBO en de EP geeft daarbij onder andere aan dat het aanbeveling verdient te bekijken: 
 
 of generieke eisen Nederlands voor alle opleidingen noodzakelijk zijn of dat in bepaalde 
opleidingen (op een bepaald kwalificatieniveau) kan worden volstaan met 
beroepstaaleisen ten aanzien van de verschillende taalvaardigheden; 
 of het in het kader van de herziene kwalificatiedossiers, die per 1 augustus 2016 moeten 
ingaan, mogelijk is Nederlands en Papiamentu anders te positioneren en de eisen aan 
Nederlands (en Papiamentu) specifieker in te vullen. 
 
Ten slotte wordt met betrekking tot het voorstel om in het MBO in niveau 1 en 2 
Papiamentu als instructietaal te hanteren (mogelijk op basis van artikel 7.1.1, lid 2, WEB-
BES) en het Nederlands uitsluitend als vak aan te bieden, aangegeven dat dit eisen stelt aan 
het niveau waarop instromende leerlingen het Papiamentu moeten kunnen hanteren 
(schoolse taalvaardigheden) en ook gevolgen dient te hebben voor de bepaling van het 
eindniveau Nederlands (p.  23). 

38 
 
De onderwijsagenda, voor OCW leidend bij de aanpak van verbeteringen, is vastgesteld in 
2011, ruim vóór het advies van de Taalunie. Volgens de EN (p. 55) dient te worden 
onderzocht: 
  
- in hoeverre de voorgestelde visie overeenkomt met de onderwijsagenda;  
- in hoeverre destijds gemaakte afspraken realistisch en haalbaar zijn;  
- of de juiste prioriteiten zijn gesteld en er voldoende prioriteitsbesef is t.a.v. de vereiste 
maatregelen ter verbetering van de taalvaardigheid; 
- welke knelpunten er zijn bij uitvoering van de onderwijsagenda; 
- welke verbeteringen moeten worden aangebracht om te waarborgen dat implementatie 
van verbetertrajecten ook daadwerkelijk plaatsvindt.  
 
Het onderwijs op Bonaire heeft de afgelopen jaren te maken gehad met een veelheid aan 
onderwijsvernieuwingen en daarmee gepaard gaande trainingen, workshops en activiteiten. 
De te maken omslag (meer en vroeger Nederlands in de instructie, taalontwikkelend 
lesgeven) vraagt een grote tijdsinvestering en enorme inzet van alle betrokkenen. Er is 
echter op dit moment onvoldoende ruimte om de gewenste verbetering van taalonderwijs 
de vereiste aandacht te geven en de EN (p. 55-56) adviseert in de veelheid aan 
onderwijsvernieuwingen de juiste prioriteiten te stellen en voldoende ruimte te creëren.   
 
“Taalvaardigheid is zo basaal voor het kunnen volgen van onderwijs dat bijna alle te maken 
onderwijskeuzes (zoals keuzes met betrekking tot pedagogische visie, keuze van methodes, 
mogelijke leerwegen, alfabetisering, formatie, keuze van professionalisering e.d.) daaraan 
ondergeschikt zijn. Een gefundeerde visie op de rol van het Papiaments en het Nederlands op 
Bonaire en de voor het onderwijs op Bonaire noodzakelijke handelwijzen met betrekking tot 
taalverwerving en taalonderwijs dienen vertrekpunt te zijn voor te maken keuzes.” 
 
De EN acht het dan ook van cruciaal belang dat de verschillende onderwijspartners op korte 
termijn tot overeenstemming komen ten aanzien van de prioritering en een planning maken 
voor de korte, middellange en lange termijn, waarbij de totaliteit van de belasting van de 
schoolteams bij de verbetertrajecten op realistische basis wordt ingeschat. 
 

40 
 
- daarbij dient externe expertise vanuit o.a. de NTU (Nederlandse Taalunie) en INL 
(Instituut voor Nederlandse Lexicologie) de infrastructuur van het Papiamentu 
verrijkingsmogelijkheden te bieden;  
- naast onderzoek naar de taal zelf, corpusonderzoek, dient er onderzoek op te starten 
met als thema het verwerven, het leren en het onderwijzen van het Papiamentu en 
het Nederlands als vreemde taal;  
- een kleine commissie van onderzoekers stelt in overleg met het veld een 
onderzoeksplan op, waarin de relevante onderzoeksonderwerpen geïnventariseerd 
worden; de commissie adviseert over prioriteiten, over de korte en middellange 
termijn.  
- ook het leren van het Papiamentu in samenhang met het Nederlands en andere 
talen dient een onderwerp van onderzoek te zijn;  
- de lokale wetenschaps- en onderzoeksinstellingen dienen in combinatie met 
wetenschaps- en onderzoeksinstellingen in het koninkrijk en daarbuiten dit te 
bestuderen;  
- er dient te worden nagegaan in hoeverre hiervoor te bestemmen middelen via NWO  
en NRO d.m.v. oormerking met NWO/NRO-criteria onderzoek op niveau kan 
bevorderen;  
- instellen van een (intereilandelijke) werkgroep t.b.v. inventarisatie en een uitgewerkt 
productieplan voor een adequaat leerstofaanbod voor het vak Papiamentu voor alle 
schoolniveaus en alle onderwijstypen; 
- instellen van een (intereilandelijke) werkgroep t.b.v. inventarisatie en een uitgewerkt 
productieplan voor een adequaat leerstofaanbod voor de andere schoolvakken in 
het Papiamentu voor de aangegeven schoolniveaus en schooltypen.  
- instellen van een werkgroep die t.b.v. de basiskwaliteit het bestaande 
leerstofaanbod in het Papiamentu screent. Daarbij gaat het om onderwijs- en 
leermiddelen die gebaseerd zijn op moderne onderwijskundige en vakdidactische 
principes met betrekking tot de inhoud en de structurering van het leer- en 
vormingsgebied. Een kwaliteitskenmerk is ook of het leerstofaanbod voldoet aan de 
kerndoelen en dat het aanbod in voldoende mate is afgestemd op leerlingen met 
taal- en leerproblemen.  
- Aangezien menige informant te kennen gaf, wat meer inbreng te wensen bij een 
dergelijk advies, is hier de raadgeving om ten behoeve van een breder draagvlak 
meer informanten te benaderen met een grotere spreiding en conclusies aan 
relevante actoren voor te leggen.  
- Bij mogelijk vervolgonderzoek op Bonaire is het aan te bevelen met meer 
informanten te spreken. De lijst van informanten is bij deze quick scan beperkt 
gebleven tot 15 individuele personen.  
- Het is wenselijk dat een team van o.a. taalonderwijsdeskundigen en financieel 
deskundigen de bijpassende begroting levert.  

