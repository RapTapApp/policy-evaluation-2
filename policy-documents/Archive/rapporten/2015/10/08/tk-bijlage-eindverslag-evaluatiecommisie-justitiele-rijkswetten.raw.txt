Eindverslag Evaluatiecommissie justitiële 
rijkswetten 
  
 
 
14 september 2015 
 
 
 
 
  

5.5 Caribisering 27 
5.6 Aanbevelingen 28 
6. Raad voor de rechtshandhaving 30 
6.1 Aanbeveling 32 
7. Institutionele aspecten 33 
7.1 Geschillenregeling 33 
7.2 Eenzijdig opzegrecht 33 
8. Slotopmerkingen 35 
8.1 Aanbevelingen 36 
Samenstelling Evaluatiecommissie 40 
Secretariaat Evaluatiecommissie 40 
 
 
ONDERZOEKSBIJLAGE  
VIJF JAAR JUSTITIËLE RIJKSWETTEN  
Gebruikte afkortingen 2 
Verkort aangehaalde literatuur 3 
Samenvatting 7 
1. De evaluatie 12 
1.1 Opzet rapportage 14 
1.2 Terminologie 14 
1.3 Samenstelling en werkwijze onderzoeksgroep 15 
1.4 Afstemming overige evaluaties 16 
2. Methoden van onderzoek 17 
2.1 Vragenlijsten 17 
2.1.1 Opzet 18 
2.1.2 Respons 19 
2.2 Selectie aandachtspunten 22 
2.3 Focusgroepen 24 
2.4 Dossieronderzoek 25 
2.5 Verdiepende interviews 25 
3. Sociaal-maatschappelijke en politieke aspecten 27 
3.1 Optimisme 27 

5.4 Het eenzijdige opzegrecht en de vier justitiële rijkswetten 92 
5.4.1 Rw GHvJ 92 
5.4.2 Rw Politie en Rw RvdR 93 
5.4.3 Rw OM 95 
6. Belangrijkste bevindingen per land 96 
6.1 Curaçao 96 
6.2 Sint Maarten 98 
6.3 (Caribisch) Nederland 100 
6.4 Aruba 102 
Geraadpleegde bronnen 104 
Participerende instanties focusgroepen 109 
Geïnterviewden fase 2 112 

2 
 
is door de Evaluatiecommissie nadrukkelijk betrokken bij de nadere invulling van haar 
3
opdracht.  
 
1.1 Belang en aard evaluatie 
Met de totstandkoming van dit eindverslag wordt voldaan aan de hierboven gememoreerde 
wettelijke verplichtingen. Gelet op de omschrijving van de Evaluatieopdracht wordt van de 
Evaluatiecommissie een oordeel gevraagd over aspecten van doeltreffendheid en effecten van 
de Rijkswetten. Daartoe moest onder meer worden bezien hoe deze in de praktijk worden 
toegepast en welke (onvoorziene) knelpunten daarbij kunnen worden gesignaleerd. In dit 
eindverslag wordt zulks aangegeven ten aanzien van de belangrijkste punten die gedurende 
het evaluatietraject de aandacht van de Evaluatiecommissie hebben getrokken. In de laatste 
paragraaf van de hoofdstukken van dit eindverslag die handelen over de verschillende 
Rijkswetten, wordt steeds in termen van deze doeltreffendheid en effecten bezien welke de 
belangrijkste bevindingen zijn ten aanzien van deze aandachtspunten. Ook ten aanzien van 
aspecten van de Rijkswetten die buiten deze ‘aandachtspunten’ vallen, zijn in het onderzoek 
bevindingen naar voren gekomen. Voor deze bevindingen wordt verwezen naar de 
4
onderzoeksbijlage.  
Zoals ook blijkt uit de Evaluatieopdracht kennen de Rijkswetten een lange voorgeschiedenis. 
Zij waren een integraal onderdeel van het proces dat leidde tot de ontmanteling van het land 
Nederlandse Antillen. Aan deze ontmanteling gingen intensieve en langdurige 
onderhandelingen vooraf, waarin ook andere onderwerpen (zoals schuldsanering en financieel 
toezicht) een belangrijke rol speelden. De Evaluatiecommissie onderkent het belang hiervan. 
Dat gezegd hebbend, acht de Evaluatiecommissie het van belang de Rijkswetten niet alleen te 
beschouwen als uitvloeisel van langdurige onderhandelingen of als onderdeel van een 
‘package deal’. Vijf jaar na 2010 is het vooral tijd de Rijkswetten op hun eigen merites te 
beoordelen. Uiteindelijk betreft dit immers een evaluatie van de vier Rijkswetten en niet van 
de nieuwgekozen staatkundige structuur die daaraan ten grondslag ligt. Deze wetten zijn niet 
alleen dagelijkse realiteit voor de velen die werkzaam zijn in de praktijk van de 
rechtshandhaving in de Caribische delen van het Koninkrijk, maar met name ook voor 
diegenen die van het functioneren daarvan afhankelijk zijn (burgers, bedrijven en instellingen). 
Voor hen is van belang dat de instituties, waarop de Rijkswetten betrekking hebben, 
behoorlijk functioneren. In de voorevaluatie die in het land Curaçao is gehouden, wordt zelfs 
aangegeven dat de afgelopen jaren “disproportioneel aandacht besteed [is] aan de 
5
staatkundige structuur van het koninkrijk”. De Evaluatiecommissie wil zo ver niet gaan, maar 
                                                           
3
 Brief van 3 december 2014, Voorevaluatie van de Commissie voorevaluatie rijkswetten van Curaçao. 
4
 Zie paragrafen 4.1.4, 4.2.4 en 4.3.4 van de onderzoeksbijlage. 
5
 Zie de Voorevaluatie van de Commissie voorevaluatie rijkswetten van Curaçao, p. 19.  
 

4 
 
9
measure of self-government’ , ligt het in de rede dat ook hierop vervolgstappen zullen volgen. 
Sprake is van een perspectief van permanente staatkundige ontwikkeling waarin ook de 
justitiële Rijkswetten net zomin “eeuwig edict” zijn als het Statuut zelf.  
Op termijn mag dan ook worden verwacht dat de landen een ontwikkeling zullen doormaken, 
die zal resulteren in aanpassingen in de structuur van de rechtshandhaving (waaronder die 
van het OM) op een wijze die passend is bij de ontplooiing van de landen op dat moment. 
Bij dit perspectief moet echter worden opgemerkt dat deze evaluatie slechts vier jaar na de 
vorige momentopname is aangevangen. De werkzaamheden van de Evaluatiecommissie 
startten immers gedurende de tweede helft van 2014. Binnen de context van het hierboven 
geschetste perspectief van verdere ontplooiing van de landen en openbare lichamen, is dit 
een korte termijn. Zoals uit dit eindverslag zal blijken, geldt ten aanzien van de Rijkswetten 
bovendien dat deze in 2010 nog niet volledig waren geïmplementeerd en een enkele dat ook 
thans nog niet is (de Rijkswet Politie). In dat licht bezien, is de Evaluatiecommissie van 
opvatting dat moet worden gewaakt tegen te spoedige opeenvolging van vervolgstappen. Zij 
acht het dan ook niet verstandig op dit moment al in te zetten op nieuwe herstructureringen. 
Allereerst moet worden getracht de meest recente ontwikkeling gevolg te geven. Dat 
betekent implementatie van de Rijkswetten waar nodig en het optimaal benutten van de 
mogelijkheden die zij thans reeds bieden. Eerst dan kan overwogen worden in het kader van 
het hiervoor geschetste ontwikkelingsperspectief een volgende stap gezet worden.  
 
1.3 Werkwijze 
Dit eindverslag bevat in ieder geval ten aanzien van de hierin gedane aanbevelingen het 
gezamenlijke standpunt van de leden van de Evaluatiecommissie ten aanzien van de vier 
justitiële Rijkswetten. Om onafhankelijke oordeelsvorming door de Evaluatiecommissie te 
bevorderen is in opdracht van de Evaluatiecommissie allereerst wetenschappelijk onderzoek 
verricht naar de werking van de Rijkswetten in de huidige praktijk. Dit onderzoek was erop 
gericht te komen tot bevindingen ten aanzien van de evaluatievragen die waren opgenomen 
in het Instellingsbesluit en het daarop gebaseerde Plan van Aanpak. Het onderzoek is 
uitgevoerd door wetenschappers van de Universiteit Utrecht, de University of Curaçao en het 
Koninklijk Instituut voor Taal-, Land- en Volkenkunde te Leiden. Het resultaat van dit 
onderzoek is toegevoegd als bijlage aan dit eindverslag. De wetenschappelijke 
eindverantwoordelijkheid voor de inhoud van deze bijlage berust  bij de betrokken 
onderzoekers. Evaluatiecommissie en onderzoekers hebben echter in voortdurende 
verbinding gestaan. Gedurende de onderzoeksfase hebben Evaluatiecommissie en 
onderzoekers gezamenlijk de parameters bepaald voor het te verrichten onderzoek. Met 
                                                           
9
 Als bedoeld in artikel 73 VN Handvest. 
 

6 
 
Tegelijkertijd is dit onderzoeksdoel nogmaals onderverdeeld in een zevental 
onderzoeksvragen. Tot slot zijn in dit Plan van Aanpak de ‘evaluatievragen’ herhaald die per 
Rijkswet waren opgenomen in de Evaluatieopdracht (in totaal waren dat er 64, verdeeld over 
de vier Rijkswetten). Dit betekende dat het Plan van Aanpak uiteindelijk voorzag in minstens 
vier verschillende manieren waarop het onderzoek zou kunnen worden ingericht. Op 
voordracht van de onderzoeksgroep heeft de Evaluatiecommissie gemeend dit enigszins te 
moeten vereenvoudigen. Daarbij is teruggegrepen op de formulering van de 
evaluatiebepalingen in de wetten zelf en de Evaluatieopdracht die daarop berust. Het 
onderzoek is vooral toegespitst geweest op de vraag hoe de Rijkswetten functioneren in de 
praktijk en wat daarover het oordeel is van degenen die hierbij het meest betrokken zijn. Deze 
vraagstelling gaf niet alleen een meer eenduidige afbakening van het onderzoek, maar was 
realistisch genoeg zodat deze – gelet op de in het Plan van Aanpak voorgestane methode – 
ook daadwerkelijk kon worden beantwoord. De wijze waarop dit nader is vormgegeven, is 
12
beschreven in de onderzoeksbijlage.    
                                                                                                                                                                                 
- de bijdrage die de Rijkswetten leveren aan de samenwerking tussen de landen van het Koninkrijk op het 
gebied van rechtspraak en rechtshandhaving. 
12
 Zie hoofdstuk 1 en 2 van de onderzoeksbijlage. 
 

8 
 
- voor Caribisch Nederland een volstrekt nieuwe, binnen Nederland niet eerder 
beproefde, structuur moest worden opgericht waarin een evenwicht moe(s)t worden 
14
gezocht tussen Europees Nederlandse en Caribisch Nederlandse inbreng. 
Ook aan Aruba is de herstructurering van het Koninkrijk der Nederlanden niet zonder meer 
voorbijgegaan. De herinrichting van het Gemeenschappelijk Hof van Justitie heeft ook daar 
zijn personele implicaties gekend. Voorts moesten veel in Aruba functionerende instituties op 
het terrein van de rechtshandhaving nieuwe samenwerkingsverbanden aangaan met hun 
partners in de nieuwgevormde landen en openbare lichamen (met name voor wat betreft 
politiesamenwerking).  
    
2.2 Aspecten van de taal 
Binnen de context waarin de justitiële consensusrijkswetten functioneren, vormt de taal een 
factor van constante betekenis. In het kader van rechtshandhaving is het Nederlands de 
dominante taal. Zo is alle wetgeving opgesteld in het Nederlands. Hierop aansluitend worden 
alle rechterlijke uitspraken in deze taal opgesteld. Daarmee worden ook alle dagvaardingen 
(zowel strafrechtelijk als civielrechtelijk), alsmede overige formele stukken (bijvoorbeeld van 
het OM) in deze taal vervaardigd. Op dit moment geldt zulks ook voor door de politie 
opgestelde processen-verbaal.  
Binnen de samenlevingen waarin de justitiële consensusrijkswetten functioneren, is het 
Nederlands over het algemeen niet de dominante taal. Voor zowel rechtzoekenden als 
functionarissen die werkzaam zijn binnen de rechtshandhaving vormt dit vaak een barrière. 
Deze barrière is bovendien van fundamenteler aard dan een incidentele belemmering in de 
feitelijke uitvoering van werkzaamheden (zoals het opstellen van een proces-verbaal of een 
conceptvonnis) of in het verkeer tussen burgers en de betrokken instellingen. Het betreft 
vooral ook een probleem voor de mate waarin grote delen van de bevolking van het 
Caribische deel van het Koninkrijk der Nederlanden zich herkennen in hun eigen stelsel van 
rechtshandhaving. Taal is niet voor niets één van de belangrijkste uitingen van iemands 
culturele identiteit. In de betrokken landen is de vraag op zijn plaats of deze situatie op de 
langere termijn houdbaar en wenselijk is. Het is volgens de Evaluatiecommissie gewenst dat 
reeds binnen afzienbare tijd fundamenteel debat wordt gevoerd over de dominante positie 
van het Nederlands binnen de context van de rechtshandhaving. Dit debat zou erop gericht 
moeten zijn aspecten van de rechtshandhaving te identificeren waar gebruik van het 
Nederlands niet strikt noodzakelijk is.  
 
                                                           
14
 Zie ook paragraaf 3.2 van de onderzoeksbijlage. 
 

10 
 
bij de totstandkoming van de Rijkswetten voldoende inzicht bestond in de omvang van 
financiële middelen die noodzakelijk is voor het inrichten van deze instellingen. Hierbij gaat 
het bijvoorbeeld om de ontwikkeling en het onderhoud van ict-voorzieningen (zoals 
zaaksregistratiesysteem ten behoeven van het hof) of kosten die gepaard gaan met het 
organiseren van (permanente) educatie die in de landen zelf niet steeds voorhanden is (met 
name ten aanzien van de politie).  
Bij de Evaluatiecommissie bestaat – met de kennis van nu – de indruk dat bij de 
totstandkoming van de Rijkswetten (GHvJ en Politie) onvoldoende inzicht bestond in de 
benodigde omvang van de financiële middelen. Deze indruk wordt bevestigd door de herijking 
van de begroting voor het KPCN, die blijkens het verrichte onderzoek ruim verdubbeld is ten 
16
opzichte van de oorspronkelijke ramingen in 2010. Bestond dit inzicht inderdaad niet en zijn 
reeds daarom financiële problemen ontstaan, dan zullen de thans opgelegde bezuinigingen 
(bijvoorbeeld bij het KPSM of bij het hof), grote gevolgen hebben.  
 
2.5 Perspectief van de burger 
Het valt de Evaluatiecommissie op dat de opgave van het verbeteren van rechtshandhaving in 
het Caribische deel van het Koninkrijk vanuit politiek-bestuurlijke hoek sterk wordt benaderd 
vanuit institutionele gezichtspunten (bijvoorbeeld ten aanzien van de wens van een eenzijdig 
opzegrecht en de wens om te komen tot een ‘eigen’ PG) die nauwelijks lijken te zijn veranderd 
sinds de onderhandelingen die over de Rijkswetten zijn gevoerd vanaf het begin van deze 
eeuw. Ook aan de Europese zijde van de Atlantische Oceaan viel gedurende het onderzoek op 
dat op sommige vlakken wordt teruggegrepen op eerder ingenomen standpunten 
(bijvoorbeeld waar het gaat om de aanwijzingsbevoegdheid van de minister van Justitie van 
17
het Koninkrijk).  
Achter deze discussies gaan fundamentele noties schuil als autonomie en democratie, maar 
ook ‘checks and balances’ en onafhankelijke rechtspleging. Hoewel deze gezichtspunten valide 
zijn, moet worden gewaakt tegen voortdurende teleurstelling over wat in de Rijkswetten wel 
of niet voorzien is. Gelet op hetgeen de Evaluatiecommissie hierover in paragraaf 1.2 
(Ontwikkelingsperspectief) heeft opgemerkt, is zij van mening dat de tijd voor herziening van 
de in 2010 overeengekomen institutionele inbedding van de rechtshandhaving nog niet is 
aangebroken. Het is – in de woorden van de Commissie Voorevaluatie Rijkswetten van het 
land Curaçao – de vraag of op dit moment iemand gebaat is bij een “nieuwe ronde 
18
staatkundige structuur”. De energie zou in dit stadium in het bijzonder moeten worden 
                                                           
16
 Zie ook paragraaf 4.3.3 van de onderzoeksbijlage. 
17
 Zie ook hoofdstuk 3 en 5 van de onderzoeksbijlage. 
18
 Zie de Voorevaluatie van de Commissie voorevaluatie rijkswetten van Curaçao, p. 19. 
 

12 
 
 
 
3. Rijkswet Politie 
Van alle instellingen waarop de vier Rijkswetten betrekking hebben, staat de politie het dichtst 
bij de burger. Voor burgers is de politie bovendien het belangrijkste portaal richting Openbaar 
Ministerie en (straf)rechter. Terecht merkt de Commissie Voorevaluatie Rijkswetten van het 
land Curaçao op dat het aldaar dan ook van het grootste belang is dat de aanwezigheid van 
19
een “volwaardig, kwalitatief goed en professioneel” korps gevoeld wordt. Dit geldt uiteraard 
ook voor alle andere landen en openbare lichamen binnen het Caribische deel van het 
Koninkrijk.  Burgers moeten zich in dit korps kunnen herkennen in de zin dat het korps in zeker 
opzicht een afspiegeling vormt van de maatschappij waarin het functioneert. Niet alleen 
figuurlijk, maar ook letterlijk moet dit korps de taal van de burger spreken. 
 
3.1 Implementatie regelgeving 
Een belangrijk aandachtspunt is de totstandkoming van nadere regelgeving ter implementatie 
van de Rijkswet en de daarop gebaseerde onderlinge regelingen. Nu de Rijkswet Politie zich 
moet laten lezen als een kaderwet, is nadere invulling van de hierin (en in onderlinge 
regelingen) opgenomen normen, zaak voor de wetgevers van de betrokken landen. Voor 
Caribisch Nederland lijkt deze invulling compleet. In Curaçao en Sint Maarten is dit niet het 
geval, waarbij zeker het achterblijven van de totstandkoming van de Politieregeling (bij 
landsverordening) in Curaçao te lang op zich laat wachten. Het is bovendien moeilijk te 
achterhalen waar de precieze achterstanden in implementatie van regelgeving schuilen, nu 
regelgeving en de totstandkoming daarvan in de Caribische landen slechts gebrekkig – digitaal 
-  is ontsloten.  
 
3.2 Organisatie en sterkte van de korpsen 
Het is in dit kader van het grootste belang dat de organisatie van het Korps Politie Curaçao 
(verder: KPC), het Korps Politie Sint Maarten (verder: KPSM) en het Korps Politie Caribisch 
Nederland (verder: KPCN) zo snel mogelijk verder wordt ontwikkeld. Daaronder is mede 
begrepen de inrichting van diensten en van processen en de definitieve plaatsing van 
gekwalificeerd personeel, de (nadere) implementatie van regelgeving als hierboven 
beschreven en het op volle formatie brengen van de korpsen, krachtens de in artikel 49 
                                                           
19
 Zie de Voorevaluatie van de Commissie voorevaluatie rijkswetten van Curaçao, p. 14. 
 

14 
 
Politie. Positief is dat aan dit overleg ook de korpschef van het Korps Politie Aruba (verder: 
KPA) deelneemt.  
Voorts moet bijzondere aandacht worden gevraagd voor de instroom van lokale krachten in 
de opleidingen. Burgers in de landen en openbare lichamen zijn uiteindelijk gebaat bij 
politiemensen die op de hoogte zijn van plaatselijke omstandigheden en gebruiken, alsmede 
van de lokaal dominante taal. Als gezegd, deze taal (Engels of Papiaments) is over het 
algemeen een andere dan de in de rechtshandhaving dominante taal (Nederlands). Daarom 
wordt van een goede politieman of –vrouw beheersing van beide gevergd. De 
Evaluatiecommissie is van opvatting dat beheersing van het Nederlands niet aan begin, maar 
aan het einde van de opleiding basisvoorwaarde is. Thans zullen politiemensen in ieder geval 
in staat moeten zijn processen-verbaal op te maken en ook anderszins deze taal te hanteren. 
Voor de toelating tot de opleiding zou goede beheersing van het Nederlands niet het 
23
belangrijkste struikelblok moeten vormen. Veeleer moet ruimte zijn voor maatwerk binnen 
(of parallel aan) de politieopleiding voor diegenen voor wie beheersing van het Nederlands 
een aandachtspunt vormt. 
Het is voor de Evaluatiecommissie de vraag of hiermee een structurele oplossing kan worden 
geboden voor het gesignaleerde probleem. In dit verband verwijst de Evaluatiecommissie naar 
de door haar gemaakte opmerkingen in paragraaf 2.2 (Aspecten van taal) en naar aanbeveling 
1.  
 
3.4 Samenwerking, GVP en RST 
De Rijkswet Politie voorziet in verschillende vormen van samenwerking tussen de korpsen. 
Ondercapaciteit bij deze korpsen kan ten koste gaan van die samenwerking. Zolang binnen 
een korps de focus gericht is op ontwikkeling van de eigen organisatie, lijkt samenwerking met 
andere korpsen of instellingen voor hen eerder een additionele belasting dan een steun in de 
24
rug. De Evaluatiecommissie heeft er dan ook begrip voor dat de Rijkswet Politie op dit punt 
niet volledig geïmplementeerd is. Wel benadrukt dit eens te meer het belang van een 
spoedige afwikkeling van de reorganisatie en het op sterkte brengen van de korpsen.  
Uit het onderzoek blijkt dat samenwerking binnen het Caribische deel van het Koninkrijk over 
het algemeen eerder afhankelijk is van goede persoonlijke verstandhoudingen dan van 
25
vastgelegde formele structuren. Ook daarvoor is – gelet op de schaal van de landen en 
openbare lichamen – begrip op te brengen. Het meest sprekende voorbeeld van een formele 
structuur vormt de Gemeenschappelijke Voorziening Politie (verder: GVP). Deze is tot op 
                                                           
23
 Zie paragraaf 4.3.3 van de onderzoeksbijlage. 
24
 Zie paragraaf 4.3.3 van de onderzoeksbijlage. 
25
 Zie paragraaf 4.3.3 van de onderzoeksbijlage. 
 

16 
 
c. ter uitvoering van interregionale en internationale verzoeken tot rechtshulp met 
betrekking tot strafbare feiten bedoeld onder a en b.  
In de wettelijke taakstelling van het RST is niet expliciet voorzien in het ter beschikking stellen 
van technologische hulpmiddelen en specialistische personele ondersteuning aan de landelijke 
korpsen bij de bestrijding van criminaliteit die niet grensoverschrijdend (maar zuiver landelijk) 
is en evenmin onder de noemer valt te scharen van criminaliteit ‘die een ernstige inbreuk op 
de rechtsorde maakt’. Binnen de landen is hieraan wel degelijk behoefte. Via de GVP had 
hierin kunnen voorzien, ware het niet dat zij niet tot stand gekomen is. Hoewel niets de 
landen in de weg staat om op dit vlak (ook zonder de GVP) samenwerking te zoeken, lijkt het 
27
de Evaluatiecommissie raadzaam dit eveneens op te nemen in de taakstelling van het RST.  
Voor wat betreft de organisatorische inbedding is de Evaluatiecommissie van opvatting dat 
landelijke korpsen bij de bestrijding van landelijke criminaliteit leidend zouden moeten zijn. 
Naar het oordeel van de Evaluatiecommissie zou het optreden van het RST tegen criminaliteit 
die een ernstige inbreuk op de (landelijke) rechtsorde maakt of door middel van het bieden 
van technologische of specialistische ondersteuning, dienen plaats te vinden onder de 
operationele verantwoordelijkheid van de korpschefs van de landen, uiteraard met 
inachtneming van het lokale strafvorderlijke gezag. Bij de uitoefening van alle taken moet 
overigens gevolg worden gegeven aan het in de opzet van het RST voorziene ‘twinning’ 
(evenredige inzet van zowel Nederlands als lokaal politiepersoneel, waarbij politiepersoneel 
van Europees Nederlandse en Caribische afkomst aan elkaar wordt gekoppeld ten behoeve 
van uitwisseling van expertise). De Evaluatiecommissie hecht eraan dit concept zodanig uit te 
leggen dat twinning niet alleen bijdraagt aan het vergroten van de expertise van 
politiepersoneel van de landelijke korpsen, maar ook aan het door Europees Nederlandse 
RST’ers leren kennen van de lokale cultuur en werkwijzen.  
De selectie van door het RST te verrichten onderzoeken geschiedt door de stuurgroep RST. 
Deze selectie vindt plaats binnen de beleidskaders die door de ministers van (Veiligheid en) 
Justitie op voorstel van de beleidsgroep RST worden vastgesteld. In zowel de stuurgroep als de 
beleidsgroep zijn de korpschefs van de betrokken landen, alsmede de teamchef RST 
vertegenwoordigd. Deze structuur creëert aldus een bestuurlijke inbedding die gericht is op 
samenwerking tussen de landen (via hun ministeries en korpsen). Binnen deze structuur 
worden afspraken gemaakt over de samenwerking tussen de korpsen en het RST ten aanzien 
van specifieke onderzoeken. Hoewel het protocol inzake gespecialiseerde 
recherchesamenwerking van 30 november 2001 (verder: RST-protocol) voorziet in 
beleidsmatige sturing door de gemeenschappelijke ministers op voorstel van een adviesgroep 
RST, is bovenstaand sturingsmodel gebaseerd op nadere afspraken hieromtrent in het JVO. Nu 
aanpassing van het RST-protocol ten aanzien van de taken en verantwoordelijkheden van het 
                                                           
27
 Zie paragraaf 4.3.3 van de onderzoeksbijlage. 
 

18 
 
4. De Rijkswet Politie is een kaderwet. Het is noodzakelijk dat de wetgevers van Curaçao 
en Sint Maarten komen tot versnelde nadere uitwerking hiervan (voor Curaçao 
bijvoorbeeld door middel van totstandkoming van de Landsverordening Politie).  
5. Frequente wisseling van personele bezetting op met name sleutelposities binnen het 
politieapparaat (zoals bij de korpschefs of de ‘station chiefs’ in Sint Eustatius en Saba) 
moet zoveel mogelijk worden vermeden.  
6. Bij de toelating tot politieopleidingen zou beheersing van het Nederlands niet het 
grootste struikelblok moeten zijn. Ingezet moet worden op maatwerkoplossingen 
binnen (of parallel aan) de politieopleiding die achterstanden in Nederlandse 
taalbeheersing adresseren bij degenen voor wie dat een aandachtspunt is.  
7. Erkend moet worden dat het RST in alle landen een meer permanent karakter heeft 
gekregen. Met name in Sint Maarten moet sterk worden ingezet op verbetering van de 
verhoudingen en samenwerking tussen het RST en het Korps Politie. 
8. Het RST zou een viertal taken toebedeeld moeten krijgen. Dit zijn: 
a. onderzoek naar grensoverschrijdende criminaliteit bedoeld in artikel 33, 
tweede lid, van de Rijkswet openbare ministeries van Curaçao, van Sint 
Maarten en van Bonaire, Sint Eustatius en Saba; 
b. onderzoek naar misdrijven, die gezien de ernst of frequentie dan wel het 
georganiseerd verband waarin ze worden gepleegd een ernstige inbreuk op de 
rechtsorde maken; 
c. onderzoek ter uitvoering van interregionale en internationale verzoeken tot 
rechtshulp met betrekking tot strafbare feiten bedoeld onder a en b. 
d. ondersteuning van het Korps Politie door middel van de inzet van 
technologische hulpmiddelen en specialistische expertise. 
De taken, genoemd onder b en d,  zou het RST moeten uitvoeren onder operationele 
verantwoordelijkheid van de korpschefs van de landen, uiteraard met inachtneming 
van het lokale strafvorderlijke gezag. Bij de uitoefening van alle taken moet gevolg 
worden gegeven aan het in de opzet van het RST voorziene ‘twinning’. Implementatie 
van deze aanbeveling vergt aanpassing van het RST-protocol. Bij die gelegenheid zou 
de thans vigerende en door het JVO vastgestelde bestuurlijke inbedding van het RST – 
die gericht is op samenwerking tussen de landen (via hun ministeries en korpsen) – 
moeten worden geformaliseerd in dat protocol. Bij aanpassing van het RST-protocol 
moet ook het land Aruba worden betrokken.  
 

20 
 
de minister van justitie en het Openbaar Ministerie wordt overigens in alle landen reeds 
verkleind door de aanwezigheid van een eerstelijnsparket onder leiding van een hoofdofficier 
van justitie. Via het driehoeksoverleg (artikel 19 Rijkswet Politie) en ook overigens staat de 
minister normaliter in regelmatige verbinding met in ieder geval ook deze hoofdofficier, aldus 
nog steeds de voorstanders. Het argument dat andere landen in het Caribisch gebied de 
constructie van een gezamenlijke PG niet lijken te kennen, overtuigt hen niet. Zij schrijven dit 
toe aan fundamentele verschillen in rechtssystemen (bijvoorbeeld met landen die in een 
Angelsaksische rechtstraditie staan) of (ten aanzien van de situatie in Aruba) aan verschillen in 
de historische context waarbinnen een land een eigen PG heeft gekregen.  
Gelet op het in paragraaf 1.2 geschetste ontwikkelingsperspectief, geldt voor de 
Evaluatiecommissie dat de huidige constructie van een gezamenlijke procureur-generaal niet 
in steen gebeiteld is. De Evaluatiecommissie acht het thans echter te vroeg hierin wijzigingen 
aan te brengen. Getracht zou in ieder geval moeten worden de mogelijkheden die de Rijkswet 
thans biedt optimaal te benutten. In dat verband onderkent de Evaluatiecommissie dat met 
name in Sint Maarten door de minister van justitie problemen worden ervaren met de 
constructie van een gezamenlijke procureur-generaal. Hierbij blijkt de mate waarin fysieke en 
functionele aanwezigheid van de PG in Sint Maarten wordt beleefd, een belangrijk onderdeel 
van het probleem te zijn. De Evaluatiecommissie ziet twee modaliteiten waarin dit door deze 
minister ervaren probleem kan worden geadresseerd:  
a. De eerste modaliteit is het verstrekken van een (breed) mandaat aan de in Sint 
Maarten gevestigde advocaat-generaal ten behoeve van een efficiënte en effectieve 
(beleids)afstemming met de minister van justitie. Hoewel de mate waarin dit mandaat 
wordt geclausuleerd in beginsel ter beoordeling van de mandaatgever is, is het 
denkbaar dat hierover in het JVO tussen de ministers en de PG geformaliseerde 
afspraken worden gemaakt.  
b. De tweede modaliteit is het vergroten van de fysieke en functionele aanwezigheid van 
de PG in Sint Maarten. Om te voorkomen dat dit ten koste gaat van zijn beleidstaak in 
Curaçao is het mogelijk dat de PG op zijn parket in Curaçao wordt ontlast door een 
advocaat-generaal die aldaar gevestigd is. Deze kan bijvoorbeeld worden belast met 
OM-brede beheersaangelegenheden. Het zou aldus mogelijk moeten worden gemaakt 
dat de PG aaneengesloten periodes per maand kantoor houdt te Sint Maarten. 
Hiermee zou tegemoet kunnen worden gekomen aan het bezwaar dat de PG te weinig 
op de hoogte zou zijn van de specifieke omstandigheden in de betrokken landen, 
zonder het voordeel van enige afstand tussen minister en PG teniet te doen. Voorts 
zou het vestigen van een op bepaalde specialismen coördinerende afdeling van het 
Parket van de procureur-generaal in Sint Maarten de betrokkenheid van de procureur-
generaal bij dat land extra kunnen benadrukken. 
 

22 
 
4.3 Opleiding en professionalisering 
Criminaliteit verandert voortdurend. Dit vergt eveneens voortdurende aanpassing en 
bijscholing binnen het OM. Deze mogelijkheden zijn in het Caribische deel van het Koninkrijk 
beperkt. Voor leden van het OM die hun rechtenstudie hebben doorlopen aan de 
universiteiten van Curaçao en Aruba bestaan bovendien nauwelijks mogelijkheden voor 
bijscholing, vorming en het opdoen van praktijkervaring met betrekking tot specialisaties door 
middel van een tijdelijke uitzending naar Nederland. Doordat de Nederlandse wetgeving 
(artikel 5 Wet rechtspositie rechterlijke ambtenaren, verder: Wrra) het werken binnen de 
Nederlandse rechterlijke macht (waaronder het OM) alleen toestaat aan diegenen die aan een 
Nederlandse universiteit zijn afgestudeerd aan een juridische opleiding, wordt uitwisseling van 
leden van het OM ernstig bemoeilijkt. Nu de juridische opleidingen in Curaçao en Aruba naar 
Nederlandse maatstaven zijn gevisiteerd, is de Evaluatiecommissie van opvatting dat de 
Nederlandse wetgeving aldus zou moeten worden aangepast dat in Curaçao of Aruba 
opgeleide leden van het OM in het kader van uitwisseling volwaardig werkzaam kunnen zijn 
binnen het Nederlandse OM. 
 
4.4 Aanbevelingen 
In termen van doeltreffendheid en effecten (zoals deze zijn verwoord in de Rijkswetten en in 
de Evaluatieopdracht) kan ten aanzien van de Rijkswet OM worden opgemerkt dat deze 
Rijkswet in zoverre doeltreffend is, dat zij volledig is geïmplementeerd. Het vorengaande 
neemt niet weg dat over de constructie van een gezamenlijke PG nog steeds discussie bestaat. 
Voor wat betreft de rol van de ministers van justitie (met name die van Curaçao en Sint 
Maarten) geldt dat de Rijkswet in beginsel niet doeltreffend kan zijn als binnen hun 
departementen niet voldoende beleidskracht bestaat ter voorbereiding van het algemene 
strafrechtelijke beleid. Het effect hiervan is dat het OM (en/of de politie) dit beleid in Curaçao 
en Sint Maarten thans in belangrijke mate zelf bepaalt. Het bovenstaande brengt de 
Evaluatiecommissie tot de volgende aanbevelingen: 
9. Voor de Evaluatiecommissie geldt dat de huidige constructie van een gezamenlijke 
procureur-generaal niet in steen gebeiteld is. De Evaluatiecommissie acht het thans 
echter te vroeg hierin wijzigingen aan te brengen. Allereerst zou moeten worden 
getracht de mogelijkheden die de Rijkswet thans biedt optimaal te benutten.  
10. Onder meer ten behoeve van een betere aansturing van het OM dienen de ministeries 
van Justitie te Curaçao en Sint Maarten fors te investeren in een vergroting van hun 
beleidskracht, waarbij het binnenhalen van expertise op het terrein van 
strafrechtelijke beleidsvorming vooropstaat. 
 

24 
 
 
 
5. Gemeenschappelijk Hof van Justitie 
Het Gemeenschappelijk Hof van Justitie (verder: het hof) geldt reeds lang als vaste waarde 
binnen de keten van rechtshandhaving in de Caribische landen van het Koninkrijk. Dit betreft 
niet alleen de strafrechtelijke rechtshandhaving, maar bestrijkt ook andere rechtsgebieden, 
zoals het civiele recht en het bestuursrecht. Met de totstandkoming van de nieuwe 
staatkundige structuur van het Koninkrijk der Nederlanden, is zij dit eveneens geworden voor 
Nederland (voor wat betreft Caribisch Nederland). De Rijkswet GHvJ geldt als opvolger van 
belangrijke delen van de Samenwerkingsregeling Nederlandse Antillen en Aruba en de 
Eenvormige Landsverordening op de rechterlijke organisatie. Op het eerste gezicht lijkt het 
daardoor dat de staatkundige herstructurering in belangrijke mate aan het hof voorbijgegaan 
is. Dit vraagt om nuancering. Sinds 10 oktober 2010 beschikt het hof over een eigen 
rechtspersoonlijkheid, is de bestuursstructuur van het hof gewijzigd met de introductie van 
een hofbestuur en een Beheerraad en is het hof voorzien van een nieuwe 
financieringsstructuur.  
 
5.1 Financiën 
Hoewel in algemene zin geldt dat ook in de nieuwe structuur grote waardering bestaat voor 
het functioneren van het hof, moet eveneens worden vastgesteld dat enkele van de nieuwe 
elementen in de structuur van het hof hebben geleid tot knelpunten in de praktijk. Dit betreft 
eerst en vooral de financiering van het hof. Ten aanzien daarvan geldt volgens de 
Evaluatiecommissie als preliminaire vraag of bij de totstandkoming van de Rijkswetten 
voldoende inzicht bestond in de voor het inrichten van deze instelling benodigde omvang van 
financiële middelen (zie ook paragraaf 2.4 (Financiën)). Voorts geldt dat de nieuwe 
financieringssystematiek van het hof in zoverre hapert dat verschillende landen niet volledig 
en/of niet tijdig voldoen aan hun verplichtingen tot het ter beschikking stellen van financiële 
middelen aan het hof. Voor het efficiënt functioneren van dit hof vormt dit een grote 
bedreiging.  
Momenteel is het hof niet in staat noodzakelijke moderniseringen door te voeren 
(bijvoorbeeld waar het zaaksregistratiesystemen betreft). Het hof is voorts niet in staat te 
voorzien in opleidings- en professionaliseringstrajecten voor zowel rechterlijk als niet-
rechterlijk hofpersoneel. Bovendien belemmeren de financiële problemen de aanstelling van 
nieuw personeel dat beschikt over recente opleiding en capaciteiten die noodzakelijk zijn voor 
 

26 
 
Verder blijkt de financiële aansprakelijkheid van het hof en van rechters niet afdoende te zijn 
afgedicht. Onafhankelijke en onpartijdige rechtspraak is niet gebaat bij de mogelijkheid dat 
rechters persoonlijk in rechte kunnen worden aangesproken voor hetgeen zij hebben gedaan 
in de uitoefening van hun functie. In Nederland is deze aansprakelijkheid van rechters 
uitgesloten door elke verantwoordelijkheid voor het handelen van rechters in de reguliere 
uitoefening van hun taak over te hevelen naar de Staat der Nederlanden als rechtspersoon. 
Nu de rechtspersoon waarbinnen de rechters van het hof functioneren aanzienlijk kleiner is 
dan de Staat der Nederlanden, dient overwogen te worden deze uitsluiting van 
aansprakelijkheid eveneens te laten gelden voor de rechtspersoon Gemeenschappelijk Hof 
van Justitie als zodanig. Te denken is aan een vergelijkbare regeling als ten aanzien van de 
32
 
Gemeenschappelijke Centrale Bank van Curaçao en Sint Maarten.
 
5.3 Verhouding hofbestuur - Beheerraad 
Met de introductie van het hofbestuur en de Beheerraad voorziet de Rijkswet in een structuur 
die voorheen onbekend was. Het is logisch dat het tijd vergt voordat deze organen ingespeeld 
raken op de rol die hen wettelijk toegekend is. Een goed geëquipeerde Beheerraad kan 
volgens Evaluatiecommissie van meerwaarde zijn als onafhankelijke en onpartijdige buffer 
tussen het hof en de regeringen van landen. Anders dan de Commissie Voorevaluatie 
Rijkswetten van het land Curaçao is de Evaluatiecommissie van opvatting dat de Beheerraad 
33
de tijd moet worden gegund hierin tot volle ontwikkeling te komen. Uit het onderzoek blijkt 
dat sprake is van enige spanning in de verhouding tussen deze organen, die inderdaad 
34
verbetering behoeft. Verder is de Evaluatiecommissie van opvatting dat ten aanzien van de 
samenstelling van de Beheerraad wordt gezocht naar personen met gedegen kennis van 
openbare financiën en/of rechtspraak, die bovendien binnen de samenleving van waaruit zij 
zijn voorgedragen gelden als gezaghebbend, waarbij moet worden gewaakt tegen op 
partijpolitieke overwegingen gebaseerde benoemingen.  
Wat betreft het hofbestuur geldt dat moet worden ingezet op constante professionalisering 
ten aanzien van bestuurlijke en/of leidinggevende vaardigheden en het vergroten van 
expertise ten aanzien van financiën en bedrijfsvoering. Dit laatste kan mede worden 
bewerkstelligd door het op structurele basis toelaten van vestigingsmanagers bij zijn 
vergaderingen ter ondersteuning van de vice-presidenten. Een bijkomend voordeel hiervan is 
dat hiermee eveneens een grotere evenredigheid in de mate waarin de verschillende 
                                                           
32
 Zie artikel 14 Onderlinge Regeling zoals bedoeld in artikel 38, eerste lid van het Statuut voor het Koninkrijk 
der Nederlanden regelende een Gemeenschappelijke Centrale Bank van Curaçao en Sint Maarten (Centrale 
Bank-statuut voor Curaçao en Sint Maarten). 
33
 Zie de Voorevaluatie van de Commissie voorevaluatie rijkswetten van Curaçao, p. 10. 
34
 Zie paragraaf 4.1.3 van de onderzoeksbijlage. 
 

28 
 
worden aangepast dat rechters die hun rechtenstudie hebben doorlopen aan de 
universiteiten van Curaçao en Aruba in het kader van uitwisseling volwaardig werkzaam 
kunnen zijn binnen de Nederlandse rechterlijke macht. 
Ten behoeve van hun ondersteunende rol (bijvoorbeeld voor het schrijven van concept-
vonnissen en –uitspraken) is het ook voor het niet-rechterlijk hofpersoneel van belang dat 
wordt voorzien in meer en structureler bijscholing. Niettegenstaande de opmerkingen in 
paragraaf 2.2 (Aspecten van taal) zal deze bijscholing waar nodig eveneens betrekking kunnen 
hebben op verbetering van schriftelijke vaardigheden in de Nederlandse taal.  
Nu de Evaluatiecommissie voor het versterken van het hofbestuur een belangrijke rol 
weggelegd ziet voor de vestigingsmanagers (zie hierboven), is het ten aanzien van hen, 
alsmede voor de Directeur Bedrijfsvoering eveneens van belang te voorzien in permanente 
educatie ten aanzien van bestuurlijke, beheersmatige en leidinggevende capaciteiten.  
 
5.6 Aanbevelingen 
In termen van doeltreffendheid en effecten (zoals deze zijn verwoord in de Rijkswetten en in 
de Evaluatieopdracht) kan ten aanzien van de Rijkswet GHvJ worden opgemerkt dat de 
constructie van een Gemeenschappelijk Hof van Justitie – één die ook in het verleden goed 
leek te functioneren – in algemene zin doeltreffend is. Dat geldt echter niet voor de op de 
Rijkswet gebaseerde bekostigingssystematiek. Het effect daarvan is dat het hof functioneert 
onder de constante dreiging van het niet (tijdig) kunnen voldoen aan zijn 
betalingsverplichtingen (niet in de laatste plaats aan zijn eigen personeel). Ook het hofbestuur 
en de Beheerraad lijken nog niet optimaal te functioneren en hun onderlinge verhouding 
behoeft aandacht. Het bovenstaande brengt de Evaluatiecommissie tot de volgende 
aanbevelingen: 
Het bovenstaande brengt de Evaluatiecommissie tot de volgende aanbevelingen: 
12. De betrokken landen behoren zorg te dragen voor tijdige en volledige financiering van 
het Gemeenschappelijk Hof van Justitie om zodoende het hof in staat te stellen 
noodzakelijke verbeteringen in zaaksregistratie, opleiding en personeelsbeleid te 
kunnen doorvoeren. De Beheerraad dient erop toe te zien dat deze tijdige en volledige 
financiering tot stand komt. De jaarlijkse vergoeding voor ‘megazaken’ blijkt te laag en 
dient te worden bijgesteld. Naar aanleiding van de overwegingen in paragraaf 2.4 
(Financiën) moet worden onderzocht of – met de kennis van nu – bij de 
totstandkoming van de Rijkswet GHvJ voldoende inzicht bestond in de omvang van 
financiële middelen die noodzakelijk is voor de in de Rijkswet voorziene inrichting en 
organisatie van het hof (zie eveneens aanbeveling 2). De reeds bestaande 
 

30 
 
 
 
6. Raad voor de rechtshandhaving 
De Raad voor de rechtshandhaving (verder: de Raad) heeft in de korte tijd dat hij bestaat een 
groot aantal inspecties verricht in Curaçao, Sint Maarten en Caribisch Nederland. Er is 
bovendien sprake van de nodige bestuurlijke aandacht (ministers, gezaghebbers) voor deze 
inspecties. De politieke aandacht van de relevante vertegenwoordigende organen blijft hierbij 
achter. Voor de Evaluatiecommissie is deze aandacht echter niet de enige maatstaf voor het 
meten van het succes van een instituut als de Raad. Personen en instellingen die te maken 
hebben gehad met deze inspecties blijken over het algemeen tevreden over de kwaliteit en de 
bruikbaarheid van de inspectierapporten. Burgers zijn niet de primaire afnemers van de 
producten van de Raad (dat zijn de betreffende vertegenwoordigende lichamen, bestuurders 
en de geïnspecteerde instellingen). Verschillende rapporten van de Raad bevatten echter 
aanbevelingen ter verbetering van de relatie tussen burgers en justitiële instellingen. Dit 
wordt treffend geïllustreerd door het allereerste rapport van de Raad over knelpunten ten 
aanzien van het aangiftebeleid. Opvolging van deze aanbevelingen door de geïnspecteerde 
instellingen raakt burgers derhalve in positieve zin. 
De Evaluatiecommissie is dan ook van opvatting dat een instituut als de Raad in elk van de 
landen meerwaarde heeft en een blijvende bijdrage kan leveren aan het verbeteren van de 
kwaliteit van de rechtshandhaving. Dat gezegd hebbend, lijkt de Raad thans voor een 
fundamentele keuze te staan. De oorspronkelijke opzet van de Raad lijkt vooral te zijn gericht 
op onderzoeken die zoveel mogelijk op gelijksoortige wijze in het Caribische deel van het 
Koninkrijk worden uitgevoerd. Dit vindt mede weerklank in de afstemmingsvergaderingen van 
de Raad en de voorbereiding daarvan binnen het overleg van de hoofdinspecteurs. In de 
huidige praktijk zijn echter  groeiende verschillen waarneembaar in de onderwerpkeuze en –
36
  
afbakening.
Hoewel deze ontwikkeling niet geheel in lijn lijkt te zijn met de bedoelingen van de 
Rijkswetgever, hoeft deze niet op voorhand te worden afgewezen. Het inzetten van 
onderzoekscapaciteit ten aanzien van specifieke elementen van rechtshandhaving binnen één 
land, kan eveneens van grote betekenis zijn, zonder dat daarbij automatisch de vergelijking 
wordt gezocht met dezelfde elementen in andere landen. Onder personen die werkzaam zijn 
bij instellingen of in processen die zijn geïnspecteerd door de Raad blijkt de aandacht voor de 
rapporten die betrekking hebben op hun eigen land echter aanzienlijk groter dan voor de 
rapporten die betrekking hebben op de andere landen. Met het oog daarop moet de vraag 
                                                           
36
 Zie paragraaf 4.4.3 van de onderzoeksbijlage. 
 

32 
 
6.1 Aanbeveling 
In termen van doeltreffendheid en effecten (zoals deze zijn verwoord in de Rijkswetten en in 
de Evaluatieopdracht) kan ten aanzien van de Rijkswet RvdR worden opgemerkt dat deze in 
zoverre doeltreffend is, dat de door de Raad afgescheiden rapporten door de primaire 
betrokkenen (geïnspecteerden en ministers) als waardevol worden gezien, zodat de 
aanbevelingen van de Raad in vruchtbare aarde vallen. Doeltreffend bleek in eerste instantie 
ook de werkwijze van de Raad, die gericht was op gelijke onderwerpkeuze en –afbakening ten 
aanzien van het onderzoek in de verschillende landen, zodat onderlinge vergelijking tussen de 
landen werd vergemakkelijkt (met het oog op ‘best practices’). Hoewel het te vroeg is te 
stellen dat de Rijkswet op dit punt thans in het geheel niet langer doeltreffend zou zijn, merkt 
de Evaluatiecommisise op dat de onderlinge verschillen in taakopvatting en onderwerpkeuze 
lijken toe te nemen. Het effect daarvan is dat onderlinge vergelijkbaarheid onder druk komt te 
staan en dat daarmee de raison d’être van een landsoverkoepelende structuur ter discussie 
staat. Het bovenstaande brengt de Evaluatiecommissie tot de volgende aanbeveling: 
20. Ten aanzien van de Raad zal binnen afzienbare termijn een keuze moeten worden 
gemaakt met betrekking tot de primaire taakstelling. De uitersten zijn daarbij dat de 
Raad kan worden ingericht: 
a. als (hoofdzakelijk) een landsinstelling, die voornamelijk landsgebonden 
onderzoek verricht en die slechts incidenteel onderzoeken verricht die gericht 
zijn op vergelijking tussen de landen (of grensoverschrijdend zijn); of 
b. als een (hoofdzakelijk) gezamenlijke instelling, die voornamelijk onderzoeken 
verricht die gericht zijn op vergelijking tussen de landen (of 
grensoverschrijdend zijn) en slechts incidenteel onderzoeken verricht die 
specifiek op één land gericht zijn.  
Hiertussen kan eveneens een middenweg worden bewandeld, bijvoorbeeld door 
middel van het aanbrengen van een scheiding tussen een Raad Curaçao en Sint 
Maarten enerzijds en een Raad (of inspectiedienst) voor Caribisch Nederland 
anderzijds. Een eventuele wijziging van de Rijkswet zal, zoals de Rijkswet bepaalt, in 
onderling overleg dienen te geschieden.  
  
 

34 
 
ingeval de consensus over de inhoud daarvan komt te vervallen, ook als dat plaatsvindt na 
totstandkoming van de betreffende wet. Tegenstanders van het alsnog opnemen van een 
eenzijdig opzegrecht wijzen op de praktijk dat een regel op dezelfde manier wordt gewijzigd 
en opgezegd als zij tot stand komt (in casu dus eveneens in onderling overleg). Voorts wijzen 
zij op de verbondenheid van de landen in het Koninkrijk, waaruit zou volgen dat de onderling 
aangegane samenwerking weliswaar vrijwillig, maar niet vrijblijvend is. Ten slotte wijzen 
tegenstanders van dit recht in het kader van deze Rijkswetten op de noodzaak van het 
blijvend waarborgen van vitale aspecten van de rechtshandhaving in regelgeving die niet 
lichtvaardig terzijde kan worden geschoven.  
De Evaluatiecommissie heeft begrip voor deze argumenten over en weer (die nader zijn 
37
uitgewerkt in de onderzoeksbijlage). Gelet op hetgeen hierover in paragraaf 1.2 
(Ontwikkelingsperspectief) is opgemerkt, geldt voor de Evaluatiecommissie dat ook de huidige 
onmogelijkheid van eenzijdige opzegging niet moet worden beschouwd als een eeuwig edict. 
De Evaluatiecommissie acht het thans – amper vijf jaar na de totstandkoming van de 
consensusrijkswetten en de prille ontwikkeling van de twee nieuwe landen – echter te vroeg 
om op dit punt stappen te zetten.  
 
  
                                                           
37
 Zie hoofdstuk 5 van de onderzoeksbijlage. 
 

36 
 
Evaluatiecommissie de tijd niet rijp beëindiging van deze wetten serieus te overwegen. Zij is 
derhalve van opvatting dat de Rijkswetten thans moeten worden gehandhaafd. Voor het 
verwezenlijken van de in dit eindverslag gedane aanbevelingen lijkt alleen aanpassing van de 
Rijkswet GHvJ noodzakelijk.   
 
8.1 Aanbevelingen 
Omwille van het overzicht worden hieronder de twintig aanbevelingen van de Evaluatiecommissie 
onder elkaar geplaatst. 
1. Reeds in de nabije toekomst dient onderzoek te worden gedaan naar en fundamenteel 
debat te worden gevoerd over de dominante positie van het Nederlands binnen het 
verband van de rechtshandhaving. Dit onderzoek en dit debat zou erop gericht 
moeten zijn de aspecten van de rechtshandhaving te identificeren waar gebruik van 
het Nederlands niet strikt noodzakelijk is. 
2. Onderzocht moet worden of – met de kennis van nu – bij de totstandkoming van de 
Rijkswetten (in het bijzonder ten aanzien van de Rijkswet GHvJ en de Rijkswet Politie) 
voldoende inzicht bestond in de omvang van benodigde financiële middelen voor de in 
de Rijkswet voorziene inrichting van de instellingen. Aan de uitkomsten van dat 
onderzoek zouden door de landen consequenties moeten worden verbonden.  
3. De organisatie van de korpsen (met name het KPC en het KPSM) dient zo snel mogelijk 
verder te worden ontwikkeld. De daarmee gepaard gaande reorganisaties zouden met 
grote voorrang moeten worden afgerond. Hierin zou eveneens het onderzoek moeten 
worden betrokken naar de toereikendheid van de oorspronkelijke raming van de 
financiële middelen die hiervoor noodzakelijk zijn (zie aanbeveling 2 en paragraaf 2.4 
(Financiën)). In verband met de kwaliteit van de opsporing verdient de positie van de 
hulpofficier van justitie extra aandacht. Daarbij moet worden gedacht aan 
formalisering van diens plaats in de organisatie, diens opleiding en certificering,  
alsmede aan optimalisering van de verbinding die door middel van de hulpofficieren 
kan worden gelegd tussen politie en OM. 
4. De Rijkswet Politie is een kaderwet. Het is noodzakelijk dat de wetgevers van Curaçao 
en Sint Maarten komen tot versnelde nadere uitwerking hiervan (voor Curaçao 
bijvoorbeeld door middel van totstandkoming van de Landsverordening Politie).  
5. Frequente wisseling van personele bezetting op met name sleutelposities binnen het 
politieapparaat (zoals bij de korpschefs of de ‘station chiefs’ in Sint Eustatius en Saba) 
moet zoveel mogelijk worden vermeden.  
 

38 
 
11. De Nederlandse wetgeving (artikel 5 Wrra) dient zodanig te worden aangepast dat 
leden van het OM die hun rechtenstudie hebben doorlopen aan de universiteiten van 
Curaçao en Aruba in het kader van uitwisseling en specialisatie volwaardig werkzaam 
kunnen zijn binnen het Nederlandse OM. 
12. De betrokken landen behoren zorg te dragen voor tijdige en volledige financiering van 
het Gemeenschappelijk Hof van Justitie om zodoende het hof in staat te stellen 
noodzakelijke verbeteringen in zaaksregistratie, opleiding en personeelsbeleid te 
kunnen doorvoeren. De Beheerraad dient erop toe te zien dat deze tijdige en volledige 
financiering tot stand komt. De jaarlijkse vergoeding voor ‘megazaken’ blijkt te laag en 
dient te worden bijgesteld. Naar aanleiding van de overwegingen in paragraaf 2.4 
(Financiën) moet worden onderzocht of – met de kennis van nu – bij de 
totstandkoming van de Rijkswet GHvJ voldoende inzicht bestond in de omvang van 
financiële middelen die noodzakelijk is voor de in de Rijkswet voorziene inrichting en 
organisatie van het hof (zie eveneens aanbeveling 2). De reeds bestaande 
mogelijkheden van vermogensvorming (“bufferfonds”) moeten beter worden benut 
ten faveure van structurele versterking van de rechtspraak.  
13. De mogelijkheid van persoonlijke financiële aansprakelijkheid van rechters voor 
hetgeen zij in de reguliere uitoefening van hun functie hebben gedaan, dient 
uitgesloten te worden. Overwogen dient te worden deze uitsluiting eveneens te laten 
gelden voor de rechtspersoon Gemeenschappelijk Hof van Justitie. Hiertoe zal de 
Rijkswet moeten worden aangepast.  
14. Ten aanzien van de samenstelling van de Beheerraad dient voorop te staan dat deze 
bestaat uit personen met gedegen kennis van of ervaring met openbare financiën, dan 
wel rechtspraak. Zij hebben bovendien te gelden als gezaghebbend binnen de 
samenleving van waaruit zij zijn voorgedragen. Gewaakt moet worden tegen 
partijpolitieke benoemingen. 
15. Vestigingsmanagers zouden op structurele basis moeten worden toelaten bij 
vergaderingen van het hofbestuur. 
16. De bevoegdheid niet-rechterlijk hofpersoneel te benoemen (te schorsen en te 
ontslaan) behoort ook formeel (niet alleen in mandaat) bij het hofbestuur te liggen en 
niet bij de Beheerraad. Hiertoe zal de Rijkswet moeten worden aangepast. Voor 
gevallen waarin een dergelijke schorsing of ontslag in rechte wordt aangevochten zal 
een bijzondere procedure moeten worden getroffen waarin iedere schijn van 
rechterlijke partijdigheid wordt vermeden. 
17. Ten aanzien van leden van het hofbestuur dient te worden voorzien in permanente 
educatie ten einde professionalisering te garanderen die noodzakelijk is voor het 
 

40 
 
 
 
Samenstelling Evaluatiecommissie 
 
De Evaluatiecommissie was als volgt samengesteld: 
- R. (Raymond) Begina en H.N. (Harm) Brouwer (presidium), benoemd bij besluit van de 
Minister van Justitie van Aruba, de Minister van Justitie van Curaçao, de Minister van 
Justitie van Sint Maarten en de Minister van Veiligheid en Justitie van Nederland 
- C.W.M. (Stan) Dessens (lid), benoemd door het land Nederland 
- C.L. (Luciano) Milliard (lid), benoemd door het land Aruba 
- F.P. (Fred) Wiel (plaatsvervangend lid), benoemd door het land Curaçao 
- J. (Jacob) Wit (lid), benoemd door het land Sint Maarten 
 
Secretariaat Evaluatiecommissie 
De Evaluatiecommissie heeft zich laten bijstaan door een secretariaat. Dit was als volgt 
samengesteld: 
- J.A. (Ronald) de Kort (secretaris tot 1 augustus 2015) 
- R.M. (Rein) Peters (lid van het ondersteunend secretariaat; waarnemend secretaris 
vanaf 1 augustus 2015)  
- M. (Martina) Bartelink (lid van het ondersteunend secretariaat tot 8 augustus 2015) 
 
 
 
  
 

1 
 
 
 
VIJF JAAR JUSTITIËLE RIJKSWETTEN 
Rapportage van een wetsevaluerend onderzoek in opdracht van de Evaluatiecommissie 
justitiële rijkswetten 
 
 
 
 
 
 
 
mr. dr. W. van der Woude 
prof. mr. A.M. Hol 
mr. dr. A.D. Marchena-Slot 
prof. mr. R. Nehmelman 
prof. dr. G.J. Oostindie 
prof. mr. J.M. Reijntjes 
prof. mr. A.B. van Rijn 
drs. P.C.M. Schotborgh-Van de Ven 
mr. W.S. Zorg 
 
 
 
 
 
 
 
9 september 2015 
© WODC 2015 
 
 

3 
 
 
 
Verkort aangehaalde literatuur 
 
C. Borman (2012) 
C. Borman, Statuut voor het Koninkrijk der Nederlanden, Kluwer, derde druk 2012  
 
T.C. Borman (2009) 
T.C. Borman, Consensusrijkswetgeving: van voetnoot tot aanwijzingen?, in: P.P.T. Bovend'Eert 
e.a., De staat van wetgeving. Opstellen aangeboden aan prof. mr. C.A.J.M. Kortmann, Kluwer - 
Deventer, 2009, p. 409-443 
 
T.C. Borman (2015) 
T.C. Borman, Territoriale aanduidingen in het Koninkrijk na 10-10-10, in: RegelMaat 2015 (30) 
3, p. 221-230 
 
Bovend'Eert (2007) 
P.P.T. Bovend'Eert, Enkele kanttekeningen bij de consensus-Rijkswet, in: H.R.B.M. Kummeling 
en J.M. Saleh, Nieuwe verhoudingen in het Koninkrijk der Nederlanden, Universiteit Utrecht, 
2007, p. 183-185 
 
Commissie-Römer (2006) 
Evaluatieonderzoek rechtshandhaving: de keten is zo sterk als de zwakste schakel, 
De Curaçaosche Courant 2006 
 
Van Dijk (2010) 
A.G. van Dijk, Consensusrijkswetgeving: een bijzonder concept, in: A.L.C. Roos en L.F.M. 
Verhey (red.), Wetten voor de West. Over de wetgeving in het vernieuwde Koninkrijk der 
Nederlanden, Ministerie van Veiligheid en Justitie, Den Haag oktober 2010, p. 55-68 
 
 
 

5 
 
Qoubbane (2010) 
N. Qoubbane, Over de totstandkoming van consensusrijkswetten: overeenstemming tussen 
wie en waarover?, in: TvCR 2010, p. 146-164 
 
Reijntjes (2012) 
J.M. Reijntjes, Curaçao op de drempel van de autonomie, WLP, Nijmegen 2012  
 
Van Rijn (1999) 
A.B. van Rijn, Staatsrecht van de Nederlandse Antillen, W.E.J. Tjeenk Willink, Deventer 1999  
 
Römer (2010) 
S. Römer, De totstandkoming van de slotakkoorden: een einde en een nieuw begin, in: 
Staatkundige hervormingen in beeld, het wetgevingstraject van de staatkundige hervormingen 
van het Koninkrijk, Den Haag, Ministerie van Binnenlandse Zaken en Koninkrijksrelaties 2010 
 
Schotborgh (2009) 
P.C.M. Schotborgh-van de Ven, De ‘verwijtenroute’, Over de achtergronden van fraude en 
corruptie in het Caribisch deel van het Koninkrijk, in: Justitiële Verkenningen, De Nederlandse 
Cariben, Den Haag, Boom Juridische Uitgevers 2009 p. 84-98 
 
Verhey (2010) 
L.F.M. Verhey, Slotakkoord of nieuw begin: enkele algemene beschouwingen over het nieuwe 
Koninkrijk, in: A.L.C. Roos en L.F.M. Verhey (red.), Wetten voor de West. Over de wetgeving in 
het vernieuwde Koninkrijk der Nederlanden, Ministerie van Veiligheid en Justitie, Den Haag 
oktober 2010, p. 27-40 
 
Verweel (2003) 
P. Verweel, Double Dutch: De Europese en Curaçaos-Antilliaanse bestuursstijl. Emancipatie & 
Acceptatie: Curaçao En Curaçaoënaars: Beeldvorming en identiteit honderdveertig jaar na de 
slavernij, SWP, Amsterdam, 2003, p. 140-154. 
 
Wesselink (2015) 
J.H. Wesselink, The friendly island, in NbSr 2015, p. 146-148 
 

7 
 
 
 
Samenvatting 
In opdracht van de Evaluatiecommissie justitiële rijkswetten is onderzoek verricht naar het 
functioneren van de justitiële rijkswetten in de praktijk en het oordeel daarover van degenen 
die hierbij betrokken zijn. Onder deze justitiële rijkswetten wordt verstaan de Rijkswet 
Gemeenschappelijk Hof van Justitie (verder: Rw GHvJ), de Rijkswet openbare ministeries van 
Curaçao, van Sint Maarten en van Bonaire, Sint Eustatius en Saba (verder: Rw OM), de 
Rijkswet politie van Curaçao, van Sint Maarten en van Bonaire, Sint Eustatius en Saba (verder: 
Rw Politie) en de Rijkswet Raad voor de rechtshandhaving (verder: Rw RvdR). Deze 
samenvatting vormt een weergave van de belangrijkste bevindingen. 
 
Methode 
Om tot beantwoording van bovenstaande vraag te komen, zijn verschillende 
onderzoeksmethoden gehanteerd. Achtereenvolgens is gebruik gemaakt van schriftelijke 
vragenlijsten, focusgroepen en verdiepende interviews. De inhoudelijke respons op de 
schriftelijke vragenlijsten was hoog (56%). De participatie aan de focusgroepen en de 
verdiepende interviews was nog hoger; vrijwel alle organisaties en personen die zijn 
uitgenodigd te participeren, hebben hieraan gevolg gegeven. Voorts is ter verdieping en ten 
behoeve van de gedachtevorming in de evaluatiecommissie een aantal dossieronderzoeken 
verricht. Waar dit relevant was, zijn deze verwerkt in deze rapportage. 
 
Context 
Alvorens de belangrijkste aandachtspunten met betrekking tot de vier rijkswetten te 
bespreken, is in deze rapportage stilgestaan bij de bijzondere context waarin zij functioneren. 
Daarmee is het belang benadrukt van een gedegen inzicht in de effecten die bijvoorbeeld 
uitgaan van verschillen in taal en cultuur, fysieke afstanden, de politiek-bestuurlijke context 
waarbinnen de Rijkswetten tot stand gekomen zijn (en de gevoelens die daaromtrent ook 
thans nog leven) en waarbinnen deze wetten moesten worden geïmplementeerd (het tot 
ontwikkeling brengen van volstrekt nieuwe landen en openbare lichamen), alsmede de 
bijzondere juridische context van het Koninkrijk der Nederlanden als overkoepelende 
structuur. 
 

9 
 
Tot slot is uit het onderzoek gebleken dat er een zeker spanningsveld bestaat tussen de 
centrale aansturing van het hof ten opzichte van de decentrale vestigingen. Gelet op het 
beleggen van de belangrijkste besturingsfuncties in Curaçao en de samenstelling van het 
hofbestuur, voelen de vestigingen in Aruba en Sint Maarten zich met enige regelmaat 
overstemd. 
Parallel aan het onderzoek naar de geselecteerde aandachtspunten blijkt ook de wettelijke 
regeling van enkelvoudige rechtspraak in eerste aanleg voor een aantal betrokkenen een punt 
van zorg. Vooral bij complexe strafzaken wordt getwijfeld aan de juistheid van deze regeling. 
 
Rw OM 
Ten aanzien van de Rw OM zijn twee aandachtspunten nadrukkelijk naar voren gekomen. Dit 
betreft allereerst de constructie van een gezamenlijke PG. De meeste betrokkenen geven aan 
dat de aan hem in de Rw OM toegekende bevoegdheden behulpzaam zijn voor een 
behoorlijke vervulling van zijn functie. Wel valt op dat de relatie tussen de PG en de minister 
van justitie in Sint Maarten verbetering lijkt te behoeven. Dit wordt geweten aan de fysieke 
afstand tussen het in Curaçao gevestigde parket van de PG en het land Sint Maarten, hoewel 
tussen beiden verschil van mening lijkt te bestaan over de mate waarin dit daadwerkelijk 
problematisch is.  
Ten aanzien van de ministers van justitie van Curaçao en Sint Maarten valt op dat de 
beleidskracht van hun departementen (zeer) beperkt is. Dit betekent dat de beleidsmatige 
aansturing van het OM moeizaam van de grond komt. Ten aanzien van beleidsvorming blijkt 
het OM leidend. Hetzelfde geldt overigens in belangrijke mate in de relatie tussen de 
departementen en de politie. 
 
Rw Politie 
Met betrekking tot de politie wordt ten aanzien van alle korpsen – maar het meest ten 
aanzien van het KPC en het KPSM – geconstateerd dat achterstanden bestaan in de 
implementatie van de rijkswet op verschillende terreinen. Dit betreft de implementatie van 
nadere regelgeving, de uitwisseling van informatie, het op volle (formatieve) sterkte brengen 
van de korpsen en het management. Als verklaring voor deze achterstanden wordt 
hoofdzakelijk gewezen op te krap bemeten financiële ruimte. Anderen wijzen op stagnerende 
onderhandelingen met vakbonden. Voorts wordt gewezen op discontinuïteit in de leiding van 
de korpsen of hun onderdelen. Dit betreft vooral de veelvuldige wisseling van korpschefs in 
Curaçao en van de zogeheten ‘station chiefs’ in Saba en Sint Eustatius. 
 

11 
 
Onderzocht is wat volgens de betrokkenen het profiel zou moeten zijn van de leden van de 
Raad. De opvattingen zijn hierover verdeeld. Enerzijds wordt het belang benadrukt van 
onafhankelijkheid ten opzichte van overige onderdelen van het openbaar bestuur (met name 
de politiek), anderzijds wordt aangegeven de inbedding van de Raad in de lokale 
gemeenschap (met per definitie kortere afstanden tot onder meer de politiek) noodzakelijk is 
voor goede taakvervulling. 
Tot slot is gekeken naar de noodzaak van een permanente, landsoverkoepelende 
organisatiestructuur. Vrijwel alle betrokkenen zijn van opvatting dat het van groot belang is 
dat de Raad een permanente structuur kent. Dit vergroot expertisevorming en zorgt voor 
blijvend toezicht op de kwaliteit van de rechtshandhaving. Over de vraag of deze permanente 
structuur ook landsoverkoepelend zou moeten zijn, zijn de meningen verdeeld. 
 
Rijkswetoverkoepelend aandachtspunt 
Het belangrijkste rijkswetoverkoepelende aandachtspunt betrof de mogelijkheid van een 
eenzijdig opzegrecht ten aanzien van de rijkswetten. Thans voorzien de rijkswetten hierin 
nadrukkelijk niet. In de rapportage zijn de argumenten besproken die gelden voor en tegen 
het alsnog opnemen daarvan in de Rijkswetten. Aan de argumenten voor het alsnog opnemen 
van dat recht komt ten aanzien van de Rw Politie en de Rw RvdR een grotere betekenis toe 
dan ten aanzien van de Rw GHvJ en de Rw OM. 
  
 

13 
 
Mede gelet op de inbreng die hieromtrent van verschillende zijden heeft plaatsgevonden, 
heeft de uiteindelijke opdracht geresulteerd in de genoemde Startnotie waarin het onderzoek 
op uiteenlopende wijzen wordt ingebed en uitgewerkt. Zo opent de Startnotitie met één 
41
onderzoeksdoel. Daarna wordt dit doel onderverdeeld in vier subdoelen. Vervolgens is een 
zevental onderzoeksvragen geformuleerd waarin het onderzoeksdoel eveneens nader werd 
uitgewerkt. Tot slot is per Rijkswet een aantal ‘evaluatievragen’ geformuleerd (in totaal waren 
dat er 64, verdeeld over de vier Rijkswetten). Omdat het moeizaam is één onderzoek in te 
richten naar vier verschillende wijzen van onderverdelen, is in samenspraak met de 
Evaluatiecommissie besloten de opdracht enigszins te vereenvoudigen. Daarbij is aansluiting 
gezocht bij de formulering van de evaluatiebepalingen in de wetten zelf en de algemene 
omschrijving die de Startnotitie geeft van een wetsevaluatie. Het onderzoek is vooral 
toegespitst op de vraag hoe de Rijkswetten functioneren in de praktijk en wat daarover het 
oordeel is van degenen die hierbij het meest betrokken zijn. Deze vraagstelling gaf niet alleen 
een eenduidige afbakening van het onderzoek, maar was realistisch genoeg dat deze - gelet 
op de in de Startnotitie voorgestane methode – ook daadwerkelijk kon worden beantwoord.  
Centraal stond aldus het in de praktijk functioneren van de wetten en van de daarop 
gebaseerde instellingen. Het ging niet om het functioneren van personen, tenzij dit laatste 
samenhangt met de inrichting van de Rijkswet. Op basis van een analyse van de 
uitgangspunten van de verschillende Rijkswetten is bezien hoe deze uitgangspunten in de 
praktijk gestalte hebben gekregen en hoe de diverse betrokkenen met de Rijkswetten 
omgaan. Het functioneren van de Rijkswetten is uiteindelijk aan de hand van een aantal 
specifieke thema’s bestudeerd. Het selecteren van deze thema’s heeft in een tweetal 
‘bewegingen’ plaatsgevonden. In de schriftelijke enquêtes is een groot aantal thema’s 
benoemd. Hierin zijn de 64 evaluatievragen uit de Startnotitie vertaald naar enquêtevragen. 
Voorts is hierin een fors aantal vragen opgenomen naar aanleiding van de in het land Curaçao 
42
gehouden Voorevaluatie. Na verwerking van de respons op deze enquêtes is – wederom in 
samenspraak met de Evaluatiecommissie – een nadere selectie gemaakt van thema’s waarvan 
naar aanleiding van de respons op de enquêtes kon worden voorzien dat zij aandachtspunten 
zouden vormen voor nader onderzoek (zie ook paragraaf 2.2).  
 
 
                                                           
41
 Inzicht verkrijgen in de werking in de praktijk van de genoemde (consensus)rijkswetten ten aanzien van: 
- de toepassing van de wetten door de relevante uitvoerders daarvan en/of toezichthouders daarop; 
- de doelmatigheid en doeltreffendheid van deze toepassing; 
- effecten van deze toepassing en mogelijke (onvoorziene) knelpunten; 
- de bijdrage die de Rijkswetten leveren aan de samenwerking tussen de landen van het Koninkrijk op het 
gebied van rechtspraak en rechtshandhaving. 
42
 Zie Commissie Voorevaluatie Rijkswetten, Voorevaluatie, Curaçao juli 2014. 
 

15 
 
Bonaire, Saba en Sint Eustatius (ook: de eilandgebieden van de voormalige 
Nederlandse Antillen) 
- Nederland: het land Nederland binnen het Koninkrijk der Nederlanden, in beginsel 
inclusief de openbare lichamen van Caribisch Nederland 
- Europees Nederland: het land Nederland binnen het Koninkrijk der Nederlanden, 
exclusief de openbare lichamen van Caribisch Nederland 
 
Voorts wordt in dit rapport onderscheid gemaakt tussen de verschillende betrokkenen, dat wil 
zeggen tussen de wijzen waarop verschillende betrokkenen benaderd zijn. Gesproken wordt 
van: 
- Respondenten: diegenen die in de eerste fase van het onderzoek een schriftelijke 
vragenlijst hebben ingevuld en geretourneerd 
- Participanten (aan focusgroepen): diegenen die in de eerste fase van het onderzoek 
hebben geparticipeerd aan een focusgroep 
- Geïnterviewden: diegenen die tijdens de verdiepende interviews in de tweede fase 
van het onderzoek zijn geïnterviewd. 
 
1.3 Samenstelling en werkwijze onderzoeksgroep 
45
Dit onderzoek is uitgevoerd door wetenschappers van de Universiteit Utrecht (UU) , de 
46
University of Curaçao (UoC) en het Koninklijk Instituut voor Taal-, Land- en Volkenkunde te 
47
Leiden (KITLV). Deze ‘onderzoeksgroep’ stond onder leiding van prof. mr. A.M. Hol 
(algemeen projectleider) en mr. dr. W. van der Woude (uitvoerend projectleider).  
Gedurende het onderzoek is de onderzoeksgroep begeleid door een begeleidingscommissie 
onder voorzitterschap van mr. dr. G.A.E. Thodé. Andere leden waren R. Begina, H.N. Brouwer, 
G. Haverkamp, C.M. Klein Haarhuis en J. Wit. Voorts heeft de onderzoeksgroep veelvuldig 
overlegd met de Evaluatiecommissie. In het volgende hoofdstuk wordt per fase in het 
onderzoek aangegeven wat de uitkomsten van dit overleg zijn geweest. 
In een vroege fase van het onderzoek heeft de onderzoeksgroep dankbaar gebruik gemaakt 
van de expertise van prof. dr. V.F. Marcha en mr. G. Scheper. Namens de onderzoekers gaat 
                                                           
45
 Te weten door prof. mr. A.M. Hol, prof. mr. N. Nehmelman, mr. dr. W. van der Woude en mr. W.S. Zorg. 
46
 Te weten door mr. dr. A.D. Marchena-Slot, prof. mr. J.M. Reijntjes, prof. mr. A.B. van Rijn en drs. P.C.M. 
Schotborgh-Van de Ven. 
47
 Te weten door prof. dr. G.J. Oostindie. 
 

17 
 
 
 
2. Methoden van onderzoek 
 
De onderzoeksmethoden die zijn ingezet, betroffen schriftelijke vragenlijsten, focusgroepen, 
verdiepende interviews en dossieronderzoek. Drie van deze vier onderzoeksmethoden waren 
voorzien in de Startnotitie. De Startnotitie voorzag nadrukkelijk niet in bevolkingsonderzoek. 
Dit betekent dat ‘de burger’ in deze onderzoeksrapportage niet letterlijk aan het woord komt. 
Dat wil overigens niet zeggen dat op grond van de bevindingen die uit dit onderzoek naar 
voren komen, niets zou kunnen worden gezegd over de effecten van de Rijkswetten voor de 
burger. In veel gevallen kunnen gevolgen voor burgers wel degelijk aannemelijk worden 
gemaakt. Bovendien zijn ook de ingelaste – en oorspronkelijk niet voorziene – focusgroepen 
benut om input te genereren van maatschappelijke organisaties, waarvan kan worden 
verwacht dat zij de opvattingen van burgers mede representeren (zie verder paragraaf 2.4)  
Hieronder zullen de vier onderzoeksmethoden nader worden geduid. Waar mogelijk en 
relevant wordt hieronder eveneens inzicht geboden in de respons die verschillende methoden 
van onderzoek hebben gekend. 
 
2.1 Vragenlijsten 
Als gezegd bevatte de Startnotitie per rijkswet een groot aantal 'evaluatievragen'. Deze vragen 
zijn als uitgangspunt genomen bij het opstellen van de vragenlijsten, die mede kunnen worden 
beschouwd als een vertaling hiervan. De meeste evaluatievragen droegen meerdere vragen in 
zich, doordat zij veelal zagen op verschillende aspecten. Omdat voor vragenlijstvragen 
idealiter geldt dat deze zich zoveel mogelijk tot één onderwerp per vraag beperken, is het 
aantal vragen in de vragenlijsten aanzienlijk groter geweest dan het aantal evaluatievragen. 
Aangezien het aantal evaluatievragen dat per rijkswet in de Startnotitie was opgenomen, 
reeds aanzienlijk was, werd de omvang van de vragenlijsten aanzienlijk (gemiddeld ongeveer 
85 vragen per vragenlijst). Deze omvang is verder vergroot door vragen die in de vragenlijsten 
zijn opgenomen naar aanleiding van opmerkingen van de evaluatie- en begeleidingscommissie 
en vragen die voortvloeiden uit de zogeheten 'voorevaluatie' die heeft plaatsgevonden in 
Curaçao. Hierbij valt te denken aan de zogenaamde 'verbindingsvragen' (waarin gevraagd 
werd naar de onderlinge samenhang tussen de Rijkswetten) en aan de vragen over een 
eventuele geschillenregeling en een opzegrecht. 
 
 

19 
 
2.1.2 Respons 
In het totaal zijn aan 166 personen vragenlijsten gezonden; sommige respondenten ontvingen 
meerdere vragenlijsten (zie hieronder). Aan 20 personen zijn abusievelijk vragenlijsten 
toegezonden. Zoals hierboven aangegeven, betreft het vooral samenwerkingspartners van de 
politie, die ook langs andere wegen zijn benaderd. Hoewel een tweetal onder hen de moeite 
heeft genomen de toegezonden vragenlijsten (gedeeltelijk) ingevuld te retourneren en deze 
respons ook is verwerkt in de deelrapportages, is het zuiverder deze groep (zowel de 2 die wel 
respons hebben geleverd als de 18 die dat niet gedaan hebben) voor de berekening van het 
responspercentage achterwege te laten aangezien ook deze personen zijn benaderd voor op 
hen toegesneden focusgroepen. 
Daarmee rekening houdend, hebben in totaal 89 respondenten (van de 146) gereageerd. 
Daarvan hebben 81 een inhoudelijke reactie gegeven. 75 personen hebben een of meerdere 
lijsten geretourneerd. Zes personen hebben de lijsten niet ingevuld, maar wel uitgebreid 
schriftelijk commentaar op de werking van de wetten gegeven. Sommige respondenten 
hebben zich daarbij - op eigen initiatief - geclusterd door een voor meerdere respondenten 
48
geldende respons aan te leveren. Acht personen hebben aangegeven geen medewerking 
aan het verzoek te kunnen of willen geven. Voor wat betreft het aantal reacties (inclusief de 
afwijzende) heeft 61,0% van de respondenten gereageerd. Als alleen wordt gekeken naar 
inhoudelijke reacties moet worden vastgesteld dat ongeveer 55,5% van de respondenten 
heeft gereageerd. 
Hieronder wordt het aantal respondenten uitgesplitst naar rijkswet. Omdat een aantal 
respondenten meerdere vragenlijsten heeft gekregen, corresponderen onderstaande 
aantallen niet volledig met de bovenstaande. 
Tabel 1 Aantal inhoudelijke reacties per rijkswet 
Rw GHvJ Rw OM Rw Politie Rw RvdR 
 
Aange- Inh. reactie Aange- Inh. reactie Aange- Inh. reactie Aange- Inh. reactie 
 
schreven schreven schreven schreven 
Totaal 70 41 65 33 54 22 35 13 
 
In bovenstaande tabel is steeds in de tweede kolom het aantal inhoudelijke reacties 
aangegeven. In totaal zijn er 223 lijsten verzonden. Op 106 daarvan is inhoudelijke reactie 
gekomen (inclusief inhoudelijke reacties waarbij geen gebruik is gemaakt van de vragenlijst). 
Gemiddeld is dit ongeveer 47,5%. Dit gemiddelde wordt aanzienlijk verhoogd door de 
                                                           
48
 Voor zover respondenten gezamenlijk hebben gereageerd, zijn zij nog steeds gerekend als afzonderlijke 
respondenten. 
 

21 
 
Ten aanzien van een aantal specifieke rijkswetten moet worden gewezen op lacunes die door 
middel van vervolgonderzoek (met name via de georganiseerde focusgroepen) zijn opgevuld. 
Dit betreft bijvoorbeeld de Rw RvdR. Op de vragenlijst ten aanzien van deze rijkswet is zeer 
beperkte respons gekomen. Ook voor de Rw Politie valt op dat de gebrekkige respons vanuit 
de landsrecherche en het Recherche samenwerkingsteam moest worden gecompenseerd. 
 
Waardering van de respons 
In zijn geheel beschouwd is de respons aanzienlijk hoger dan verwacht. Gelet op het soort 
vragen dat werd gesteld, de omvang van de vragenlijsten en de werkzaamheden van de 
respondenten, is het gegeven dat meer dan de helft van de respondenten de moeite heeft 
genomen een of meer vragenlijsten op enigerlei wijze van inhoudelijke beantwoording te 
49
voorzien, buitengewoon positief. 
Dat de respons hoog is, wil niet zeggen dat zij zonder knelpunten was. Door de respondenten 
in deze fase van het onderzoek voornamelijk te zoeken in de kring van personen die werkzaam 
zijn of waren voor de instituties waarop de Rijkswetten betrekking hebben en slechts in 
beperkte mate daarbuiten, was het denkbaar dat een belangrijke 'bias' in de respons bestond. 
Hoewel uit de deelrapportages zal blijken dat dit er geenszins toe geleid heeft dat de respons 
overdreven positief is, bleek het noodzakelijk ook input te verwerven vanuit andere 
gezichtspunten. Deels was dit mogelijk door middel van de vragenlijsten (bijvoorbeeld waar 
het advocaten betrof). Deels zijn focusgroepen benut om tot een verbreding en diversificatie 
van de groep respondenten te komen. Een laatste slag op dit vlak - met name ten aanzien van 
50
politieke ambtsdragers - is gemaakt met de interviews in de tweede fase van het onderzoek. 
                                                           
49
 De verschillende responsverhogende activiteiten die ten aanzien van de vragenlijsten zijn ondernomen en 
het afnemende succes daarvan naarmate de tijd verstreek, gelden bovendien als indicatie dat deze mate van 
respons - gegeven de randvoorwaarden - een maximale is. Respondenten die uiteindelijk niet hebben 
gereageerd zijn vijf maal per mail benaderd (een vooraankondiging, de toezending van de vragenlijst(en), 
een nadere introductie van het mailadres evaluatie.rijkswetten@uoc.cw en twee reminders). Een aantal van 
hen is bovendien eveneens telefonisch benaderd. Tot twee keer toe is de termijn voor het retourneren van 
de vragenlijsten verlengd. De vragenlijsten konden worden ingevuld in een taal naar keuze en konden 
worden geretourneerd door middel van een uitsluitend door de onderzoeksgroep beheerd mailadres. 
50
 Bedacht moet niettemin worden dat niet alle evaluatievragen uit de Startnotitie zich daarvoor lenen, 
aangezien voor de beantwoording van sommige daarvan kennis nodig is van de dagelijkse gang van zaken 
binnen de betreffende institutie. Deze kennis is niet altijd voorhanden bij maatschappelijke organisaties, 
advocaten, samenwerkingspartners, ministeries etc. Verder geldt dat hoewel de algehele respons zeer goed 
is, het aantal respondenten per individuele vraag over het algemeen niet hoog genoeg is om betekenisvolle 
resultaten op te leveren in een statistische analyse. Hiervoor is een aantal factoren bepalend. De eerste is 
het aantal uitgezette vragenlijsten an sich. De hoeveelheid en de specificiteit van de evaluatievragen (en 
daarmee ook van de vragenlijstvragen) is van dien aard dat deze hoofdzakelijk bij de instituties (en dan 
vooral bij de bovenlaag binnen deze instituties) kon worden uitgezet. Daarenboven is het aannemelijk dat 
dezelfde hoeveelheid en specificiteit responsverlagend heeft gewerkt. Daarnaast speelt dat een groot aantal 
vragen kan worden gezien als "waarom"- vragen, waarbij uit de motiveringen niet zelden valt af te leiden dat 
 

23 
 
4. het spanningsveld tussen centrale aansturing versus decentrale organisatiestructuren. 
 
Rw OM: 
5. de positie van de PG, zowel de interne als de externe dimensie, waaronder eveneens 
het spanningsveld tussen centrale aansturing versus decentrale organisatiestructuren; 
6. de rol van de ministers van (Veiligheid) en Justitie, zowel intern als extern. 
 
Rw Politie: 
7. de gesignaleerde achterstand in implementatie op verschillende terreinen (financiën, 
kennis, opleidingen, info-uitwisseling, management, etc.); 
8. de samenwerking binnen en tussen de landen; 
9. het politieonderwijs; en 
10. de positie van het RST. 
 
Rw RvdR: 
11. het vervolgtraject m.b.t. rapporten van de Raad; 
12. het spanningsveld tussen centrale aansturing versus decentrale organisatiestructuren; 
13. het profiel van de leden van de Raad; 
14. de noodzaak van een permanente, landsoverkoepelende organisatiestructuur. 
 
Rijkswetoverkoepelend aandachtspunt: 
15. de mogelijkheid van een eenzijdig opzegrecht ten aanzien van de Rijkswetten. 
 
In eerste instantie was ook de noodzaak van een geschillenregeling als aandachtspunt 
benoemd. Dit vraagstuk heeft echter gedurende het verloop van dit onderzoek een eigen 
dynamiek gekregen, doordat dit gedurende de looptijd van het onderzoek onderwerp is 
 

25 
 
- ketenpartners als de Douane, het RST, de Kustwacht, het Vrijwilligerskorps, de 
Koninklijke Marechaussee, de Marine en de gevangenis; 
- (politie)opleidingsinstituten en 
- instellingen van secundaire preventie (zoals Voogdijraad, reclassering etc.) 
Participanten hebben aan de focusgroepen kunnen deelnemen in de door hen gewenste taal 
(Nederlands, Engels en Papiaments). Er zijn geen focusgroepen georganiseerd in Aruba, nu op 
Aruba alleen de Rw GHvJ van toepassing is en de respons op de vragenlijsten ten aanzien van 
deze rijkswet voldoende aanknopingspunten bood voor de tweede fase van het onderzoek. 
De informatie, afkomstig uit deze focusgroepen, is vooral dienstbaar gebleken ten aanzien van 
de evaluatie van de Rw OM, de Rw Politie en de Rw RvdR. Voor beide eerstgenoemde 
Rijkswetten bleek dit mogelijk, omdat veel van de betrokken instellingen samenwerken met 
de plaatselijke politiekorpsen en het OM. Voor de Rw RvdR geldt dat een aantal van de 
betrokken organisaties heeft meegewerkt aan of onderwerp geweest is van inspecties door de 
Raad voor de rechtshandhaving. Ook het hiernavolgende hoofdstuk (over sociaal-
maatschappelijke aspecten ten aanzien van de Rijkswetten) leunt zwaar op de uitkomsten van 
de verschillende focusgroepen. In het overzicht van de geraadpleegde bronnen bij dit 
onderzoek wordt aangegeven met welke instanties via focusgroepen is gesproken. 
 
2.4 Dossieronderzoek 
Verder is op een aantal terreinen nader dossieronderzoek (in de Startnotitie aangeduid als 
‘case study’) verricht. Dit betreft de vraag naar een geschillenregeling ex artikel 12a Statuut, 
de vraag naar de mogelijkheid de binding van een land aan een consensusrijkswet eenzijdig te 
beëindigen (het 'eenzijdig opzegrecht'), de vraag naar de bevoegdheidsgrondslag bij 
politieoptreden in het kader van de opsporing van overtredingen en de bescherming van 
personen en goederen, alsmede naar de onderlinge vergelijkbaarheid van rapporten van de 
Raad voor de rechtshandhaving. Zoals eerder opgemerkt is het vraagstuk van de 
geschillenregeling gedurende het verloop van dit onderzoek buiten beschouwing gelaten, 
vanwege de ontwikkelingen hieromtrent in Koninkrijksverband. De resultaten van de overige 
dossieronderzoeken zijn verwerkt in dit rapport (zie vooral paragraaf 4.4 en hoofdstuk 5). 
 
2.5 Verdiepende interviews 
In juni en juli 2015 is het onderzoek afgesloten met een serie verdiepende interviews (ook wel 
de tweede fase van het onderzoek). Deze interviews zijn gehouden met personen die binnen 
de instanties waarop de wetten betrekking hebben leidinggevende rollen vervullen, alsmede 
 

27 
 
 
 
3. Sociaal-maatschappelijke en politieke aspecten  
 
Alvorens een overzicht te geven van de belangrijkste bevindingen per Rijkswet zal in dit 
hoofdstuk aandacht worden besteed aan een aantal sociaal-maatschappelijke en politieke 
aspecten. Dit is van belang, omdat veel van de hierna te bespreken aandachtspunten niet op 
waarde kunnen worden geschat zonder een basaal inzicht te hebben in de context 
waarbinnen zij aan de orde komen. Dit betekent dat het onvermijdelijk is dat in dit hoofdstuk 
(bij wijze van voorbeeld ter verduidelijking) op sommige punten wordt vooruitgeblikt op 
bevindingen die met name in het volgende hoofdstuk uitgebreider worden behandeld.  
Zonder volledigheid te kunnen betrachten worden de belangrijkste sociaal-maatschappelijke 
en politieke aspecten hieronder kort belicht. Hierbij is voornamelijk gebruik gemaakt van de 
inbreng van de verschillende participanten in de focusgroepen en van geïnterviewden tijdens 
de verdiepende interviews, zodat dit hoofdstuk in zekere zin ook kan worden gezien als een 
weergave van enkele rode draden die hieruit voortvloeien. 
 
3.1 Optimisme 
Met name bij veel participanten aan de focusgroepen - die in grote meerderheid niet 
werkzaam zijn bij een van de instellingen waarop de Rijkswetten betrekking hebben - kan 
voorzichtig optimisme worden gesignaleerd ten aanzien van de staat van de rechtshandhaving 
in het algemeen. Dit geldt niet alleen de focusgroepen waarvan de participanten zelf 
werkzaam waren binnen de keten van rechtshandhaving, maar ook die waarin inbreng vanuit 
de ‘civil society’ is verkregen. Desgevraagd beoordeelt een groot aantal participanten deze 
staat als 'voldoende'. Bovendien wordt vaak opgemerkt dat hoewel het land of het openbaar 
lichaam in kwestie 'er nog niet is', het zonder meer op de goede weg is sinds 10 oktober 2010. 
Uiteraard brengen ook deze participanten nog voldoende aandachtspunten voor het voetlicht, 
maar in algemene zin is het oordeel onder hen niet negatief. 
Opvallend is dat dit beeld over het algemeen in Nederland en door een aantal in het 
54
Caribische deel van het Koninkrijk werkzame Europese Nederlanders niet wordt gedeeld. 
                                                           
54
 Ook de Caribisch Nederlandse participanten aan de focusgroepen in Bonaire, Saba en Sint Eustatius, 
waren gemiddeld genomen wat negatiever in hun oordeel dan vergelijkbare participanten in Curaçao en Sint 
Maarten. 
 

29 
 
implementatie van de wet belemmert. In Sint Maarten wordt juist de nadruk gelegd op het 
gegeven dat veel instituties moesten worden opgetuigd die daar nog niet (of niet in deze 
vorm) bestonden. In Caribisch Nederland, ten slotte, wordt de incorporatie van de eilanden in 
een tweetal nieuwe structuren (die van het cluster van eilandgebieden Caribisch Nederland en 
die van het land Nederland) en de aanloopproblemen die daarbij aan het licht kwamen, 
aangevoerd als belangrijkste oorzaak voor opgelopen achterstanden. 
Dat het van belang is verschillen in context - dus niet alleen tussen het Europese en het 
Caribische deel van het Koninkrijk, maar ook binnen dat laatste deel - voor ogen te hebben bij 
de beoordeling van het functioneren van de Rijkswetten blijkt ook uit de interpretatie die op 
grond van die verschillen moet worden gegeven aan bepaalde wetsartikelen. Zo bepaalt 
artikel 8, eerste lid onder b, Rw Politie dat het korps (en krachtens artikel 57a, derde lid, ook 
het Recherche Samenwerkingsteam (RST)) onderzoek verricht "naar misdrijven, die gezien de 
ernst of frequentie (...) waarin ze worden gepleegd een ernstige inbreuk op de rechtsorde 
maken." Voor het vaststellen van de 'ernst' van gepleegde misdrijven en de mate waarin zij 
'een ernstige inbreuk op de rechtsorde maken' is de context van het specifieke land waar zij 
gepleegd worden allesbepalend. Immers, niet elk 'zwaar' delict zal in Curaçao een ernstige 
inbreuk op de rechtsorde maken, terwijl dit binnen Caribisch Nederland - zeker binnen Saba 
en Sint Eustatius - gelet op de schaal van de samenleving vrijwel een gegeven is. 
Ook overigens is kleinschaligheid binnen dit onderzoek een context waarvan het belang 
56
nauwelijks te onderschatten is. In zekere zin loopt deze kleinschaligheid als een rode draad 
door dit onderzoek. Of het nu gaat om het organiseren van rechtspraak in eerste aanleg, de 
structuur van het Parket van de Procureur-Generaal of de oprichting van instellingen ten 
behoeve van politieonderwijs, in alle gevallen is de schaal van de (ei)landen waarvoor deze 
zaken moesten worden gerealiseerd, (mede)bepalend geweest voor de wijze waarop dit is 
geschied. 
 
3.3 Samenwerking in theorie en praktijk 
Mede ingegeven door deze schaal gaan alle rijkswetten uit van een zekere mate van 
gezamenlijk optreden door de betrokken landen. De gedachte is dat de betrokken landen door 
middel van samenwerking bepaalde schaalvoordelen kunnen bereiken. Voor de Rw GHvJ, de 
Rw OM en de Rw RvdR bestaat dit optreden uit gemeenschappelijke instituties. In het kader 
van de Rw Politie betreft dit in belangrijke mate wettelijke opdrachten tot samenwerking. Dit 
gezamenlijk optreden verloopt niet altijd vlekkeloos. Daarbij moet het effect van de fysieke 
afstand - niet alleen in kilometers, maar ook in reistijd - tussen de verschillende (ei)landen niet 
worden onderschat. Zo wordt het gezamenlijk trainen of uitwisselen van personeel ernstig 
                                                           
56
 Schotborgh (2009), p. 95-96 en Kocken en Korenhof (2006), p. 188-189. 
 

31 
 
Binnen het Koninkrijk der Nederlanden leven en werken personen vanuit verschillende 
culturen samen. Dit betreft niet alleen het klassieke onderscheid tussen de 'Caribische' en de 
'Europese' Nederlander, maar ook verschillen in culturen tussen sectoren / 'bloedgroepen' 
(bijvoorbeeld politie versus douane, politie versus de secundaire preventie). Ook wordt door 
sommigen verschil ervaren tussen lokaal personeel versus lokaal personeel dat lang in 
Nederland heeft verbleven of het verschil (met name in Curaçao) tussen de voormalige 
landsambtenaar en de voormalige eilandsambtenaar. 
Dat gezegd hebbend is de discrepantie die wordt gevoeld tussen Caribische en Europese 
Nederlanders wellicht het meest in het oog springend. Zeker nu de perceptie bestaat dat 
vanuit 'Nederland' via de Rijkswetten steeds grotere bemoeienis bestaat met de 
rechtshandhaving in het Caribische deel van het Koninkrijk (ten aanzien van Caribisch 
Nederland is die perceptie bovendien eenvoudig verifieerbaar). Deze discrepantie heeft met 
57
name betrekking op rechtspositionele en houdingsaspecten. Zo bestaat de indruk dat: 
- Europees Nederlands personeel meer opleidingsmogelijkheden, een hoger salaris en 
betere secundaire arbeidsvoorwaarden heeft; 
- Europees Nederlands personeel op de werkvloer over betere faciliteiten en betere 
materiële voorzieningen beschikt; 
- Europees Nederlands personeel bedreigend is voor de positie van het lokale personeel 
('Komt zo'n Nederlander mijn baan overnemen'); 
- Europese Nederlanders aan lokale collega's komen vertellen hoe zij het werk moeten 
uitvoeren, 'ze komen ons wat leren', terwijl de Nederlandse collega onbekend is met 
de lokale situatie en die dus vooral diegene is die veel te leren heeft. (In de 
focusgroepen zijn praktijkvoorbeelden gegeven van Europese Nederlanders die om die 
reden niet kunnen worden ingezet voor bijvoorbeeld observatieactiviteiten en 
bemiddeling in oplopende conflicten). 
Meer nog dan de structuren die de Rijkswetten bieden, geven organisaties die worden 
gedomineerd door Europese Nederlanders aan, dat zij in de praktijk gebaat zijn bij het 
verbeteren van de onderlinge contacten. Zo wordt vanuit verschillende van deze organisaties 
aangegeven dat zij tegenwoordig bij werving in Nederland meer letten op iemands creativiteit, 
flexibiliteit en culturele sensitiviteit dan op diens exacte cv. 
Overigens valt met name in Sint Maarten, Sint Eustatius en Saba op dat door sommige 
participanten en geïnterviewden ook onderlinge verschillen worden ervaren tussen 
‘benedenwinds’ en ‘bovenwinds’ personeel. In de bovenwindse eilanden wordt een groot deel 
van de instellingen waarop de Rijkswetten betrekking hebben bemenst door personen die 
                                                           
57
  Zie ook Schotborgh (2009) p. 94-95 en Marcha (2003), p. 59. 
 

33 
 
reeds de status bezat die Curaçao en Sint Maarten in de aanloop naar 2010 zochten en voor 
het bereiken van deze status de medewerking van Nederland vereist was, kenden deze landen 
een andere uitgangs- en onderhandelingspositie dan Aruba. De medewerking die van 
'Nederland' werd gevraagd bestond bovendien niet alleen uit bereidwilligheid over te gaan tot 
een wijziging van het Statuut, maar ook uit het vooruitzicht van de aangeboden sanering van 
schulden, zonder welke de nieuwe landen slechts belast met een zware hypotheek zouden 
kunnen voortgaan als autonoom land binnen het Koninkrijk der Nederlanden. Hoewel dit 
laatste in rechtstreeks verband staat tot de gelijktijdige invoering van de Rijkswet Financieel 
toezicht Curaçao en Sint Maarten en de Wet financiën openbare lichamen Bonaire, Sint 
Eustatius en Saba, bestaat met name in Curaçao en Sint Maarten het beeld dat deze 
schuldsanering voor Nederland eveneens een hefboomwerking heeft gehad bij het tot stand 
brengen van de vier rijkswetten die in dit rapport worden geëvalueerd. Een en ander wordt 
bevestigd door Verhey, die in zijn terugblik op het wetgevingstraject in de aanloop naar 
10/10/10 opmerkt dat achteraf bezien de ervaring blijkt te zijn dat "Antilliaanse delegaties (...) 
geen moment het gevoel [hebben] gehad dat zij zich vrijwillig aan de afspraken hebben 
gecommitteerd" en dat - in ieder geval in hun ogen "consensusrijkswetten niet werkelijk op 
59
consensus zijn gebaseerd". Verschillende participanten aan focusgroepen gaan nog een stap 
verder als zij met zoveel woorden aangeven het gevoel te hebben dat de Rijkswetten hen 
'door de strot geduwd' zijn. Andere participanten en geïnterviewden stellen daar echter 
tegenover dat hiermee een sterke nadruk wordt gelegd op de onderhandelingsresultaten die 
door de Caribische landen negatief gewaardeerd worden, terwijl de positieve 
onderhandelingsresultaten (schuldsanering, maar ook het niet tot stand komen van een 
aanwijzingsbevoegdheid van de minister van Justitie van het Koninkrijk) worden vergeten. In 
dit verband wordt in Nederland juist betoogd dat in het proces naar 10 oktober 2010 op deze 
en andere punten concessies zijn gedaan aan de andere landen binnen het Koninkrijk. 
Hiermee wil niet gezegd zijn dat de Rijkswetten voor deze respondenten moeten worden 
opgedoekt. Wat echter wel wordt aangegeven is dat in alle drie de landen, maar het sterkst in 
Caribisch Nederland, weinig 'eigenaarschap' van de wetten wordt gevoeld. Mensen hebben 
niet het gevoel dat zij daarover hebben kunnen meedenken en meebeslissen. Aangegeven 
wordt dat het voor de toepassing van de wetten in de praktijk beter zou zijn als dit toch zou 
gebeuren. Bovendien is tijdens de focusgroepen geconstateerd dat het ontbreken van kennis 
over de Rijkswetten, negatieve percepties aanwakkert. Zo bleek bijvoorbeeld - in weerwil van 
de regeling in de Rijkswetten - bij een aantal participanten aan de focusgroepen het beeld te 
bestaan dat de President van het hof, de PG en het RST rechtstreeks vanuit Nederland 
(bedoeld lijkt te worden: het ministerie van Veiligheid en Justitie) worden aangestuurd. Een 
opvallend hoog aantal deelnemers aan de focusgroepen ziet wat dat betreft heil in betere 
voorlichting ten aanzien van de Rijkswetten. 
                                                           
59
 Zie Verhey (2010), p. 29-30. Zie ook hoofdstuk 5. 
 

35 
 
Europees Nederlands eigenbelang met betrekking tot migratieproblematiek). Onder sommige 
Europees Nederlandse betrokkenen bestaat daarentegen weinig begrip voor deze argwaan en 
wordt twijfel aan de oprechtheid van de Nederlandse bezorgdheid over de staat van de 
rechtshandhaving resoluut van de hand gewezen. 
Wat daarvan ook zij, binnen het bestek van dit onderzoek moet voor ogen worden gehouden, 
dat Nederland hierin op tweeërlei wijze een rol speelt: als land (namelijk als primaire 
belangenbehartiger van Caribisch Nederland) en als belangrijkste representant van het 
Koninkrijk. Voorts moet het besef aanwezig zijn dat deze twee rollen niet bijzonder goed te 
scheiden zijn en veel respondenten, participanten en geïnterviewden die in dit rapport aan 
het woord komen deze scheiding dan ook (veelal onbewust) niet aanbrengen. 
 
 
  
 

37 
 
regelgeving, waarvan de invoering en wijziging niettemin een bovenlandelijk karakter draagt, 
61
nu hiervoor de instemming van meerdere landen vereist is. 
De formalisering van de gerechtelijke samenwerking in de SWR is destijds op aandringen van 
62
het Koninkrijk tot stand gekomen. Hoewel zij strikt genomen geen 
Koninkrijksaangelegenheid is, kan dit aandringen mede worden verklaard uit het gegeven dat 
rechtspraak in het Caribische deel van het Koninkrijk der Nederlanden zich kan verheugen in 
de nadrukkelijke aandacht van het Statuut. Gesteld kan worden dat rechtspraak, door de wijze 
waarop het in het Statuut wordt gepositioneerd, weliswaar een landsaangelegenheid is, maar 
dat op dit vlak sprake is van een beperktere mate van autonomie dan ten aanzien van de 
meeste andere landsaangelegenheden. Zo kan worden gewezen op het eerste lid van artikel 
23 Statuut dat de rijkswetgever de mogelijkheid biedt de rechtsmacht van de Hoge Raad uit te 
breiden tot het Caribische deel van het Koninkrijk der Nederlanden. Dit gebeurt thans in de 
Rijkswet cassatierechtspraak voor Aruba, Curaçao, Sint Maarten en voor Bonaire, Sint 
Eustatius en Saba (verder: Rw cassatierechtspraak). Deze rijkswet is gebaseerd op de 
Cassatieregeling uit 1961 en is geen consensusrijkswet. Zij is vastgesteld conform de voor het 
reguliere Koninkrijksrecht geldende rijkswetgevingsprocedure, dus zonder de op de 
autonomie van de landen toegesneden toevoegingen aan deze procedure bij de 
totstandkoming van consensusrijkswetten. De bijzondere positie van rechtspraak binnen het 
geheel van autonome landsaangelegenheden blijkt bovendien uit artikel 44 van het Statuut. 
Het eerste lid van dit artikel bepaalt onder d dat elke wijziging van de Staatsregelingen van de 
landen op het terrein van rechtspraak is onderworpen aan de goedkeuring van de 
63
Rijksministerraad.  
Tot slot geldt er een zeker precedent ten aanzien van de toepassing van artikel 43, tweede lid, 
Statuut ten aanzien van het GHvJ. Dit artikel werd namelijk door de Rijksministerraad in 
stelling gebracht toen Aruba zich in eerste instantie weigerde aan te sluiten bij het 
64
oorspronkelijke wetsvoorstel voor de Rw GHvJ. Op dat moment stelde de Rijksministerraad 
zich op het standpunt dat waar de Rw GHvJ voor Curaçao, Sint Maarten en Caribisch 
Nederland zou hebben te gelden als consensusrijkswet, deze voor Aruba zou hebben te gelden 
als obligatoire rijkswet op grond van de in artikel 43, tweede lid, Statuut geldende 
waarborgfunctie van het Koninkrijk ten aanzien van de verwezenlijking van de fundamentele 
65
menselijke rechten en vrijheden, de rechtszekerheid en de deugdelijkheid van het bestuur. 
                                                           
61
 Zie ook Hoogers en De Vries 2002, p. 91-96 en Van Rijn 1999, p. 11-12. 
62
 Hoogers en De Vries 2002, p. 92 
63
 Voorts kan worden gewezen op artikel 40 Statuut dat onder meer de tenuitvoerlegging van rechterlijke 
vonnissen en bevelen binnen het gehele Koninkrijk der Nederlanden regelt. 
64
 Aruba gaf te kennen dat het Gemeenschappelijk Hof van Justitie binnen drie jaar na de ontmanteling van 
de Nederlandse Antillen in Aruba diende te zetelen of - zo dit niet zou worden gerealiseerd - dat Aruba een 
eigen Gerecht in eerste aanleg zou krijgen en een eigen landsgriffie zou behouden. 
65
 Zie TK 32017 nr. 3, p. 4-6. 
 

39 
 
Sint Maarten) en een directeur bedrijfsvoering. Artikel 45 Rw GHvJ belast het bestuur met de 
algemene leiding, de organisatie en de bedrijfsvoering van het hof en de Gerechten in eerste 
aanleg (eerste lid). Dit artikel schrijft verder voor dat het bestuur waakt over de juridische 
kwaliteit en de uniforme rechtstoepassing (tweede lid), alsmede toeziet op de geregelde 
afdoening van alle rechtsgedingen (derde lid). Overige bevoegdheden van het hofbestuur zijn: 
- de verdeling van werkzaamheden onder de rechters, met inbegrip van de 
samenstelling van enkelvoudige en meervoudige kamers; 
- het voeren van overleg met de Beheerraad over het voorbereiden en ontwerpen van 
de begroting en het jaarverslag en over de aanstelling van gerechtsambtenaren en 
buitengriffiers; 
- het opdragen van griffierswerkzaamheden en het oproepen van buitengriffiers (artikel 
22, vierde en vijfde lid); 
- het opdragen van werkzaamheden aan rechters (artikel 12, derde lid, en 18, derde lid); 
- het opstellen van de aanbeveling voor benoeming van nieuwe leden en 
plaatsvervangende leden en van rechters-plaatsvervanger (artikelen 23 en 25); 
- aanstelling van rechterlijke ambtenaren in opleiding (artikel 46); 
- het verstrekken van inlichtingen aan de regeringen van de landen (artikel 47); 
- de vaststelling van een jaarplan en jaarverslag (artikel 48); 
- het doen van voorstellen voor aanstelling van niet-rechtsprekend personeel (artikel 
71
54). 
Naast een hofbestuur voorziet de Rw GHvJ in de instelling van een Beheerraad (hoofdstuk 5 
Rw GHvJ). De Beheerraad bestaat uit een viertal leden, die worden benoemd bij koninklijk 
besluit, op voordracht van de ministers van Justitie (gehoord de Beheerraad en het 
hofbestuur). Op grond van de artikelen 53, 54 en 56 heeft deze Beheerraad de volgende 
taken: 
- de voorbereiding van een ontwerpbegroting van het Gemeenschappelijk Hof van 
Justitie, op basis van een voorstel van het bestuur van het hof; 
- het toezicht op de uitvoering van de begroting door het hof; 
- het toezicht op de bedrijfsvoering bij het hof; 
                                                           
71
 TK 32017 nr.3, p. 18-19. 
 

41 
 
begeleidings- en Evaluatiecommissie een nadere selectie gemaakt van aandachtspunten die in 
de verdiepende interviews centraal stonden. Ten aanzien van de Rw GHvJ betrof dit: 
a. de financiële zekerheid van het hof; 
b. de positie van en de verhouding tot de Beheerraad; 
c. de samenstelling van het hof, mede tegen de achtergrond van de voorgenomen 
Caribisering; alsmede 
d. het spanningsveld tussen centrale aansturing versus decentrale organisatiestructuren.  
 
Financiële zekerheid van het hof 
Voor zover in respons op de vragenlijsten, in focusgroepen en in interviews knelpunten met 
betrekking tot het functioneren van de Rw GHvJ zijn gesignaleerd, zijn de meeste daarvan op 
de een of andere manier verbonden met de financiële positie van het hof. Niet alleen vanuit 
het hof zelf, maar ook vanuit de advocatuur en de departementen (zowel op ambtelijk als 
ministerieel niveau) van de verschillende landen is het oordeel over de financiële positie van 
het hof negatief tot buitengewoon negatief. Het gaat daarbij om een gesignaleerd gebrek aan 
financiële middelen, maar ook om de onzekerheid over het beschikbaar stellen daarvan vanuit 
de betrokken landen. Automatiseringsprocessen, financiering van opleidingsmogelijkheden en 
het aanstellen van gekwalificeerd ondersteunend personeel zouden hieronder te lijden 
hebben. Verschillende landen lijken regelmatig te laat of niet volledig het bedrag dat volgens 
het bekostigingsmodel verschuldigd is, over te maken. Hoewel het hof aangeeft met elk van 
de vier landen betalingsperikelen te hebben meegemaakt, worden Curaçao en Sint Maarten 
het meest genoemd als landen die moeite blijken te hebben aan hun betalingsverplichtingen 
te voldoen. Ook aan het bekostigingsmodel zelf wordt hier en daar getwijfeld. Dit model zou 
te weinig rekening houden met fluctuaties in zaaksaantallen en soorten zaken ("megazaken" 
die zwaar op de begroting van het hof drukken). 
Op een aantal manieren is getracht aan deze problemen tegemoet te komen. Zo zijn de 
problemen met de bekostiging van megazaken besproken met de Beheerraad en met de 
ministers van (Veiligheid en) Justitie. Dit heeft binnen het JVO geleid tot accordering van een 
bijdrage aan de bekostiging van de megazaken. Het hof ontvangt voor megazaken, los van de 
begroting, een bijdrage ter hoogte van 47.000 NAF per zaak. Aan de bijdrage is een maximum 
van 5 zaken per jaar verbonden (voor alle landen). Vanuit het hof wordt echter aangegeven 
dat dit aantal in 2015 halverwege het jaar reeds bereikt is, hetgeen betekent dat de overige 
zaken weer uit de reguliere begroting van het hof bekostigd moeten worden. Ook ten aanzien 
van de betalingsachterstanden is getracht de kosten voor sommige landen over het jaar te 
 

43 
 
positie verwerft, lijkt een aantal kwesties bijzondere aandacht te vergen. Dit betreft onder 
meer de mate waarin de leden van de Beheerraad beschikken over financieel-economische en 
organisatorische deskundigheid en waarin zij 'ingangen' hebben bij de (al dan niet 
gezamenlijke) ministers van (Veiligheid en) Justitie. Nu de Beheerraad optreedt als liaison, 
maar ook als buffer, tussen het hof en de ministers is het van evident belang dat deze ingang 
bestaat. Tegelijkertijd vergt het lidmaatschap van de Beheerraad een zekere afstand tot zowel 
de ministers als het hofbestuur nu een lid van de raad van geen van beide als 'verlengstuk' 
moet worden gezien. 
In de praktijk komt het erop neer dat de leden van de Beheerraad zelf contacten onderhouden 
met de minister van het land waarin zij gevestigd zijn. Van structureel contact tussen de 
Beheerraad als geheel met het collectief van ministers van (Veiligheid en) Justitie - 
bijvoorbeeld in of in de marge van vergaderingen van het JVO - is geen sprake. Nu deze 
ministers via het Rb financiering GHvJ een gezamenlijke verantwoordelijkheid dragen voor de 
financiën van het hof, zou er voor dergelijk contact wel het een en ander te zeggen zijn. In de 
respons op de schriftelijke vragenlijsten en in de verdiepende interviews wordt zulks door 
sommigen (zowel vanuit het hof als vanuit de Beheerraad) dan ook bepleit. 
Omdat het de (leden van de) Beheerraad aan formele bevoegdheden ten opzichte van de 
ministers ontbreekt, is de mate waarin de raad zijn werk kan uitoefenen in belangrijke mate 
afhankelijk van het gezag van de leden. Een aantal leden van het hofbestuur (en ook overigens 
een aantal rechters) blijkt van mening dat de Beheerraad dit gezag (nog) niet heeft weten te 
verwerven. Voorts wordt gewaarschuwd voor 'politieke benoemingen'. Hoewel de leden van 
de Beheerraad bij koninklijk besluit worden benoemd, bestaat vanuit het hof de indruk dat de 
voordracht van de ministers van de onderscheidene landen bepalend is. Vanuit de Beheerraad 
komt het signaal dat het bij de leden van het hofbestuur soms ontbreekt aan de 
managementervaring die nodig is om leiding te geven aan een complexe - over vier landen 
uitgespreide - organisatie als het hof. Desgevraagd geven verschillende leden van het 
hofbestuur, alsmede leden van het niet-rechterlijke hofpersoneel, aan dit te onderkennen en 
zelf ook zo te ervaren. Aangegeven wordt dat het van belang is opleidingsmogelijkheden te 
creëren voor diegenen die op termijn leidinggevende functies binnen het hof kunnen 
bekleden. Niettemin wordt binnen het hofbestuur groot belang gehecht aan het houden van 
voeling met de praktijk van de rechtspraak, waardoor het hofbestuur voor het grootste deel 
uit vakinhoudelijke experts zou moeten bestaan en niet uit managers pur sang. Sommige 
medewerkers binnen de hoforganisatie geven overigens aan dat de expertise van het 
hofbestuur op het gebied van financiën en bedrijfsvoering zou kunnen worden vergroot als 
ook de vestigingsmanagers op regelmatige basis zouden deelnemen aan vergaderingen van 
het hofbestuur.  
 

45 
 
althans naar Nederlandse begrippen. Dit houdt verband met de verminderde mate waarin 
niet-rechterlijke hofmedewerkers kunnen worden ingeschakeld in een efficiënte afhandeling 
van 'eenvoudige zaken' en de ondersteuning die zij overigens kunnen bieden bij het 
vervaardigen van conceptvonnissen. Hieraan blijken verschillende oorzaken ten grondslag te 
liggen. De belangrijkste zit in de beheersing van de Nederlandse taal in geschrift en de 
gebrekkige financiële middelen om hiervoor op structurele basis bijscholing te organiseren. 
Vanuit het hofpersoneel wordt aangegeven dat hieraan wel behoefte bestaat.  
Door verschillende rechters wordt echter eveneens opgemerkt dat het hof kampt met een 
'erfenis' van een aantal ongemotiveerde en/of niet (meer) op de huidige praktijk van de 
rechtspraak toegeruste personeelsleden. Dit laatste zou in beginsel een probleem van 
tijdelijke aard moeten zijn, zij het dat de aanwas en 'in-house' opleiding van nieuw personeel 
wordt bemoeilijkt door vacaturestops die het gevolg zijn van de noodzaak tot bezuiniging en 
de lage arbeidsmobiliteit van reeds lang zittend personeel. Hoofdzakelijk vanuit het niet-
rechterlijke hofpersoneel wordt aangegeven dat deze negatieve erfenis langzaam maar zeker 
verdampt. Zij onderkennen dat dit probleem heeft bestaan, maar geven tegelijkertijd aan dat 
dit probleem thans hoofdzakelijk tot het verleden behoort.  
 
Spanningsveld tussen centrale aansturing versus decentrale organisatiestructuren 
De inrichting van de griffie laat zich kenschetsen als één griffie, die vestigingen in de 
verschillende landen heeft. Over de vraag of dit een adequate organisatiestructuur is, blijken 
de meningen verdeeld. Ook bestaan verschillen in beoordeling ten aanzien van de vraag in 
hoeverre er daadwerkelijk een griffie bestaat en niet verschillende 'eigen' griffies in de 
vestigingsplaatsen van het hof. Dit kan problemen geven bij de harmonisatie van bestaande 
en de introductie van nieuwe werkprocessen. Mede gelet hierop is het overleg tussen het 
hofbestuur en de vestigingsmanagers en de vestigingsmanagers onderling sinds kort meer 
gestructureerd. 
Vanuit de hofvestigingen in Aruba en Sint Maarten wordt verder aangegeven dat de 
Curaçaose vestiging (te) zwaar vertegenwoordigd is in het hofbestuur. Strikt genomen is dit 
niet het geval. In het hofbestuur is per land (behalve Nederland) een vice-president 
vertegenwoordigd. Het beeld kan echter worden verklaard doordat naast de Curaçaose vice-
president ook de president en de directeur bedrijfsvoering gevestigd zijn in Curaçao. De vice-
presidenten van de andere vestigingen (Aruba en Sint Maarten, Caribisch Nederland heeft 
geen eigen vice-president) signaleren het risico overstemd te worden, aangezien tussen de op 
Curaçao gevestigde leden van het hofbestuur gemakkelijker vooroverleg te organiseren valt. 
Ook hier wordt door sommigen een mitigerende werking verwacht van het structureel 
betrekken van de vestigingsmanagers in de vergaderingen van het hofbestuur. Op deze wijze 
 

47 
 
gewijzigd. Wel is vereist dat de landen deze mogelijkheid openstellen bij landsverordening 
respectievelijk wet (artikel 12, eerste lid, Rw GHvJ). 
 
Opleiding en rechtspositie 
Tevredenheid bestaat verder over de vooropleidingsvereisten uit artikel 24 Rw GHvJ. Met 
name vanuit de hoforganisatie zelf en uit de advocatuur komt het signaal dat - ter bewaking 
van de algehele kwaliteit - bij deze eisen geen rekening zou moeten worden gehouden met 
het verschil tussen het Europese en het Caribische deel van het Koninkrijk. Ten aanzien van de 
rechtspositie van de hofmedewerkers valt wederom op dat er weinig negatieve signalen 
74
bestaan. Voor wat betreft het aanstellingsbeleid blijkt dat de wijze van aanstelling van 
nieuwe rechters redelijk tot goed wordt beoordeeld. Alleen vanuit Sint Maarten komt het 
signaal dat de Hofvergadering hierin te dominant is. 
 
Doorloop- en voorbereidingstijden 
Ten aanzien van doorloop- en voorbereidingstijden, blijkt dat niet goed kan worden 
vastgesteld of en, zo ja, in hoeverre de Rijkswet heeft bijgedragen aan verbetering ten aanzien 
hiervan. Over doorlooptijden komen wel klachten, voornamelijk vanuit de advocatuur, maar 
het is niet na te gaan in hoeverre deze door de Rijkswet zouden zijn verminderd of verergerd. 
 
PIOFACH-functies 
De ondersteuning van organisaties als het hof wordt vaak onderscheiden in de zogeheten 
PIOFACH- functies (Personeel, IT/Communicatie, Organisatie/structuur, financiën, 
administratie waaronder werkprocessen en huisvesting). De meeste van deze functies worden 
als redelijk/voldoende ervaren. Hoewel dit ook geldt voor de administratie zijn leden van het 
hofbestuur over het algemeen kritischer en wordt door sommigen van hen aangedrongen op 
verbetering van automatiseringsprocessen (waarbij wordt gewezen op de noodzaak van een 
modern zaaksregistratiesysteem). Alleen de IT- voorzieningen worden door de meeste 
75
rechters als "matig" beoordeeld. Het oordeel over communicatie, personeel en huisvesting 
verschilt sterk per vestigingsplaats. Zo zou de Curaçaose vestiging - volgens rechters die niet in 
Curaçao werkzaam zijn - ten aanzien van het personeelsbeleid (te) dominant zijn en wordt de 
                                                           
74
 Wel geven sommige rechters aan dat voor uit Nederland overgekomen rechters veel onduidelijkheid 
bestaat ten aanzien van premies voor volksverzekeringen, ziektekostenverzekeringen en 
belastingaangelegenheden. 
75
 De leden van de Beheerraad zijn hierover positiever. 
 

49 
 
4.2 Rw OM 
4.2.1 Achtergrond en hoofdlijnen Rijkswet 
De Rw OM heeft van de vier te evalueren Rijkswetten de langste voorgeschiedenis. Toen 
Aruba in 1986 de status aparte verwierf (toen nog met concreet zicht op volledige 
onafhankelijkheid tien jaar later), ontstond reeds discussie over de manier waarop voortaan 
het openbaar ministerie in het Caribische deel van het Koninkrijk der Nederlanden moest 
worden georganiseerd. Grootste zorg lijkt te zijn geweest dat (partij)politieke instituties een te 
sterke greep op de strafrechtspleging zouden krijgen. Geprobeerd werd dit tegen te gaan door 
76
de positie van de procureur-generaal te versterken. Het plan werd geopperd om voor Aruba 
weliswaar een eigen OM in te richten, maar aan het hoofd daarvan dezelfde procureur-
generaal te stellen die leiding zou geven aan het OM van de Nederlandse Antillen, zodat deze 
niet uitsluitend binnen het nieuwe land Aruba zou zijn ingebed. Dit stuitte op bezwaren, zowel 
vanuit Arubaanse politieke instituties als vanuit de wetenschap. Gevoed door deze bezwaren 
en door het vooruitzicht van volstrekte onafhankelijkheid na tien jaar kwam uiteindelijk een 
volledige boedelscheiding tot stand: Aruba kreeg niet alleen een eigen OM, maar ook een 
eigen PG. 
Toen het er steeds sterker op ging lijken dat de Nederlandse Antillen verder uiteen zouden 
gaan, is gesuggereerd om de rechtshandhaving en rechtspleging tot aangelegenheid van het  
Koninkrijk te maken, in de zin van artikel 3 van het Statuut. Aanvankelijk heeft Nederland dit 
77
voorstel gesteund. Uiteindelijk werd echter besloten om het toch weer te zoeken in een 
procureur-generaal met een stevige positie, voor Curaçao, Sint Maarten en Caribisch 
Nederland tezamen. Bovendien voorzag de Slotverklaring - die gold als het primaire 
onderhandelingsresultaat tussen de (toekomstige) landen van het Koninkrijk der Nederlanden 
in de aanloop naar de nieuwe staatkundige structuur - erin dat de Nederlandse minister van 
Veiligheid en Justitie, als lid van de Rijksministerraad, de bevoegdheid zou krijgen deze 
procureur-generaal in bepaalde gevallen bindende aanwijzingen te geven. Beide voorstellen 
stuitten op verzet in de nieuw te vormen landen, alsook van de Raad van State. Hierop werd 
de aanwijzingsbevoegdheid uit de voorstellen geschrapt, maar werd de positie van de PG 
verder versterkt. Aldus kwam een compromis tot stand dat aan beide zijden van de 
Atlantische Oceaan is aanvaard. 
Bovenstaande achtergronden komen in de memorie van toelichting bij de Rw OM niet 
nadrukkelijk voor het voetlicht. Zij kunnen niettemin worden teruggevonden in de 
opmerkingen waarin wordt benadrukt dat behoefte bestaat aan 'checks and balances'. Hieruit 
                                                           
76
 Zie nader Reijntjes 2012. 
77
 In TK 32018 nr. 5 p. 2 wordt in dit verband verwezen naar de bijlage bij de brief van de 
voorbereidingscommissie RondeTafelConferentie aan de voorzitter van die conferentie/voorzitter van de 
Rijksministerraad dd. 7 maart 2006. 
 

51 
 
ernstige inbreuk maken op de rechtsorde en die ter uitvoering van interregionale en 
internationale verzoeken om rechtshulp door de PG periodiek geëvalueerd (artikel 8, vierde 
lid, Rw Politie); zo houdt hij een vinger aan de pols, niet alleen van de politie, maar ook van 
het eerstelijnsparket. Zijn rol ten aanzien van de politie heeft nader gestalte gekregen in: 
- artikel 19 Rw Politie (driehoeksoverleg); 
- artikel 23, eerste lid, 24, 25, 29, eerste lid, 32, eerste lid, 32, vierde lid en 34, eerste lid 
Rw Politie (medezeggenschap over de voorziening politie); 
- artikel 38, tweede en derde lid, Rw Politie (politiebijstand); 
- artikel 44, eerste lid en tweede lid, Rw Politie (inspraak bij benoeming korpschef); en 
- artikel 48, eerste en vijfde lid, Rw Politie (jaarplan beheer). 
Met betrekking tot het gezag van de ministers geldt het volgende. De minister kan algemene 
en bijzondere aanwijzingen geven aan de PG (artikel 13, eerste lid), maar bijzondere 
aanwijzingen uitsluitend nadat het hof heeft vastgesteld dat zij in overeenstemming zijn met 
81
het recht (artikel 13, tweede lid). Dit draagt bij aan de versterking van de positie van de PG. 
Ten aanzien van de algemene aanwijzingen is de voorheen bestaande regeling, dat de PG 
aanwijzingen, die in zijn ogen onwettig waren, aan het hof kon voorleggen, geschrapt. 
Uiteraard neemt dit niet weg dat hij onwettige aanwijzingen niet mag volgen. Hij doet dit 
thans echter op eigen risico. 
In een afzonderlijk hoofdstuk van de Rw OM, getiteld 'Samenwerking', is enerzijds de ruimte 
van de ministers ingeperkt, anderzijds de PG opnieuw een bijzondere positie toegekend. De 
PG ontwerpt iedere vier jaar een beleidsprogramma voor de bestrijding van de 
grensoverschrijdende criminaliteit, dat - nadat de drie ministers het daarover eens zijn 
geworden - door de Raad van Ministers van het Koninkrijk wordt vastgesteld (artikel 34, eerste 
en tweede lid); door die vaststelling wordt het gewicht ervan onderstreept. De ministers 
moeten ook verder overleg voeren over opsporing en vervolging van grensoverschrijdende 
criminaliteit en afspraken maken over in ieder geval de personele en materiële inzet voor "het 
beleid ter bestrijding van (die) grensoverschrijdende criminaliteit", welke afspraken 
82
vervolgens weer door de Raad van Ministers worden vastgesteld (artikel 33). De PG kan de 
korpschefs opdragen overeenkomstig de zo gemaakte afspraken middelen en voorzieningen 
beschikbaar te stellen (artikel 34, derde lid) en kan zelf officieren van justitie aanwijzen die 
met de opsporing en vervolging van de grensoverschrijdende criminaliteit worden belast 
                                                           
81
 Een betere regeling dan die van artikel 128 RO, vindt de voormalige advocaat-generaal J.H. Wesselink. Zie 
Wesselink 2015, p. 149. Zij leidt voor de minister echter wel tot een verlies aan slagkracht. 
82
 lets anders artikel 14 Rijkswet Kustwacht: het overleg van de PG's mag voorstellen doen voor het justitiële 
beleid ten aanzien van de Kustwacht (tweede lid); bij gebrek aan overeenstemming beslist de 
Rijksministerraad (derde lid). 
 

53 
 
In artikel 12, tweede lid, Rw OM is de PG aangewezen als de autoriteit die een bevel van het 
hof tot (verdere) vervolging (ook als het niet ambtshalve is gegeven) uitvoert of doet 
uitvoeren. Dat hij het bevel zelf uitvoert is uiteraard alleen aan de orde indien het gaat om 
vervolging in hoger beroep en in het bijzondere geval van artikel 476 van het Wetboek van 
Strafvordering (vervolging van een minister). Zie hieromtrent nader de beschouwingen over 
de Rw GHvJ. 
 
4.2.2 Algemene impressie 
Ook de Rw OM en de daarop gebaseerde algemene maatregelen van rijksbestuur zijn in 
beginsel volledig geïmplementeerd. Dat wil ook hier zeggen dat het openbaar ministerie is 
georganiseerd zoals in de Rijkswet voorzien. Uit de focusgroepen wordt over het OM - enkele 
aandachtspunten daargelaten - vaker positief dan negatief geoordeeld. Alleen in Sint Maarten 
overheersen negatieve geluiden. In de interviews wordt dit beeld - grosso modo - bevestigd. 
Vanuit het OM zelf en door verschillende advocaten wordt de scheiding van taken over twee 
geledingen als zinvol te ervaren. Gesteld wordt dat deze scheiding de eenheid van handelen in 
de drie betrokken Koninkrijksdelen bevordert. Van de mogelijkheid officieren in te zetten 
buiten het land waar zij zijn aangesteld wordt in de praktijk ook gebruik gemaakt. Vanuit het 
85
OM wordt dit positief beoordeeld. Ook overigens staat buiten kijf dat samengewerkt wordt 
tussen de landen. De instrumenten die de Rw OM daartoe biedt worden als voldoende gezien. 
Binnen de landen wordt over het algemeen eenheid van vervolgingsbeleid ervaren. De PG of 
de HOvJ maken gebruik van de mogelijkheid te dien aanzien algemene aanwijzingen geven. De 
PG speelt bovendien een afstemmende rol bij de vervolging van grote, complexe en/of 
gevoelige zaken. Over de positie van de PG en diens verhouding tot de ministers van 
(Veiligheid en) Justitie wordt wisselend geoordeeld. Daarop zal hieronder nader worden 
ingegaan. 
 
4.2.3 Aandachtspunten 
Zoals aangegeven in hoofdstuk 2 is naar aanleiding van de eerste fase van het onderzoek - en 
dan vooral naar aanleiding van de respons op de schriftelijke vragenlijsten - in overleg met de 
begeleidings- en Evaluatiecommissie een nadere selectie gemaakt van aandachtspunten die in 
de tweede fase van het onderzoek centraal stonden. Ten aanzien van de Rw OM betrof dit: 
a. de positie van de PG, zowel intern als extern, waaronder het spanningsveld tussen 
centrale aansturing versus decentrale organisatiestructuren en 
                                                           
85
 Zij het dat soms wordt opgemerkt dat van deze mogelijkheid meer gebruik zou kunnen worden gemaakt. 
 

55 
 
Enerzijds bevreemdt deze perceptie nu van verschillende zijden wordt aangegeven dat de PG 
86
veelvuldig in Sint Maarten aanwezig is en ook overigens een groot deel van zijn tijd besteedt 
aan Sint Maartense OM-aangelegenheden (de schattingen lopen uiteen tussen 40% tot 60% 
van zijn tijd). Dit doet de vraag rijzen welke ruimte de AG in Sint Maarten nog zou kunnen 
hebben om - al dan niet in overleg met de minister en/of de korpschef - 'eigen' beleid te 
ontwikkelen. Anderzijds wordt vanuit Sint Maarten inderdaad aangegeven dat veel overleg 
waarbij krachtens de wet een rol voor de PG is weggelegd, in de praktijk met de AG wordt 
gevoerd. Daarbij gaat het bijvoorbeeld om regelmatige overleggen met de minister van 
Justitie en de dagelijkse contacten met de Landsrecherche. Voor zover deze ontwikkeling zich 
inderdaad voordoet, wordt deze binnen het OM (wederom vooral onder leden van het OM die 
in Curaçao gevestigd zijn) als onwenselijk beoordeeld. Aangegeven wordt dat de 
werkzaamheden van een AG vooral gericht zouden moeten zijn op appelzaken en aan het 
mede langs die weg geven van een kwaliteitsimpuls aan het eerstelijnsparket. Het is in dit licht 
eveneens opmerkelijk dat binnen het OM verschil van mening blijkt te bestaan ten aanzien 
van de vraag wanneer de in Sint Maarten gevestigde AG optreedt als PG. In Sint Maarten 
(onder delen van het OM en bij het ministerie van Justitie) wordt ervan uitgegaan dat de AG in 
die hoedanigheid optreedt, telkens wanneer de PG niet in dat land aanwezig is (hetgeen het 
grootste gedeelte van de tijd is). Binnen het Parket van de Procureur-Generaal (en ook 
overigens binnen grote geledingen van het OM) wordt ervan uitgegaan dat hiervan slechts 
sprake is als de PG niet in functie is (bijvoorbeeld vanwege (bijzonder) verlof). 
 
Positie ministers van justitie 
De positie van de ministers van justitie raakt eveneens de kern van de Rw OM. Mede door de 
positionering zoals hierboven weergegeven, ervaart de PG onder de huidige landsregeringen 
relatief weinig politieke bemoeienis met zijn werkzaamheden. Bijzondere aanwijzingen 
worden door de huidige ministers van (Veiligheid en) Justitie niet gegeven en ook informeel 
wordt door het OM nauwelijks inhoudelijke sturing op zaaksniveau ervaren. 
Vanuit het perspectief van de ministers heeft dit echter een keerzijde. Omdat de 
democratische inbedding van het OM loopt via hen (de PG is immers geen verantwoording 
schuldig aan de verschillende volksvertegenwoordigingen), is het voor hen nadelig dat zij de 
facto weinig gebruik kunnen maken van hun sturingsmogelijkheden ten aanzien van het OM. 
Hoewel het binnen het Koninkrijk der Nederlanden gebruikelijk is dat het OM de facto een min 
of meer zelfstandige positie inneemt in de keten van rechtshandhaving, gaat het niet om  
onafhankelijkheid. In dat licht kan worden toegejuicht dat het met de bijzondere aanwijzingen 
                                                           
86
 Uit verschillende focusgroepen in Sint Maarten blijkt dat dit beeld niet wordt gedeeld, zij het dat uit deze 
focusgroepen niet kon worden opgemaakt of deze opmerkingen betrekking hadden op de huidige PG of op 
diens voorganger. 
 

57 
 
hoofdzakelijk - maar niet uitsluitend - verkregen door middel van de respons op de 
schriftelijke vragenlijsten en tijdens de focusgroepen.    
Binnen het OM bestaat over het algemeen de indruk dat de Rw OM bijdraagt aan effectieve 
en efficiënte opsporing en vervolging. Waardering wordt uitgesproken voor de mogelijkheden 
voor bijstand en de toegenomen samenwerking en samenhang. Zo blijken over 
veelvoorkomende verzoeken tot interregionale rechtshulp (bijvoorbeeld bij telefoontaps) 
87
onderlinge afspraken te bestaan. Mede in dat kader komen de ministers van justitie 
tweemaal per jaar bijeen in het JVO. De transparantie van het OM wordt met name vanuit het 
OM zelf positief gewaardeerd. Uit de focusgroepen die gericht waren op de Civil Society vielen 
echter ook tegengestelde geluiden te destilleren, die voornamelijk te maken hadden met de 
perceptie dat doorlooptijden van onderzoeken lang zijn en de communicatie daarover 
gebrekkig is. De ketenpartners waarderen de transparantie van het OM wisselend. 
 
Opleiding en rechtspositie 
De incompatibiliteiten en opleidingseisen lijken adequaat, met de aantekening dat de 
academische opleiding dient te worden aangevuld met een ('in house' te geven) 
beroepsopleiding. Tot Caribisering van enige betekenis is het alleen gekomen in Curaçao en 
Aruba. Volledige Caribisering ten aanzien van de officieren wordt niet door iedereen gezien als 
haalbaar en reëel. De kleinschaligheid maakt dat verdachten mogelijk voormalige klas- of 
studiegenoten, (aangetrouwde) familie etc. kunnen zijn van een officier van justitie. Uit de 
focusgroepen blijkt dat dit argument niet breed gedragen wordt, omdat dit probleem zou 
moeten kunnen worden ondervangen door in voorkomende gevallen de behandeling van 
zaken aan een ambtgenoot over te dragen. Voor het OM, maar ook voor de plaatselijke 
advocatuur, blijkt bijscholing wel een nijpend probleem. In dit kader zou kunnen worden 
gedacht aan het in Nederland ervaring laten opdoen van 'Caribische' officieren. Dergelijke 
uitwisseling wordt echter ernstig belemmerd doordat een aan de lokale universiteiten (UA cq. 
UoC) opgeleide officier van justitie, ingevolge de Nederlandse regelgeving, in Nederland niet 
als officier mag optreden (ofschoon de rechtenopleidingen van deze universiteiten naar 
Nederlandse maatstaven zijn geaccrediteerd).  
De vraag of de rechtspositie van de leden van het OM adequaat geregeld is, werd vanuit het 
OM beantwoord met een reeks van klachten over uiteenlopende onderwerpen als 
ziektekostenverzekering, daadwerkelijke zorg bij ziekte, indexering, uitbetaling van salarissen, 
salarisverschillen tussen de betrokken Rijksdelen enz. Dit lijkt vooral betrekking te hebben op 
de uit Nederland uitgezonden officieren. 
                                                           
87
 Of deze samenwerking ook leidt tot eenheid in vervolgingsbeleid wordt verschillend beoordeeld. 
 

59 
 
besprekingen en anderszins via de mail. Er is waardering voor de persoonlijke contacten en de 
immer bestaande bereidheid tot samenwerking. Een praktisch punt dat voortvloeit uit het 
gegeven dat Aruba wel onder de Rw GHvJ valt, maar niet onder de Rw OM is dat een 
gelijklopende salarisontwikkeling (via indexering) tussen hof en OM ontbreekt. 
 
4.2.5 Verschillen in waardering en perceptie tussen de landen 
Ten aanzien van het OM bestaan meer verschillen in waardering en perceptie tussen landen 
dan ten aanzien van het hof. Deels zijn die hierboven al aan de orde gekomen. Hieronder zal 
worden stilgestaan bij de overige verschillen die uit met name de eerste fase van het 
onderzoek naar voren kwamen. Deels gaat het om de wijze waarop met bepaalde juridische 
kwesties wordt omgegaan en deels om verschillen in perceptie ten aanzien van het 
functioneren van het OM in het algemeen. 
Beginnend met dat laatste valt uit de focusgroepen op dat het OM - en dan met name het 
eerstelijnsparket - in Sint Maarten een duidelijk imagoprobleem heeft onder de civil society. 
Breed gedragen is het beeld dat zaken te lang blijven liggen, waardoor mensen soms jarenlang 
in het ongewisse zouden verkeren ten aanzien van mogelijke vervolging die hen te wachten 
staat. Opvallend is dat de ketenpartners in Sint Maarten over het algemeen juist tevreden zijn 
over de samenwerking met het OM. De lange wachttijd wordt door laatstgenoemde groep 
niet herkend, behalve in complexe integriteitszaken van de Landsrecherche. 
Ook de inhoudelijke kwaliteit van de leden van het OM wordt in Sint Maarten meer dan in de 
andere landen in twijfel getrokken. Vanuit het OM wordt onderkend dat in het verleden een 
aantal ongelukkige uitzendingen vanuit Nederland heeft plaatsgevonden. Het OM geeft aan 
anders te willen omgaan met uitgezondenen vanuit Nederland. Meer dan in het verleden het 
geval was, moet een uitzending naar het Caribische deel van het Koninkrijk der Nederlanden 
onderdeel worden van iemands carrièreplanning, waarbij de nadruk komt te liggen op 
'management development'. Dit zou moeten leiden tot een situatie waarin het bij terugkeer in 
het Nederlandse OM als een pre wordt beschouwd dat iemand een tijd in het Caribische deel 
van het Koninkrijk heeft gewerkt. De verwachting is dat dit ook voor sterkere kandidaten de 
aantrekkelijkheid van uitzending vergroot.  
Hoewel vrijwel alle participanten aan de focusgroepen aangeven dat de persoonlijke 
verhoudingen met het OM goed zijn, blijken in Curaçao juist niet alle ketenpartners tevreden 
met het eerstelijnsparket. Ook hier betreft het wachttijden bij het OM, waardoor het niet 
zelden zou voorkomen dat van zaken waar soms jaren opsporingswerk aan is verricht, slechts 
een beperkt deel überhaupt voor de rechter komt. Daar waar het mogelijk is te kiezen voor 
een traject van administratieve beboeting, wordt deze weg ingeslagen, omdat zaken anders te 
lang zouden blijven liggen. 
 

61 
 
4.3 Rw Politie 
4.3.1 Achtergrond en hoofdlijnen Rijkswet 
Tot 10 oktober 2010 bestond er juridisch bezien een landelijk Korps Politie Nederlandse 
Antillen (KPNA). In de praktijk was echter sprake van - in de eilandgebieden gestationeerde -  
korpsonderdelen die in hoge mate zelfstandig van elkaar opereerden. De drie politiekorpsen 
van Curaçao, Sint Maarten en Caribisch Nederland zijn hieruit voortgekomen. De rijkswetgever 
voorzag dat het uiteenvallen van het overkoepelende verband van het KPNA gevolgen heeft 
voor de schaalgrootte, de deskundigheid en de slagkracht van elk korps. Met de Rw Politie 
heeft zij via gerichte maatregelen beoogd te herstellen c.q. te compenseren, wat door het 
uiteenvallen van dit overkoepelende verband verloren zou gaan. 
De Rw Politie kan hiermee voor een deel worden gezien als de opvolger van de 'oude' 
Politieregeling Nederlandse Antillen. Ten aanzien van bepaalde taken gaat de Rw Politie 
echter aanzienlijk minder ver dan zijn voorganger. De Rw Politie voorziet vooral in 
randvoorwaarden en samenwerkingsstructuren (zie hieronder) en laat op een aantal terreinen 
de invulling door middel van nadere regelgeving (bijvoorbeeld op het terrein van openbare 
orde en hulpverleningstaken) over aan de landen. Het is aan de landen om te bepalen op 
welke wijze zij daaraan - binnen de gestelde randvoorwaarden - gestalte willen geven. 
De Rw Politie regelt de samenwerking en onderlinge ondersteuning tussen Curaçao, Sint 
Maarten en Nederland bij de uitvoering van de politietaken. De uitoefening van de 
politietaken is een autonome aangelegenheid van elk van de landen binnen het Koninkrijk en 
berust dan ook bij Curaçao en Sint Maarten en - ten behoeve van Caribisch Nederland - bij 
Nederland. Elk van de landen heeft een eigen politiekorps. De lokale inbedding van de 
inrichting, de organisatie, het gezag en het beheer van de politie in het staatsbestel van de 
drie landen staat derhalve voorop. 
Uitgangspunt voor de samenwerking en onderlinge ondersteuning in het kader van de Rw 
Politie is dat de verschillende politiekorpsen zich ontwikkelen tot volwaardige, kwalitatief 
goede en professionele korpsen die zodanig worden georganiseerd en ingericht dat zij de 
politietaken - strafrechtelijke handhaving van de rechtsorde, handhaving van de openbare 
orde en de hulpverlening - zelfstandig en zo effectief en efficiënt mogelijk kunnen uitvoeren. 
De rijkswet poogt langs drie wegen bij te dragen aan het realiseren van deze nagestreefde 
ontwikkeling: 
a. door het stellen van randvoorwaarden waaraan de korpsen moeten voldoen, waarbij 
de inrichting en organisatie verder aan de wetgevers van de landen wordt 
overgelaten; 
 

63 
 
De Rw Politie voorziet voorts in een Korpsbeheerder. Voor Curaçao en Sint Maarten wordt 
deze functie vervuld door de betreffende minister van justitie, voor Caribisch Nederland 
betreft dit volgens de wet de minister van Binnenlandse Zaken en Koninkrijksrelaties. Sinds de 
Nederlandse transitie van het beheer inzake veiligheidszaken naar de minister van Veiligheid 
en Justitie is ervoor gekozen deze bevoegdheid van de minister van BZK te mandateren aan de 
88
directeur Veiligheid binnen het ministerie van Veiligheid en Justitie. De korpsbeheerder stelt 
jaarlijks een jaarplan en een begroting vast (artikel 48, derde lid), alsmede - ten principale - de 
minimale politiesterkte (artikel 49) en draagt zorg voor de kwaliteit van de taakuitoefening, de 
resultaten en het beheer van het politiekorps (artikel 50, eerste lid). Hij draagt ook zorg voor 
regelmatige evaluatie van de kwaliteit (artikel 50 tweede lid). Voorts is elk land bevoegd 
nadere regels te stellen over het financieel beheer, de financiële verantwoording en 
verslaglegging van het politiekorps (artikel 51). 
Andere elementen uit de Rw Politie die kunnen worden aangemerkt als randvoorwaarden zijn: 
1. het voeren van een integriteitsbeleid, dat - in ieder geval door middel van 
werkoverleg, functioneringsgesprekken en scholing - vast onderdeel uitmaakt van 
het personeelsbeleid; 
2. het te dien aanzien tot stand komen van een gedragscode (artikel 45 Rw Politie); 
3. het treffen van een klachtenregeling (artikel 43 Rw Politie) en 
4. het aanstellen van buitengewone agenten van politie (BAVPOL, artikel 10, eerste 
lid Rw Politie). 
 
Onderlinge regelingen 
De onderlinge regelingen waartoe de Rw Politie verplicht, bestrijken uiteenlopende terreinen. 
De meest in het oog springende is de gemeenschappelijke voorziening politie (GVP), door 
middel waarvan personeel, materieel en middelen beschikbaar zouden moeten worden 
gesteld aan de korpsen voor de uitvoering van in ieder geval de in artikel 8, eerste lid 
bedoelde onderzoeken (de kerntaak), conform de in het gemeenschappelijke jaarplan 
gemaakte afspraken (artikel 20, eerste en tweede lid). In onderling overleg kunnen ook andere 
taken aan het personeel van de gemeenschappelijke voorziening worden opgedragen (artikel 
20, derde lid). Aan het hoofd van de gemeenschappelijke voorziening voorziet de Rw Politie 
een directeur, die het dagelijks beheer voert (artikel 21). De gezamenlijke ministers van 
                                                           
88
 Zie ook Besluit van de Minister van Binnenlandse Zaken en Koninkrijksrelaties van 18 juni 2012, nr. 2012-
262679, houdende verlening van mandaat en machtiging van bevoegdheden van het bevoegd gezag ten 
aanzien van de rijksambtenaren BES (Organisatie en mandaatbesluit BZK-BES 2012), Stcrt. 2012, 13366. 
 

65 
 
3. de mogelijkheid te verzoeken om onderlinge bijstand. Een dergelijk verzoek kan 
slechts worden geweigerd indien de gevraagde capaciteit niet beschikbaar is, de 
gevraagde bijstand niet binnen de gevraagde termijn kan worden geleverd of in 
redelijkheid niet kan worden verleend (artikel 38 Rw Politie); 
4. het gezamenlijk voorzien in politieonderwijs (artikel 40 Rw Politie) en 
5. het van overeenkomstige toepassing verklaren van het protocol inzake 
gespecialiseerde recherchesamenwerking tussen de landen van 30 november 2001 ten 
aanzien van het RST (artikel 57a). Het RST heeft uitsluitend tot taak onderzoeken te 
verrichten als bedoeld in artikel 8, eerste lid. 
Het tot stand komen van de verschillende vormen van samenwerking waarin de Rw Politie 
voorziet, werd door de rijkswetgever niet beschouwd als iets vrijblijvends. Artikel 52 Rw 
Politie bepaalt dan ook dat ingeval deze samenwerking niet of onvoldoende tot stand komt, 
hiervoor vanwege het Koninkrijk bij algemene maatregel van rijksbestuur een voorziening kan 
worden getroffen (overeenkomstig artikel 51 Statuut). 
 
4.3.2 Algemene impressie 
De Rw Politie draagt een ander karakter dan de overige te evalueren Rijkswetten. Meer dan 
deze Rijkswetten is de Rw Politie een kaderwet die voor nadere implementatie sterk 
afhankelijk is van invulling door de landen zelf. Het verbaast dan ook niet dat de evaluatie van 
de Rw Politie eveneens een ander karakter draagt dan de evaluatie van de overige 
Rijkswetten. Waar ten aanzien van de overige Rijkswetten kan worden gesteld dat deze vrijwel 
volledig zijn geïmplementeerd en de evaluatie zich daarom vooral richt op eventuele 
knelpunten die daarmee in de praktijk worden ervaren, blijkt ten aanzien van de Rw Politie 
vooral dat de nodige achterstanden bestaan in de implementatie an sich. Omdat er – vanwege 
het ‘kaderwetgehalte’ van de Rijkswet - meer te implementeren viel, hoeven deze 
achterstanden in beginsel niet te verbazen.  
Uit het onderzoek komt naar voren dat de korpsen nog volop bezig zijn met de opbouw van 
hun eigen organisatie. Dat geldt in alle opzichten, zowel personeel, materieel, qua huisvesting 
als operationeel. Zeker voor het KPSM en het KPC geldt dat de korpsen niet functioneren op 
de sterkte zoals voorzien in de inrichtingsplannen die in de aanloop naar de totstandkoming 
van de Rw Politie zijn opgesteld. Dit beeld wordt bevestigd door de kwartaalrapportages van 
de voortgangscommissies, die op grond van de Samenwerkingsregeling Plannen van Aanpak 
95
(SWR PvA) onder meer toezien op de implementatie van de Rw Politie. Hoewel uit de 
vragenlijsten, de focusgroepen en de interviews blijkt dat stappen worden gezet, bestaat op 
                                                           
95
 Deze rapportages zijn raadpleegbaar via de site van het Nederlandse ministerie van Veiligheid en Justitie. 
 

67 
 
steeds geen definitief plaatsingsbesluit hebben gekregen, wijzen de vakbonden enerzijds en 
de minister en de opeenvolgende korpschefs anderzijds vooral naar elkaar (de omstandigheid 
dat in korte tijd veelvuldig wordt gewisseld van korpschef - en de daarmee gepaard gaande 
discontinuïteit - is in dit verband een probleem an sich, zie ook hieronder). Ook wordt in ruime 
mate gewezen op de financiële situatie van de landen, zij het dat zowel in de respons op de 
vragenlijsten als in de focusgroepen eveneens het signaal wordt opgevangen dat het 
beschikbare geld niet efficiënt zou worden besteed. Daarbij wordt gewezen op de grote 
hoeveelheid overuren die wordt uitbetaald, die met een betere planning zou moeten kunnen 
worden verminderd. De minister onderkent dit, maar geeft eveneens aan dat overuren 
verklaarbaar zijn nu het korps ook daadwerkelijk niet op sterkte is. De gevolgen van deze 
achterstand zijn serieus. Volgens het OM te Curaçao zorgt de interne focus (op reorganisatie) 
binnen het KPC voor een grote teruggang van het aantal zaken dat door het KPC wordt 
aangedragen.  
De opbouw van het KPSM lijkt te stagneren. Thans bestaat de sterkte van het korps uit 211 
fte, waar 275 fte gepland is en bovendien moet worden opgemerkt dat dit laatste aantal een 
resultante is geweest van een stevige reductie (was eerst 389). Ook hier is sprake van 
achterstanden in rechtspositionele zin. Ook hier hebben nog niet alle korpsleden een 
plaatsingsbesluit ontvangen. Gebrek aan financiële middelen wordt in de respons op de 
vragenlijsten, in de focusgroepen, alsmede in de verdiepende interviews als belangrijkste 
achterliggende oorzaak genoemd. Ook in Sint Maarten lijken onderhandelingen tussen 
ministeries/korpsen en vakbonden op sommige terreinen tot vertraging te leiden, zij het dat 
de indruk bestaat dat de tegenstelling tussen beide partijen aanzienlijk kleiner is dan in 
Curaçao. De personele achterstand bij het KPSM is versterkt door de oprichting van de 
Landsrecherche, waar thans een aantal ervaren en gewaardeerde rechercheurs werkzaam is, 
dat voorheen werkte voor het KPSM (dan wel de Sint Maartense vertakking van het oude 
KPNA). 
De inrichting van het KPCN is op hoofdlijnen gereed. Door de inhuur van KMAR-capaciteit is 
het korps vrijwel op sterkte (ongeveer 141 fte van de voorziene 151,5). Dit wordt echter niet 
door iedereen als zodanig ervaren. Zij wijzen erop dat de (op Nederlandse leest geschoeide) 
planning zo 'strak' is, dat op plotselinge uitbarstingen van criminaliteit nauwelijks kan worden 
ingespeeld, omdat niet altijd voldoende 'back up' aanwezig is. Dit lijkt overigens niet alleen 
een gevolg van de inroostering van politiepersoneel te zijn. De omvang van het KPCN is op 
zichzelf al zodanig beperkt dat een plotselinge uitbarsting van criminaliteit überhaupt tot 
96
problemen zou leiden. Dit beeld wordt voor Sint Eustatius en Saba a fortiori bevestigd. De 
personele achterstand wordt gevoeld in zowel de basispolitiezorg als de recherchecapaciteit. 
                                                           
96
 Zie voor Caribisch Nederland ook Nauta en Van Egmond (2015). 
 

69 
 
vermijden. Ook in focusgroepen met ketenpartners op Curaçao wordt de rol van de 
vakbonden niet altijd positief gewaardeerd. 
De mate van zelfstandigheid waarin de korpsen per saldo kunnen functioneren wordt als 
redelijk beoordeeld. Directe bemoeienis op zaaksniveau vanuit de politiek wordt niet vaak 
ervaren dan wel alleen als de minister zelf onder druk komt te staan van de politiek of de 
publieke opinie. Politieke wisselingen kunnen wel een zware wissel trekken op de korpsleiding 
en daarmee indirect op het functioneren van het Korps. In Curaçao wordt het grote aantal 
korpschefs dat het KPC (en daarvoor de KPNA) de afgelopen jaren heeft gekend, geweten aan 
wisselingen in de politieke kleur van een kabinet en/of een minister. Deze gevoeligheid voor 
politieke sturing wordt geweten aan de omstandigheid dat de politie de grootste post op de 
begroting van de minister van justitie is en dat diens begroting op haar beurt de grootste van 
het land is. Daarmee is de politie binnen de Curaçaose politiek een 'high profile' 
aangelegenheid. In dat licht is het belangrijk op te merken dat onder betrokkenen hoge 
(positieve) verwachtingen bestaan ten opzichte van de recentelijk benoemde korpschef van 
het KPC en de aankomende korpschef van het KPSM. De mate waarin zij dit vertrouwen 
kunnen waarmaken en de continuïteit van het beleid dat zij kunnen voeren, valt of staat bij de 
tijd die hen gegund is deze functie te vervullen. Sommige respondenten geven aan dat aan de 
veelvuldige wisselingen van korpschefs het hoofd kan worden geboden als korpschefs bij 
koninklijk besluit zouden worden benoemd. 
Een klachtenregeling als voorgeschreven in artikel 43 Rw Politie is in Curaçao en Caribisch 
Nederland in concept gereed. In Sint Maarten bestaat hiertoe een interne richtlijn en een 
klachtenformulier in vier talen. In Curaçao bestaat een Klachtencommissie Politieoptreden. 
Ook is in alle drie de landen een gang naar de Ombudsman mogelijk. Uit de focusgroepen 
blijkt dat van deze klachtprocedures in Caribisch Nederland en Sint Maarten weinig wordt 
verwacht. In Caribisch Nederland wordt dit geweten aan de kleinschaligheid en de noodzaak 
die burgers lijken te voelen ook in de toekomst ‘door één deur te kunnen’ met de politie. In 
Sint Maarten wordt vooral gewezen op de bevolkingsopbouw. Veel mensen voelen niet een 
dermate grote betrokkenheid bij het land Sint Maarten dat zij de moeite willen doen klachten 
in te dienen. 
 
Samenwerking, informatieuitwisseling, GVP 
De samenwerking tussen verschillende instanties binnen de landen is deels door de Rijkswet 
geregeld. Zo voorziet artikel 19 Rw Politie in overleg tussen de minister cq. gezaghebber, 
korpschef, de PG en de HOvJ. In de praktijk vindt dit overleg voor wat betreft Curaçao 
eenmaal per maand plaats. In Sint Maarten is de frequentie lager. In dit verband wordt 
opgemerkt dat het als probleem wordt ervaren dat de PG op Curaçao gevestigd is. In Caribisch 
 

71 
 
op onderling wantrouwen. Verzoeken om informatie lijken te worden afgewezen, omdat niet 
voldoende duidelijk is wat de ketenpartners daarmee zullen doen. Hierbij lijkt angst voor 
'lekken' een rol te spelen, maar ook angst voor het verzwakken van de eigen positie. 
Op het terrein van binnenlandse samenwerking verdient Caribisch Nederland afzonderlijke 
aandacht. Ten aanzien van het KPCN wordt van verschillende kanten het signaal opgevangen 
dat de constructie van een politiekorps voor de drie eilanden moeizame kanten heeft. Als 
reden worden de geografische en sociaal-economische verschillen en de fysieke afstand en 
geringe mobiliteit tussen de eilanden genoemd. Ook de bekendheid met de plaatselijke 
situatie te Sint Eustatius en Saba bij in Bonaire gestationeerde centrale korpseenheden (zoals 
bijvoorbeeld de meldkamer) wordt gezien als knelpunt. Vanwege de fysieke afstand tussen de 
eilanden is in zekere zin voorzien in een decentrale organisaties door middel van de 'station 
chiefs' (teamleiders basispolitiezorg) in Saba en Sint Eustatius. Vanwege de afstand tot 
Bonaire opereren de station chiefs zelfstandiger ten opzichte van de korpschef dan de 
vergelijkbare teamleiders in Bonaire. De geografische ligging zorgt bovendien dat zij in directer 
contact staan met korpsen in het buitenland (bijvoorbeeld in St. Kitts and Nevis). In acute 
gevallen kan dit ook betekenen dat de station chief de vrijheid neemt rechtstreeks met deze 
korpsen samen te werken, hoewel de formele structuur (die loopt via Bonaire en/of Den 
Haag) daarin niet voorziet. Tot dusver zijn de station chiefs gerekruteerd vanuit de KMAR. Dat 
levert in de praktijk op zichzelf geen problemen op. Problematisch is wel dat het over het 
algemeen korte uitzendingen betreft (zes tot negen maanden) waardoor de continuïteit in de 
leiding onder druk staat. Het wordt in dat opzicht toegejuicht dat de huidige station chief in 
Sint Eustatius voor langere duur aanblijft.  
Een ander aspect van binnenlandse samenwerking in Caribisch Nederland betreft de 
samenwerking met de drie gezaghebbers. Sinds 2010 zijn de gezaghebbers niet langer ook 
'plaatselijk hoofd van politie' in de zin dat zij niet meer belast zijn met de algemene leiding 
over de politie. De gezaghebbers geven aan dat dit onder de bevolking tot onduidelijkheid 
leidt over de rol die gezaghebbers nog spelen ten aanzien van de politie. Bij sommige 
gezaghebbers blijkt die onduidelijkheid eveneens te bestaan. Wettelijk gezien is er een rol 
voor de gezaghebbers. Krachtens artikel 17 Rw Politie voeren zij het gezag over de politie 
wanneer deze optreedt ter handhaving van de openbare orde en ter uitvoering van de 
hulpverleningstaak. Dit artikel verschaft hen bovendien de bevoegdheid ter zake algemene en 
bijzondere aanwijzingen te geven. In de praktijk blijkt meer sprake van overleg (waaronder 
driehoeksoverleg) dan van daadwerkelijk uitgeoefend gezag. In dat overleg lijken het korps en 
het OM over het algemeen dominanter zijn, hetgeen mede wordt geweten aan de gebrekkige 
ambtelijke ondersteuning van de gezaghebbers. Een aantal (voormalige en huidige) 
gezaghebbers stelt in dit verband behoefte te hebben aan meer duidelijkheid ten aanzien van 
hun bevoegdheden. 
 

73 
 
vanuit Sint Maarten). Sommige participanten uit Caribisch Nederland zien dit als voordeliger 
dan samenwerking met Europese Nederlanders die de taal niet spreken (vooral op Bonaire) en 
niet op de hoogte zijn van plaatselijke omstandigheden. 
Waar gemeenschappelijke voorzieningen tussen de landen in mindere mate van de grond 
komen, is men des te meer afhankelijk van deugdelijke informatie-uitwisseling. 
Dossiergerelateerde informatie-uitwisseling tussen de landen vindt nog steeds plaats via 
rechtshulpverzoeken. Dit wordt van verschillende zijden als omslachtig ervaren. 
 
Politieonderwijs 
Artikel 40 Rw Politie stelt kortweg dat de landen gezamenlijk voorzien in politieonderwijs. 
Hoewel hieraan gedeeltelijk invulling is gegeven door het formuleren van gemeenschappelijke 
eindtermen voor politieopleidingen door middel van de totstandkoming van de Onderlinge 
regeling houdende kwaliteitseisen, opleidings- en trainingsvereisten politie van Curaçao, van 
97
Sint Maarten en van Bonaire, Sint Eustatius en Saba, blijkt daadwerkelijk gezamenlijk 
georganiseerd onderwijs nauwelijks voor te komen. Incidenteel is deze samenwerking wel van 
de grond gekomen (bijvoorbeeld tussen Sint Maarten en Caribisch Nederland of door middel 
van cursussen die vanuit Aruba zijn georganiseerd), maar deze is uiteindelijk nergens 
geformaliseerd of bestendigd. Mede gelet op fysieke afstand, financiën (met name 
opleidingen vanuit de Politieacademie (PA) in Nederland, worden gezien als 'te duur'), maar 
ook op 'oud zeer' (met name binnen Sint Maarten ten opzichte van Curaçao) wordt nergens 
een sterke tendens richting interlandelijke samenwerking op dit punt ontwaard. 
Voor wat betreft de kosten van uit Nederland aangetrokken onderwijs geeft de PA aan dat - 
anders dan door sommige geïnterviewden wordt gesteld - voor Curaçao en Sint Maarten in 
beginsel geen andere tarieven worden gehanteerd dan voor Caribisch Nederland. Wat in dit 
kader wel een rol speelt, is de wijze van bekostiging. De opzet voor de opleidingen in Caribisch 
Nederland wordt bekostigd door middelen die vanuit de gemandateerde korpsbeheerder 
binnen het ministerie van Veiligheid en Justitie aan het KPCN ter beschikking zijn gesteld. Deze 
bekostigingsstructuur ziet niet op het KPSM en het KPC nu deze onder een andere 
korpsbeheerder vallen. Het opzetten van dergelijke opleidingen moet dus worden bekostigd 
vanuit de ministeries aldaar. Dat daarbij ook financiële middelen moeten worden vrijgemaakt 
voor reis- en verblijfskosten van docenten maakt deze opleidingen relatief duur. Gelet op de 
bezuinigingstaakstelling die de PA heeft, ziet zij geen mogelijkheden deze tarieven te matigen. 
Voorts wordt aangegeven dat het ministerie van Veiligheid en Justitie erop aandringt dat de 
PA pas begint met het aanbieden van opleidingen in de Caribische landen van het Koninkrijk 
                                                           
97
 Conform artikel 41, eerste lid, Rw Politie. 
 

75 
 
 
 
Positie van het RST 
Op een relatief laat moment in de ontmantelingsoperatie van de Nederlandse Antillen is in de 
Rw Politie voorzien in een formele rol voor het RST. Het door middel van het amendement-
Remkes in deze wet opgenomen artikel 57a verklaart het protocol uit 2001 inzake 
gespecialiseerde recherchesamenwerking (verder: RST-protocol) van overeenkomstige 
toepassing en verklaart een aantal artikelen uit de Rijkswet zelf die betrekking hebben op de 
98
GVP buiten toepassing. Niet alle voorzieningen die krachtens de Rw Politie via de GVP 
zouden kunnen worden gerealiseerd, worden hierdoor overgenomen. Niettemin, voor velen 
wordt de voorgezette aanwezigheid van het RST aangenomen als reden waarom aan het 
alsnog tot stand brengen van een GVP geen prioriteit wordt gegeven. 
Ten aanzien van de taken van het RST wordt verwezen naar het eerste lid van artikel 8 Rw 
Politie. Het betreft het verrichten van onderzoeken: 
- naar grensoverschrijdende criminaliteit; 
- naar misdrijven, die gezien de ernst of frequentie dan wel het georganiseerd verband 
waarin ze worden gepleegd een ernstige inbreuk op de rechtsorde maken; en 
- ter uitvoering van interregionale en internationale verzoeken tot rechtshulp met 
betrekking tot strafbare feiten bedoeld onder a en b. 
Deze taken komen niet exclusief toe aan het RST. Artikel 8 is namelijk eveneens van 
toepassing op de korpsen. Dit vergt onderlinge afspraken met betrekking tot verdeling van of 
samenwerking in lopende onderzoeken. In Caribisch Nederland, waar het RST in beperktere 
mate aanwezig is, verloopt deze samenwerking over het algemeen goed. In Curaçao is deze de 
afgelopen jaren zodanig verbeterd dat zowel vanuit het KPC als vanuit het ministerie van 
99
justitie wordt aangegeven dat men in ieder geval thans niet zonder het RST kan. De 
verhouding tussen het RST enerzijds en het KPSM en het ministerie van justitie van Sint 
Maarten anderzijds lijkt problematischer. Sommige geïnterviewden spreken van een 
100
'verzuurde' relatie. Vanuit de vakbonden, het korps en het ministerie wordt aangegeven dat 
meer heil wordt gezien in het incorporeren van het RST in het korps, hetgeen de algehele 
recherchecapaciteit zou vergroten. De minister van Justitie van Sint Maarten geeft verder aan 
                                                           
98
 TK 32019 (R1886), nr. 10. 
99
 De (politie)vakbonden op Curaçao zijn echter nog steeds erg kritisch ten aanzien van de aanwezigheid van 
het RST. Zij zijn van mening dat de taken van het RST zouden kunnen worden verricht door het eigen korps. 
100
 Zo wordt door zowel het RST als het KPSM aangegeven dat er 'door de ander' te weinig erkenning wordt 
gegeven voor de participatie in succesvol afgesloten onderzoeken. 
 

77 
 
Het hierboven gememoreerde verschil in percepties is opmerkelijk. Geredeneerd vanuit de 
Rijkswet is het doel van het RST namelijk uitdrukkelijk geformuleerd in artikel 57a jo. 8, eerste 
lid, Rw Politie. Anders dan vanuit het RST wordt aangegeven (namelijk dat de primaire taak ligt 
in de opsporing van grensoverschrijdende criminaliteit), behoort ook de opsporing van 
landelijke misdrijven wel degelijk tot zijn taak, mits deze misdrijven "een ernstige inbreuk op 
de rechtsorde maken". Of hiervan sprake is, is in sterke mate afhankelijk van de context van 
het land of het openbaar lichaam waarin het RST functioneert. Dit kan betekenen dat 
onderzoek naar een enkelvoudige moord in Caribisch Nederland (met name in Saba of Sint 
Eustatius) aan het RST kan worden toebedeeld, waar dat in Curaçao niet per definitie het 
geval hoeft te zijn, maar ook daar - afhankelijk van de omstandigheden van het geval - zeer 
wel mogelijk is. 
Nu voor velen de aanwezigheid van het RST wordt gezien als substituut voor het achterwege 
blijven van de GVP (hetgeen begrijpelijk is gelet op de wijze waarop het amendement-Remkes 
is geformuleerd), kan een strikte hantering van de RST-taken op grond van artikel 8, eerste lid, 
Rw Politie leiden tot lacunes. Één gedachte ten aanzien van de GVP was namelijk dat de 
landen elkaar via deze voorziening specialistische expertise en technologische hulpmiddelen 
ter beschikking zouden kunnen stellen, ook waar deze ter beschikking zou worden gesteld in 
zuiver landelijke onderzoeken die niet noodzakelijkerwijs een ernstige inbreuk op de 
rechtsorde maken. Vanuit de Rijkswet en het RST-protocol beredeneerd is in dergelijke 
onderzoeken geen rol weggelegd voor het RST. Dat het RST in de huidige praktijk kan worden 
verzocht deze rol in bepaalde gevallen toch op zich te nemen, wordt in sommige landen 
(bijvoorbeeld door een aantal belangrijke betrokkenen in Curaçao) als absoluut noodzakelijk 
beschouwd. 
 
4.3.4 Overige onderzoeksresultaten 
De hierboven behandelde aandachtspunten zijn in de tweede fase van het onderzoek nader 
aan de orde gesteld, omdat deze zich in de eerste fase van het onderzoek nadrukkelijk hadden 
aangediend. Ten aanzien van andere elementen die in de oorspronkelijke evaluatievragen 
waren opgenomen, die niet als aandachtspunt voor de tweede fase zijn aangemerkt, is echter 
eveneens informatie verworven. Deze informatie zal hieronder worden gepresenteerd. Deze is 
hoofdzakelijk - maar niet uitsluitend - verkregen door middel van de respons op de 
schriftelijke vragenlijsten en tijdens de focusgroepen.    
 
 
 
 

79 
 
goede zou zijn gekomen. Volgens sommigen zou dit ertoe hebben geleid dat de recherche op 
Sint Maarten er thans minder goed voor staat dan voor 2010. Inmiddels zijn afspraken 
gemaakt om dit voor de toekomst enigszins in te dammen. De opvolging van onderzoeken 
door de landsrecherches blijkt overigens volgens velen een probleem. Het zou vaak jaren 
duren, voor een landsrecherchezaak voor de rechter komt. Dit wordt overigens vooral 
geweten aan het OM en niet aan de landsrecherche. 
Het gezag over de landsrecherches berust - net als in Nederland bij de rijksrecherche - bij het 
OM. Het beheer over de landsrecherches berust - anders dan in Nederland bij de 
rijksrecherche - bij de ministers van Justitie. Van verschillende zijden wordt de vraag 
opgeworpen of dit vanuit een oogpunt van 'checks and balances' een gelukkige situatie is. 
Immers, nu de landsrecherches ook kunnen worden belast met onderzoek naar ministers of 
hun ambtenaren, draagt dit het risico in zich van het beïnvloeden of anderszins uitoefenen 
van druk via beheersmatige - bijvoorbeeld financiële - maatregelen. Van belang is overigens 
op te merken dat uit het onderzoek niet blijkt dat daarvan thans in de praktijk sprake zou zijn. 
 
PIOFACH-functies 
De ondersteuning van organisaties als de politie wordt vaak onderscheiden in de zogeheten 
PIOFACH- functies (Personeel, IT/Communicatie, Organisatie/structuur, financiën, 
administratie waaronder werkprocessen en huisvesting). Deze functies worden als matig tot 
slecht beoordeeld. Voor wat betreft Curaçao en Sint Maarten wordt geklaagd over 
onvoldoende personele kwaliteit en ontbrekende deskundigheid (KPSM) en slechte 
bedrijfsvoering (KPC). Ook voor wat betreft het KPCN wordt geklaagd over matige personele 
ondersteuning. De ondersteuning op het gebied van Informatie en IT wordt in meerderheid als 
matig beoordeeld, qua opleiding van het personeel (Sint Maarten en Caribisch Nederland) en 
qua bedrijfsprocessysteem (Curaçao). De meningen over de organisatiestructuur zijn 
wisselend: de helft vindt deze redelijk tot goed, de helft vindt haar matig tot slecht. Voor Sint 
Maarten wordt specifiek het opheffen van de aparte narcoticabrigade en de effecten daarvan 
betreurd. Geheel in lijn met eerdere constateringen worden de financiën ook voor de 
PIOFACH-functies als slecht tot matig beoordeeld. Aangegeven wordt dat de Rijksdienst 
Caribisch Nederland grote moeite heeft met maatwerk voor KPCN. De administratieve 
ondersteuning krijgt in meerderheid het oordeel matig. De huisvesting wordt als 
problematisch ervaren maar lijkt in ieder geval voor wat betreft Curaçao en Caribisch 
Nederland te verbeteren. Alleen de communicatie wordt vrijwel unaniem als voldoende tot 
goed beoordeeld. 
 
 
 

81 
 
 
4.4.2 Algemene impressie 
De gevolgen van de Rijkswet zijn in zekere zin thans lastig meetbaar. De Raad is een orgaan 
dat vooral langs indirecte weg invloed kan uitoefenen op de wijze waarop de 
rechtshandhaving in het Caribische deel van het Koninkrijk der Nederlanden gestalte krijgt. 
Deze invloed zal immers vooral kunnen worden uitgeoefend door middel van de 
gezaghebbendheid van de rapporten van de Raad en niet door directe ingrepen in de 
samenleving, zoals het geval is bij andere justitiële instellingen als het hof of de politie. 
Dergelijk gezag kan pas na verloop van tijd ontstaan. Ook heeft de Raad voor het kunnen 
opbouwen daarvan minder tijd gehad dan instituten als het hof, het OM en de politie, die ook 
vóór 2010 (zij het soms in een enigszins andere vorm) functioneerden. 
Mede hierom is het niet verbazingwekkend dat de inhoudelijke respons ten aanzien van de Rw 
RvdR op de schriftelijke vragenlijsten tegenviel (respondenten konden de meeste vragen 
slecht beoordelen). Omdat de respons op de vragenlijsten zo laag was, ontbreekt een 
subparagraaf waarin overige onderzoeksresultaten zijn weergegeven. Desondanks is het 
mogelijk gebleken de uiteindelijke respons aanzienlijk te verhogen door middel van 
focusgroepen en verdiepende interviews. Met name uit de focusgroepen werd door personen 
die werkzaam zijn bij organisaties of in processen die door de Raad zijn geïnspecteerd over het 
algemeen naar voren gebracht dat zij tevreden zijn over de kwaliteit en de bruikbaarheid van 
de opgeleverde rapporten. 
 
4.4.3 Aandachtspunten ten aanzien van de Rijkswet 
Zoals aangegeven in hoofdstuk 2 is naar aanleiding van de eerste fase van het onderzoek - en 
dan vooral naar aanleiding van de respons op de schriftelijke vragenlijsten - in overleg met de 
begeleidings- en Evaluatiecommissie een nadere selectie gemaakt van aandachtspunten die in 
de tweede fase van het onderzoek centraal stonden. Ten aanzien van de Rw RvdR betrof dit: 
a. het vervolgtraject m.b.t. rapporten van de Raad; 
b. het spanningsveld tussen centrale aansturing en decentrale organisatiestructuren; 
c. het profiel van de leden van de Raad; 
d. de noodzaak van een permanente, overkoepelende organisatiestructuur. 
 
 
 

83 
 
Spanningsveld tussen centrale aansturing en decentrale organisatiestructuren 
Een onderwerp dat nadrukkelijk naar voren is gekomen in het onderzoek is het spanningsveld 
tussen centrale aansturing enerzijds en de decentrale wijze waarop de Raad is georganiseerd 
anderzijds. 
De Raad is opgericht om inspecties zodanig te verrichten dat vergelijking in de 
rechtshandhaving tussen de landen mogelijk is ter identificatie van ‘best practices’. Hiertoe 
wordt een groot deel van de inspecties van de Raad in alle landen uitgevoerd. Deze uitvoering 
geschiedt echter door verschillende secretariaten, hetgeen de vraag oproept of deze 
secretariaten op dezelfde wijze te werk gaan. 
In de verdiepende interviews wordt door leden en hoofdinspecteurs van de Raad aangegeven 
dat de vergaderingen van de Raad en de overleggen tussen de hoofdinspecteurs zijn ingericht 
om zorg te dragen voor een vergelijkbare werkwijze. Verder bestaat er een inspectieprotocol, 
dat geldt voor inspecties in alle landen. Toch wordt van verschillende zijden opgemerkt dat de 
rapporten steeds meer uiteen zouden lopen. Dit beeld wordt bevestigd door het 
dossieronderzoek dat door de onderzoeksgroep op dit vlak is verricht. Zo valt in de rapporten 
die in 2014 zijn verschenen over de executie van strafvonnissen op dat voor de verschillende 
landen de rapporten weliswaar zijn ingegeven door dezelfde onderzoeksopdracht van de Raad 
maar dat deze in de verschillende landen anders wordt geïnterpreteerd dan wel ingevuld. De 
onderzoeksvraag in de rapporten wijkt onderling behoorlijk af. De uitwerking is dan ook 
verschillend en dat maakt de onderzoeksrapporten inhoudelijk moeilijk met elkaar te 
vergelijken. Dit staat in behoorlijk contrast tot eerdere onderzoeken zoals de in 2011 
uitgebrachte rapporten over het aangifteproces in de verschillende landen, waarbij de 
opmaak en indeling laten zien dat er een duidelijk coördinatie heeft plaatsgevonden dan wel 
dat vanuit dezelfde structuur is gewerkt. Ook inhoudelijk correspondeerden de onderzoeken 
102
met elkaar. Voor het onderling uiteenlopen van de meer recente rapporten worden 
verschillende redenen gegeven. Zo wordt gerefereerd aan 'de autonomiebeleving' van 
Curaçao, maar ook aan uiteenlopende uitgangspunten (Curaçao zou meer hechten aan het op 
orde zijn van wet- en regelgeving, Sint Maarten en Caribisch Nederland zouden meer gericht 
zijn op 'effect en resultaat'). Dit beeld wordt grotendeels bevestigd in de verdiepende 
interviews met de raadsleden en de hoofdinspecteurs. Zij wijzen in dit verband onder meer op 
de omstandigheid dat eerdere rapporten zijn opgesteld onder leiding van de 'kwartiermakers' 
die voor de Raad werkzaam waren in de periode dat deze nog moest worden bemenst vanuit 
de verschillende landen en derhalve zijn uitgevoerd in een periode dat de Raad een meer 
centrale organisatie kende dan thans het geval is. De mate waarin de huidige divergentie als 
probleem wordt ervaren, verschilt. 
                                                           
102
De rapporten zijn raadpleegbaar via de site van de Raad voor de rechtshandhaving, 
www.raadrechtshandhaving.com. 
 

85 
 
Noodzaak van een permanente, landsoverkoepelende organisatiestructuur 
Anders dan vrijwel alle overige aandachtspunten vloeit dit aandachtspunt niet zozeer voort uit 
de tot dusver verkregen respons, maar vooral uit algemene gedachtevorming over een 
instituut als de Raad met de Evaluatiecommissie. De Raad is in zekere zin een permanente 
103
voortzetting van de commissie-Römer. Nu dit een ad hoc commissie was, is de vraag 
gerechtvaardigd wat een permanente, landsoverstijgende constructie door middel van de Rw 
RvdR hieraan toevoegt. 
Desgevraagd geven alle geïnterviewden aan duidelijk meerwaarde te zien in een permanente 
organisatiestructuur. Deze structuur maakt het mogelijk door middel van verschillende 
onderzoeken kennis op te bouwen en de resultaten van de onderzoeken in onderling verband 
te plaatsen. Dit bevordert een integrale blik op de gehele keten van rechtshandhaving. In dat 
licht moet ook de sinds 2014 uitgebrachte 'staat van de rechtshandhaving' worden bezien. Het 
merendeel van de geïnterviewden geeft bovendien aan ook meerwaarde te zien in het 
gegeven dat deze permanente structuur tevens landsoverkoepelend is. Dit zou de 
vergelijkbaarheid van de staat van de rechtshandhaving in de landen vergroten en zou kunnen 
leiden tot onderlinge 'leereffecten' voor de in de landen gevestigde instellingen. 
Ten aanzien van dat laatste zou het wel van belang zijn de geconstateerde groeiende 
divergentie tussen de rapporten in de verschillende landen te adresseren. Gebeurt dit niet, 
dan komt de onderlinge vergelijkbaarheid onder druk te staan. Voor wat betreft de 
leereffecten is het bovendien van belang dat personen die werkzaam zijn bij organisaties of 
processen die door de Raad zijn geïnspecteerd kennis nemen van vergelijkbare rapporten in 
andere landen. Hier geldt dat, indien dit structureel niet zou gebeuren, vraagtekens kunnen 
worden geplaatst bij het praktische nut van een landsoverkoepelende structuur. 
 
4.4.4 Verschillen in waardering en perceptie tussen de landen 
Op een aantal punten zijn verschillen geconstateerd in waardering en perceptie tussen de 
landen ten aanzien van de Raad en zijn werkzaamheden. De eerste is dat vanwege het werken 
met verschillende secretariaten verschillen in kwaliteit wordt ervaren. Uit de respons op de 
vragenlijsten kwam naar voren dat de inspecties in Caribisch Nederland professioneler 
verlopen dan elders. In de focusgroepen wordt dit beeld in zoverre bevestigd dat aan de 
kwaliteit van de inspecties in Caribisch Nederland niet lijkt te worden getwijfeld. Tegelijkertijd 
valt binnen Caribisch Nederland (en dan met name in Sint Eustatius en Saba) op dat niet alle 
personen die werkzaam zijn bij organisaties of in processen die door de Raad zijn 
geïnspecteerd, de Raad kunnen onderscheiden van andere inspecties die 'vanuit Nederland' 
                                                           
103
 Commissie-Römer (2006). 
 

87 
 
 
 
5. Consensusrijkswetgeving 
 
De vier te evalueren rijkswetten hebben gemeen dat het consensusrijkswetten zijn, die op 
grond van artikel 38, tweede lid, Statuut tot stand gekomen zijn via een procedure die afwijkt 
van de reguliere procedure van rijkswetgeving. Deze afwijking zit hem vooral in de 
omstandigheid dat instemming vereist is van alle landen waarop de Rijkswet betrekking heeft 
en dat deze niet door het Koninkrijk kunnen worden overstemd. In het kader van deze 
evaluatie is veelvuldig de vraag naar voren gekomen of het vereiste van consensus ook na 
totstandkoming van de Rijkswetten relevant is. Specifiek is de vraag aan de orde of 
consensusrijkswetgeving als de Rw GHvJ, de Rw OM, de Rw Politie en de Rw RvdR eenzijdig 
kan worden beëindigd, dan wel de vraag of dit zou moeten kunnen. Deze vraag zal hieronder 
verder worden aangeduid als de vraag naar het 'eenzijdig opzegrecht'. Met eenzijdige 
opzegging wordt bedoeld dat de landen die zich hebben verbonden aan 
consensusrijkswetgeving door middel van eenzijdige wilsverklaring - daargelaten wie daartoe 
namens het land bevoegd zou zijn - kunnen bewerkstelligen dat de binding van het 
betreffende land aan de betreffende Rijkswet wordt beëindigd. 
Voorop staat dat er thans ten aanzien van geen van de vier justitiële rijkswetten een eenzijdig 
104
opzegrecht is vastgelegd. In de Rijkswetten OM, Politie en Raad voor de rechtshandhaving  
is zelfs bepaald dat, naar aanleiding van deze evaluatie, slechts in onderling overleg (en dus 
alleen als alle landen daarmee akkoord zijn) kan worden besloten tot beëindiging van de 
105
Rijkswetten. De memories van toelichting van deze rijkswetten geven aan dat de procedure 
106
voor dit onderlinge overleg dezelfde is als die voor de totstandkoming ervan. De Rw GHvJ 
bevat geen vergelijkbare bepaling, maar ten aanzien van deze wet wordt in de memorie van 
toelichting uitdrukkelijk opgemerkt, dat beëindiging van de Rijkswet slechts mogelijk is door 
107
middel van consensusrijkswetgeving. Dit alles is de rijkswetgever in de 
rechtswetenschappelijke literatuur op kritiek komen te staan, zij het dat slechts een enkeling 
                                                           
104
 De vijfde, in het kader van de ontmanteling van de Nederlandse Antillen tot stand gekomen, 
consensusrijkswet bevat evenmin een eenzijdig opzegrecht. Het gaat om de Rijkswet financieel toezicht 
Curaçao en Sint Maarten. Deze Rijkswet bevat wel een horizonbepaling. Kort gezegd, houdt deze in dat de 
Rijkswet ophoudt te bestaan wanneer de noodzaak van financieel toezicht is komen te vervallen. 
105
 Artikel 41, tweede lid, Rw OM, 56, tweede lid, Rw Politie en 43, tweede lid Rijkswet RvdR 
106
 Artikel 41, tweede lid, Rw OM, 56, tweede lid, Rw Politie en 43, tweede lid Rijkswet RvdR 
107
 TK 32017 nr. 3, p. 14. 
 

89 
 
betreft het Staatsblad en voor zover het Aruba, Curaçao en Sint Maarten betreft in de officiële 
publicatiebladen." 
 
Artikel 114 Rijksoctrooiwet 
"In Nederland kan bij wet en in Aruba, Curaçao en Sint Maarten kan bij landsverordening 
worden verklaard, dat de in deze rijkswet vervatte onderlinge regeling dient te worden 
beëindigd. Met ingang van het derde kalenderjaar na dat van afkondiging van zodanige wet of 
landsverordening verkrijgt deze rijkswet in Nederland de staat van wet en in Aruba, Curaçao 
en Sint Maarten de staat van landsverordening. Het bepaalde in de vorige volzinnen geldt niet 
met betrekking tot de artikelen 40 tot en met 45 en artikel 59." 
De Rijkswet administratieve bijstand douane geeft niet expliciet aan of deze eenzijdig kan 
worden opgezegd. Ook in de parlementaire geschiedenis van de Rijkswet komt dit onderwerp 
niet ter sprake. 
Wat opvalt, is dat het uitgangspunt van opzegbaarheid van consensusrijkswetten in de 
Rijksoctrooiwet vrijwel volledig wordt onderschreven. De bepalingen die van het opzegrecht 
worden uitgesloten betreffen bepalingen omtrent geheimhouding van octrooiaanvragen en 
een bepaling omtrent de overname van een octrooi door de staat als deze geheimhouding of 
deze overname voor de verdediging van het Koninkrijk aangewezen is. Aldus betreft dit 
verkapte Koninkrijksaangelegenheden. De uitzonderingen uit de Belastingregeling zijn van 
wetgevingstechnische aard. Opmerkelijk is wel dat het opzegrecht begrensd is in tijd. De 
wetgever stond voor 2010 derhalve een digitale noch eenduidige benadering voor ten aanzien 
van de opzegging van consensusrijkswetten. Soms is hierin wel voorzien, soms niet (althans 
niet expliciet) en soms onder beperkende voorwaarden. 
Mede in dat licht concludeert Qoubbane dat de discussie rondom consensusrijkswetten 
genuanceerd moet worden gevoerd. Hoewel zij het uitgangspunt onderschrijft dat 
consensusrijkswetten in beginsel eenzijdig opzegbaar zouden moeten zijn, draait het volgens 
haar meer om de manier waarop de rijkswetgever hierin in voorkomende gevallen zou 
110
moeten voorzien. Daarbij zou - anders dan het geval is bij de Rw GHvJ - in ieder geval in de 
Rijkswet zelf een expliciete bepaling moeten worden opgenomen. De discussie zou zich verder 
vooral moeten richten op de vraag onder welke voorwaarden en waarborgen zou kunnen 
worden overgegaan tot eenzijdige opzegging van de Rijkswet. Deze voorwaarden kunnen 
begrenzingen in tijd inhouden (die ook kunnen betekenen dat een consensusrijkswet pas na 
een bepaalde datum mag worden opgezegd), maar ook inhoudelijke voorwaarden in de zin 
                                                           
110
 Qoubbane (2010). 63 
 

91 
 
een rol spelen. Hiertoe zal allereerst worden bezien welke de belangrijkste argumenten voor 
en tegen een eenzijdig opzegrecht zijn. In de volgende paragraaf zullen deze argumenten 
worden toegepast op de vier justitiële rijkswetten.  
 
5.3.1 Argumenten voor een eenzijdig opzegrecht 
De juridische literatuur is eenstemmig over het gegeven dat het treffen van onderlinge 
regelingen in een consensusrijkswet (een rijkswet op grond van artikel 38, tweede lid, Statuut) 
die materie niet verheft tot aangelegenheid van het Koninkrijk. Ook al wordt het juridische 
vehikel van de Rijkswet gebruikt, de materie die daarin geregeld is, blijft een 
landsaangelegenheid. Voor de grote meerderheid van juridische auteurs (of deze nu een 
Europees Nederlandse of een Caribische achtergrond hebben) leidt dit tot het algemene 
uitgangspunt dat consensusrijkswetten eenzijdig opzegbaar zouden moeten zijn, al dan niet 
111
onder clausulerende voorwaarden. In deze benadering staat de vrijwilligheid waaronder 
deze landen de samenwerking in een consensusrijkswet zijn aangegaan voorop. Als deze 
vrijwilligheid ophoudt te bestaan, zou de Rijkswet door middel van eenzijdige wilsbeschikking 
van een land, voor dat land kunnen worden beëindigd. 
Anders gezegd, naar de letter van het Statuut zijn de landen ten aanzien van deze 
aangelegenheden in beginsel volledig (wetgevings)bevoegd. Dat de landen bij verkeerde 
uitoefening van deze bevoegdheden kunnen worden geconfronteerd met 
toezichtsmaatregelen (bijvoorbeeld op grond van de artikelen 43, 50 en 51 Statuut) doet aan 
dit uitgangspunt niet af. Het uit het Statuut voortvloeiende toezicht kan bovendien slechts 
worden ingezet als gebleken is dat de landen zelf niet of niet op de juiste manier voorzien in 
deze vitale takken van de overheid. 
 
5.3.2 Argumenten tegen een eenzijdig opzegrecht 
De belangrijkste argumenten tegen een eenzijdig opzegrecht zijn de verbondenheid van de 
landen in het Koninkrijk en het waarborgen van bepaalde fundamentele voorzieningen (al dan 
niet in de specifieke betekenis van het tweede lid van artikel 43 Statuut). 
                                                           
111
 Dit uitgangspunt kan bijvoorbeeld worden aangetroffen bij Logemann (1957), p. 148, Martha (1998), p. 
109, Nap (2003), p. 110, Bovend'Eert (2007), p. 185, Qoubbane (2010), p. 159 en C. Borman (2012), 
hoofdstuk. Van Dijk gaat overigens uit van het uitgangspunt dat consensusrijkswetten niet kunnen worden 
opgezegd tenzij deze zelf anders bepaalt (Van Dijk (2010), p. 66. T.C. Borman geeft aan dat het de sterke 
voorkeur heeft de procedure van beëindiging per Rijkswet uitdrukkelijk te regelen, zonder zich te mengen in 
het debat over de meer principiële vraag of een eenzijdig opzegrecht zou moeten bestaan. 
 

93 
 
en is vastgesteld door middel van de voor het reguliere Koninkrijksrecht geldende 
rijkswetgevingsprocedure, dus zonder de op de autonomie van de landen toegesneden 
toevoegingen aan deze procedure bij de totstandkoming van consensusrijkswetten. De 
bijzondere positie van rechtspraak binnen het geheel van autonome landsaangelegenheden 
blijkt bovendien uit artikel 44 van het Statuut. Het eerste lid van dit artikel bepaalt onder d dat 
elke wijziging van de Staatsregelingen van de landen op het terrein van rechtspraak is 
112
onderworpen aan de goedkeuring van de Rijksministerraad. 
Dat de Rijksministerraad in dit kader bovendien veel waarde hecht aan de waarborgfunctie uit 
artikel 43, tweede lid, Statuut blijkt bovendien uit de omstandigheid dat Aruba aanvankelijk 
door middel van dit artikel aan de Rw GHvJ zou worden gebonden, omdat dit land in eerste 
instantie weigerde deel te nemen aan de totstandkoming van deze rijkswet op grond van 
artikel 38, tweede lid, Statuut. Dat Aruba, uiteindelijk toch op grond van dit laatste artikel, aan 
de Rw GHvJ gebonden is, geldt als indicatie dat de verbondenheid van de landen binnen het 
Koninkrijk hier niet betekenisloos is. 
Dit betekent dat het klassieke argument voor een eenzijdig opzegrecht (de autonomie van de 
landen) in het geval van het hof moet worden gerelativeerd, terwijl aan de argumenten tegen 
een eenzijdig opzegrecht (de waarborgfunctie en de verbondenheid van de landen in het 
Koninkrijk) in het geval van de Rw GHvJ juist zwaarder gewicht toekomt. 
 
5.4.2 Rw Politie en Rw RvdR 
Het is de vraag of een vergelijkbare redenering opgaat ten aanzien van de Rijkswetten Politie 
en RvdR. De autonomie van de landen met betrekking tot de politie en de Raad voor de 
rechtshandhaving wordt in het Statuut niet zodanig expliciet geclausuleerd als ten aanzien van 
rechtspraak. 
Daar komt bij dat de argumenten tegen een eenzijdig opzegrecht bij deze Rijkswetten minder 
krachtig zijn dan bij de Rw GHvJ. Zo kan de verbondenheid van de landen binnen het 
Koninkrijk hier slechts in beperkte mate gelden als argument, nu die verbondenheid kennelijk 
niet opgaat voor Aruba. Voor zover hiervoor een verklaring zou worden gezocht in de richting 
dat Curaçao en Sint Maarten een grotere onderlinge verbondenheid zouden kennen nu zij 
langer dan Aruba onderdeel hebben uitgemaakt van het overkoepelende verband van de 
Nederlandse Antillen, moet worden vastgesteld dat dit slechts in beperkte mate overtuigt. 
Uiteraard is het zo dat het 'oude' Korps Politie Nederlandse Antillen (KPNA) geledingen kende 
in Curaçao en Sint Maarten - en niet in Aruba - hetgeen een argument kan zijn te blijven 
                                                           
112
 Voorts kan worden gewezen op artikel 40 Statuut dat onder meer de tenuitvoerlegging van rechterlijke 
vonnissen en bevelen binnen het gehele Koninkrijk der Nederlanden regelt. 
 

95 
 
5.4.3 Rw OM 
De weging van argumenten ten aanzien van de Rw OM is weer een andere. Anders dan de 
Raad voor de rechtshandhaving is het OM een voor de rechtshandhaving onmisbare 
organisatie. Anders dan de Rw Politie is de Rw OM evenmin een kaderwet. Bovendien geldt 
dat een groot belang bestaat bij een institutionele inbedding van het OM die zijn zelfstandig 
opereren ten opzichte van de regering garandeert, in ieder geval waar het individuele 
vervolgingsbeslissingen betreft.  
Zou een land besluiten tot eenzijdige opzegging van de Rw OM op een dusdanige manier dat 
deze zelfstandigheid in het geding komt, dan zou een beroep op artikel 43, tweede lid, Statuut 
aanzienlijk meer kans van slagen hebben. Dit zou inhouden dat als al een eenzijdig opzegrecht 
zou worden geïntroduceerd in de Rw OM, dit recht bijna niet anders denkbaar is, dan onder 
zware inhoudelijke clausulering ten aanzien van de vervangende landsregeling. 
Anderzijds, een beroep op het tweede lid van artikel 43 Statuut is hier minder sterk dan ten 
aanzien van de Rw GHvJ, nu ten aanzien van de Rw OM niet kan worden gewezen op een 
113
precedent waarin de rijksministerraad dit artikel op voorhand heeft ingeroepen. 
Daartegen kan weer worden ingebracht dat het openbaar ministerie in zodanige mate 
verbonden is met het hof (en dus met de Rw GHvJ) dat kan worden verdedigd dat hier aan het 
wat bredere waarborg- argument  (dus buiten de specifieke betekenis van artikel 43, tweede 
lid, Statuut), meer gewicht toekomt dan bij de Rijkswetten Politie en RvdR. Het is bijvoorbeeld 
tekenend dat de voormalige SWR niet alleen de positie van het hof regelde, maar ook die van 
het OM, althans in ieder geval die van de procureur-generaal. Deze verbondenheid met het 
hof kan aldus worden opgevat dat voor de eenzijdige opzegbaarheid van de Rw OM in ieder 
geval daar waar het de positie van de PG betreft (of dit nu een gezamenlijke PG betreft of 
niet) minder ruimte lijkt te bestaan.  
 
  
                                                           
113
 Zoals de rijksministerraad dat in eerste instantie wel deed ten aanzien van de binding van Aruba aan de 
Rw GHvJ. 
 

97 
 
een lokale aanstelling ook per definitie tot Caribisering leidt). Het blijkt binnen het hof 
moeizaam om juridisch-inhoudelijke werkzaamheden (als het schrijven van conceptvonnissen) 
over te dragen aan niet-rechterlijk hofpersoneel in een mate die in Nederland gebruikelijk is. 
Dit vergt nadere professionalisering en deels vernieuwing van het personeelsbestand. Gebrek 
aan financiële middelen, daaruit voortvloeiende vacaturestops en ook overigens lage 
arbeidsmobiliteit staan dit thans in de weg. 
In Curaçao functioneert de Rw OM in beginsel als voorzien. Over het functioneren van het OM 
in de praktijk lopen de meningen uiteen, maar een meerderheid van de betrokkenen die hun 
inbreng hebben geleverd in verschillende fasen van het onderzoek is overwegend positief. Het 
eerstelijnsparket in Curaçao is in belangrijke mate lokaal aangesteld. Vanuit het OM wordt 
aangegeven dat het in het kader van hun opleiding (voor zover zij nog in opleiding zijn) of 
anderszins voor de opbouw van nader expertise positief zou zijn als zij gedurende enige tijd 
ervaring zouden kunnen opdoen in andere landen binnen het Koninkrijk. Voor die leden van 
het OM die lokaal zijn opgeleid wordt dergelijke uitwisseling echter ernstig belemmerd 
doordat een aan de lokale universiteiten (UA cq. UoC) opgeleide officier van justitie, ingevolge 
de Nederlandse regelgeving, in Nederland niet als officier mag optreden (ofschoon de 
rechtenopleidingen van deze universiteiten naar Nederlandse maatstaven zijn gevisiteerd). 
Vanuit het OM zelf wordt de wijze waarop de Rw OM vorm heeft gegeven aan de organisatie 
van het OM (waaronder de scheiding tussen het eerstelijns en tweedelijns parket, alsmede de 
gezamenlijke PG) opvallend positief beoordeeld. Verschillende andere betrokkenen delen 
deze inschatting. Vanuit de ambtelijke en politieke top wordt echter aangegeven dat behoefte 
bestaat aan een 'eigen' procureur-generaal. De constructie van een PG, die verantwoording 
aflegt aan meerdere ministers van (Veiligheid en) Justitie wordt beoordeeld als moeizaam. De 
mate waarin het Curaçaose ministerie van Justitie is toegerust om invulling te geven aan zijn 
beleidsvormende taak ten aanzien van de justitiële rechtshandhaving wordt in brede kring 
(ook vanuit het ministerie zelf) gezien als te beperkt. Theorie (wens) en praktijk 
(mogelijkheden) lijken dus niet geheel op elkaar aan te sluiten. 
De Rw Politie is in Curaçao nog verre van volledig geïmplementeerd. Op verschillende 
terreinen ontbreekt relevante regelgeving (zo is de voor 2012 voorziene Politieregeling nog 
steeds niet vastgesteld, laat staan in werking getreden). Verder is het KPC nog niet op volle 
sterkte en wordt (met name vanuit het OM) aangegeven dat het aanhoudende proces van 
reorganisatie heeft geleid tot een drastische daling in het aantal zaken dat aan het OM wordt 
overgedragen. Gebrek aan financiële middelen wordt aangevoerd als de belangrijkste oorzaak 
voor deze achterstand, hoewel een aantal betrokkenen aangeeft dat de financiële middelen 
die er zijn niet altijd effectief worden ingezet (getuige het grote aantal overuren dat wordt 
uitbetaald). Voorts wijzen vakbonden en het korps elkaar aan als tweede reden voor de 
vertraagde voortgang in het realiseren van de via de Rw Politie gecodificeerde 
inrichtingsplannen. Ook de omstandigheid dat de landsregering en andere landsinstellingen 
 

99 
 
(als het schrijven van conceptvonnissen) over te dragen aan niet-rechterlijk hofpersoneel in 
een mate die in Nederland gebruikelijk is. Voor mogelijke oplossingen gelden dezelfde 
belemmeringen als in Curaçao (gebrek aan middelen, vacaturestops, lage arbeidsmobiliteit). 
Verder is in Sint Maarten sprake van enige onvrede over de wijze waarop de hofvestiging in 
dat land binnen en door het hofbestuur behandeld wordt. Aangegeven wordt dat de stem van 
Sint Maarten, evenals die van Aruba in het hofbestuur te gemakkelijk kan worden overstemd 
als de overige drie leden van het hofbestuur (die allen in Curaçao gevestigd zijn) vooroverleg 
plegen met elkaar. Dit leidt ertoe dat men in Sint Maarten van mening is dat een aantal 
voorzieningen (met als belangrijkste uitzondering de huisvesting) in Sint Maarten op een lager 
peil staat dan in Curaçao. 
Anders dan in Curaçao bestaat zowel het eerste- als tweedelijns parket in Sint Maarten uit 
uitgezonden Europese Nederlanders. Vooral binnen de 'civil society' van Sint Maarten lijdt het 
Sint Maartense OM aan een tamelijk negatief imago. Vanuit het OM wordt dit onderkend en 
met name geweten aan een aantal ongelukkige incidenten in het verleden. Voorts wordt 
aangegeven dat hiermee in het huidige aanstellingsbeleid rekening wordt gehouden. Ook in 
Sint Maarten heerst binnen het OM tevredenheid over de structuur die de Rw OM biedt 
(waaronder de scheiding tussen het eerstelijns en tweedelijns parket, alsmede de 
gezamenlijke PG). Wel blijkt binnen het OM verschil van opvatting te bestaan over de vraag 
wanneer de Sint Maartense AG optreedt als vervanger van de PG en wanneer niet. Vanuit de 
ambtelijke en politieke top wordt aangegeven dat sterke behoefte bestaat aan een 'eigen' 
procureur-generaal. Dit wordt ingegeven door ontevredenheid over de aandacht die de PG 
kan besteden aan Sint Maarten en aan de specifieke omstandigheden in Sint Maarten. Ook 
wordt de wijze waarop vanuit het Parket van de procureur-generaal wordt overlegd en 
gecommuniceerd als onvoldoende beoordeeld. Vanuit het OM wordt dit beeld overigens niet 
gedeeld, nu aangegeven wordt dat de PG een groot deel van zijn tijd (de schattingen lopen 
uiteen tussen 40% en 60%) van zijn tijd aan Sint Maarten zou besteden. De mate waarin het 
Sint Maartense ministerie van Justitie voldoende is toegerust om invulling te geven aan zijn 
beleidsvormende taak ten aanzien van de justitiële rechtshandhaving wordt in brede kring 
(ook vanuit het ministerie zelf) gezien als te beperkt. Ook hier lijken theorie (wens) en praktijk 
(mogelijkheden) dus niet geheel op elkaar aan te sluiten. 
De Rw Politie is ook in Sint Maarten nog niet volledig geïmplementeerd. Het KPSM is niet op 
volle sterkte, zelfs niet op de sterkte als voorzien in de flink naar beneden bijgestelde 
formatie. Gebrek aan financiële middelen wordt aangevoerd als de belangrijkste oorzaak voor 
deze achterstand. Ook in Sint Maarten lijken onderhandelingen tussen korpsen en vakbonden 
op sommige terreinen tot vertraging te leiden, zij het dat de indruk bestaat dat deze 
tegenstelling aanzienlijk kleiner is dan in Curaçao. Ook de omstandigheid dat de sinds 2010 
gevormde landsregering over de gehele linie kampt met problemen die voortvloeien uit het 
van de grond opbouwen van een nieuw land, wordt als verklaring aangedragen. De 
 

101 
 
van advocaten naar Saba en Sint Eustatius dan de kosten die het voor rechtzoekenden 
meebrengt om naar Sint Maarten af te reizen. 
Het OM in Caribisch Nederland kampt met effecten van de grote fysieke afstand tussen de 
verschillende eilanden van Caribisch Nederland. Hoewel het aantal strafzaken in Saba en Sint 
Eustatius beperkt is, blijkt toch behoefte te bestaan aan frequent contact (in persoon), 
hetgeen grote kosten met zich brengt. Verder functioneert de Rw OM in beginsel als voorzien. 
Ook in Caribisch Nederland wordt de wijze waarop de Rw OM vorm heeft gegeven aan de 
organisatie van het OM (waaronder de scheiding tussen het eerstelijns en tweedelijns parket, 
alsmede de gezamenlijke PG) vanuit het OM zelf als positief beoordeeld. De in Nederland 
gevestigde ambtelijke en politieke top deelt dit oordeel. De gezaghebbers staan in frequent 
contact met de HvOJ en (iets minder frequent) de PG. Nu de contacten met het OM 
voornamelijk verlopen via de HOvJ, lijkt de discussie rondom de gezamenlijke PG voor hen van 
ondergeschikt belang. 
De Rw Politie is ook in Caribisch Nederland nog niet volledig geïmplementeerd, zij het dat alle 
relevante regelgeving tot stand gekomen is en de achterstand in het implementeren van het 
inrichtingsplan in Caribisch Nederland het kleinst lijkt. Wel valt op dat de oorspronkelijk 
begrote kosten voor het KPCN bij lange na niet voldoende waren. Dit heeft geleid tot meer 
dan een verdubbeling van de totale begroting. Dit lijkt vooral te maken te hebben gehad met 
een te rooskleurige inschatting van de kosten die gemoeid zijn met het heen en weer reizen 
tussen de verschillende eilanden, bijvoorbeeld in het kader van onderlinge ondersteuning en 
opleiding. In Saba en Sint Eustatius opereren de 'station chiefs' in relatief grote 
zelfstandigheid. Het feit dat zij worden gerekruteerd uit de rangen van de KMAR levert in de 
praktijk weinig problemen op. Wel wordt het gegeven dat zij vaak (hoewel sinds kort niet in 
Sint Eustatius) voor korte tijd worden uitgezonden (zes tot negen maanden) gezien als een 
bedreiging voor de continuïteit. Voor zover er nog achterstanden weg te werken zijn, geldt 
ook in Caribisch Nederland dat vakbonden en het korps naar elkaar wijzen als vertragende 
factor, zij het dat dit ook hier niet gebeurt in de mate waarin dat in Curaçao het geval is. Dat 
de GVP niet tot stand gekomen is, wordt verschillend beoordeeld. Meer dan elders geeft een 
aantal in Caribisch Nederland gevestigde betrokkenen aan voordelen te zien in het alsnog tot 
stand komen van de GVP. In Nederland wordt dit oordeel in mindere mate gedeeld nu ervan 
uitgegaan wordt dat de wet de taak die in het oorspronkelijke wetsvoorstel was voorzien voor 
de GVP in belangrijke mate onderbrengt bij het RST. Het functioneren van het RST wordt 
vanuit Nederland bovendien als zeer positief beoordeeld. Dit geldt overigens vooral de 
aanwezigheid van het RST in de Caribische landen van het Koninkrijk, nu de aanwezigheid van 
het RST in Caribisch Nederland sowieso beperkt is. De verhouding tussen het RST en het KPCN 
lijkt goed. Aan het 'twinnen' wordt echter slechts in beperkte mate invulling gegeven. 
 

103 
 
Ten aanzien van de consensusrijkswetten als instrument valt ook in Aruba op dat vanuit het 
ministerie van Justitie wordt aangegeven dat ten aanzien van consensusrijkswetten een 
eenzijdig opzegrecht voor alle betrokken landen zou moeten bestaan. 
 
  
 

105 
 
R.S.J. Martha, De drie groepen rijksregelgeving, in: F. Kunneman en S. Joubert (red.), Con 
Amore. Opstellen aangeboden aan mr. E.L. Joubert, Kluwer - Deventer 1998 
Ministerie van Binnenlandse Zaken en Koninkrijksrelaties, Evaluatie als fundering voor het 
beleid, Den Haag 2012 
Ministerie van Buitenlandse Zaken, Evaluatiebeleid en richtlijnen voor evaluaties, IOB, Den 
Haag 2009  
M. Nap, De wetgeving van het Koninkrijk der Nederlanden, Walburg Pers, 2003  
O. Nauta en P. van Egmond, Inrichting en organisatie Brandweerkorps en Korps Politie 
Caribisch Nederland, Amsterdam 2015  
R. Pawson en R. Tilley, Realistic Evaluation, London, 1997 
C.M. Klein Haarhuis, en E. Niemeijer, Wet en Werkelijkheid, Bevindingen uit evaluaties van 
wetten, WODC, Meppel 2008 
N. Qoubbane, Over de totstandkoming van consensusrijkswetten: overeenstemming tussen 
wie en waarover?, in: TvCR 2010, p. 146-164 
J.M. Reijntjes, Curaçao op de drempel van de autonomie, WLP, Nijmegen 2012 
A.B. van Rijn, Staatsrecht van de Nederlandse Antillen, W.E.J. Tjeenk Willink, Deventer 1999 
S. Römer, De totstandkoming van de slotakkoorden: een einde en een nieuw begin, in: 
Staatkundige hervormingen in beeld, het wetgevingstraject van de staatkundige hervormingen 
van het Koninkrijk, Den Haag, Ministerie van Binnenlandse Zaken en Koninkrijksrelaties 2010 
P.C.M. Schotborgh-van de Ven, De ‘verwijtenroute’, Over de achtergronden van fraude en 
corruptie in het Caribisch deel van het Koninkrijk, in: Justitiële Verkenningen, De Nederlandse 
Cariben, Den Haag, Boom Juridische Uitgevers 2009 p. 84-98 
L.F.M. Verhey, Slotakkoord of nieuw begin: enkele algemene beschouwingen over het nieuwe 
Koninkrijk, in: A.L.C. Roos en L.F.M. Verhey (red.), Wetten voor de West. Over de wetgeving in 
het vernieuwde Koninkrijk der Nederlanden, Ministerie van Veiligheid en Justitie, Den Haag 
oktober 2010, p. 27-40 
G.J. Veerman, en R.J.Mulder, Wetgeving met beleid, bouwstenen voor een bruikbare 
wetgevingstheorie, WODC, Den Haag 2010 
G.J. Veerman, e.a., Een empathische wetgever, Meta-evaluatie van empirisch onderzoek naar 
de werking van wetten, Den Haag 2010 
 
 

107 
 
Besluitenlijst Justitieel Vierpartijenoverleg 21 juni 2013 Brieven aan de Tweede Kamer der 
Staten-Generaal: Evaluatie Caribisch Nederland en evaluatie consensus Rijkswetten (18 
november 2013) 
Verslag Koninkrijksconferentie 2014 (09-04-2014) 
Kabinetsreactie op Unicef-rapporten over kinderrechten in Caribisch deel van het Koninkrijk, 
incl. het rapport 
Stand van zaken veiligheid en justitieketen Caribisch Nederland (2-7-2014) 
Brief veiligheidsbeeld Caribisch Nederland 2013 (16-1-2014) 
Stand van zaken beleid VenJ Caribisch Nederland (12-9-2012) 
Overzicht wetgeving VenJ (23-10-2012) 
Kamerbrief voorzieningen op de BES per 10-10-10; Verwachtingen justitievoorzieningen 
Caribisch Nederland (4-10-2010) 
Opdracht evaluatie van de staatkundige structuur van Bonaire, Sint Eustatius en Saba 
Voorlichting van de Afdeling advisering van de Raad van State over de evaluatie van de 
staatkundige structuur van Bonaire, Sint Eustatius en Saba van 4 februari 2014 
(No.W04.13.0319/I/Vo/B) 
Rapport Commissie Voorevaluatie Rijkswetten, Curaçao, december 2014 
Ministers van Justitie van Aruba, Curaçao, Sint Maarten en de minister van Veiligheid en 
Justitie van Nederland, Instellingsbesluit Evaluatiecommissie justitiële rijkswetten, Den Haag 
11 juni 2014 
 
Rijkswet Gemeenschappelijk Hof van Justitie  
Kamerstukken II 2008/09, 32 017 (R1884) 
Advies Raad van Advies van de Nederlandse Antillen, Rijkswet Gemeenschappelijk Hof van 
Justitie, RVA NO. RA/05-09-RW 17/03/2009 
Jaarverslagen 2010 t/m 2014 van het Gemeenschappelijk Hof van Justitie 
 
 
 

109 
 
 
 
Participerende instanties focusgroepen 
 
Curaçao 
Ambtenaren Vakbond (ABVO) 
Amnesty International  
Douane Curaçao  
Fundashon Akshon Sivil  
Justitiële jeugdinrichting Curaçao  
Koninklijke Marechaussee (KMAR) 
Koninklijke Marine 
Nederlands Antillaanse Politie Vakbond (NAPB) 
Opleidingsinstituut Rechtshandhaving en Veiligheid (ORV) 
Raad van Kerken 
Recherche Samenwerkingsteam 
Sentro di Detenshon i Korekshon Korsou 
Sindikato Ambtenaar di Polis (SAP) 
UNDP 
UNESCO/NUC Curaçao Vrijwilligerskorps Curaçao 
 
Sint Maarten 
Centrale Federatie van Werkgevers Private sector 
Chamber of Commerce 
 

111 
 
Stichting Reclassering 
 
Saba 
Chamber of Commerce/Tourism Board 
Vertegenwoordiger van kerkgenootschap  
Victims Assistance  
Voogdijraad 
 
Sint Eustatius  
Chamber of Commerce Slachtofferhulp  
Tourism board 
Vertegenwoordiger van kerkgenootschap  
Voogdijraad 
 
 
  
 

113 
 
H.J.E. Hambeukers, hoofdofficier van justitie, Caribisch Nederland 
J. Helmond, directeur Rijksdienst Caribisch Nederland 
D. Hiemstra, chef basispolitiezorg, Saba 
E.B. Holiday, gouverneur, Sint Maarten 
G.P. Isabella, rijksvertegenwoordiger Caribisch Nederland 
P.M. Isenia, voorzitter personeelsraad Gemeenschappelijk Hof van Justitie 
J.G.A. Johnson, gezaghebber, Saba 
H.S.R. de Jong, hoofdofficier van justitie, Curaçao 
E. Kross, vestigingsmanager Gemeenschappelijk Hof van Justitie, Aruba 
L. Kuijs, voorzitter bestuur Politieacademie Apeldoorn, Nederland 
C.T.M. Luijks, vice-president Gemeenschappelijk Hof van Justitie, Sint Maarten 
A.C. Maan, hoofdofficier van justitie, Sint Maarten 
G.M.C. Maduro, voorzitter beheerraad Gemeenschappelijk Hof van Justitie 
E.R.A. Morillo, secretaris Raad voor de rechtshandhaving, Curaçao 
N.G. Navarro, Minister van Justitie, Curaçao 
H.W.M. Olthoff, hoofdofficier van justitie, Aruba 
L. Patrick-Gibbs, waarnemend vestigingsmanager Gemeenschappelijk Hof van Justitie, Sint 
Maarten 
R.H.A. Plasterk, Minister van Binnenlandse Zaken en Koninkrijksrelaties, Nederland 
E.J. van der Poel, president Gemeenschappelijk Hof van Justitie  
F.J. Refunjol, gouverneur, Aruba 
F.E. Richards, lid Raad voor de rechtshandhaving, Sint Maarten 
D.L. Richardson, Minister van Justitie, Sint Maarten 
E.E. Rijna, gezaghebber, Bonaire 
E.A. Saleh, vice-president Gemeenschappelijk Hof van Justitie, Curaçao 
 

