 
 
 
 
 
 
 
 
 
 
 
 
 
Infrastructuur corruptiebestrijding op Bonaire, Sint Eustatius en Saba 
Inspectieonderzoek van de Raad voor de rechtshandhaving 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Inhoudsopgave 
 
Inhoudsopgave ................................................................................................................... 3 
 
Lijst met gebruikte afkortingen ............................................................................................. 4 
 
Voorwoord .......................................................................................................................... 5 
Samenvatting ..................................................................................................................... 6 
Conclusies .......................................................................................................................... 7 
Aanbevelingen .................................................................................................................... 8 
 
1. Inleiding .................................................................................................................. 9 
1.1. Aanleiding ............................................................................................................. 9 
1.2.  Onderzoeksdoelstelling .......................................................................................... 11 
1.3. Definities ............................................................................................................. 11 
1.4. Afbakening van het onderzoek ................................................................................ 13 
1.5.  Probleemstelling en onderzoeksvragen .................................................................... 13 
1.6.  Onderzoeksmethode ............................................................................................. 14 
1.7. Leeswijzer ........................................................................................................... 14 
 
2. Zicht op de aard en omvang van de corruptie op de BES-eilanden .................................. 15 
2.1. Beelden ............................................................................................................... 15 
2.2. Feiten .................................................................................................................. 16 
 
3. Op welke wijze wordt op de BES-eilanden invulling gegeven aan integriteitsbeleid? .......... 17 
3.1. Bestuur en Integriteit ............................................................................................ 17 
3.2. De ambtelijke organisatie en integriteit ................................................................... 18 
3.3. Ontwikkelingen binnen het Openbaar Lichaam Bonaire .............................................. 19 
3.4. Sint Eustatius en Saba .......................................................................................... 19 
3.5. De Nationale Ombudsman...................................................................................... 20 
3.6. Geconstateerde knelpunten ten aanzien van de ontwikkeling van  integriteitsbeleid op de 
BES-eilanden........................................................................................................ 21 
 
4. Op welke wijze is de opsporing en vervolging van corruptie op de BES-eilanden 
georganiseerd? ........................................................................................................ 22 
4.1. Welke organisaties spelen een rol binnen de opsporing en vervolging van corruptie? ..... 22 
4.2. Het OM-BES als aanjager van corruptiebestrijding..................................................... 23 
4.3. Het KPCN en corruptiebestrijding ............................................................................ 25 
 
5. Analyse infrastructuur corruptiebestrijding op de BES-eilanden ...................................... 26 
5.1. Analyse wat betreft het integriteitsbeleid ................................................................. 26 
5.2. Analyse wat betreft de opsporing en vervolging van corruptie .................................... 27 
 
6. Conclusies ten aanzien van de centrale vraag en de deelvragen ..................................... 28 
 
7. Aanbevelingen ......................................................................................................... 29 
 
Bijlage 1. Het begrip ‘corruptie’ onder de loep ..................................................................... 30 
Bijlage 2. Wetboek van Strafrecht BES; relevante artikelen passieve en actieve omkoping ........ 32 
Bijlage 3. Integriteitscode Openbaar Lichaam Bonaire .......................................................... 35 
Bijlage 4. Regeling beheer politiekorps BES ......................................................................... 36 
Bijlage 5. Besluit beheer politiekorps BES ........................................................................... 41 
 
3 
 

Voorwoord 
Corruptie knaagt aan de wortels van de democratische rechtstaat. Het is daarom van belang dat de 
bestrijding van corruptie goed is georganiseerd en tegelijkertijd dat het integriteitsbeleid van de 
overheid op orde is. Dit is de reden dat de Raad in 2014 dit onderzoek naar de ‘infrastructuur ter 
bestrijding van corruptie’ heeft uitgevoerd. In dit onderzoek is zowel gekeken naar de stand van zaken 
van het integriteitsbeleid binnen de Openbare Lichamen van Bonaire, Sint Eustatius en Saba, als ook 
naar de organisatie van de opsporing en vervolging van corruptie op deze eilanden.  
Met dit onderzoek wil de Raad voor de Rechtshandhaving een bijdrage te leveren aan de verbetering 
van de kwaliteit van de infrastructuur van de corruptiebestrijding.  
De Raad is iedereen die heeft meegewerkt aan dit onderzoek zeer erkentelijk voor de openhartige 
medewerking en het verleende inzicht.  
 
Namens de Raad voor de rechtshandhaving, 
Mr. G.H.E. Camelia, voorzitter 
Mr. F.E. Richards 
Mr. T.L.P. Bot 
5 
 

bevorderen van de integriteit binnen het Openbaar Bestuur op de eilanden. 
 
 
   
 
 
Conclusies  
 
 Ten aanzien van de centrale probleemstelling: ‘Op welke wijze is de infrastructuur van de 
corruptiebestrijding op de BES-eilanden in de praktijk vormgegeven en geeft dit voldoende 
waarborgen om corruptie effectief te bestrijden?’ 
Conclusie: 
De Raad stelt vast dat de infrastructuur van de corruptiebestrijding op de BES-eilanden twee kanten 
kent: een preventieve kant die vooral gericht is op de ontwikkeling van integriteitsbeleid en het 
voorkomen van corruptie en een repressieve kant gericht op de opsporing en vervolging van 
(ambtelijke) corruptie.  
De Raad concludeert dat  doorontwikkeling absoluut noodzakelijk is om van deze infrastructuur een 
slagvaardig en krachtig instrument te maken.  
 
 Ten aanzien van de eerste deelvraag: ‘hebben de bij de corruptiebestrijding betrokken 
organisaties zicht op de aard en omvang van corruptie op de BES-eilanden?’ 
Conclusie: 
De Raad concludeert dat betrokken organisaties maar zeer ten dele inzicht hebben in de aard en 
omvang van corruptie op de BES-eilanden. Omdat het aan ‘harde’ cijfers ontbreekt, is het moeilijk om 
steekhoudende uitspraken te doen over de aard en omvang. Wel zijn er  aanwijzingen dat sprake is 
van groeiend risico  van  corruptie (actieve- respectievelijk passieve omkoping) die verder gaat dan 
een ‘vriendendienst of ‘niet integer handelen’ waarbij meer sprake is van ‘onzorgvuldigheid’ dan van 
bewust misbruik.   
 
 Ten aanzien van de tweede deelvraag: ‘op welke wijze wordt in de praktijk invulling gegeven 
aan het integriteitsbeleid en welke leer- en verbeterpunten zijn daarbij te signaleren?’ 
Conclusie: 
De Raad concludeert dat het integriteitsbeleid op de BES-eilanden maar mondjesmaat tot stand komt.  
Men  lijkt  van de urgentie om de ‘woorden’ ook om te zetten in ‘daden’ niet altijd doordrongen. De 
gezaghebbers  en de  Bestuurscollege’s  op Bonaire en Sint Eustatius moeten meer hun 
verantwoordelijkheid oppakken bij het ontwikkelen van het integriteitsbeleid dan op dit moment het 
geval is.   
 
 Ten aanzien van de derde deelvraag: ‘op welke wijze wordt op de BES-eilanden in de praktijk 
invulling gegeven aan de opsporing en vervolging van corruptie en welke leer- en 
verbeterpunten zijn daarbij te signaleren’? 
Conclusie: 
De Raad concludeert dat het OM-BES als aanjager van de strafrechtelijke corruptiebestrijding samen 
7 
 

1. Inleiding 
1.1. Aanleiding 
De Raad voor de Rechtshandhaving is een interlandelijk orgaan van Curaçao, Sint Maarten en 
Nederland (voor wat betreft Bonaire, Sint Eustatius en Saba). De Raad is belast met de algemene 
inspectie op de effectiviteit en kwaliteit van de in artikel 3 van de Rijkswet Raad voor de 
Rechtshandhaving vermelde diensten en instellingen die deel uitmaken van de justitiële keten in de 
landen. Jaarlijks stelt de Raad een jaarplan op waarin is beschreven waarnaar een inspectieonderzoek 
wordt verricht. De Raad heeft in zijn jaarplan voor 2014 vastgelegd dat één van de onderwerpen ‘de 
1
infrastructuur ter bestrijding van corruptie ’ is.                                                
 
Waarom een onderzoek naar de ‘infrastructuur corruptiebestrijding’? 
2
Er zijn veel studies gedaan naar de effecten van corruptie. Uit deze studies blijkt dat corruptie een 
negatieve invloed heeft op de markteconomie, de ongelijkheid versterkt (zo kan toegang tot diensten 
beperkt zijn tot mensen met goede connecties) en misdaad in de hand werkt. De mate waarin dit 
gebeurt hangt onder andere af van het niveau van sociaaleconomische ontwikkeling en de kwaliteit 
3
van bestuurlijke instituties . 
 
Het United Nations Development Programme (UNDP) noemt – naast andere negatieve aspecten – 
4
onder andere de volgende gevolgen van corruptie: ‘het versterken  van de georganiseerde misdaad 
en het bevorderen van een antidemocratische omgeving, omdat corruptie de legitimiteit van de 
overheid sterk kan aantasten’. “Good government is bound by rules aimed to create a transparent 
and accountable government; corruption plays discreetly and sometimes directly on these rules to 
5
make decisions which will benefit those who have access to power and the highest bidder ”. 
Kort gezegd komt het er op neer dat: ‘(...) corruptie het beleid en beslissingen negatief beïnvloedt, 
waardoor middelen terecht komen bij partijen die er het meest voor over hebben in plaats van bij 
6
partijen die er het meeste recht of baat bij hebben ’.  
 
Uit bovenstaande blijkt dat het voor een (lokale) overheid van groot belang is om de infrastructuur 
ter bestrijding van corruptie op orde te hebben. Dit is de reden voor de Raad om de ‘infrastructuur 
corruptiebestrijding’ op de BES-eilanden onder de loep te nemen.   
                                                
1
 Raad voor de Rechtshandhaving: ‘Jaarplan en Begroting 2014’. Paragraaf 2.6.; ‘Infrastructuur ter bestrijding 
van corruptie’. 
2
 Zie o.a. Adviesraad internationale vraagstukken AIV (Advisory Council on International affairs): ‘Criminaliteit, 
Corruptie en Instabiliteit’ een verkennend advies, No. 85, mei 2013. 
3
 Zie o.a. M. Ugur, N. Dasgupta (EPPI-Centre University of London): ‘Evidence on the Economic Growth Impacts 
of Corruption in Low-income Countries and beyond: a Systematic Review’, August 2011. 
4
 UNDP, Corruption and Development: ‘Anti-Corruption Interventions for Poverty Reduction, Realization of the 
MDGs and Promoting Sustainable Development’, New York 2008, pag.10-12. 
5
 ‘Anti-Corruption and Governance’, Philippine Institute for Development Studies; Philippines APEC Study Center 
Network, mei 2006. 
6
 Maat, M.C.S. van de:‘Vergelijkende case studie naar politieke corruptie in Nederland als maatschappelijk 
probleem’, juni 2014. 
9 
 

 
1.2.  Onderzoeksdoelstelling 
Met dit onderzoek wil de Raad inzichtelijk maken op welke wijze de infrastructuur van 
corruptiebestrijding op de BES-eilanden is georganiseerd. De Raad doet dit door te beschrijven op 
welke wijze enerzijds het (bevorderen van het) integriteitsbeleid in de praktijk werkt en anderzijds 
hoe de opsporing en vervolging van corruptie in de praktijk verloopt. Aan de hand van de 
bevindingen doet de Raad aanbevelingen teneinde een bijdrage te leveren aan de verbetering van de 
kwaliteit van infrastructuur van de corruptiebestrijding. 
1.3.  Definities  
Omdat corruptie en integriteit geen vastomlijnde begrippen zijn is het van belang vast te stellen wat 
onder deze begrippen wordt verstaan in de context van deze rapportage.  
 
Definitie corruptie 
Corruptie is een containerbegrip. In de literatuur worden vele verschillende definities van corruptie 
14
gehanteerd . In dit onderzoek van de Raad wordt aangesloten voor wat betreft het begrip 
15
‘corruptie’ bij de definitie van ambtelijke corruptie . Van ambtelijke corruptie is sprake in een 
situatie waarin ‘een persoon in de uitoefening van zijn functie iets doet of nalaat vanwege een 
verkregen gift, dienst of belofte’. Deze definitie sluit aan bij de gedragingen zoals deze door het 
16
Wetboek van Strafrecht BES strafbaar zijn gesteld .  
17
Het begrip ambtelijke corruptie omvat zowel de ambtenaar die zich laat omkopen (ook wel 
passieve corruptie genoemd) als de persoon die de ambtenaar omkoopt (actieve corruptie). In het 
geval van actieve corruptie kan het gaan om een private persoon, maar ook om een werknemer die 
18
ten behoeve van het bedrijf waar hij werkzaam is, een ambtenaar omkoopt .  
Het is van belang om hier te benadrukken –omdat voor de definitie is aangesloten bij het Wetboek 
van Strafrecht– dat als er geen sprake is van strafbare feiten, dit niet automatisch betekent dat ook 
integer is gehandeld. Dat neemt niet weg dat het beschermd belang of rechtsgoed van de 
strafrechtelijke corruptiebepalingen in het algemeen wordt gezocht in de integriteit van het 
overheidsgezag. De reikwijdte van de strafrechtelijke aansprakelijkheid dient in beginsel te worden 
beperkt tot gevallen waarin dit rechtsgoed daadwerkelijk wordt geschonden of bedreigd. Anderzijds 
is slechts sprake van strafrechtelijke aansprakelijkheid voor zover de betreffende schending van de 
19
integriteit onder een wettelijke delictsomschrijving valt te brengen .  
 
 
 
 
                                                
14
 Bijlage 1. Het begrip ‘corruptie’ onder de loep. 
15
 Zie o.a. nota corruptiepreventie. TK 2005–2006, 30374, nr. 2: p. 5. 
16
 Zie bijlage 2. Wetboek van Strafrecht BES; relevante artikelen passieve en actieve omkoping. 
17 
De Hoge Raad definieert ambtenaar als: ‘degene die door het openbaar gezag is aangesteld tot een openbare 
betrekking om een deel van de taak van de Staat of zijn organen te verrichten’ (o.a. HR 1 december 1992, NJ 
1993, 354). Deze definitie is in 1995 verbreed tot ‘degene die onder toezicht en verantwoordelijkheid van de 
overheid is aangesteld in een functie waaraan een openbaar karakter niet kan worden ontzegd teneinde een 
deel van de taak van de Staat of zijn organen te verrichten’ (HR 30 mei 1995, NJ 1995, 620).  
18
 Zie hierover bijlage 1. Het begrip ‘corruptie’ onder de loep. 
19
 E. Sikkema: ‘Ambtelijke corruptie in het strafrecht’.  Groningen 2005. 
11 
 

 
Definitie Infrastructuur  
In dit onderzoek is zowel gekeken naar de ‘repressieve’ aspecten van corruptiebestrijding (opsporing 
en vervolging) als ook naar ‘preventieve’ aspecten die samenhangen met integriteitsbeleid. Van het 
integriteitsbeleid moet een preventieve werking uitgaan door bijvoorbeeld het instellen van 
gedragscodes, het verbinden van consequenties aan normoverschrijding, door transparantie en 
voorbeeldwerking, en door gebruik te maken van ‘checks en balances’, controlemechanismen en 
procedures.  
In dit onderzoek wordt onder ‘infrastructuur’ corruptiebestrijding verstaan ‘het geheel van 
voorzieningen om corruptie te bestrijden en integriteit te bevorderen.’  
1.4. Afbakening van het onderzoek 
 
Afbakening naar reikwijdte  
Het onderzoek naar de infrastructuur van de corruptiebestrijding is vooral beschrijvend van aard. Er 
is in dit onderzoek niet primair onderzocht wat de stand van zaken is ten aanzien van de inhoudelijke 
kwaliteit en de effectiviteit van de corruptiebestrijding op de BES-eilanden. Het onderzoek beschrijft 
de stand van zaken eind 2014.  
1.5.  Probleemstelling en onderzoeksvragen 
Probleemstelling 
De centrale probleemstelling van dit onderzoek luidt als volgt: ‘Op welke wijze is de infrastructuur 
van de corruptiebestrijding op de BES-eilanden in de praktijk vormgegeven en geeft dit voldoende 
waarborgen om corruptie effectief te bestrijden?’ 
Onderzoeksvragen 
De probleemstelling valt uit uiteen in de volgende onderzoeksvragen: 
Wat betreft de aard en omvang van corruptie binnen de BES-eilanden:  
 Hebben de bij de corruptiebestrijding betrokken organisaties zicht op de aard en omvang van 
corruptie op de BES-eilanden? 
Wat betreft de preventieve kant van de infrastructuur van de corruptiebestrijding: 
 Op welke wijze wordt in de praktijk invulling gegeven aan het integriteitsbeleid en welke 
leer- en verbeterpunten zijn daarbij te signaleren? 
Wat betreft de repressieve kant van de infrastructuur van de corruptiebestrijding:  
 Op welke wijze wordt op de BES-eilanden in de praktijk invulling gegeven aan de opsporing 
en vervolging van corruptie en welke leer- en verbeterpunten zijn daarbij te signaleren? 
 
 
 
 
 
13 
 

2. Zicht op de aard en omvang van de corruptie op de BES-eilanden 
De vraag wat de aard en omvang is van de corruptie op de BES-eilanden levert een caleidoscopisch 
beeld op. Deze diversiteit van beelden hangt vooral samen met de keuze voor een bepaalde ‘definitie’ 
van corruptie (bijv. omkoping, fraude, witwassen, integriteitsschending) en de keuze voor een 
bepaalde invalshoek van de beschrijving (bijvoorbeeld ten aanzien van openbaar bestuur of ten 
aanzien van publiek – private samenwerking).  
 
23
In de verschillende studies die in de afgelopen jaren zijn verschenen waarbij ‘corruptie’ op de BES-
eilanden aan de orde komt, is aangegeven dat een onderzoek naar exacte cijfers over corruptie 
moeilijk is. Ten eerste vanwege het feit dat corruptie zich dikwijls in het verborgene afspeelt en ten 
tweede vanwege het feit dat dit fenomeen dikwijls samenhangt met andere normoverschrijdingen 
waardoor het onmogelijk is tot een precieze schatting van de omvang van corruptie ‘sec’ te komen.  
2.1. Beelden  
Uit vrijwel alle gesprekken die de Raad in het kader van dit onderzoek heeft gevoerd, komt naar voren 
dat ‘corruptie’ op Bonaire –volgens betrokkenen– een risico vormt. Daarbij wordt met name gewezen 
op het Openbaar Bestuur (eilandsraad, gedeputeerden) waar  er sprake lijkt te zijn van verstrengeling 
tussen publieke en private belangen.  
 
Een van de betrokkenen verwoordt het probleem op Bonaire als volgt:  
 
“Er zijn mechanismen aan het werk die vergelijkbaar zijn met die op Sint Maarten en een heel slechte 
invloed hebben op de integriteit van het Openbaar Bestuur. Wat voorheen nog ‘in het verborgene’ 
plaatsvond – omdat het niet betamelijk is – wordt nu ‘en plein public’ gedaan.”  
 
Zowel uit de literatuurstudie als ook uit de interviews komt naar voren dat het bevoordelen van de 
eigen groep, familie (nepotisme) of partij of eigen bedrijf (vriendjespolitiek) onderdeel uitmaakt van 
de cultuur van Bonaire, Sint Eustatius en Saba. Overigens wordt er op gewezen dat een dergelijke 
cultuur niet per definitie ‘corrupt’ is, maar wel dat de grens tussen ongeoorloofde ruilrelaties (onder 
het motto: ‘voor wat hoort wat’) en geoorloofde zakenrelaties daardoor soms vaag is. Een betrokkene 
verwoordt dit probleem als volgt: 
 
“Het is lastig in het kader van de corruptiebestrijding –door het ontbreken van een structuur– om 
signalen over mogelijke corruptie te objectiveren. Wat je hier op de eilanden ziet, is dat mensen 
‘dingen doen, voor een tegenprestatie’. Dit hangt direct samen met het feit dat personen (in 
leidinggevende posities) vaak in diverse rollen acteren; bijvoorbeeld als gedeputeerde en daarnaast  
 
 
 
 
bijvoorbeeld óók als voorzitter van een honkbalvereniging en óók als voorzitter van een 
voetbalvereniging en óók als adviseur van een andere vereniging. Dat soort mensen wil je graag te 
                                                
23
 Zie onder andere:  
 Faber Organisatievernieuwing en Vrije Universiteit Amsterdam: 'Baselinestudy Criminaliteit en 
Rechtshandhaving Curaçao en Bonaire' , juni 2007.  
 Dienst Landelijke Informatieorganisatie ‘Veiligheidsbeeld BES-eilanden 2013. Criminaliteit, 
regelovertreding en overlast op Bonaire, Sint Eustatius en Saba’. juli 2013. 
15 
 

overheidsfunctionarissen’, ‘Integriteitsschendingen door bestuurders en politici’, 
‘Integriteitsschendingen door dienstverleners’ verschillende voorbeelden gegeven van ernstige 
27
integriteitsschendingen in de afgelopen jaren . De rapportage geeft evenwel klip en klaar aan dat:  
 
“Over de omvang van deze problematiek op Bonaire niets concreets kan worden gezegd”. Ditzelfde 
geldt voor Saba en Sint Eustatius. Uit de registraties van het KPCN en het Openbaar Ministerie over de 
afgelopen jaren (2008-2012) zijn geen cijfers herleidbaar die gerelateerd zijn aan 
integriteitsschendingen”.  
 
In het jaarverslag 2013 van het OM-BES staat dat er diverse signalen zijn van integriteitsschendingen, 
in diverse verschijningsvormen: “ Deze variëren van wangedrag in de vrije tijd tot zwaardere vormen, 
zoals fraude, witwassen en corruptie”. Plegers van geconstateerde integriteitsschendingen worden 
door het OM-BES ingedeeld in drie categorieën:  
1) overheidsfunctionarissen; 
2) bestuurders/politici; en  
3) personen op (overige) sleutelposities (dienstverleners). 
 
Eind 2014 blijkt dat er weliswaar (beperkt) cijfermateriaal beschikbaar is bij het KPCN, het OM-BES, 
het Recherche Samenwerkingsteam (RST) en de Rijksrecherche, maar een duidelijk (samenhangend) 
beeld over de aard en omvang van corruptie ontbreekt.  
3. Op welke wijze wordt op de BES-eilanden invulling gegeven aan 
integriteitsbeleid? 
3.1. Bestuur en Integriteit op Bonaire 
De totstandkoming van, en het in de praktijk vormgeven aan integriteitsbeleid op de BES-eilanden 
(en met name op Bonaire) blijkt een moeizaam proces, zo blijkt uit interviews en onderliggende 
28
stukken. Het is de voormalige Gezaghebber van Bonaire geweest  die nadrukkelijk aandacht heeft 
gevraagd voor het onderwerp Integriteit(sbeleid) op Bonaire. Zij heeft in 2013 op Bonaire initiatieven 
ontplooid om de integriteit binnen de publieke sector te bevorderen en daarmee de corruptie terug 
29  
te dringen .
 
 
In dit kader is op Bonaire een werkgroep opgericht met als taak: ‘de huidige situatie op het gebied 
van integriteit te inventariseren, te beschrijven en te analyseren, en te kijken naar procedures, 
structuren en wetten die integriteit bevorderen’. Ook moest gekeken worden naar integer handelen 
in de praktijk, naar de perceptie, normen en waarden. Daarnaast moest de werkgroep aanbevelingen 
30
doen voor verbeteringen van de integriteit op Bonaire’ . Het project is onder meer vanuit Nederland 
ondersteund door het BIOS en door de Vereniging Nederlandse Gemeenten (VNG). 
 
                                                
27
 De rapportage beslaat de periode 2008-2012. 
28
 Mevrouw Lydia (L.A.) Emerencia, gezaghebber Bonaire vanaf 1 maart 2012 tot 1 maart  2014. Op 29 
november 2013 diende Emerencia haar ontslag in bij de minister van Binnenlandse Zaken en Koninkrijksrelaties 
nadat een motie van wantrouwen door de eilandsraad werd aangenomen. Het ontslag werd effectief op 1 maart 
2014. 
29
 O.a. Project ‘integraal integriteitsbeleid’ op Bonaire, 5 april 2013.  
30
 Presentatie project inzake integriteit. 5 april 2014. 
17 
 

belangrijkste taak van de organisatie is om besluiten van de eilandsraad en het bestuurscollege voor 
te bereiden en uit te voeren. Bij de het openbaar lichaam Bonaire werken circa 340 medewerkers. 
 
Over het integriteitsbeleid bij het ambtenarenapparaat van het OLB bestaan wisselende beelden. In 
verschillende interviews wordt (ook door direct betrokkenen) gewezen op het feit dat er –ondanks 
de invoering van het zogeheten directiemodel–  directe lijnen vanuit de politiek met ambtenaren zijn 
(waarbij de directeuren worden gepasseerd) om zo vanuit de politiek invloed uit te oefenen op de 
uitvoering van besluiten. In dit verband wordt  geconstateerd dat de bestuurders vaak proberen –in 
strijd met de gemaakte afspraken– vastgestelde procedures ‘te bypassen’. Een direct 
verantwoordelijke spreekt hierover zijn zorg uit: 
“(...)Tegen dit soort gedrag moeten we ook stevig optreden, want het tast de integriteit van het 
bestuur aan”. 
3.2.1 ‘checks and balances’ 
Een terugkerend signaal dat in de interviews naar voren komt is dat door belangenverstrengeling 
tussen het ambtelijk apparaat, de Eilandraad en het Bestuurscollege er onduidelijkheid bestaat welke 
belangen een rol spelen. Daarbij lijkt het met de ‘rolvastheid’ van de verschillende ambten en de 
daarbij behorende taken, bevoegdheden en verantwoordelijkheden niet altijd even nauw genomen 
te worden. Hierover zegt een van de direct betrokkenen:  
 
“Ambtenaren worden met enige regelmaat onder druk gezet om zaken snel (soms buiten de regels 
om) te regelen.“ 
3.3. Ontwikkelingen binnen het Openbaar Lichaam Bonaire 
Hoewel betrokkenen binnen het OLB aangeven dat het integriteitsbeleid binnen het OLB nog niet op 
orde is en het soms een taai proces betreft om het tot stand te brengen, geeft men tegelijkertijd ook 
aan dat er de afgelopen jaren wel vooruitgang is geboekt. Zo is een regeling met betrekking tot 
nevenactiviteiten inmiddels vastgesteld. Een regeling met betrekking tot gedragscodes is wel 
opgesteld, maar nog niet vastgesteld en een regeling met betrekking tot aanbestedingsprocedures is 
nog in de maak. Eind 2014 is het voornemen om een onafhankelijke vertrouwenspersoon aan te 
stellen waarbij ambtenaren terecht kunnen. Het bestuurscollege heeft dit voornemen echter nog 
niet goedgekeurd.  
 
Als positief wordt door betrokkenen ervaren dat integriteit binnen de verschillende directies van de 
ambtelijke organisaties met enige regelmaat op de agenda wordt gezet ter bespreking.  
 
 
 
3.4. Sint Eustatius en Saba 
Op de Bovenwinden speelt bij het Openbaar Lichaam Saba en het Openbaar Lichaam Sint Eustatius 
het vraagstuk van (actief) integriteitsbeleid evenzeer een  rol..  
Ten aanzien van Sint Eustatius zijn respondenten van mening dat het integriteitsbeleid aangescherpt 
19 
 

 
 
De Ombudsman heeft geen kantoor op de BES-eilanden maar komt meerdere keren per jaar naar de 
eilanden en heeft dan spreekuur. Deze bezoeken worden via diverse media aangekondigd.  
Hoewel wordt aangegeven in de interviews dat de Ombudsman goed benaderbaar is, bestaat het 
beeld dat vooral de Europese Nederlanders de Ombudsman goed weten te vinden. De ‘Caribische 
Nederlander’ zou minder thuis zijn in de ‘bezwarencultuur’, en minder snel naar een instituut als de 
Ombudsman stappen. Een van de betrokkenen zegt hierover:   
 
“ Een gevolg daarvan zou wel eens kunnen zijn dat men weinig heil ziet in het bezwaar maken tegen 
dezelfde overheid. De verwachting bij de lokale  eilandbewoners is niet dat dat een bezwaar verschil 
gaat uitmaken”.  
3.6. Geconstateerde knelpunten ten aanzien van de ontwikkeling van  
integriteitsbeleid op de BES-eilanden 
 
Er worden door geïnterviewden diverse knelpunten gesignaleerd als het gaat om de 
(door)ontwikkeling van integriteitsbeleid op de BES-eilanden. Als ‘centraal’ probleem wordt in de 
interviews de zorgwekkende sociaal- economische situatie op de eilanden  genoemd. In dat verband 
wordt ook gewezen op de rol die Nederland binnen deze problematiek speelt. Daarbij wordt 
geconstateerd dat Nederland niet of nauwelijks heeft geïnvesteerd in de economische ontwikkeling 
van de eilanden. Ook lijkt men –zo wordt gezegd– van de kant van de centrale overheid niet altijd 
bereid te investeren in de toekomst van de eilanden. In dat verband wordt er op gewezen dat de 
BES-eilanden voor de centrale overheid kennelijk niet alleen geografisch maar ook figuurlijk ‘ver weg 
liggen’. Daarover merkt een bestuurder op:   
“Als je kijkt naar de staat van de infrastructuur hier op de eilanden, bijvoorbeeld naar de staat waarin 
het wegennet verkeerd, dan zie je dat dit belabberd er voor staat. In Nederland hadden ze een 
gemeente allang op z’n donder gegeven en gezegd dat dit moet worden opgepakt. Hier laten we het 
gebeuren”. 
Over het algemeen is men –ondanks de stappen die op verschillende vlakken zijn gemaakt– niet 
optimistisch over de mogelijkheden tot ontwikkeling van het integriteitsbeleid op de BES-eilanden. Er 
bestaat bij betrokkenen de vrees dat door de grote armoede, de tegenstellingen tussen arm en rijk en 
de slechte vooruitzichten er een voedingsboden ligt voor corruptie en criminaliteit. In dat verband 
wordt er van meerdere kanten op gewezen dat van economische ontwikkeling in combinatie met de 
(bestuurlijke) corruptiebestrijding meer is te verwachten dan van het eenzijdig investeren in de 
aanpak van corruptie en het verbeteren van integriteitsbeleid.  
  
21 
 

4.2. Het OM-BES als aanjager van corruptiebestrijding 
Naar aanleiding van het rapport ‘Veiligheidsbeeld BES-eilanden 2013; Criminaliteit, regelovertreding 
en overlast op Bonaire, Sint Eustatius en Saba ’, opgesteld in opdracht van de PG van Curaçao, Sint 
Maarten en de BES-eilanden, heeft het OM-BES in zijn jaarplan 2014 onder andere de aanpak van 
36
corruptie tot prioriteit benoemd .  
Het OM-BES vervult op de BES-eilanden nadrukkelijk de aanjager van de opsporing en vervolging van 
corruptie. Naast het feit dat men in diverse overleggen (o.a. driehoeksoverleg) nadrukkelijk dit 
onderwerp agendeert, beijvert het OM-BES zich al langere tijd om de repressieve kant van 
corruptiebestrijding de stevigheid te geven die men noodzakelijk acht. In het jaarverslag 2012 staat 
hierover: 
“Het OM BES heeft zich in 2012 ingespannen om tot een structurele ophoging van het budget voor de 
inzet van de Rijksrecherche op de BES te komen. En met succes; medio 2012 is het budget per 1-1-
2012 verdubbeld. Dit maakt het mogelijk om zowel actief als reactief te acteren binnen de 
Rijksrecherchetaken op de BES-eilanden, waarbij onderzoeken niet langer afhankelijk zijn van ad hoc 
verstrekte projectbudgetten en daarmee gepaard gaande discussies en tijd”.    
Het OM-BES mist, naar eigen zeggen, op dit moment een goede informatiepositie:  
“Wij zijn gebaat bij een informatieorganisatie van de Rijksrecherche waarbij informatie en signalen 
over mogelijke (bestuurlijke) corruptie worden ingewonnen en verwerkt.”.   
Het OM-BES heeft hierdoor niet altijd inzicht in de ‘hardheid’ van signalen over mogelijke corruptie. 
Daardoor is het volgens het OM-BES soms ingewikkeld om signalen over mogelijke corruptie te 
objectiveren. Zo is bijvoorbeeld het onderscheid tussen ‘corruptie’ en ‘vriendendienst’ niet altijd 
duidelijk te maken. Ook blijken sommige beschuldigingen over mogelijke corruptie ‘politiek 
gestuurd’, zodat daarmee voorzichtig moet worden omgegaan.  
 
Door het ontbreken van een goede informatiestructuur is het op dit moment ook niet mogelijk om 
proactief verbanden te leggen tussen informatie –ook tussen verschillende zaken– en trends te 
ontdekken. Daarom zet het OM-BES zich nadrukkelijk in om haar informatiepositie en die van haar 
partners in samenwerking met het KPCN en Rijksrecherche over mogelijke (vormen van) corruptie op 
de BES-eilanden te verbeteren. Hierover geeft het OM-BES aan dat: 
 
 
 
                                                
36 
Het Openbaar Ministerie van de BES heeft in zijn jaarplan 2014 de volgende zaken prioriteit gegeven:  
A. Bestrijding van de veelvoorkomende en middencriminaliteit op Bonaire, St. Eustatius en Saba, te weten:  
1. Geweldscriminaliteit (incl. zeden en straatroven)  
2. Jeugdcriminaliteit  
3. Woning- en bedrijfsinbraken.  
B. Bestrijding georganiseerde criminaliteit:  
1. drugssmokkel  
2. mensenhandel en mensensmokkel  
3. corruptie, m.n. in het bestuur. 
23 
 

“Wat je nodig hebt is een structuur waarbij het verplicht wordt gegevens op te geven en te wegen, en 
dat fungeert als (preventief) bestuursrechtelijk instrument, zoals de wet BIBOB. Dan krijg je een 
structuur waarin er bijvoorbeeld geen vergunning wordt verleend als die niet getoetst is: ‘wie is de 
financier, waar komt het geld vandaan?’ Daar kan men dan niet om heen. Dat schept de duidelijkheid 
die we nodig hebben en geeft ook een formele kapstok om beslissingen te nemen los van allerlei 
(persoonlijke) belangen”. 
4.3. Het KPCN en corruptiebestrijding 
Het thema corruptie wordt in het jaarplan 2014 van het KPCN niet als zodanig genoemd anders dan 
38
in de brief van de minister van VenJ aan de Tweede Kamer is aangegeven . Het KPCN ziet, zo blijkt 
desgevraagd, voor zichzelf een beperkte rol binnen het grotere geheel van de corruptiebestrijding:  
 “Het gaat bij het versterken van de integriteit niet zozeer om het strafrechtelijk aanpakken van de 
uitwassen (corruptie), maar veel meer om het intern oppakken en naleven van regels en 
gedragscodes. Daar hebben we binnen het korps ook mee te maken. Hier hebben we een Bureau 
Interne Zaken (BIZ) die zaken oppakt, als er zaken zijn gesignaleerd die niet te tolereren zijn. In een 
uiterst geval kun je, in samenspraak met het OM, naar de Rijksrecherche stappen of een ander land 
vragen een onderzoek in eigen korps te verrichten”.  
 
Betrokkenen binnen het KPCN geven aan, bij een vermoeden van (een) strafbaar feit(en) vanwege 
‘corruptie’, elke keer een zorgvuldige afweging te maken (vaak samen met de Hoofdofficier van 
Justitie) of een zaak onderzocht moet worden. Een overweging daarbij is  
‘zoveel als mogelijk weg te blijven bij alle ‘relletjes’ met betrekking tot corruptie die binnen de 
politiek spelen en de ‘beschuldigingen’ die over-en-weer tussen politici geuit worden’.  
 
39
Uit de criminaliteitscijfers over 2014 blijkt het KPCN in dat jaar geen strafrechtelijk onderzoek heeft 
gedaan naar (ambtelijke)corruptie. Uit de interviews die de Raad met betrokkenen van het KPCN 
heeft gehad en uit het jaarverslag OM-BES blijkt dat het KPCN eerder (in 2013) beperkt betrokken is 
geweest bij onderzoek naar (mogelijke) corruptie.  
 
Kenmerkend voor het KPCN is dat men de afgelopen jaren een forse personele ontwikkeling heeft 
doorgemaakt. Naar aanleiding van de geconstateerde knelpunten ten aanzien van de politiecapaciteit 
in het algemeen en de recherche in het bijzonder heeft men geïnvesteerd in personeel en 
opleidingen.  
 
Het KPCN heeft in het kader van dit onderzoek aangegeven dat als het gaat om opsporing van 
complexe(re) constructies, zoals dat het geval is bij witwassen en bij malafide 
onroerendgoedtransacties, men nagenoeg geen financiële expertise in huis te heeft om dergelijk 
onderzoeken met financiële componenten zelfstandig uit te voeren. Het KPCN is voor wat betreft 
financiële expertise sterk afhankelijk van het RST en de KMar.  
 
 
 
 
                                                
38
 Stand van zaken inzake de Veiligheid- en justitieketen in Caribisch 
Nederland, minister VenJ, 2 juli 2014, kenmerk TK 2013-2014, 29270, nr. 90. 
39 
Criminaliteitscijfers 2014 KPCN, 22-01-2015. 
25 
 

leiden tot een verschraling die een voedingsbodem vormt voor corruptie een criminaliteit.    
5.2. Analyse wat betreft de opsporing en vervolging van corruptie 
Wat betreft de opsporing en vervolging van corruptie hebben het OM-BES in samenwerking met de 
Rijksrecherche het voortouw. Het is vooral het OM dat op de BES-eilanden onder leiding van de 
Hoofdofficier van Justitie de initiatieven neemt om de strafrechtelijke corruptiebestrijding op het 
gewenste niveau te brengen wat betreft capaciteit en kwaliteit. Dit past in de rol van het ‘OM-BES als 
aanjager bij de bestrijding van criminaliteit’ die ook al in eerdere rapporten van de Raad voor de 
Rechtshandhaving is geconstateerd.   
 
Een terugkerend signaal als het gaat om de strafrechtelijke aanpak van corruptie is de zwakke 
informatiepositie die de betrokken organisaties hebben. Hierdoor is het soms moeilijk om 
duidelijkheid te krijgen in de hardheid van signalen over mogelijke corruptie. Daardoor is het ook 
moeilijk om inzicht te krijgen in aard en ontwikkeling (trends) van corruptie op de eilanden.  
De ingezette lijn door het OM-BES om in samenwerking met de Rijksrecherche en het KPCN  meer 
informatie gestuurd te gaan werken is daarom een logische stap. Het zal in de optiek van de Raad niet 
alleen op korte termijn de operationele slagkracht doen toenemen, maar op lange(re) termijn het 
mogelijk maken om de schaarse capaciteit effectiever in te zetten. 
 
Een instrument dat op de BES-eilanden in het kader van de informatievergaring node wordt gemist is 
de Wet BIBOB. De Wet BIBOB is niet van toepassing op de BES-eilanden. Het is hierdoor moeilijker  
–zo niet onmogelijk– om achterliggende financiële constructies te ontrafelen bij bijvoorbeeld 
aanbestedingen en het afgeven van vergunningen. Ook ontbreekt hierdoor een stevig toetsingskader 
om bij twijfel subsidies, aanbestedingen en vergunningen te weigeren.    
   
Het KPCN tracht vorm te geven aan de opsporing van criminaliteit binnen een context van beperkte  
mogelijkheden. Het gebrek aan capaciteit, de beperkte informatiepositie en de nog niet op alle 
vlakken voldoende kwaliteit van de verschillende organisatieonderdelen blijken hierbij lastige 
hindernissen. Wil het KPCN een serieuze partner zijn bij de bestrijding van corruptie in samenwerking 
met het OM-BES en de Rijksrecherche dan zal men flinke stappen vooruit moeten maken.  
 
 
 
 
27 
 

7. Aanbevelingen 
.  
 
Aan de Minister van Veiligheid en Justitie 
 
Breng  de aard en omvang van mogelijke ondermijning en corruptie  op de BES-
eilanden in kaart opdat  concrete acties geformuleerd kunnen worden over nut en 
noodzaak van (eventuele) versterking van de opsporing en vervolging van corruptie.  
 
Overweeg de invoering  van de Wet BIBOB op de BES-eilanden. 
 
Aan de minister van Binnenlandse Zaken en Koninkrijksrelaties 
 
Bevorder actief de (door) ontwikkeling en invoering van het integriteitsbeleid op de 
BES-eilanden.  
 
Verzoek de Rijksvertegenwoordiger de (door) ontwikkeling en invoering van het 
integriteitsbeleid te monitoren. 
 
 
Aan de  Bestuurscollege’s  en de Gezaghebbers van  de  Openbare  Lichamen 
Bonaire, Sint Eustatius en Saba 
 
Neem  de (door)ontwikkeling van het integriteitsbeleid voortvarend ter hand. Neem 
uw gezamenlijke verantwoordelijkheid als het gaat om de ontwikkeling en 
implementatie daarvan. De ‘toolbox handreikingen’ zoals deze door het Bureau 
Integriteitsbevordering Openbare Sector zijn ontwikkeld, kunnen daarbij behulpzaam 
zijn 
29 
 

 
Vaak wordt onderscheid gemaakt tussen twee categorieën van corruptie: grand en petty corruption. 
‘Grand corruption’ is een categorie waarbij (grote) bedrijven, andere instellingen of personen 
(eenmalig) grote bedragen aan (hoge) politici of functionarissen betalen om zakelijke voordelen te 
behalen. Het gaat dan om aanzienlijke bedragen, die moeten worden verborgen of witgewassen. Bij 
‘petty corruption’ gaat het om kleine bedragen die aan lagere (uitvoerende) functionarissen moeten 
worden betaald om een dienst ‘sneller’ geleverd te krijgen of toegang te krijgen tot diensten. Deze 
vorm van corruptie vindt plaats in de dagelijkse uitvoering van bestaande wetten en andere regels. 
Degenen die betalen zijn de bevolking en kleine organisaties. De ontvangers zijn corrupte 
functionarissen die dagelijks contact hebben met het publiek en aan veel personen een klein bedrag 
kunnen vragen. Deze inkomsten zijn meestal een aanvulling op hun reguliere inkomen en worden 
dan ook vaak geconsumeerd in de formele economie. Er is meestal geen noodzaak dit geld wit te 
47
wassen via ingewikkelde constructies . 
Binnen de ambtelijke corruptie moet nader worden onderscheiden tussen actieve en passieve 
corruptie. Actieve corruptie is de gedraging van de omkoper: het doen van een gift of belofte of het 
verlenen of aanbieden van een dienst aan een ambtenaar. Het gaat hier om ‘algemene’ delicten, die 
door iedereen gepleegd kunnen worden. Bij passieve corruptie gaat het om de gedraging van de 
omgekochte ambtenaar: het aannemen of vragen van de gift, belofte of dienst. Hier gaat het om 
kwaliteitsdelicten (ambtsdelicten), die alleen strafbaar zijn als ze worden gepleegd door iemand die 
over de kwaliteit van ambtenaar beschikt. Voor de strafbaarheid van ambtelijke corruptie is telkens 
vereist dat er een verband bestaat tussen de gift, belofte of dienst enerzijds en een doen of nalaten 
in de ambtelijke bediening anderzijds. Dit doen of laten van de ambtenaar wordt veelal als de 
‘tegenprestatie’ aangeduid. De gift, de belofte en de dienst worden ook wel de ‘omkopingsmiddelen’ 
genoemd. Er is dus sprake van wederzijds voordeel, hetgeen ook verklaart dat zowel de omkoper (op 
grond van actieve corruptie) als de ambtenaar (op grond van passieve corruptie) strafbaar is. Geen 
van de partijen is aan te merken als slachtoffer van de omkoping; het gaat in zoverre om een 
‘slachtofferloos delict. De overheid kan in zekere zin wél als ‘slachtoffer’ van de corruptie worden 
beschouwd, zij het dat de delictsomschrijvingen niet uitdrukkelijk eisen dat de overheid 
48
daadwerkelijk is benadeeld . 
 
 
                                                
47
 Zie Adviesraad internationale vraagstukken: ‘Criminaliteit, corruptie en instabiliteit’, een verkennend advies’, 
No. 85, mei 2013. 
48
 Uit: Sikkema, E. (2005). Ambtelijke corruptie in het strafrecht. Boom Juridische uitgevers, Groningen. 
31 
 

 
 
Titel XXVIII. Ambtsmisdrijven 
Artikel 378 
1. Met gevangenisstraf van ten hoogste twee jaren of geldboete van de vijfde categorie wordt 
gestraft de ambtenaar: 
1°. die een gift, belofte of dienst aanneemt, wetende of redelijkerwijs vermoedende dat deze hem 
gedaan, verleend of aangeboden wordt teneinde hem te bewegen om, zonder daardoor in strijd met 
zijn plicht te handelen, in zijn bediening iets te doen of na te laten; 
2°. die een gift, belofte of dienst aanneemt, wetende of redelijkerwijs vermoedende dat deze hem 
gedaan, verleend of aangeboden wordt ten gevolge of naar aanleiding van hetgeen door hem, 
zonder daardoor in strijd met zijn plicht te handelen, in zijn huidige of vroegere bediening is gedaan 
of nagelaten; 
3°. die een gift, belofte of dienst vraagt teneinde hem te bewegen om, zonder daardoor in strijd met 
zijn plicht te handelen, in zijn bediening iets te doen of na te laten; 
4°. die een gift, belofte of dienst vraagt ten gevolge of naar aanleiding van hetgeen door hem, zonder 
daardoor in strijd met zijn plicht te handelen, in zijn huidige of vroegere bediening is gedaan of 
nagelaten. 
2. Met dezelfde straf wordt gestraft, hij die in het vooruitzicht van een aanstelling als ambtenaar, 
indien de aanstelling als ambtenaar is gevolgd, een feit begaat als in het eerste lid, onder 1° en 3°, 
omschreven. 
3. Hij die een feit als omschreven in het eerste lid begaat in verband met zijn hoedanigheid van 
minister, staatssecretaris, gezaghebber of lid van het bestuurscollege dan wel lid van een algemeen 
vertegenwoordigend orgaan, wordt gestraft met gevangenisstraf van ten hoogste vier jaren of 
geldboete van de vijfde categorie. 
Artikel 379 
1. Met gevangenisstraf van ten hoogste vier jaren of geldboete van de vijfde categorie wordt gestraft 
de ambtenaar: 
1°. die een gift of belofte dan wel een dienst aanneemt, wetende of redelijkerwijs vermoedende dat 
deze hem gedaan, verleend of aangeboden wordt teneinde hem te bewegen om, in strijd met zijn 
plicht, in zijn bediening iets te doen of na te laten; 
2°. die een gift of belofte dan wel een dienst aanneemt, wetende of redelijkerwijs vermoedende dat 
deze hem gedaan, verleend of aangeboden wordt ten gevolge of naar aanleiding van hetgeen door 
hem, in strijd met zijn plicht, in zijn huidige of vroegere bediening is gedaan of nagelaten; 
 
33 
 

Bijlage 3. Integriteitscode Openbaar Lichaam Bonaire 
Integriteitscode 
Politici en ambtenaren hebben een voorbeeldfunctie in de gemeenschap. Vanuit hun functie, maar 
ook als burger, houden zij zich aan de onderstaande algemene gedragscode (integriteitscode). 
1. Integriteit 
Handelen op basis van eerlijkheid, transparantie en in overeenstemming met bestaande wet- en 
regelgeving, waarbij elke vorm van belangenverstrengeling wordt vermeden.  
2. Verantwoordelijkheid 
Dragen van de verantwoordelijkheid van het eigen handelen ten opzichte van zichzelf en van 
anderen.  
3. Respect 
Eerbiedigen van de grondrechten van de medemens en open staan voor zijn/haar mening en 
inzichten.  
4. Discipline 
Dienstbaar zijn aan de gemeenschap, de eigen plichten naar behoren en volgens de regels uitvoeren 
en ook de ander waar nodig wijzen op zijn/haar plichten. 
5. Samenwerking 
Met elkaar samenwerken in het belang van de gemeenschap en het land en in het bijzonder 
opkomen voor de zwakkeren in de maatschappij.  
6. Openheid 
Open staan voor nieuwe ideeën en meningen die de gemeenschap ten goede kunnen komen. 
 
 
 
 
 
 
 
35 
 

m.  begeleider: een ambtenaar van politie, belast met de begeleiding van een infiltrant, 
dan wel de begeleiding van een burgerinfiltrant; 
n.  leider: de opsporingsambtenaar, belast met het geven van leiding aan de infiltranten 
en de begeleiders; 
o.  aanhoudings- en ondersteuningsambtenaren: ambtenaren als bedoeld in artikel 6, 
eerste lid, van het Besluit beheer politiekorps BES waarover het politiekorps beschikt, 
dan wel kan beschikken. 
 
§ 2. Criminele inlichtingen  
Artikel 2 
Ambtenaren criminele inlichtingen zijn belast met de informatievoorziening in het kader van 
de uitvoering van de politietaak, voor zover het misdrijven betreft, die worden genoemd in 
artikel 10, eerste lid, onderdeel a, van de Wet politiegegevens. 
Artikel 3 
1. Ambtenaren criminele inlichtingen waarover het politiekorps beschikt dan wel kan 
beschikken en de ambtenaren criminele inlichtingen bij de Koninklijke marechaussee 
werken overeenkomstig deze regeling met elkaar samen. 
2. De samenwerking strekt tot een zo doelmatig en doeltreffend mogelijke taakvervulling en 
bestaat in ieder geval uit: 
a. een uniforme gegevensverwerking als bedoeld in de artikelen 4 en 5; 
b. onderlinge gegevensuitwisseling als bedoeld in artikel 6. 
 
Artikel 4 
1. Ambtenaren criminele inlichtingen verrichten in ieder geval de volgende werkzaamheden: 
a. het verzamelen en verifiëren van criminele inlichtingen; 
b. het verwerken van criminele inlichtingen in een bestand, als bedoeld in artikel 2, 
eerste lid, van de Wet politiegegevens; 
c. het bevorderen van het gericht inwinnen en aanvullen van criminele inlichtingen en 
andere gegevens die in het kader van de strafrechtelijke handhaving van de 
rechtsorde in aanmerking komen voor verwerking op grond van de Wet 
politiegegevens; 
d. het analyseren van criminele inlichtingen en het aan de hand daarvan: 
 1°. signaleren van criminaliteitsontwikkelingen, voor zover het betreft misdrijven 
als bedoeld in artikel 10, eerste lid, onderdeel a, van de Wet politiegegevens; 
 2° periodiek verslag doen ten behoeve van criminaliteitsbeelden; 
e. het ter beschikking stellen van criminele inlichtingen overeenkomstig artikel 10, vijfde 
lid, van de Wet politiegegevens. 
 
2. De uitvoering van de werkzaamheden, bedoeld in het eerste lid, onder c, met 
medewerking van personen als omschreven in artikel 1, onder b, wordt uitsluitend verricht 
door de ambtenaren criminele inlichtingen. 
 
 
 
37 
 

Artikel 9 
De verantwoordelijke draagt ervoor zorg dat onbevoegde kennisneming van criminele 
inlichtingen en informantgegevens niet kan plaatsvinden. In dat kader ziet de 
verantwoordelijke erop toe dat: 
a. deze informatie niet door onbevoegden waarneembaar is; 
b. deze informatie niet zonder toestemming wordt vermenigvuldigd of vernietigd dan wel 
uit de vertrekken, bedoeld in artikel 8, wordt meegenomen; 
c. informatiedragers op afdoende wijze vernietigd kunnen worden; 
d. toegang tot geautomatiseerde registers wordt beveiligd met een gebruikersnaam en 
periodiek wisselende wachtwoorden; 
e. bij geautomatiseerd transport van criminele inlichtingen voldoende 
beveiligingsmaatregelen worden getroffen; 
f. bij gebruik van een netwerksysteem voldoende beveiligingsmaatregelen zijn getroffen 
tegen het verloren gaan van de informatie en ter voorkoming van onbevoegde 
bevraging. 
 
§ 3. Infiltratie  
Artikel 10 
De korpsbeheerder politie draagt er zorg voor dat zich onder de infiltratieambtenaren 
bevinden: 
a. een leider, 
b. ten minste twee infiltranten, en 
c. ten minste twee begeleiders. 
 
Artikel 11 
1. De leider van de infiltratieambtenaren draagt zorg voor het doen uitvoeren van de 
bevelen en geeft daartoe de nodige aanwijzingen aan de overige infiltratieambtenaren. Hij 
neemt daarbij het bevel en de door de officier van justitie bepaalde kaders in acht. 
2. De begeleider geeft de infiltrant, met inachtneming van het bevel en de door de officier 
van justitie bepaalde kaders, aanwijzingen omtrent de werkzaamheden en de wijze 
waarop deze worden uitgevoerd. De infiltrant volgt de aanwijzingen van de begeleider op. 
3. De begeleider informeert de leider van infiltratieambtenaren omtrent de werkzaamheden 
van de infiltranten en de wijze waarop deze worden uitgevoerd. 
§ 4. Aanhouding en ondersteuning  
Artikel 12 
De korpsbeheerder politie draagt er zorg voor dat de aanhoudings- en 
ondersteuningsambtenaren kunnen worden onverdeeld in twee secties, een leidinggevende 
en een ondersteunend medewerker. 
 
 
 
39 
 

Bijlage 5. Besluit beheer politiekorps BES 
 
(Tekst geldend op: 12-03-2015) 
Besluit van 4 oktober 2010, houdende regels met betrekking tot de inrichting en 
organisatie van het politiekorps van Bonaire, Sint Eustatius en Saba (Besluit beheer 
politiekorps BES) 
Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz. 
Op de voordracht van de Staatssecretaris van Binnenlandse Zaken en Koninkrijksrelaties en 
Onze Minister van Justitie van 13 juli 2010, nr. 2010-0000460988, CZW/WSG; 
Gelet op artikel 14, derde lid, van de Rijkswet politie van Curaçao, van Sint Maarten en van 
Bonaire, Sint Eustatius en Saba en artikel 2 van de Veiligheidswet BES; 
De Raad van State gehoord (advies van 28 juli 2010, nr. W04.10.0296/1); 
Gezien het nader rapport van de Staatssecretaris van Binnenlandse Zaken en 
Koninkrijksrelaties van 28 september 2010, nr. 2010-0000592855, uitgebracht mede namens 
Onze Minister van Justitie; 
Hebben goedgevonden en verstaan: 
Hoofdstuk 1. Algemene bepaling 
Artikel 1 
In dit besluit wordt verstaan onder: 
a.  ingeslotene: persoon die rechtens van zijn vrijheid is beroofd, alsmede de persoon die 
ten behoeve van de hulpverlening aan hem op een bureau van het politiekorps is 
ondergebracht; 
b.  Onze Minister: Onze Minister van Binnenlandse Zaken en Koninkrijksrelaties; 
c.  politiecellencomplex: in een gebouw te onderscheiden ruimte waarin een of meer 
gangen met daaraan grenzend een of meer ruimten liggen die worden gebruikt voor 
het insluiten van personen. 
 
Hoofdstuk 2. Organisatie 
Artikel 2 
1. De korpsbeheerder politie draagt zorg voor het inrichten van één of meerdere eenheden 
in elk van de openbare lichamen die uitsluitend of in hoofdzaak zijn belast met de 
basispolitiezorg. 
2. Aan het hoofd van de eenheden, bedoeld in het eerste lid, staat het hoofd 
basispolitiezorg. Het hoofd basispolitiezorg wordt aangewezen door de korpsbeheerder 
politie in overeenstemming met de procureur-generaal en na verkregen instemming van 
de gezaghebbers. Het hoofd van een eenheid wordt aangewezen door de 
korpsbeheerder politie, in overeenstemming met de procureur-generaal en na verkregen 
instemming van de desbetreffende gezaghebber. 
3. Plaatsing van andere ambtenaren van politie bij een eenheid die uitsluitend of in 
hoofdzaak is belast met de basispolitiezorg geschiedt niet dan na overleg met de 
gezaghebber. Indien de taakvervulling van een ambtenaar van politie dit naar het oordeel 
van de gezaghebber noodzakelijk maakt, draagt de korpsbeheerder politie zorg voor 
vervanging. 
41 
 

5. Met inachtneming van de regels, bedoeld in het vierde lid, kunnen bij regeling van Onze 
Minister regels worden gesteld over het beheer van het politiekorps, voor zover het betreft 
de ambtenaren, bedoeld in het eerste, tweede en derde lid. Indien deze regels 
voorschriften bevatten die aan de organisatie van het politiekorps worden gesteld, worden 
zij gegeven door Onze Minister in overeenstemming met Onze Minister van Justitie. 
Artikel 5 
De korpsbeheerder politie draagt er zorg voor dat het politiekorps ten behoeve van de 
recherchefunctie beschikt over een gegevensbestand voor de verwerking van 
politiegegevens, bedoeld in artikel 10, eerste lid, onderdeel a, van de Wet politiegegevens. 
Artikel 6 
1. De korpsbeheerder politie draagt er zorg voor dat het politiekorps beschikt, 
onderscheidenlijk kan beschikken, over ambtenaren die, indien redelijkerwijs mag worden 
aangenomen dat levensbedreigende omstandigheden tegen de politie of anderen 
dreigen, de volgende werkzaamheden uitvoeren: 
a. het verrichten van planmatige aanhoudingen; 
b. het bewaken en beveiligen van politie-infiltranten; 
c. het assisteren bij het bewaken en beveiligen van het transport van getuigen, 
verdachten of gedetineerden; 
d. het assisteren bij het bewaken en beveiligen van objecten; 
e. andere werkzaamheden waarvoor toestemming is verkregen van Onze Minister in 
overeenstemming met Onze Minister van Justitie. 
 
2. Bij regeling van Onze Minister kunnen regels worden gesteld over het beheer van het 
politiekorps, voor zover het betreft de ambtenaren, bedoeld in het eerste lid. Indien deze 
regels voorschriften bevatten die aan de organisatie van het politiekorps worden gesteld, 
worden zij gegeven door Onze Minister in overeenstemming met Onze Minister van 
Justitie. 
Hoofdstuk 3. Bekwaamheid en uitrusting 
Artikel 7 
De korpsbeheerder politie stelt de ambtenaar van politie in de gelegenheid de noodzakelijke 
training en opleiding te volgen. 
Artikel 8 
1. Onze Minister geeft regels met betrekking tot het politielegitimatiebewijs. 
2. Onze Minister kan regels stellen met betrekking tot het gebruik van de politiehuisstijl. 
 
 
 
 
 
43 
 

b. jaarlijks rapport uit te brengen aan de korpsbeheerder politie over haar 
werkzaamheden; 
c. gevraagd en ongevraagd aan de korpsbeheerder politie advies uit te brengen en 
inlichtingen te geven omtrent aangelegenheden betreffende de 
politiecellencomplexen. 
 
2. Jaarlijks zendt de korpsbeheerder politie een verslag van de werkzaamheden en 
bevindingen van de commissie als bedoeld in het eerste lid aan Onze Minister. 
Hoofdstuk 5. Informatie over het beheer 
Artikel 12 
1. De korpsbeheerder politie doet jaarlijks verslag over de omvang en samenstelling, 
alsmede over de werkdruk en de taakuitvoering van het politiekorps aan Onze Minister en 
Onze Minister van Justitie. 
2. De korpsbeheerder politie verstrekt de gegevens die Onze Minister van Justitie overigens 
noodzakelijk acht. 
Hoofdstuk 6. Slotbepalingen 
Artikel 13 
Dit besluit treedt in werking met ingang van het tijdstip waarop de Veiligheidswet BES in 
werking treedt. 
Artikel 14 
Dit besluit wordt aangehaald als: Besluit beheer politiekorps BES. 
Lasten en bevelen dat dit besluit met de daarbij behorende nota van toelichting in het 
Staatsblad zal worden geplaatst. 
 
's-Gravenhage, 4 oktober 2010 
 
 De Staatssecretaris van Binnenlandse Zaken en Koninkrijksrelaties,  
A. Th. B. Bijleveld-Schouten 
 De Minister van Justitie,  
E. M. H. Hirsch Ballin 
 
 
 
 
 
 
 
45 
 

