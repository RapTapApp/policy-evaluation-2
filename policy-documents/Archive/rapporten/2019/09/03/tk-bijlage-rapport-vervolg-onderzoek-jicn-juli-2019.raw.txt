      
(VERVOLG) ONDERZOEK JUSTITIËLE INRICHTING CARIBISCH 
NEDERLAND EN NULMETING NIEUWBOUW 
GEZAMENLIJK ONDERZOEK VAN DE RAAD VOOR DE RECHTSHANDHAVING EN HET 
COLLEGE VOOR DE RECHTEN VAN DE MENS  NAAR DE BEHANDELING VAN 
GEDETINEERDEN EN DE OMSTANDIGHEDEN IN DE NIEUWBOUW VAN DE JUSTITIËLE 
INRICHTING OP BONAIRE 
 
 
 
 
 
 
 
 
 
 
 
 
 
1 
 

Inhoudsopgave 
 
Afkortingenlijst ..................................................................................................................................... 5 
Voorwoord ........................................................................................................................................... 6 
Samenvatting en aanbevelingen .......................................................................................................... 7 
1 Inleiding ......................................................................................................................................12 
1.1 Aanleiding onderzoek ........................................................................................................12 
1.2 Doel onderzoek ................................................................................................................13 
1.3 Vraagstelling .....................................................................................................................13 
1.4 Toetsingskader en focus onderzoek ..................................................................................14 
1.5       Aanpak en uitvoering onderzoek ........................................................................................14 
1.6       Leeswijzer ...........................................................................................................................15 
2 Onderzoeksresultaten ................................................................................................................15 
2.1 Rechtspositie ..........................................................................................................................16 
2.1.1 Rechtmatige insluiting....................................................................................................16 
2.1.2 Huisregels .......................................................................................................................16 
2.1.3 Activiteitenprogramma ..................................................................................................18 
2.1.4 Accommodatie ...............................................................................................................20 
2.1.5 Voeding en winkel ..........................................................................................................22 
2.1.6 Maatschappelijk contact ................................................................................................23 
2.1.7 Toegang zorg ..................................................................................................................26 
2.1.8 Sancties en maatregelen ................................................................................................28 
2.1.9 Beklag .............................................................................................................................29 
2.2        Omgang met gedetineerden ..................................................................................................34 
2.2.1 Screening ........................................................................................................................34 
2.2.2 Bejegening ......................................................................................................................35 
2.3 Interne veiligheid ...................................................................................................................38 
2.3.1 Preventie en beheersing van veiligheidsrisico’s ............................................................38 
2.3.2 Agressiebeheersing ........................................................................................................40 
2.3.3 Drugsontmoediging ........................................................................................................42 
 
2.4 Maatschappijbeveiliging    ......................................................................................................44
    2.4.1          Beveiligingsvoorzieningen en toezicht ………………………………………………………………………44 
3 
 

Afkortingenlijst 
BAD  Binnenkomstafdeling delinquenten 
BES  Bonaire, Sint Eustatius en Saba 
BHV  Bedrijfshulpverlening 
BVA  Bevolkingsadministratie 
CN  Caribisch Nederland 
CPT  European Committee for the prevention of torture and inhuman or   
  degrading treatment or punishment  
CvT  Commissie van Toezicht    
DIZ  Divisie Individuele Zaken 
DJI  Dienst Justitiële Inrichtingen 
EN  Europees Nederland 
ET  Elektronisch toezicht 
Fte  Fulltime equivalent 
Gedeco  Gedetineerdencommissie 
GM  Gevangenismaatregel 
IBT  Intern bijstandsteam 
JenV  Justitie en Veiligheid 
JICN  Justitiële Inrichting Caribisch Nederland 
KPCN  Korps Politie Caribisch Nederland 
Makki  Model voor Analyse van de Kwaliteiten en Kwantiteiten van Inzet 
MHC  Mental Health Caribbean 
OLB  Openbaar lichaam Bonaire 
OM  Openbaar ministerie 
P.i.  Penitentiaire inrichting 
PIP  Periodiek inspectieprogramma 
Piw’er  Penitentiair inrichtingswerker  
POP  Persoonlijk opleidingsplan  
SRCN  Stichting Reclassering Caribisch Nederland 
 
  
5 
 

Samenvatting en aanbevelingen 
1 Inleiding en aanpak 
1
De Raad voor de rechtshandhaving en het CPT hebben in de afgelopen jaren 
gerapporteerd over de Justitiële Inrichting Caribisch Nederland (JICN). In deze 
rapporten benadrukten zij het belang van nieuwbouw. De ingebruikneming 
daarvan vormde een logisch aanleiding voor een vervolgonderzoek. 
De Raad en het College voor de Rechten van de Mens hebben dit onderzoek 
als een gezamenlijk project uitgevoerd, met extra aandacht voor 
mensenrechtelijke aspecten. 
Het onderzoek bestond onder andere uit documentstudie, een schouw en 
interviews met functionarissen die zijn betrokken bij de JICN, met 
gedetineerden en met familieleden van gedetineerden.   
In  het onderzoek hebben de Raad en het College zich gericht op de volgende 
aspecten: 
● rechtspositie gedetineerden 
● omgang met gedetineerden 
● interne veiligheid 
● maatschappijbeveiliging 
● maatschappelijke re-integratie 
● personeel en organisatie JICN. 
2 Overkoepelend beeld  
Moderne accommodatie 
Na een lange bouwperiode heeft de JICN in augustus 2018 haar nieuwbouwlocatie 
betrokken. In verschillende opzichten betekent de nieuwbouw een grote verbetering ten 
opzichte van de voormalige inrichting. Het gebouw is veel ruimer en biedt daardoor 
mogelijkheden voor allerlei activiteiten die in de oudbouw niet mogelijk waren. Het 
nieuwe gebouw is ook veel lichter en maakt daardoor een vriendelijkere en minder 
beklemmende indruk. De locatie in het buitengebied maakt de inrichting bovendien beter 
te beveiligen.  
Uit het onderzoek is gebleken dat het nodig is nog een aantal verbeteringen door te 
voeren. De Raad en het College zijn ervan overtuigd dat de JICN dan over een moderne 
accommodatie beschikt waarin alle activiteiten goed kunnen worden uitgevoerd. 
                                                           
1
 CPT: European Committee for the Prevention of Torture and Inhuman or Degrading Treatment or 
Punishment. 
7 
 

De Raad en het College hebben moeten constateren dat het merendeel van die 
aanbevelingen nog steeds niet is opgevolgd. Tegelijkertijd stellen zij vast dat er sprake is 
van ontwikkelingen die ertoe zullen leiden dat opvolging van een deel van die 
aanbevelingen binnen afzienbare tijd waarschijnlijk alsnog wordt gerealiseerd. Een 
voorbeeld daarvan is de uitrol van het volledige Ban-pa-Kambio-programma in de loop van 
2019 en de eveneens voor 2019 voorziene invoering van het jeugdstrafrecht in Caribisch 
Nederland. 
Voor sommige aanbevelingen geldt dat de JICN en/of het ministerie van Justitie en 
Veiligheid (JenV)  afhankelijk zijn van de medewerking van ketenpartners. Zo is voor de 
bepleite realisatie van detentiecapaciteit op de bovenwinden, lees Sint Eustatius, wijziging 
van het bestemmingsplan noodzakelijk.  
Gelijke behandeling gedetineerden in Caribisch en in Europees Nederland 
De Raad en het College zijn van oordeel dat burgers, waaronder begrepen gedetineerden, 
in Caribisch Nederland in beginsel dezelfde rechten moeten hebben en een gelijke 
behandeling moeten krijgen als burgers in Europees Nederland. Dit is slechts anders 
indien er een noodzakelijke en gerechtvaardigde reden is voor een verschil. 
In eerdere rapporten hebben het College en de Raad gepleit voor gelijke 
beklagmogelijkheden voor gedetineerden en voor de mogelijkheid van beroep tegen 
uitspraken van de Beklagcommissie. En het CPT heeft al in 2015 aanbevolen 
gedetineerden minimaal één uur per week bezoek toe te staan, conform de regeling in 
Europees Nederland. Tot nu toe zijn deze aanbevelingen niet opgevolgd door de minister 
van JenV. Tijdens het inspectiebezoek in december 2018 bleek dat gedetineerden in 
Caribisch Nederland, anders dan in Europees Nederland, standaard werden gevisiteerd na 
ieder bezoekmoment. De Raad en het College hebben geen overtuigende argumenten 
vernomen voor het laten voortduren van al deze verschillen. Naar aanleiding van dit 
onderzoek heeft de leiding van de JICN al besloten de werkwijze deels aan te passen. 
Vereiste betrokkenheid ‘Den Haag’ 
In meer algemene zin vragen de Raad en het College aandacht voor de opvolging van 
aanbevelingen waarvoor de actieve bemoeienis van het ministerie van JenV noodzakelijk 
4
is. In zijn ‘Staat van de rechtshandhaving Caribisch Nederland 2017’ heeft de Raad 
geconstateerd dat wanneer voor de feitelijke opvolging van aanbevelingen (aanvullend) 
wetgeving, beleid of (financiële) middelen nodig zijn vanuit het ministerie (‘Den Haag’) 
zich dat in eerste instantie uit in voornemens maar dat er niet altijd en direct actie volgt. 
De wijze waarop de minister van JenV heeft gereageerd op de aanbevelingen van de Raad 
                                                           
4
 Zie www.raadrechtshandhaving.com.  
9 
 

Aspect Criterium Aanbeveling Actor 
Rechtspositie gedetineerden Huisregels - inkennisstelling huisregels JICN 
- actualisatie huisregels JICN 
  
- informatie over plus-programma JICN 
  
Activiteitenprogramma - deelname arrestanten JICN 
 
- deelname gedetineerden van buiten CN JICN 
  
- aanvulling bibliotheekcollectie JICN 
  
 Accommodatie - realisatie verbeteringen JICN 
 Voeding en winkel - variatie in broodbeleg JICN 
 - heroverweging contract supermarkt JICN 
 
 Maatschappelijk contact - aanpassing huisregels JICN 
 - oplevering familiekamer JICN 
 
 - belfaciliteiten JICN 
 
 - wijziging Gevangenismaatregel BES minister 
 
Toegang zorg - primaire processen medische dienst JICN 
 
 - professionalisering coördinatie JICN 
 
geestelijke zorg 
Sancties en maatregelen - inkennisstelling sanctiebeleid JICN 
 
8
 - informatieverstrekking CvT JICN 
 
Beklag - uitbreiding mandaat CvT minister 
 
 - heroverweging standpunt over eerdere minister 
 
aanbevelingen 
 - afstemming protocol beklagzaken met JICN 
 
CvT 
Screening - officiële screening nieuwe JICN 
Omgang met gedetineerden 
gedetineerden 
Bejegening - aanspreken medewerkers op JICN 
 
respectvolle bejegening 
 - volledige invoering mentorsysteem JICN 
 
9
 - interactie directie en gedeco JICN 
 
Veiligheidsrisico’s - calamiteitenoefeningen JICN 
Interne veiligheid 
 - instructies in verschillende talen JICN 
 
 - borging dienstverlening systemen minister 
 
Agressiebeheersing - fysieke geoefendheid medewerkers JICN 
 
10
Vrijhedenbeleid en v.i. - afstemming procedure v.i. minister 
Maatschappijbeveiliging 
  - mandaatbesluit ondertekening v.i.- minister 
beschikkingen 
Maatschappelijke re- Voorbereiding - volledige uitvoering Ban pa Kambio  JICN 
integratie 
 - evaluatie detentie- en re- JICN 
 
integratieteam 
Personele zorg  en inzet - bijscholing medewerkers JICN 
Personeel  en organisatie 
 - aandacht voor thema bejegening JICN 
 
Communicatie - investering in interne communicatie JICN 
 
  - evaluatie interne communicatie JICN 
                                                           
8
 CvT: Commissie van Toezicht. 
9
 Gedeco: gedetineerdencommissie. 
10
 V.i.: voorwaardelijke invrijheidstelling. 
11 
 

genomen en zijn alle gedetineerden van de oudbouw overgebracht naar de nieuwe 
locatie.  
14
Het mandaat van het College voor de Rechten van de Mens omvat ook Caribisch 
Nederland. Het College heeft dan ook bijzondere aandacht voor de mensenrechten op de 
BES-eilanden, waaronder de rechten van gedetineerden. In de aanloop naar dit onderzoek 
leek het de Raad en het College daarom een goede gelegenheid om het vervolgonderzoek 
naar de JICN te koppelen aan het aandachtsgebied van het College en het onderzoek 
gezamenlijk uit te voeren. Dit betekent dat in dit onderzoek extra aandacht is besteed aan 
mensenrechtelijke aspecten. 
 
1.2 Doel onderzoek 
 
Door middel van dit vervolgonderzoek zijn de Raad en het College nagegaan hoe het, na 
de ingebruikneming van de nieuwbouw, staat met de naleving van de eerdere 
aanbevelingen van de Raad en van het CPT die nog niet (volledig) waren opgevolgd. 
Tevens zijn zij nagegaan welke gevolgen de ingebruikneming van de nieuwbouw van de 
JICN heeft voor de behandeling van gedetineerden. Met dit onderzoek willen de Raad en 
het College een bijdrage leveren aan de kwaliteit van de behandeling van gedetineerden 
in de justitiële inrichting van Caribisch Nederland op Bonaire. 
 
1.3 Vraagstelling 
 
Voor dit onderzoek hebben de Raad en het College de volgende hoofdvraag geformuleerd: 
Wat is de stand van zaken ten aanzien van de omstandigheden en de behandeling van 
gedetineerden in de nieuwbouw van de justitiële inrichting van Caribisch Nederland op 
Bonaire en in hoeverre is daarbij sprake van knelpunten? 
De deelvragen van dit onderzoek luiden als volgt: 
1. In hoeverre heeft de JICN inmiddels invulling gegeven aan de eerder door de Raad en door het 
CPT gedane aanbevelingen ten aanzien waarvan de Raad in 2017 heeft vastgesteld dat die nog niet 
15
of niet volledig waren opgevolgd? 
2. In hoeverre heeft  de nieuwbouw gevolgen voor de omstandigheden en de behandeling van 
                                                           
14
 Het College belicht, bewaakt en beschermt mensenrechten, bevordert de naleving van mensenrechten in 
praktijk, beleid en wetgeving, en vergroot het bewustzijn van mensenrechten in Nederland, inclusief 
Caribisch Nederland. 
15
 De betreffende aanbevelingen staan in bijlage 2. 
13 
 

aantal documenten opgevraagd bij de JICN.  
Op basis van de verzamelde informatie hebben de Raad en het College dit rapport 
opgesteld. Alvorens het rapport vast te stellen, hebben zij het concept daarvan voorgelegd 
aan de leiding van de JICN, aan de Dienst Justitiële Inrichtingen (DJI) en aan de minister 
van Justitie en Veiligheid (JenV).    
 
 
1.6       Leeswijzer 
 
In hoofdstuk 2 staan de onderzoeksresultaten. De zes hiervoor genoemde aspecten 
worden in zes deelhoofdstukken, aan  de hand van afzonderlijke criteria, behandeld. Na 
een weergave van het betreffende criterium en de feitelijke bevindingen volgt steeds een 
beoordeling daarvan door de Raad en het College. De meeste paragrafen worden 
afgesloten met een of meer aanbevelingen.  
Het rapport bevat twee bijlagen: een overzicht van de personen die de Raad en het 
College voor dit onderzoek hebben geïnterviewd (bijlage 1) en een weergave van de stand 
van zaken (eind 2018) ten aanzien van de eerdere aanbevelingen van de Raad en van het 
CPT die blijkens het reviewonderzoek van de Raad begin 2017 nog niet waren opgevolgd 
(bijlage 2).  
2 Onderzoeksresultaten 
Ter inleiding: nieuwbouw JICN 
In augustus 2018 heeft de JICN de nieuwbouw betrokken aan de Plantage Aruba, aan een 
zijweg van de Kaminda Lagun. Anders dan de oudbouw, die in het centrum van Kralendijk 
stond, pal naast het politiebureau, bevindt de nieuwbouw zich op een open plek buiten de 
bebouwde kom. Bij de oplevering van de nieuwbouw was er plaats voor 113 
gedetineerden en tien arrestanten, nagenoeg dezelfde capaciteit als de oudbouw had. 
De nieuwbouw heeft een aparte vrouwenafdeling. Wanneer hier geen vrouwen zijn 
gedetineerd, kunnen op deze afdeling zo nodig mannelijke gedetineerden worden 
geplaatst.  
De personele bezetting van de JICN bedroeg eind 2018 ongeveer 125 fte.  
De JICN valt onder de Dienst Justitiële Inrichtingen (DJI) van het ministerie van Justitie en 
Veiligheid (JenV). 
   
 
15 
 

De JICN beschikt over ‘Huisregels voor ingeslotenen’ voor de nieuwbouw, die vanaf 1 
september 2018 gelden. De huisregels tellen, inclusief bijlage, 65 pagina’s. 
In de Introductie van de huisregels staat dat deze in vier talen (Nederlands, Papiaments, 
Spaans en Engels) zijn te verkrijgen en dat zij op de afdelingen  en in de bibliotheek ter 
inzage worden aangeboden. 
16
Onder het kopje 2.6. Dagindeling staat over het plus-regime het volgende : 
‘Indien u in het plus-programma bent geplaatst heeft u recht op een extra sport- en 
bezoekmoment, eventueel extra arbeid en uitbreiding van  de recreatietijd.’ 
De huisregels wijken soms af van de regelgeving. Hierop wordt ingegaan in paragraaf 2.6 
maatschappelijk contact. In de tekst over visiteren of fouilleren na een bezoekmoment 
wordt de indruk gewekt dat sprake is van maatwerkinvulling. In de praktijk blijkt echter 
dat het standaard om visiteren gaat. In paragraaf 4.15 drugsontmoediging wordt daar 
nader op ingegaan.  
De (volledige) huisregels liggen niet bij de gedetineerden op cel. Ook zijn ze – anders dan 
in de huisregels zelf vermeld staat – niet in de bibliotheek van de penitentiaire inrichting 
te vinden. Tijdens de verhuizing zijn volgens het personeel de geüpdatete huisregels aan 
de gedetineerden verstrekt, maar die liggen niet standaard op de cellen of op de 
afdelingen.    
In de huisregels staat onder meer:  
‘Versnaperingen die door bezoekers uit de snoepautomaat zijn gehaald mogen in de 
bezoekzaal genuttigd worden door bezoekers en gedetineerden. Per bezoekmoment 
mogen maximaal 2 stuks snoepgoed en 2 blikjes fris worden overgegeven. Dit kan worden 
overhandigd na controle door personeel.’  
In de nieuwbouw is geen snoepautomaat aanwezig. 
Beoordeling 
De huisregels moeten toegankelijk zijn voor alle gedetineerden. Dat betekent dat een 
gedetineerde die huisregels moet kunnen raadplegen. De Raad en het College raden 
daarom aan om de huisregels, in de vier talen die daarin staan genoemd, beschikbaar te 
stellen op een logische plaats, zoals de bibliotheek. 
                                                           
16
 Gedetineerden starten bij binnenkomst in de inrichting in het basisprogramma. Bij goed gedrag kunnen zij 
‘promoveren’ naar het plus-programma. Zij krijgen dan extra privileges zoals meer bezoektijd en arbeid met 
meer vrijheden. Als zij daarna ongewenst gedrag vertonen, kunnen zij ‘degraderen’ naar het 
basisprogramma. Dit systeem van promoveren en degraderen staat los van het programma Ban pa Kambio 
(zie paragraaf 2.1.3).  
17 
 

Als de detentiebezetting het toelaat, houdt zij zoveel mogelijk rekening met de 
voorkeuren van de gedetineerden. 
Uit het onderzoek komt naar voren dat gedetineerden van buiten Caribisch Nederland niet 
hetzelfde onderwijs kunnen volgen als gedetineerden van Caribisch Nederland. Een 
geïnterviewde gedetineerde van buiten CN vertelde dat hij graag een taal zou willen leren 
maar dat hij geen volledig onderwijsprogramma mag volgen omdat hij buitenlander is en 
niet op het eiland zal re-integreren. De lessen die hij volgt, zijn creatieve lessen: muziek en 
schilderen. Gezien zijn lange straf zou hij zijn tijd nuttiger willen invullen.  
Minderjarige gedetineerden volgen zoveel mogelijk onderwijs. Een geïnterviewde 
medewerker van de JICN gaf wel aan dat het in de praktijk ingewikkeld blijkt te zijn om, 
mede in verband met gevoelens van onveiligheid, docenten te vinden die naar de JICN 
willen komen om dat onderwijs te verzorgen. 
Gedetineerden die niet willen deelnemen aan het activiteitenprogramma, worden in hun 
cel opgesloten. Dat is anders dan in de oudbouw, waar gedetineerden op de afdeling 
mochten blijven met open celdeur. De gedetineerden zijn ontevreden dat zij opgesloten 
worden als zij niet deelnemen aan het programma. 
Arrestanten hebben niet de mogelijkheid om deel te nemen aan het 
activiteitenprogramma, ook niet als zij gedurende meerdere dagen in de inrichting 
verblijven. 
In de JICN is een bibliotheek. De boeken in de bibliotheek zijn veelal in het Nederlands of 
het Engels en sterk verouderd. Er zijn weinig relevante juridische boeken beschikbaar. In 
de bibliotheek zijn documenten als de huisregels en de sanctiekaart van de JICN niet 
aanwezig. 
Beoordeling 
De Raad en het College zien de positieve weg die de JICN is ingeslagen met het 
programma Ban pa Kambio. De focus op sectoren bouw, horeca en groenvoorzieningen is 
sterk gericht op re-integratie van ex-gedetineerden in de maatschappij. De Raad en het 
College onderstrepen het belang daarvan. Het activiteitenprogramma is nog niet helemaal 
van de grond gekomen vanwege ontbrekende faciliteiten. De Raad en het College dringen 
aan op volledige implementatie van het activiteitenprogramma op zo kort mogelijke 
termijn (zie aanbeveling in paragraaf 2.5). 
De Raad en het College zien onvoldoende rechtvaardiging voor het onderscheid tussen 
gedetineerden van Caribisch Nederland en daarbuiten voor wat betreft deelname aan het 
activiteitenprogramma.       
19 
 

geleverd maar in mei 2019 hingen de gordijnen. 
Een vergelijkbaar probleem bestaat bij de telefoons: op de helft van de afdelingen hangen 
zij een deel van de dag in de volle zon.  
De arrestanten verbleven ten tijde van het bezoek op een reguliere afdeling omdat er nog 
geen  speciale afdeling voor arrestanten gereed was. De containers uit de oudbouw zijn 
verplaatst naar het terrein van de nieuwbouw en werden gereedgemaakt voor 
ingebruikname door de arrestanten. In iedere container staat een bed, een stoel, een tv 
en een ventilator. 
Op het terrein van de JICN is geen sportveld aangelegd. De oorspronkelijke plannen voor 
de nieuwbouw voorzagen wel in een sportveld maar om financiële redenen is dat er niet 
gekomen. De directie van de JICN erkent het belang van een sportveld voor gedetineerden 
en heeft daarom alsnog opdracht gegeven tot de aanleg. De verwachting is dat het 
sportveld in de eerste helft van 2019 gereed is. 
De isoleercellen zijn zeer sober ingericht en het raam biedt geen mogelijkheid om naar 
buiten te kijken. De luchtventilatie is beperkt. De directie zal hier op korte termijn 
metingen naar laten doen. De luchtruimte voor gedetineerden in de isoleercel heeft wel 
verticaal vrij zicht op de open lucht. De luchtruimte zelf is echter niet schoon. 
In de ruimte waarin in het kader van geestelijke verzorging diensten kunnen worden 
gehouden, kan het erg warm worden. De directie van de JICN heeft aangekondigd dat in 
deze ruimte klimaatbeheersing (airco) zal komen. 
 
Beoordeling 
Vergeleken met de oudbouw betekent de in augustus 2018 in gebruik genomen 
nieuwbouw een grote stap voorwaarts. Toch zijn er nog diverse verbeterpunten. Die 
hebben deels het karakter van ‘kinderziekte’. De directie heeft daar aandacht voor en 
werkt aan oplossingen. De Raad en het College verwachten dat de 
verblijfsomstandigheden van de gedetineerden verder zullen verbeteren als de beoogde 
aanpassingen zijn doorgevoerd.  
 
Aanbeveling JICN: 
 
- realiseer de (deels reeds beoogde) verbeteringen zo snel mogelijk, in het bijzonder: 
 
• het toelaten van direct daglicht en betere ventilatie in de isoleercellen; 
• het creëren van schaduw bij telefoons die in de zon hangen; 
• de aanleg van een sportveld voor de gedetineerden: 
• klimaatbeheersing in de ruimte voor geestelijke verzorging. 
 
21 
 

aanschaffen en tegen welke prijs. Volgens de Raad en het College zou het goed zijn als de 
JICN bij het aflopen van het huidige contract nagaat wat de mogelijkheden zijn om met 
een andere of met verschillende winkels een samenwerking aan te gaan. 
 
Aanbevelingen JICN: 
- zorg voor meer variatie in het broodbeleg; 
- heroverweeg het contract met de supermarkt die nu levert zodra dat contract afloopt. 
2.1.6 Maatschappelijk contact 
 
Criterium 
De p.i. biedt gedetineerden in voldoende mate mogelijkheden tot het onderhouden van 
maatschappelijke contacten door middel van relatiebezoek, telefoon, correspondentie en 
toegang tot andere media. 
 
Bevindingen  
Gedetineerden mogen in de JICN bezoek ontvangen op vrijdag of zondag, volgens een vast 
schema dat samenhangt met de afdeling waar de gedetineerde verblijft. Volgens artikel 
24, eerste lid, van de Gevangenismaatregel BES hebben gedetineerden recht op eens in de 
twee weken een uur bezoek. In de huisregels van JICN staat dat gedetineerden recht 
hebben op 45 minuten bezoek per twee weken. De wetgeving voor Caribisch Nederland 
wijkt op dit punt af van de Europees-Nederlandse wetgeving, waar gedetineerden iedere 
18
week bezoek mogen ontvangen. 
19
Het CPT heeft geadviseerd om de gedetineerden iedere week bezoek toe te staan. 
 
20
Gedetineerden in het plus-programma mogen iedere week bezoek ontvangen. 
Gedetineerden tot en met 18 jaar mogen iedere dag bezoek van ouders, voogd of 
verzorgers krijgen. 
 
In de bezoekruimte staat een lange tafel met daarop over de gehele lengte een lage 
transparante afscheiding. Aan de twee uiteinden van de tafel houden medewerkers van 
de JICN toezicht. Daarnaast houdt een beveiliger via camera’s toezicht vanuit een aparte 
                                                           
18
 Artikel 38, eerste lid, van de Penitentiaire beginselenwet. 
19
 CPT, Report to the Government of the Netherlands on the visit to the Caribbean part of the Kingdom of 
the Netherlands carried out by the European Committee for the Prevention of Torture and Inhuman or 
Degrading Treatment or Punishment (CPT), Strasbourg, 25 August 2015, CPT/Inf (2015) 27, p. 28. 
20
 Net als de p.i.’s in Europees Nederland werkt de JICN met een systeem waarbij ‘goed gedrag’ wordt 
beloond. Een gedetineerde die zich gedurende een bepaalde tijd aan de regels houdt, wordt bevorderd naar 
het plus-programma en krijgt daarmee extra privileges, zoals meer bezoektijd. Zie in dit verband ook 
paragraaf 2.1.2. 
23 
 

zeggen dat alle gedetineerden het recht krijgen om iedere week een uur bezoek te 
22
ontvangen. 
 
In de huisregels van de JICN wordt gesproken over bezoektijden van 45 minuten. Dat is 
niet in overeenstemming met de geldende regelgeving waarin de bezoektijd is bepaald op 
een uur. De huisregels dienen op dit punt te worden aangepast. 
 
Het onderhouden van contact met familie en kennissen is voor alle gedetineerden 
belangrijk, ook als zij niet afkomstig zijn van Bonaire, Saba en Sint Eustatius. De Raad en 
het College zijn daarom tevreden over de flexibiliteit die wordt getoond bij ticketbezoeken 
en over de verstrekking van telefoonkaarten aan gedetineerden die afkomstig zijn van Sint 
Eustatius en van Saba. Het is de Raad en het College echter niet duidelijk waarom 
onderscheid in afkomst wordt gemaakt bij het verstrekken van gratis telefoonkaarten aan 
gedetineerden van buiten Bonaire. Dat onderscheid moet volgens de Raad en het College 
worden weggenomen door alle gedetineerden in gelijke mate de mogelijkheid te bieden 
contact te hebben familie en kennissen. Dat kan bijvoorbeeld via het verstrekken van 
gratis telefoonkaarten, of het faciliteren van een videoverbinding via internet. 
 
In paragraaf 2.3.3 van dit rapport gaan de Raad en het College in op het beleid om na 
ieder bezoekmoment de gedetineerden standaard te visiteren.  
 
Aanbevelingen JICN: 
 
- pas de huisregels aan, zodat de daarin vermelde bezoektijd een uur in plaats van 
45 minuten bedraagt, en voer dit in de praktijk ook uit; 
- zorg voor spoedige oplevering van de familiekamer zodat gedetineerden in de 
gelegenheid kunnen worden gesteld om daar familie te ontvangen; 
- bied alle gedetineerden de mogelijkheid om met familie te bellen en stel hen 
daarvoor, ongeacht afkomst, telefoonkaarten beschikbaar of bied hun allen de 
mogelijkheid om via internet een videoverbinding te leggen. 
 
Aanbeveling minister: 
 
- wijzig de Gevangenismaatregel BES zodat gedetineerden het recht krijgen om 
iedere week een uur bezoek te ontvangen.  
 
                                                           
22
 In het rapport van zijn quick-scan-onderzoek van 2016 heeft de Raad volstaan met de vaststelling dat de 
JICN overeenkomstig de Gevangenismaatregel BES handelde door eens in de twee weken bezoek toe te 
staan. 
25 
 

waar gekoelde medicijnen in worden bewaard, zijn nu goed georganiseerd. Wel geeft een 
van de geïnterviewden aan dat het daarvoor bestemde lijst nog niet altijd wordt 
afgetekend als piw’ers medicatie uitdelen. Er is een kwaliteitsvoorstel geschreven om dit 
aan te pakken. De directie heeft daar positief op gereageerd. 
 
Geestelijke verzorging 
In 2014 deed de Raad een aanbeveling over het aanstellen van een aparte coördinator 
geestelijke verzorging. Er is geestelijke verzorging voor de gedetineerden. Verschillende 
denominaties zijn vertegenwoordigd. In de nieuwbouw is een ruimte beschikbaar om 
diensten te organiseren, maar daar is geen klimaatbeheersing, waardoor het er te warm 
wordt. Om die reden wordt tijdelijk gebruik gemaakt van een andere ruimte. Tijdens een 
gesprek met de Raad en het College lieten vertegenwoordigers van verschillende 
23
denominaties weten dat zij goed samenwerken met de JICN. 
 
De geestelijke verzorging wordt al geruime tijd gecoördineerd door een medewerker van 
de JICN die dat naast zijn reguliere werk doet. De geestelijke verzorgers spraken hun 
waardering uit voor de wijze waarop deze medewerker de coördinatie verzorgt, maar zij 
zouden graag zien dat er een aparte coördinator komt. Dat er geen aparte coördinator is 
aangesteld heeft onder meer te maken met discussie over de omvang van de functie en 
over het profiel van de aan te trekken coördinator. 
 
Beoordeling 
De Raad en het College constateren dat het probleem met de brievenbussen van de 
medische dienst is opgelost tijdens het onderzoek. Ook is de opslag van medicijnen goed 
op orde. De Raad en het College benadrukken het belang van implementatie van het 
kwaliteitsvoorstel om de uitgifte van medicatie te verbeteren. 
 
De Raad en het College maken zich zorgen over gebreken in de primaire processen 
rondom de medische dienst, waardoor de psycholoog regelmatig niet in staat is alle 
patiënten te zien. Dat zou niet mogen voorkomen. 
 
De eerdere aanbeveling van de Raad om geprofessionaliseerde geestelijke zorg te 
realiseren, die zich met name met de coördinatie van de geestelijke zorg zou bezighouden, 
is nog niet opgevolgd. De Raad en het College benadrukken de wenselijkheid van 
professionele coördinatie van de geestelijke zorg, zodat die niet afhankelijk is van een 
medewerker die dat op vrijwillige basis naast zijn reguliere werk doet. 
 
                                                           
23
 Zie ook onder 2.1.4. 
27 
 

kennis van de voorzitter van de CvT. In Europees Nederland is wettelijk bepaald dat de 
directeur, ingeval de afzondering langer dan 24 uren duurt en ten uitvoer wordt gelegd in 
25
een afzonderingscel, onder meer de CvT terstond in kennis dient te stellen. 
Indien de directie van de JICN besluit een gedetineerde tijdelijk in een isoleercel te 
plaatsen, wordt de medische dienst van de JICN daarvan op de hoogte gesteld. De CvT 
wordt daarover niet standaard geïnformeerd. Elke week bezoeken twee 
maandcommissarissen van de CvT de inrichting. Wanneer zij langskomen, krijgen zij 
informatie over de gedetineerden die op dat moment in de isoleercel zitten.  
Beoordeling 
Anders dan in Europees Nederland hebben gedetineerden in Caribisch Nederland niet de 
mogelijkheid om kennis te nemen van het sanctiebeleid. De Raad en het College achten de 
onderbouwing van de directie van de JICN onvoldoende. Transparantie over het 
sanctiebeleid kan juist bijdragen aan het begrip voor opgelegde sancties. Daarbij is het aan 
de JICN om duidelijk te maken dat afwijken mogelijk is én om eventuele afwijkingen goed 
te onderbouwen. De directie zou het sanctiebeleid toegankelijk kunnen maken door het 
bijvoorbeeld ter inzage te leggen in de bibliotheek.  
Hoewel niet specifiek in de wet bepaald, vinden de Raad en het College plaatsing van een 
gedetineerde in een isoleercel een zware sanctie en daarmee een feit waarover de CvT 
direct moet worden geïnformeerd, in ieder geval indien die plaatsing langer dan 24 uren 
duurt. De CvT moet tijdig de mogelijkheid krijgen om zo’n plaatsing te monitoren en om te 
bepalen of zij eventueel een extra bezoek aan betrokkene wil afleggen.  
Aanbevelingen JICN: 
- stel gedetineerden in de gelegenheid kennis te nemen van het sanctiebeleid; 
- informeer de Commissie van Toezicht tijdig over iedere plaatsing in een isoleercel 
die langer dan 24 uren duurt. 
 
2.1.9 Beklag  
 
Criterium 
 
De beklagregeling functioneert naar behoren. 
Bevindingen 
                                                           
25
 Artikel 24, zesde lid, van de Penitentiaire beginselenwet. 
29 
 

 
‘Naar aanleiding van de aanbeveling van de Raad heeft DJI de procedure van 
klachtbehandeling in de JICN gewijzigd. Bij klachten spreekt de gedetineerde nu allereerst 
met het afdelingshoofd over zijn klacht. Veel problemen worden in een dergelijk gesprek 
reeds opgelost, waardoor het zelden nodig blijkt om te escaleren naar de Commissie van 
Toezicht. (…) Tot nu toe zijn er geen klachten ingediend die niet door het afdelingshoofd of 
de Commissie van Toezicht opgelost konden worden. Uit de praktijk blijkt dus dat er 
vooralsnog geen behoefte is aan een beroepsmogelijkheid. DJI blijft de komende periode 
de ingediende klachten en de afhandeling daarvan monitoren.’ 
 
Stand van zaken 2018 
Eind 2018 was van de zes aanbevelingen uit 2016 alleen die over de aanpassing van het 
beklagformulier overgenomen. 
 
In het kader van dit vervolgonderzoek gaven de leden van de CvT opnieuw aan dat zij 
graag zien dat er secretariële ondersteuning komt.  
32
De CvT stelt, ondanks de wettelijke verplichting daartoe , nog altijd geen halfjaarlijkse 
rapportages over onder meer de bevindingen van de Beklagcommissie op. Verder vinden 
(ook) deze leden van de CvT het wenselijk dat er beroep mogelijk is tegen uitspraken van 
de Beklagcommissie.  
 
De leden van de CvT wezen er voorts op dat de afhandeling van beklagzaken sinds de 
verhuizing naar de nieuwbouw grote vertraging oploopt omdat verweerschriften van de 
directie uitblijven. De CvT heeft dit punt opgenomen met de directie van de JICN. De 
directie heeft daarop toegezegd dat zij gaat werken aan een protocol voor de afhandeling 
van klaagschriften, inclusief termijnen. 
 
Het aantal klachten dat gedetineerden bij de Beklagcommissie indienen, ligt al jaren op 
33
hetzelfde niveau: ongeveer vijftig per jaar. 
Het door de CvT verstrekte overzicht over 2017 bevat 55 beklagzaken. Daarvan heeft de 
Beklagcommissie er acht gegrond verklaard, steeds met toekenning van een vergoeding. 
Het gros van de beklagzaken (41 van de 55) betrof een opgelegde straf. De 
Beklagcommissie verklaarde negen zaken niet-ontvankelijk. Deze negen klachten zijn alle 
gerubriceerd in de categorie ‘diversen’. Intrekking van de klacht vond plaats in vier 
gevallen.  
In 2018 ging het om vijftig beklagzaken. Daarvan werden er 22 niet-ontvankelijk verklaard 
                                                           
32
 Artikel 47 van de  gevangenismaatregel BES. 
33
 Ter vergelijking: in 2014 en 2015 ging het om 57 respectievelijk 56 klachten. 
31 
 

beperkt aantal zaken slaagt de beklagcommissie er in om binnen de wettelijke 
beslistermijn uitspraak te doen. Daarbij gaat het bovendien relatief vaak om niet-
ontvankelijkverklaringen. In 2018 werd geen enkele ontvankelijke zaak binnen de termijn 
afgedaan. Afgezien van de vraag of de wettelijke termijn van twee weken realistisch is, 
lukt het de directie van de JICN vaak niet om tijdig een verweerschrift in te dienen bij de 
beklagcommissie. 
 
De Raad en het College hebben er waardering voor dat het probleem van de 
brievenbussen nog tijdens hun bezoek is opgelost en dat de directie van de JICN een 
protocol opstelt voor de  behandeling van beklagzaken.   
 
De JICN kent geen aparte CvT arrestantenzorg. Het is volgens de Raad en het College van 
belang dat ook de arrestanten die in de JICN  verblijven, kunnen rekenen op het wakend 
oog van een CvT. Daarvoor is uitbreiding van het mandaat van de CvT nodig.  
  
Aanbevelingen minister:    
 
- breid het mandaat van de CvT uit naar arrestanten die in de JICN verblijven;  
- heroverweeg het standpunt ten aanzien van de volgende niet-overgenomen  
aanbevelingen van de Raad uit 2016: 
 
* aanpassing van de beslistermijn voor beklagzaken 
* verruiming van het beklagrecht 
* beroepsmogelijkheid tegen uitspraak beklagcommissie 
* ambtelijk secretariaat CvT 
* tweejaarlijkse rapportage CvT   
 
Aanbeveling JICN: 
 
- stem het protocol voor de behandeling van beklagzaken af met de CvT en zorg voor 
naleving van het protocol. 
  
33 
 

met (her)plaatsing als celgenoten duidelijk niet met elkaar overweg kunnen, of als bijvoorbeeld 
een van de twee rookt en de ander niet. 
 
Gedetineerden met een psychische stoornis of verslavingsproblematiek kunnen op afdeling K, 
de zorg- en behandelafdeling, worden geplaatst. Die afdeling heeft plaats voor tien  
gedetineerden en beschikt voornamelijk over eenpersoonscellen. Tijdens het psycho-medisch 
overleg bespreken de psycholoog, arts, verpleegkundigen en medewerkers van Mental Health 
Caribbean (MHC) de gedetineerden op deze afdeling. MHC stelt voor iedere gedetineerde op 
deze afdeling een behandelplan op. Dat behandelplan baseert MHC op de zorgvraag en op de 
mogelijkheden van de patiënt om aan activiteiten deel te nemen. 
 
Beoordeling 
De binnenkomstprocedure in de JICN is op orde. De registratie van preciosa is goed 
georganiseerd. De JICN bestaat grotendeels uit tweepersoonscellen, maar bij de plaatsing van 
gedetineerden is ruimte voor maatwerk.  
De officiële screening van gedetineerden bij het begin van de detentieperiode is beperkt 
vanwege beperkte officiële achtergrondinformatie over de persoon. De Raad en het College 
vinden het noodzakelijk om over alle gedetineerden informatie uit een officiële screening 
beschikbaar te hebben, om de objectiviteit, volledigheid en continuïteit van informatie te 
waarborgen. Omdat het van belang is dat de informatie actueel is, is zo’n screening ook nodig 
bij gedetineerden die eerder hebben vastgezeten.  
 
Aanbeveling JICN: 
 
- zorg voor een officiële screening van elke nieuw binnenkomende gedetineerde op basis van 
objectieve achtergrondinformatie.  
 
2.2.2 Bejegening 
 
Criterium 
De p.i. bejegent de gedetineerden respectvol en humaan en motiveert hen zich voor te 
bereiden op een aanvaardbaar maatschappelijk bestaan. 
 
Bevindingen 
Volgens zowel gedetineerden als personeelsleden bejegent een deel van de medewerkers  de 
gedetineerden respectvol, maar een ander deel van de medewerkers zou dat niet doen. 
Voorbeelden van zulk gedrag die werden genoemd, zijn: vloeken tegen gedetineerden, 
gedetineerden uitdagen en vervelende opmerkingen maken over familie en kennissen die op 
35 
 

directie heeft een verantwoordelijkheid om de afdelingshoofden hierop aan te sturen. De Raad 
en het College sporen de leiding van de JICN aan om het mentorprogramma in de gehele 
inrichting structureel in te voeren. 
 
De gedeco, die de gedetineerden vertegenwoordigt, vormt de schakel tussen de directie en de 
gedetineerden. Het is van belang dat de gedeco die rol kan waarmaken. De Raad en het College 
stellen vast dat daarover onvrede bestaat bij gedeco-leden. 
 
Aanbevelingen JICN: 
 
- spreek medewerkers aan op respectvolle bejegening van gedetineerden. Indien dat niet 
tot het gewenste resultaat leidt, onderneem dan vervolgactie; 
- voer het mentorsysteem volledig en structureel in binnen de JICN, zodat iedere 
gedetineerde weet wie zijn mentor is en regelmatig met zijn mentor kan spreken; 
- ga na hoe de interactie tussen directie en gedeco functioneert en op welke wijze die 
eventueel kan worden verbeterd. 
 
  
37 
 

calamiteitenmappen zijn onderverdeeld in vijf  onderdelen genaamd: calamiteitenplan, plannen 
en instructies, externe plannen, regels en procedures en specifiek JICN. De actiekaarten zijn 
ingedeeld naar incident/crisis, bijvoorbeeld algemeen alarm, brand of evacuatie. Van alle 
medewerkers wordt verwacht dat zij hun kennis op peil houden door regelmatig het intranet te 
bezoeken en de actuele documenten door te nemen. Dit laatste is volgens geïnterviewden nog 
niet vanzelfsprekend, mede doordat het intranet nog niet zo lang in gebruik is. De instructies 
zijn alleen in de Nederlandse taal opgesteld. Het zou volgens een van de geïnterviewde 
medewerkers een goede zaak zijn als de instructies ook in andere talen beschikbaar zouden 
zijn, in ieder geval in het Papiaments en het Spaans. 
 
De Bedrijfshulpverlening (BHV) van de JICN is thans anders ingericht dan voorheen, omdat de 
aanrijroute van de brandweer ten opzichte van  de oudbouw in Kralendijk is vergroot. De BHV-
coördinator verzorgt zijn eigen (trainings)programma en is actief betrokken bij het bespreken 
en oplossen van knelpunten. Vluchtroutes zijn gemarkeerd en het gebouw oogt opgeruimd en 
is daarmee vrij van obstakels. In de nieuwbouw hangen ook brandblussers.  
Op de centrale post zijn heldere camerabeelden waar te nemen van zowel binnen als rondom 
het gebouw. Volgens geïnterviewden werkt het intercomsysteem, op een enkele storing na, 
naar behoren.  
 
Risicovolle incidenten worden volgens geïnterviewde medewerkers afhankelijk van de situatie 
en/of de urgentie per email of in persoon bij de leidinggevende gemeld. Door wisselende 
diensten gebeurt het volgens hen wel eens dat belangrijke informatie niet goed wordt gedeeld.  
Er wordt veel tijd gestoken in controles op contrabande. In paragraaf 2.3.3 wordt daar nader op 
ingegaan.  
Het Rijksvastgoedbedrijf is verantwoordelijk voor het onderhoud van de gevangenis. De 
systemen kunnen uitvallen en het is belangrijk dat als dat gebeurt alles snel weer draait. De 
directie uit daarover haar zorgen omdat zij nog niet de zekerheid heeft dat dit in de praktijk zal 
gebeuren.  
 
Beoordeling 
De JICN beschikt over een operationele calamiteitenorganisatie, bestaande uit een BHV-
coördinator, actuele calamiteitenplannen, werkinstructies en oefenmomenten. 
Het is van groot belang dat er regelmatig een calamiteitenoefening met deelname van de 
gedetineerden wordt gehouden. Krappe personele bezetting mag geen reden zijn dergelijke 
oefeningen niet regelmatig te houden.  
Voorts zijn de Raad en het College van oordeel dat het goed zou zijn als de instructies niet 
alleen in het Nederlands maar ook in andere binnen de JICN veel gebruikte talen beschikbaar 
39 
 

het personeel voldoende in de gelegenheid is gesteld te trainen. Die situatie zou na de 
ingebruikname van de nieuwe inrichting ontstaan. De Raad noemde het in zijn review-rapport 
van  belang dat de JICN op dit punt na het betrekken van de nieuwbouw concrete stappen zou 
zetten. 
Uit het huidige onderzoek komt naar voren dat er in de nieuwbouw geen oefenruimte is om de 
vaardigheden ten aanzien van praktisch penitentiair optreden te onderhouden. Structurele 
opfriscursussen worden gemist. In het rooster is tijd ingeruimd voor communicatie en sport 
voor het personeel, maar dat laatste vindt momenteel niet plaats. Het voornemen is dit in 2019 
te realiseren. Wel kunnen personeelsleden nog steeds - in hun eigen tijd - gratis en onbeperkt 
trainen bij een lokale sportschool. Dit is geheel op vrijwillige basis. Er zou mogelijk een 
trainingsfaciliteit in de buurt van het terrein van de JICN komen maar daarvoor bestaan nog 
geen concrete plannen.  
 
De JICN beschikt over een intern bijstandsteam (IBT). Er heeft een wijziging plaatsgevonden met 
betrekking tot de samenstelling van het interne bijstandsteam, tot voor kort bestaande uit 
piw’ers en beveiligers. Thans zijn de taken strikt(er) gescheiden en heeft alleen 
beveiligingspersoneel nog de mogelijkheid als nieuw lid deel te nemen aan het team. Het IBT is 
met 28 leden op de beoogde sterkte. 
Elke keer als het IBT wordt ingezet, dient het formulier ‘inzet IBT’ te worden ingevuld. Voor de 
periode vanaf ingebruikname van de nieuwbouw tot eind november 2018 (drie maanden) zijn 
er vier formulieren ingevuld. Indien nodig wordt er voor een georganiseerde spitactie een 
‘actieplan zoekacties’ opgesteld, bevattende onder meer een procedurebeschrijving, 
bijzonderheden en een draaiboek voor de spitactie. 
Volgens geïnterviewden is het IBT doorgaans binnen vijftien minuten inzetbaar. De leden van 
het IBT en de wapendragende collega’s krijgen maandelijks training, aldus geïnterviewden. 
Voorts moeten zij ook jaarlijks (IBT’ers) of twee keer per jaar (wapendragenden) slagen voor 
een test.  
 
Zowel geïnterviewde gedetineerden als personeelsleden stellen zich veilig te voelen in de 
inrichting en op de afdelingen. Dit komt mede door de ligging van het nieuwe complex, op een 
afgelegen locatie buiten de drukte van Kralendijk. 
Beoordeling 
Binnen de JICN is er aandacht voor agressiebeheersing. Er is een operationeel IBT. De Raad en 
het College zijn  van oordeel dat er nog immer concrete stappen moeten worden gezet om de 
vaardigheden van het personeel te onderhouden en te (kunnen) toetsen. Zij benadrukken dat 
41 
 

zowel voor als na het bezoek altijd aan de kleding en/of lichaam onderzocht wordt (fouilleren 
en/of visiteren).  
Al gedurende de inspectie van de Raad en het College is afgezien van het standaard visiteren 
van minderjarigen en is door de directie aangegeven dat het beleid met betrekking tot het 
standaard visiteren van de meerderjarige gedetineerden nogmaals zal worden bezien. In zijn 
formele reactie in het kader van wederhoor deelde de directeur van de JICN het volgende mee: 
‘Besloten is dat wij nu ad-random visiteren. Wij maken gebruik van een zgn. ‘randomizer’ 
waarbij de gedetineerde op een knop drukt en het apparaat vervolgens aangeeft of het visitatie 
wordt of fouilleren. Het apparaat is nu ingesteld op 50%. Deze instelling wordt geëvalueerd. Bij 
36
gericht vermoeden wordt uiteraard altijd overgegaan tot visitatie’  
In Europees Nederland kan ook worden gevisiteerd maar is standaard visiteren niet het 
uitgangspunt. 
Boven de luchtplaatsen van de afdelingen is traliewerk aangebracht. Er worden daarnaast 
zowel routinematige celinspecties als gerichte spitacties gehouden. Daarbij worden ook drugs 
gevonden.  
Op het intranet van de JICN staan onder meer de dienstinstructies voor celinspecties en voor 
fouillering. 
 
Urinecontroles vinden volgens geïnterviewde gedetineerden niet regelmatig plaats. Wel vinden 
in het kader van v.i. urinecontroles en registratie van de resultaten plaats. Ook bij binnenkomst 
van nieuwe gedetineerden wordt standaard een urinecontrole uitgevoerd. De JICN evalueert 
niet jaarlijks het drugsontmoedigingsbeleid op grond van de resultaten van de urinecontroles. 
 
Beoordeling 
De JICN levert tal van inspanningen om drugs buiten de inrichting te houden. Het geheel 
drugsvrij krijgen van de inrichting is echter een illusie. Een deel van de maatregelen kan bij 
onterechte toepassing een inbreuk vormen op de grondrechten van gedetineerden. Daarom 
dient altijd een afweging te worden gemaakt of de inbreuk proportioneel is en of een minder 
ingrijpende maatregel volstaat. De Raad en het College zijn  van oordeel dat visiteren een 
ernstige inbreuk vormt op de persoonlijke levenssfeer. Volgens hen zou, met inachtneming van 
de beginselen van proportionaliteit en subsidiariteit, telkens per individueel geval moeten 
worden beoordeeld of visiteren nodig is. Visiteren zou dus, net als in Europees Nederland, niet 
standaard het uitgangspunt moeten zijn. 
Het stemt de Raad en het College tevreden dat de JICN al tijdens de uitvoering van dit 
gezamenlijke onderzoek heeft besloten minderjarigen niet langer standaard te visiteren en zich 
                                                           
36
 E-mailbericht d.d. 14 mei 2019. 
43 
 

alleen de gedetineerden die terugkeren van werk bij Krusada gevisiteerd. De beveiligers die 
meegaan op transport zijn altijd bewapend. 
 
In de nieuwbouw zijn de afdelingen waar de gedetineerden zijn gehuisvest zodanig ingericht 
dat de groepen gedetineerden beter beheersbaar zijn dan in de oudbouw. Vanuit het kantoor 
op de afdeling kan aan beide zijden bovendien beter toezicht worden gehouden. 
Ruimten met een relatief groot veiligheidsrisico, zoals de bezoekersruimte en de werkplaats, 
worden met camera’s bewaakt. In de bezoekersruimte zijn tijdens bezoekuren tevens altijd 
twee toezichthouders aanwezig. Alle bezoekers worden gecontroleerd door middel van 
bagagedoorlichting en metaaldetectie.  
Bij de werkplaats staat in het midden van de ruimte een detectiepoort. Deze is nog niet in 
gebruik. Al de gereedschappen zijn geteld en worden door het personeel uitgedeeld en bij het 
innemen opnieuw geteld. De gedetineerden worden bij het verlaten van de werkplaats 
gefouilleerd.  
 
Invoer van goederen voor gedetineerden is mogelijk en staat ook beschreven in de huisregels. 
Dit proces verloopt via de BAD-afdeling. De beveiligingsmedewerkers van de BAD-afdeling 
controleren de goederen op contrabande. Doorgaans ontvangt de gedetineerde de goederen 
binnen een aantal dagen. Uit interviews kan worden opgemaakt dat dit soms langer duurt, 
hetgeen kan leiden tot frustratie bij gedetineerden.  
De invoer van elektronische apparatuur is tijdelijk stopgezet omdat in een apparaat van een 
gedetineerde contrabande is gevonden. 
 
Beoordeling 
De beveiligingsvoorzieningen werken in het algemeen naar behoren. De bouwkundige, 
technische en overige systemen en procedures om ontvluchtingen uit de inrichting tegen te 
gaan, voldoen aan de geldende eisen en er is voldoende toezicht op situaties met een verhoogd 
veiligheidsrisico. Ten opzichte van de oudbouw betekent de nieuwbouw een verbetering uit 
oogpunt van veiligheid. Wel is er blijvend aandacht nodig voor het kennen en toepassen van 
alle instructies, waaronder die betreffende de veiligheid. Hier ligt volgens de Raad en het 
College ook een taak voor de leidinggevenden. 
2.4.2 Vrijhedenbeleid en voorwaardelijke invrijheidstelling 
 
Criteria 
Bij het toekennen van vrijheden aan gedetineerden weegt de p.i. de maatschappelijke risico’s 
mee. De p.i. voert de geldende wet- en regelgeving en de daaruit voortvloeiende procedures 
rond de toekenning van v.i. op een correcte wijze uit. 
45 
 

dan nodig is. 
Uit het onderzoek van de Raad naar de reclassering in Caribisch Nederland (zie hiervoor) is naar 
voren gekomen dat de JICN uitgaat van een behandelingsduur van twintig werkdagen door de 
DIZ na toezending van de adviesrapporten. De DIZ zelf gaat uit van de in artikel 27, eerste lid, 
van het Reclasseringsbesluit BES 1953 genoemde termijn van uiterlijk twee maanden vóór de 
beoogde v.i.-datum voor indiening van de adviesrapporten, en stelt die twee maanden ook 
nodig te hebben. Deze termijn van twee maanden is vermeld in de betreffende werkinstructie 
van de DIZ. Volgens de DIZ lukt het in de gevallen waarin zij de adviesrapporten tijdig – dat wil 
zeggen uiterlijk twee maanden voor de v.i.-datum –  ontvangt doorgaans om tijdig een v.i.-
beschikking af te geven.  
In januari 2019 zijn de DIZ en de JICN/SRCN met elkaar in gesprek gegaan om de procedure 
door te spreken en om werkinstructies af te stemmen. De DIZ wees er nog op dat er wordt 
gewerkt aan een wijziging van artikel 19 van het Wetboek van Strafrecht BES waardoor de 
bevoegdheden inzake v.i.-beslissingen kunnen worden gemandateerd aan het hoofd van de DJI. 
Het is volgens de DIZ de bedoeling dat hangende de parlementaire behandeling van bedoelde 
wetswijziging door middel van een mandaatbesluit wordt geregeld dat de Directeur-Generaal 
Straffen en Beschermen in mandaat beslissingen inzake v.i. kan nemen.       
 
Beoordeling 
De JICN beschikt over een vrijhedenbeleid waaraan invulling wordt gegeven. De rol van de 
mentor, die blijkens de huisregels een taak heeft bij de informatieverstrekking aan 
gedetineerden over het vrijhedenbeleid, moet echter nog worden ontwikkeld. In dit verband 
wordt verwezen naar paragraaf 2.2.2. 
 
Uit het onderzoek is gebleken dat de datum van toezending van strafvonnissen door de griffe 
van het Gemeenschappelijk Hof en de datum van afgifte van ministeriële beschikkingen v.i. 
soms tot problemen leiden.  
 
Het al in 2014 geconstateerde knelpunt dat het (te) lang duurt voordat de vonnissen via het OM 
BES worden ontvangen, was ten tijde van de uitvoering van dit onderzoek nog niet opgelost. De 
vertraging bij aanlevering van strafvonnissen heeft volgens JICN in enkele gevallen geleid tot te 
lange detentie van betrokkenen. Dit probleem heeft de actuele aandacht van de betrokken 
ketenpartners en volgens het OM zijn er eind 2018 hernieuwde werkafspraken gemaakt. 
De Raad en het College volgen de ontwikkelingen op dit punt. 
Ministeriële beschikkingen v.i. worden niet altijd op tijd – vóór de v.i.-datum – afgegeven. 
Daardoor komt het voor dat een gedetineerde langer dan zijn opgelegde straf in de JICN 
verblijft. Het hoeft geen betoog dat dit uiterst ongewenst is. 
Het moment van afgifte van de beschikking is grotendeels afhankelijk van het moment van 
47 
 

2.5 Maatschappelijke re-integratie  
Voorbereiding nazorg en re-integratietrajecten 
Criteria 
De p.i. beschikt over werkende systemen en procedures om voor gedetineerden de aansluiting 
op maatschappelijke vervolgvoorzieningen te bewerkstelligen. De p.i. biedt aan daarvoor in 
aanmerking komende gedetineerden op re-integratie gerichte activiteiten en trajecten aan en 
werkt daarbij effectief samen met relevante externe partners. 
Bevindingen 
De JICN kent per 1 december 2018 een detentie- en re-integratieteam, dat zal bestaan uit drie 
casemanagers en een coördinator. Tijdens het bezoek van de Raad en het College aan de JICN 
waren twee casemanagers al in dienst en de derde is per 1 januari 2019 in dienst getreden. 
Voor de coördinator liep het wervingstraject nog.  
Het is de bedoeling dat de drie casemanagers samen alle gedetineerden in hun bestand zullen 
hebben om hen vanaf binnenkomst tot aan vertrek uit de inrichting te begeleiden. Iedere 
casemanager heeft een eigen workload, dat wil zeggen een vaste groep gedetineerden die de 
casemanager volgt. Uitgangspunt is dat er maatwerk wordt geleverd. Het  is de bedoeling dat 
40
het functioneren van het detentie- en re-integratieteam in juni 2019 wordt geëvalueerd. 
Waar het gaat om re-integratieactiviteiten, zullen de leden van bedoeld team nauw 
41
samenwerken met de coördinator van het programma Ban pa Kambio. De JICN heeft dit 
programma in samenwerking met onder meer Forma, een op Bonaire gevestigd 
opleidingscentrum voor beroepsopleidingen en volwasseneneducatie, ontwikkeld. Tot het 
programma behoren een alfabetiseringscursus en cursussen gericht op sociale vaardigheden. 
Tevens kent het programma beroepsopleidingen op niveau MBO1 op de terreinen horeca, 
groenvoorziening en bouw. Deze opleidingen zijn sterk gericht op het kunnen vinden van werk 
na detentie. Mogelijkheden van een geleidelijke overgang van detentie naar maatschappij 
vormen ook onderdeel van het programma.  
In zijn review-rapport van maart 2017 stelde de Raad het volgende: 
‘Voor de uitvoering van het programma Ban pa Kambio is het betrekken van de nieuwe 
huisvesting een conditio sine qua non. Voordat het programma operationeel kan zijn, dienen 
voorbereidingen te worden getroffen. Daarbij gaat het bijvoorbeeld om de inkoop van meubilair 
en apparatuur voor onderwijsdoeleinden, maar ook om het aantrekken van krachten die binnen 
dat programma werkzaam zullen zijn. Die voorbereidingen kunnen niet ter hand worden 
genomen zolang onduidelijkheid bestaat over de termijn waarop de nieuwe huisvesting kan 
worden betrokken.’ 
                                                           
40
 E-mail van DJI d.d. 9 april 2019.  
41
 Zie paragraaf 2.1.3 voor meer informatie over het programma Ban pa Kambio. 
49 
 

meer de alfabetiseringscursus en de opleidingen in de sectoren groen, bouw en horeca kan dit 
programma een belangrijke bijdrage leveren aan vergroting van de kansen op werk na detentie 
en daarmee op re-integratie. De Raad en het College hebben er begrip voor dat het programma  
direct na de ingebruikneming van de nieuwbouw nog niet geheel kon worden uitgevoerd, maar 
zij gaan ervan uit dat dit vanaf het derde kwartaal van 2019, na de zomervakantie, wel het geval 
zal zijn. 
Een andere positieve ontwikkeling is de opzet van het detentie- en re-integratieteam. Door te 
gaan werken met casemanagers die gedetineerden gedurende hun gehele verblijf in de 
inrichting volgen, zal het mogelijk worden hen beter te begeleiden met het oog op re-
integratie. De Raad en het College vinden het een goed voornemen van DJI om het 
functioneren van dit team te evalueren. Maar om te kunnen beoordelen of het team aan de 
verwachtingen voldoet, lijkt een evaluatie in juni 2019 wel aan  de vroege kant. 
Vergeleken met Europees Nederland beschikt Caribisch Nederland over beperkte 
mogelijkheden waar het gaat om bijvoorbeeld behandeling van (ex-)gedetineerden en 
nazorgvoorzieningen na detentie. De Raad heeft in zijn recente rapport over de reclassering en 
resocialisatie in Caribisch Nederland aandacht besteed aan aspecten van resocialisatie en re-
integratie in Caribisch Nederland en aan de samenwerking daarbij tussen onder meer JICN, 
42
SRCN, Krusada en OLB. Kortheidshalve wordt naar dat rapport verwezen.   
Aanbevelingen JICN: 
 
- stel alles in het werk om Ban pa Kambio vanaf het derde kwartaal van 2019 volledig te kunnen 
uitvoeren; 
- evalueer over uiterlijk twee jaar het functioneren van het detentie- en re-integratieteam. 
 
 
  
                                                           
42
 Eerdergenoemd rapport ‘Reclassering en resocialisatie in Caribisch Nederland’ van maart 2019. Zie 
www.raadrechtshandhaving.com. 
51 
 

43
Voorts wordt gemeld dat het personeel moet wennen aan de ‘Makki- looplijnen’ en onder 
meer een logboek dient bij te houden. Aan de hand daarvan zal een adviescommissie bepalen 
of er aanpassing nodig is, wat zou kunnen resulteren in meer capaciteit. 
De JICN beschikt over zowel een meerjarig opleidingsbeleid JICN (2015) als het 
vakmanschapsplan JICN (2016). De ambitie in het opleidingsbeleid en het vakmanschapsplan is 
om de medewerkers voldoende toe te rusten om hun functie volgens de norm te kunnen 
bekleden en hun taken volgens de norm te kunnen uitvoeren. In het opleidingsbeleid is per 
functie weergegeven welke opleidingen verplicht worden gesteld, welke functie-ondersteunend 
zijn en welke locatie-specifiek. Voor de functie-verplichte opleidingen geldt dat deze in principe 
binnen een bepaalde termijn moeten worden behaald. Het vakmanschapsplan is een weergave 
van de opleidingsbehoefte van de JICN om het scholingsniveau en daarmee het vakmanschap 
van de medewerkers te verbeteren. Het vakmanschapsplan beschrijft de scholingsbehoefte van 
het personeel. Complicerende factoren zijn beperkte scholingsmogelijkheden op Bonaire, 
budget, beschikbaarheid van personeel en beheersing van de Nederlandse taal.  
Uit het onderzoek blijkt dat nog niet alle personeelsleden zich op het gewenste 
opleidingsniveau bevinden en dat er onder meer op leidinggevend niveau op verschillende 
manieren wordt gewerkt, maar daar is wel aandacht voor. Afhankelijk van de functie zal 
worden gestart met opleidingen (bijvoorbeeld HBO-modules met betrekking tot 
maatschappelijk werk en opleiding zorg penitentiaire inrichtingswerkers (zpiw’ers) in 2019) of is 
de opleiding reeds aangevangen of afgerond (post-HBO justitieel verpleegkundige). Daarnaast is 
er de mogelijkheid om opleidingen volgend uit het Persoonlijk opleidingsplan (POP) te volgen. 
Uit de interviews volgt dat leidinggevenden betrokken zijn en openstaan voor nieuwe ideeën 
(bijvoorbeeld deelname aan conferenties), dat er draagvlak is binnen de organisatie voor de 
ontwikkelingen ten aanzien van opleidingen binnen de JICN en dat er voor bepaalde functies 
afspraken zijn met DJI om te ‘twinnen’.   
Verpleegkundigen gaven aan dat zij behoefte hebben aan geaccrediteerde scholing, oefening in 
de praktijk en intervisie. Dat is op Bonaire bijna onmogelijk, omdat er maar één penitentiaire 
inrichting op het eiland is. In het verleden was er een twinning project met de penitentiaire 
inrichtingen in Vught en Rotterdam. De verpleegkundigen zouden graag meedoen aan een 
dergelijk project. 
 
Binnen de JICN worden tweemaal per jaar plangesprekken gevoerd met het personeel. Alle 
leidinggevenden zijn in samenwerking met de RCN hierin getraind. Als een personeelslid niet 
goed functioneert, vindt er een functioneringsgesprek plaats.  
                                                           
43
 Zoals in paragraaf 2.1.7 al is vermeld, wordt ‘Makki’ (Model voor Analyse van de Kwaliteiten en Kwantiteiten van 
Inzet) gebruikt voor de bepaling van de personele inzet. 
53 
 

 
2.6.2 Communicatie 
 
Criterium 
De in- en externe communicatie van de p.i. functioneert effectief en naar behoren. 
Bevindingen 
Er is een formele communicatiestructuur vastgelegd voor interne communicatie. Uit het 
onderzoek komt naar voren dat in het algemeen de formele interne communicatie, dat wil 
zeggen overlegstructuren en het ‘halen’, ‘brengen’ en ‘doorzetten’ van informatie in alle lagen, 
als knelpunt wordt ervaren. Hetzelfde geldt voor de informele interne (onderlinge) 
communicatie. Zowel het personeel als de directie is zich hiervan bewust. Communicatie was 
ook een aandachtspunt dat naar voren kwam uit het medewerkerstevredenheidsonderzoek (zie 
hierna in paragraaf 2.6.4).  
De bewaarders hebben twee keer per week werkoverleg en ook de piw’ers hebben vaste 
overlegmomenten. Voor de piw’ers was het ten tijde van het onderzoek echter lastig om de 
overleggen consequent doorgang te laten vinden wegens capaciteitsproblemen, aldus een 
geïnterviewde. Wel is er in ieder geval tweemaal per maand een werkoverleg. Zodra er meer 
personeel beschikbaar is, zal er meer structuur aangebracht kunnen worden in het 
werkoverleg. De directie vergadert ook regelmatig. Door middel van het intranet kan het 
personeel op de hoogte blijven van hetgeen binnen de inrichting speelt. 
Recent is een aantal punten van kritiek gebundeld en via de teamleiders en de participatieraad 
aan de directie aangeboden. Daarbij gaat het onder meer om communicatie, maar ook om 
zaken als roosters, beloning, personeelstekort, overwerk, de algehele sfeer en de omgang met 
elkaar.  
Externe ketenpartners als de SRCN, het KPCN, MHC en het OM BES zijn positief over de 
communicatie met de JICN. De Raad en het College spraken met enkele familieleden van 
gedetineerden. Een van hen gaf expliciet aan tevreden te zijn over de communicatie vanuit de 
JICN. 
Tijdens het afsluitend gesprek dat de medewerkers van de Raad en van het College voerden 
met een lid van het MT van de JICN werd meegedeeld dat de directie aandacht heeft voor 
zowel de formele als de informele interne communicatie binnen de inrichting. 
Beoordeling 
De interne communicatie, zowel horizontaal als verticaal, is een punt van zorg. Transparantie 
en duidelijkheid is gewenst. Het is goed dat de directie heeft laten weten dat dit onderwerp 
55 
 

2.6.4 Evaluatie 
 
Criterium 
De p.i. evalueert periodiek de verschillende aspecten van haar functioneren en stelt op basis 
daarvan beleid en uitvoering bij. 
Bevindingen 
In 2017 is er voor de tweede keer een medewerkerstevredenheidsonderzoek (MTO) en voor de 
eerste keer een gedetineerdensurvey uitgevoerd. Op basis van het MTO en het bijbehorende 
eindrapport is een plan van aanpak opgesteld daterend van augustus 2018. Per thema, 
bijvoorbeeld werkrooster en beloning, zijn daarin afzonderlijk de problemen en de te nemen 
acties weergegeven. Er is een verbeterteam aangesteld dat in januari 2019 voor het eerst 
bijeen is gekomen.  
Naar aanleiding van de uitkomsten van de gedetineerdensurvey zal het MT nog een plan van 
aanpak laten opstellen. 
In het jaarplan 2018 van de JICN is vermeld dat het ‘huis op orde’ voor de JICN betekent dat de 
inrichting auditwaardig is op wet- en regelgeving, de security, safety en housing-checks (SSH-
46
checks) en dat de audits geen noemenswaardige aandachtspunten opleveren. In september 
2018 voerde de Directie Audit & Concern control van de DJI een SSH-audit uit voor de 
nieuwbouw van de JICN. De directeur van de Divisie Gevangeniswezen en 
Vreemdelingenbewaring van de DJI informeerde de directeur van de JICN bij brief van 21 
december 2018 over de uitkomsten van de audit. Volgens deze brief was uit de audit gebleken 
dat de inrichting een goede en verzorgde indruk heeft gemaakt op de betreffende SSH-
gebieden en dat de directie van de JICN aandacht heeft voor de relevante onderwerpen. De 
betrokken auditoren waren volgens de divisiedirecteur onder de indruk van datgene wat in 
korte tijd was bereikt. In deze brief werd aandacht gevraagd voor een zestal punten, waaronder 
gebrekkig toezicht door het personeel op de luchtplaatsen en de wijze waarop de 
medicijnverstrekking is ingericht. 
In 2019 zal de Directie Audit & Concern control opnieuw een SSH-audit uitvoeren bij de JICN.  
Om overzicht te krijgen en ook te borgen dat een aantal belangrijke controles wordt uitgevoerd 
volgens een standaard werkwijze hanteert de JICN het periodiek inspectieprogramma (PIP). 
Daarnaast draait de JICN mee in de viermaandelijkse rapportage-cyclus van de DJI. 
                                                           
46
 Jaarplan JICN 2018, gedateerd 5 september 2017. 
57 
 

3 De balans 
De Raad en het College zien de nieuwbouw van de JICN als een enorme vooruitgang. Als de 
aanbevelingen in dit rapport worden opgevolgd, zullen de werk- en de verblijfsomstandigheden 
voor medewerkers en gedetineerden nog verder verbeteren. 
De JICN is een ‘lerende’ organisatie die beoogt om zich blijvend te ontwikkelen. Tijdens het 
onderzoek gaf de JICN blijk van deze grondhouding door in reactie op het concept-rapport al 
met een plan van aanpak te komen voor het oplossen van een aantal van de door de Raad en 
het College gesignaleerde knelpunten. De Raad en het College concluderen dat de JICN op de 
goede weg is.  
In Caribisch Nederland ontstaat meer aandacht voor de preventie van criminaliteit en meer 
47
ruimte om kritisch te kijken naar de sanctietoepassing. De Raad en het College vinden dat 
goede ontwikkelingen. 
Het geheel overziend zijn zij positief over wat er is bereikt en wat er gaande is, en optimistisch 
over de toekomst van de JICN. Daaraan doet niet af dat er momenteel nog tal van uitdagingen 
liggen en er ongetwijfeld nog vele nieuwe zullen volgen. Een actieve rol van ‘Den Haag’ is nodig 
voor zowel het opvolgen van een aantal eerdere aanbevelingen als voor het met succes 
aangaan van die uitdagingen.    
 
  
                                                           
47
 Zie het rapport ‘Reclassering en resocialisatie in Caribisch Nederland’ van de Raad voor de rechtshandhaving 
(maart 2019) en het Integraal Veiligheidsbeleid Bonaire 2018-2021 van het openbaar lichaam Bonaire (augustus 
2018). 
59 
 

Bijlage 2: stand van zaken eerdere aanbevelingen die in 2017 niet 
49
waren opgevolgd 
  
aanbevelingen  stand van zaken eind 2018 
● professionaliseer de geestelijke zorg (Raad) niet opgevolgd  
● zorg voor een aanbod van zinvolle activiteiten voor alle deels opgevolgd 
gedetineerden (CPT)  
● zorg voor een adequaat programma met onder meer deels opgevolgd 
opleidingsmogelijkheden, persoonlijke en sociale 
 
ontwikkeling en beroepsopleidingen voor jeugdige en 
jongvolwassen gedetineerden (CPT) 
● zorg ervoor dat jeugdige gedetineerden niet samen met niet opgevolgd  
(jong)volwassenen worden gedetineerd (CPT) 
● zorg voor een passend aanbod van (bij)scholing en deels opgevolgd 
relevant werk voor vrouwelijke gedetineerden, gericht 
op re-integratie in de maatschappij (CPT) 
● kom tot beleid dat bevordert dat de detentieratio deels opgevolgd 
afneemt (CPT) 
● zorg voor een inrichting waarin uitsluitend jeugdigen niet-opgevolgd 
worden gedetineerd (CPT) 
● sta gedetineerden minimaal één bezoek gedurende één niet-opgevolgd 
uur per week toe (CPT) 
● sta bezoek van familieleden toe zonder fysieke scheiding niet-opgevolgd 
tussen de gedetineerde en dat bezoek (CPT) 
● realiseer detentiecapaciteit op de bovenwinden (Raad) niet-opgevolgd 
 
 
 
 
 
                                                           
49
 Het gaat hier om aanbevelingen van de Raad (2014) en het CPT (2015) die blijkens het review-onderzoek van de 
Raad begin 2017 nog niet waren opgevolgd. 
61 
 

