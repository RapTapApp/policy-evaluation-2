  
 
 
 
 
 
 
Halfjaarrapportage  
College financieel toezicht Bonaire, Sint Eustatius en Saba 
 
juli – december 2018 
 
 
  

Tijdigheid van indienen jaarrekeningen van deelnemingen 
Artikel 9, lid 9 van de Wet FinBES bepaalt dat het bestuurscollege jaarlijks uiterlijk zes maanden na 
afloop van het boekjaar de jaarrekeningen van de privaatrechtelijke rechtspersonen, waarin het 
openbaar lichaam deelneemt, aan het Cft ter beschikking stelt. Saba diende tijdig de (concept) 
jaarcijfers 2017 van drie van de vier deelnemingen bij het Cft in. De jaarcijfers 2017 van de vierde 
deelneming zijn in de tweede helft van 2018 alsnog ontvangen (betreft een 3,8% minderheidsbelang).  
Bonaire heeft in het eerste halfjaar 2018 slechts van twee van de twaalf deelnemingen de 
jaarrekeningen 2017 bij het Cft ingediend, in de tweede helft van 2018 zijn daar drie deelnemingen 
bijgekomen. Ondanks verschillende verzoeken miste het Cft eind 2018 van vijf deelnemingen nog de 
jaarrekening 2016. Het openbaar lichaam Bonaire en het Rijk hebben eind 2018 een bestuursakkoord 
gesloten waarin onder meer afspraken staan over verbetering van de governance bij de deelnemingen. 
 
Collectieve sector 
Gelijktijdig met het doorzenden van de jaarrekening van Bonaire en Saba aan BZK, rapporteert het Cft 
in samenwerking met het Centraal Bureau voor de Statistiek (CBS), over de voorlopige uitgaven-, 
inkomsten-, tekort- en schuldcijfers van de collectieve sector van de openbare lichamen. Ook beoordeelt 
het Cft dan de rentelastnorm van de collectieve sector, die volgens artikel 11 lid 2 van de Wet FinBES 
gemiddeld maximaal 0% mag bedragen. De collectieve sector is door het CBS vastgesteld op basis van 
de gegevens voor het jaar 2012. In tegenstelling tot de Rijkswet Financieel Toezicht is in de Wet FinBES 
geen vaste termijn opgenomen wanneer de collectieve sector opnieuw vastgesteld moet worden. Het Cft 
heeft met het CBS gesproken over het opnieuw vaststellen van de collectieve sector. 
De omvang van de collectieve sector van Bonaire is in 2013 vastgesteld en bestaat volgens de 
jaarrekening 2017 naast het openbaar lichaam zelf, nog uit tien entiteiten. Een deel van deze entiteiten 
is al jaren niet meer actief. Het Cft heeft herhaaldelijk geadviseerd om zorg te dragen dat deze 
entiteiten worden geliquideerd. Ook heeft het Cft meermaals aandacht gevraagd voor een tijdige 
indiening van de jaarrekeningen van de entiteiten die tot de collectieve sector behoren. Tot nu toe heeft 
het Cft maar van twee entiteiten de voorlopige cijfers 2017 ontvangen. Van zeven entiteiten is zelfs de 
jaarrekening 2016 nog niet opgesteld. Als gevolg hiervan kon het Cft de rentelast niet bepalen, noch de 
rentelastnorm toetsen. 
De collectieve sector van Saba bestaat momenteel slechts uit het openbaar lichaam zelf aangezien Saba 
Enhancement Foundation (SEF), voorheen onderdeel van de collectieve sector op Saba, sinds 24 januari 
2017 niet meer actief is. 
 
Bonaire 
Begrotingscyclus 2017-2019 
Verantwoording 2017 
Conform artikel 31 lid 1 van de Wet FinBES dient Bonaire jaarlijks de door de eilandsraad vastgestelde 
jaarrekening vóór 15 juli bij de minister van BZK in te dienen door tussenkomst van het Cft. Het Cft 
heeft de door de eilandsraad op 14 november vastgestelde jaarrekening 2017 op 15 november 
ontvangen. De jaarrekening 2017 is derhalve circa 4 maanden te laat ingediend. De accountant heeft 
een verklaring van oordeelonthouding afgegeven voor zowel getrouwheid als rechtmatigheid. Uit de 
bevindingen van de accountant blijkt dat het financieel beheer nog steeds niet op orde is. 
 
De jaarrekening 2017 toont USD 58,6 miljoen aan baten en USD 56,1 miljoen aan lasten, er is sprake 
van een positief saldo van USD 2,5 miljoen. De baten bestaan voor USD 27,4 miljoen uit de vrije 
uitkering van Europees Nederland, voor USD 22,6 miljoen uit lokale opbrengsten, voor USD 6,5 miljoen 
uit bijzondere uitkeringen van Europees Nederland en voor USD 2,1 miljoen uit overige baten. De lasten 
bestaan uit voor USD 21,4 miljoen aan salarissen (inclusief personeel aan derden), voor USD 17,1 
miljoen aan goederen en diensten, USD 10,4 miljoen aan inkomensoverdrachten en voor USD 7,2 
2 
 

beheer opgesteld te worden dat zal moeten leiden tot een goedkeurende accountantsverklaring voor 
zowel getrouwheid als rechtmatigheid bij de jaarrekening 2021. 
 
Geïntegreerd middelen beheer (GMB) en liquiditeiten 
De liquiditeitspositie van Bonaire is verder verbeterd. Conform het GMB is de liquiditeitspositie in de 
tweede helft van 2018 met circa USD 3,1 miljoen toegenomen tot USD 18,7 miljoen. 
 
 
Saba 
Begrotingscyclus 2017-2019 
 
Verantwoording 2017 
Saba heeft de jaarrekening 2017 tijdig vastgesteld en aan het Cft aangeleverd ter doorgeleiding naar 
BZK. De externe accountant heeft de jaarrekening 2017 voor het vierde jaar op rij voorzien van een 
goedkeurende accountantsverklaring voor zowel getrouwheid als rechtmatigheid. De jaarrekening 2017 
toont een overschot van USD 1,3 miljoen. In de eerste halfjaarrapportage 2018 is een nadere toelichting 
op de verantwoording 2017 opgenomen. 
Uitvoering begroting 2018 
Op 26 juli ontving het Cft de tweede uitvoeringsrapportage (deadline: 31 juli) en op 19 november de 
derde uitvoeringsrapportage (deadline: 31 oktober). Voor het verstrijken van de deadline voor de derde 
uitvoeringsrapportage gaf Saba aan de uitvoeringsrapportage met enige vertraging in te zullen dienen. 
Beide uitvoeringsrapportages waren voorzien van een begrotingswijziging waarop het Cft positief heeft 
geadviseerd. 
Op basis van de derde uitvoeringsrapportage en bijbehorende begrotingswijziging verwacht Saba een 
nihil resultaat te realiseren, conform de oorspronkelijk opgestelde begroting 2018. 
 
Begroting 2019 
De begroting 2019 van Saba is tijdig bij het Cft ingediend en doorgeleid naar BZK. De begroting is 
behoedzaam opgesteld en voldoet in voldoende mate aan de gestelde criteria uit de Wet FinBES en het 
BBV BES.  
 
De lasten bestaan voor een groot gedeelte uit personeelslasten: USD 7,3 miljoen ofwel circa 60% van de 
totale lasten. Voor subsidies en bijdragen aan derden wordt USD 1,5 miljoen, ofwel circa 12% begroot. 
Voor afschrijvingen, onderhoud en onvoorzien wordt circa USD 0,9 miljoen, ofwel 7% begroot. 
Voorgaande lasten tellen op tot circa 79% van de totale lasten. De lasten van Saba liggen voor een 
groot gedeelte vast en daardoor is er maar beperkt ruimte om nieuw beleid uit te kunnen voeren. 
Hiervoor is Saba vooral afhankelijk van doeluitkeringen die met begrotingswijzigingen gedurende 2019 
in de begroting worden verwerkt. 
 
In 2019 dient Saba USD 0,44 miljoen af te lossen op de renteloze leningen. De begroting, opgesteld op 
basis van het baten- en lastenstelsel, voorziet niet in de liquiditeiten voor deze aflossingen. Saba zal 
daarom haar saldo liquide middelen moeten aanspreken om de aflossingsverplichting te kunnen 
nakomen. Hoewel onwenselijk, biedt het saldo vrij beschikbare liquide middelen daar voldoende ruimte 
voor. Saba verwacht in de jaren 2020 en verder een overschot op de begroting te kunnen creëren, 
waardoor de aflossingen niet zullen leiden tot een verdere afname van de liquide middelen. Om die 
situatie te creëren zal onder meer de reservering voor onderhoud afnemen. 
 
4 
 

