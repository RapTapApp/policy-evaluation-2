 
 
 
 
 
 
  
 
NATIONALE 
ICONEN  
2019  
 
 
 
Juryrapport 
 
 
 
 
 
 
 
 
 
 
  

2.  De 10 finalisten 2019 
 
De aanmeldingen voor deze derde competitie binnen 5 jaar betrof 55 inzendingen. Het is mooi om te 
zien dat Nederland zoveel innovaties in huis heeft. In samenwerking met de Rijksdienst voor 
Ondernemend Nederland en de directie Topsectoren en Industriebeleid van het Ministerie van 
Economische Zaken en Klimaat heeft de jury allereerst een selectie gemaakt van 10 finalisten die hun 
project voor de jury hebben kunnen toelichten: 
BiosparQ (Leiden): snelle en betaalbare diagnostiek van infectieziekten; 
Elemental Water Makers (Den Haag): duurzame watervoorziening via zon, zee en wind; 
Hiberband (Amsterdam): satellietnetwerk voor Internet of Things (IoT); 
IBIS PowerNEST (Eindhoven): extra verdieping op pand combineert energie uit zon en wind; 
Inreda Diabetic (Goor): kunstalvleesklier voor mensen met diabetes; 
Ioniqa PET Upcycling (Eindhoven): chemische recyclingmethode voor PET-plastic afval; 
Leadax (Wapenveld): een circulaire vervanger van lood; 
Lightyear (Helmond): elektrische familieauto op zonne-energie;  
Oxycom Fresh Air (Raalte): natuurlijke luchtbeheersing in gebouwen; 
Smart*Light (Delft): röntgenapparaat voor medisch-, materiaal- en kunstonderzoek. 
Op 28 en 29 mei 2019 hebben deze 10 bedrijven hun project gepresenteerd aan de jury. Bij haar 
beoordeling heeft de jury op verzoek van het kabinet gekeken naar drie criteria: icoonprojecten 
moeten (toekomstige) economische waarde hebben voor Nederland, bijdragen aan de grote 
maatschappelijke opgaven en aantoonbaar technologisch innovatief zijn op wereldschaal. Ook heeft 
de jury gekeken naar ondernemerscapaciteiten en wat de meerwaarde van een eventuele 
icoonstatus voor de ingediende projecten zou zijn.  
 
 
3. Voordracht Jury 
 
De jury heeft de presentaties en discussies met alle tien de kandidaten als buitengewoon inspirerend  
ervaren. Tezamen illustreren de projecten de innovatieve kracht en diversiteit van Nederland, ook al 
varieerden ze sterk in afstand tot de markt, mate van innovativiteit en ondernemerschap. Maar er 
bestaat een serieuze kans  dat alle tien de projecten op hun eigen innovatieve wijze op korte of 
langere termijn een impact zullen hebben op de Nederlandse economie en de maatschappelijke 
uitdagingen waar wij voor staan. Het is de jury opgevallen dat maar weinig projecten werden 
voorgedragen door vrouwelijke ondernemers en stelt voor hier bij de volgende ronde in de oproep 
voor nominaties expliciet aandacht aan te geven. 
 
3.a. Beoordeling 3 winnaars 
 
De jury is uiteindelijk tot een drietal projecten gekomen dat zij icoonwaardig vindt en adviseert het 
kabinet om deze drie te benoemen tot Nationaal Icoon 2019. In alfabetische volgorde zijn dit:  
Hiberband, Inreda Diabetics Kunstalvleesklier en Ioniqa PET-Upcycling.  
 

 
Kunstalvleesklier 
Inreda Diabetic (Goor) 
 
Kunstalvleesklier voor mensen met diabetes 
type 1. 
 
 
 
Inreda Diabetics kunstalvleesklier 
 
1 op de 14 mensen in Nederland heeft diabetes (type 1 of 2). Met de huidige hulpmiddelen lukt het 
hen vaak niet om de juiste glucosewaarden te bereiken, waardoor zij continu het risico lopen op 
complicaties, ziekenhuisopname of schade op lange termijn. Robin Koops van Inreda, zelf diabetes 
type 1-patient, 
besloot daarom een oplossing te bedenken voor dit probleem. 15 jaar R&D heeft geleid tot het 
concept van de kunstalvleesklier: een apparaat dat de gehele glucoseregulatie overneemt van de 
patiënt met diabetes type 1. Het is het enige apparaat in de wereld dat volledig automatisch werkt 
(closed loop), het meet met 2 sensoren bloedglucose en bewegingsactiviteit en stuurt direct bij door 
het inspuiten van zowel insuline als glucagon, wat ook uniek is. Hierdoor hoeft de patiënt niet meer 
zelf te meten en na te denken over hoeveel en wanneer zelf te spuiten.  
Koops gebruikt het apparaat al jaren zelf met goed resultaat. Doel is nu om het product naar de 
markt te brengen voor “self paid use” (ca 6.500 euro) de komende jaren. Daarvoor is eerst CE-
certificering nodig, die verwacht wordt voor eind 2019. De laatste testen lopen, waarbij reviews met 
complimenten terugkomen. Een laatste lange termijn test is veelbelovend, 99,2% van de tijd een 
glucosewaarde binnen de streefwaarden en een volledige reductie van het aantal hypoglycamien.  
 
De jury is lovend over dit consortium van enthousiaste, betrokken mensen. De oprichter Robin Koops 
heeft als diabetespatiënt het apparaat zelf ontwikkeld en op zichzelf getest. De interniste-
endocrinologe Arianne van Bon heeft zich ervoor hard gemaakt om het apparaatje te mogen testen 
bij haar patiënten, waar de glucoseregulatie onmiddellijk significant verbeterde, waardoor de 
klachten van de patiënten direct verminderden. Dit onderstreept het maatschappelijke belang van 
dit apparaat voor de enorme verbeterde kwaliteit van leven van diabetespatiënten (geen krampen, 
geen constante ingewikkelde berekeningen hoeveel insuline nodig is, geen angst voor 
hypoglycaemie), en vooral ook de beperking van lange termijnschade (bijvoorbeeld amputatie) en de 
bijbehorende hoge kosten. 
Robin Koops heeft een ervaren, getalenteerd team om zich heen verzameld, waardoor Inreda goed 
voorbereid is op toekomstige groei. Over het business concept, octrooipositie, productuitleg naar 
patiënten en internationale uitrol is goed nagedacht. Er zijn 55 miljoen diabetespatiënten in Europa, 
120.000 type 1-patiënten in NL, daarvan 80% doelgroep voor deze kunstalvleesklier omdat zij niet op 
juiste waarde zitten, en zij moeilijk zelf tot een balans komen met concurrerende apparaten voor zelf 
meten en spuiten of medicijnen. Ook voor ouders  en kinderen met diabetes kan dit een uitkomst 
bieden om de juiste waarde te houden.  
 
Het kabinet kan volgens de jury een belangrijke bijdrage leveren aan de bekendheid van dit icoon, 
zodat deze Nederlandse uitvinding snel beschikbaar kan worden gemaakt voor diabetespatiënten.   

3.b. Beoordeling overige 7 finalisten 
 
De overige 7 projecten heeft de jury als volgt beoordeeld. 
 
 
BiosparQ (Leiden): snelle en betaalbare diagnostiek van infectieziekten 
 
BiosparQ ontwikkelt met het project Cirrus D20 een innovatieve technologie waarmee binnen 15 
minuten de identiteit van ziekteverwekkende micro-organismen kan worden vastgesteld. Dat is veel 
sneller dan de huidige standaardmethode die minimaal 2 dagen duurt. Door snelle diagnostiek kan 
de arts direct gericht een medicijn voorschrijven, wat voordelen heeft voor de patiënt, maar ook 
bijdraagt aan groeiende maatschappelijke probleem van antibiotica-resistentie, waardoor in 2050 
naar schatting 10 miljoen mensen zouden kunnen overlijden aan een eenvoudige infectie.  
Met de huidige database is het aantonen van urineweginfectie mogelijk, en het aantal te 
diagnosticeren infecties zal verder worden uitgebreid. Ook zal er toepassing mogelijk zijn in andere 
sectoren, zoals voor voedselproducenten en bloembollen. 
 
De jury is van mening dat dit high tech project een enorme maatschappelijke en financiële impact 
gaat hebben op de volksgezondheid op lange termijn. Op dit moment is de inschatting van de jury 
dat het bedrijf met natuurkundigen en life scientists voor een icoonstatus nog te ver van de markt 
staat, en eerst nog voor de opdracht staat om -naast hun certificering- hun business model verder in 
kaart te brengen. Waar zitten de partijen die gaan verdienen aan deze uitvinding: laboratoria  en 
verzekeraars als gevolg van minder ziekenhuisopnames en minder sepsis? En waar zitten dus de 
potentiële betalende klanten: huisartsen of worden dat juist de gebruikers? De jury denkt dat 
BiosparQ met hulp van een breder consortium met artsen, Zorg Verzekeraars, overheden en 
marketeers met kennis van de medische markt, een zeer sterke business case moet kunnen 
ontwikkelen. 
 
 
Elemental Water Makers (Den Haag): duurzame watervoorziening via zon, zee en wind 
 
Het bedrijf uit de Scheveningse haven van jonge Delftse ingenieurs produceert zoet water door 
ontzilting, via een membraan waar zout water in gaat en zoet en zout water uitkomt (omgekeerde 
osmose). Dit is ook in moeilijke gebieden als atollen en eilanden mogelijk. Er wordt gebruik gemaakt 
van zeewater en zonne-energie, betrouwbaar en betaalbaar via duurzame energie, waarbij drie keer 
minder energie nodig is dan bij conventionele ontziltingsystemen. Elemental Water Makers (EWM) 
richt zich op klanten in 58 small island developing states, met veel toerisme, maar weinig zoet water. 
Daarvoor hebben zij drie soorten ontziltingsoplossingen: de meeste systemen werken op 
zwaartekracht, dit kan alleen als er hoogteverschil is op de locatie. De tweede is een batterij-
oplossing op zonne-energie als er geen hoogteverschil is. En de derde optie is een oplossing waarbij 
gebruik gemaakt wordt van de lokale energiebron. 
 
50% van onze watervoetafdruk ligt in landen waar waterschaarste is, daarom ondersteunt de jury de 
missie van EWM dat Nederland -zeker met het imago van onze wateringenieurs- een 
verantwoordelijkheid heeft om dit waterprobleem op te lossen. De jury is van mening dat dit bedrijf 
niet alleen maatschappelijk heel relevant is, maar ook een belangrijk economisch potentieel heeft, 
waarbij het voor EWM cruciaal is om een netwerk op te bouwen, waarmee zij buitenlandse 
overheden en NGO’s als partners en klanten aan zich kunnen binden. Zonder het juiste publiek-
private netwerk lijkt dit echter niet eenvoudig, ook omdat de focus van de meeste partijen juist in 
stedelijke delta’s ligt. Voor een icoonstatus zou EWM eigenlijk fors moeten investeren in 
professionele management en sales capaciteiten, wellicht zou samenwerking met een van de grote 
internationale waterbedrijven voor de hand liggen. De jury kan zich verder voorstellen dat EWM de 

basis van de “Hydrochill fin” zijn 10 tot 15 keer hoger dan bestaande AC-technologieën, wat leidt tot 
minder CO2 uitstoot. Bijzonder kenmerk is bovendien dat hoe warmer en vochtiger het is, hoe hoger 
de efficiëntie, in tegenstelling tot bestaande AC-technologie. De missie van Oxycom is dat dit koelen 
op basis van verdampend water de wereldwijde standaard voor airconditioning wordt.  
De jury vindt het een prachtig project en heeft respect voor de passie van de ondernemer. De jury 
ziet een grote maatschappelijke potentie en verdienpotentie. Oxycom richt zich nu alleen nog op de  
bedrijvenmarkt. De jury vindt het jammer dat er nog geen consumenten product wordt verkocht, 
waardoor er een veel grotere schaal zou kunnen worden bereikt.  
De jury sluit zich aan bij de conclusie van Arthur D Little dat deze technologie baanbrekend en 
disruptief is en dat er mogelijkheden bestaan voor opschaling. Daartoe zullen dan  lange termijn 
investeerders en gekwalificeerd/vernieuwend leiderschap moeten worden aangetrokken voor een 
volgende fase. 
 
 
IBIS PowerNEST (Eindhoven): extra verdieping op pand combineert energie uit zon en wind 
 
PowerNEST is een oplossing voor verduurzaming van bestaande bouw en nieuwbouw. Er wordt een 
extra verdieping op een gebouw gerealiseerd die wind- en zonne-energie combineert. Er wordt tot 6x 
meer energie opgewekt dan met conventionele zonnepanelen op een dak. Er zijn wereldwijd al 
verschillende PowerNEST projecten die gebouwen tot 14 verdiepingen het hele jaar door volledig 
voorzien van energie. Wat PowerNEST uniek maakt is dat de zon en wind elkaar geïntegreerd 
versterken en dat de energie geheel decentraal  wordt opgewekt, waardoor geen aansluiting op het 
energienet nodig is. Ook is PowerNEST twee keer goedkoper dan wanneer alle energie uit 
zonnepanelen zou worden opgewekt. IBIS heeft na een succesvol PowerNEST-pilot project in Utrecht, 
inmiddels projecten in ontwikkeling in meerdere grote steden, op Bonaire en in het buitenland. 
 
De jury is van mening dat dit soort slimme, maatschappelijke relevante toepassingen, waarbij 
bestaande technieken worden gecombineerd een grote potentie hebben. En hoewel het PowerNEST 
op zich zelf niet voldoende doorbraaktechnologie bevat  voor een iconische status, is PowerNEST wel 
een inspirerend voorbeeld voor verschillende belangrijke ontwikkelingen op dit gebied. 
IBIS zal ook zonder icoonstatus kunnen groeien, men heeft het Nederlandse marktpotentieel goed in 
kaart gebracht. Het ondernemerschap van IBIS blijkt ook uit de duidelijke verschillende pakketten en 
betaalmodellen die voor verschillende klantensegmenten zijn opgezet. 
De jury ziet ook in het buitenland kansen voor PowerNEST installaties, en zeker ook in Caribisch 
Nederland, waar elektriciteit relatief duur is, maar waar altijd voldoende zon en wind zijn. Daar zou 
IBIS hulp kunnen krijgen bij het opzetten van contact met de lokale overheid, die ook als taak heeft 
om meer groene energie te stimuleren. IBIS zal dan wel moeten werken aan haar vermogen om op te 
kunnen schalen. 
 
 
Smart*Light (TU Delft): inventief mobiel instrument dat röntgenstraling genereert voor medisch-, 
materiaal- en kunstonderzoek 
 
Bij de ontwikkeling van nieuwe hightech materialen, betrouwbare klinische diagnoses en bij 
restauratie van kunstwerken is röntgenstraling essentieel. Hiermee wordt de structuur van 
materialen en weefsels -en veranderingen daarin- in detail zichtbaar gemaakt. Dat kan nu met een 
dure en immens grote synchotron, die niet in de Benelux beschikbaar is. Maar dankzij baanbrekende 
versnellertechnologie van Nederlandse bodem is dit binnenkort ook mogelijk met de Smart*Light, 
van slechts een paar meter groot. Dit apparaat kan daardoor geplaatst worden in  ziekenhuizen, 
laboratoria, fabrieken en musea. Een uniek samenwerkingsverband van universiteiten (o.a. TU Delft 
en Eindhoven), bedrijven (o.a. VDL) en musea (o.a. Boijmans) is nu bezig met het exploiteren van een 
tiental pilotmodellen. Een van de mogelijke “launching customers” is Tata waarbij het apparaat zou 

