35 206 (R2127) Wijziging van enkele rijkswetten op het gebied van Justitie 
en Veiligheid in verband met gewijzigde regelgeving en 
enige andere aanpassingen van overwegend technische aard 
(Reparatierijkswet Justitie en Veiligheid 2019)  
 
 
TWEEDE NOTA VAN WIJZIGING 
 
Het voorstel van rijkswet wordt als volgt gewijzigd: 
 
A 
 
Artikel VII wordt als volgt gewijzigd: 
 
1. In artikel 18, tweede lid, onderdeel b, wordt na ‘een terbeschikkingstelling met 
voorwaarden’ ingevoegd ‘, een voorwaardelijke plaatsing in een inrichting voor 
stelselmatige daders, een gedragsbeïnvloedende of vrijheidsbeperkende maatregel, 
een voorwaardelijke plaatsing in een inrichting voor jeugdigen’. 
 
2. In artikel 18, derde lid, aanhef, wordt voor ‘de landen Aruba, Curaçao en Sint 
Maarten’ ingevoegd ‘een van’. 
 
3. In artikel 18, derde lid, onderdeel b, wordt na ‘een terbeschikkingstelling met 
voorwaarden’ ingevoegd ‘, een voorwaardelijke plaatsing in een inrichting voor 
jeugdigen’.  
 
B 
 
Na artikel X worden drie artikelen ingevoegd, luidende:  
 
Artikel XA 
In artikel 25, eerste lid, aanhef, van het Reglement voor de Gouverneur van Aruba wordt 
‘de wet van 22 april 1855 (Stb. 33), houdende regeling van de verantwoordelijkheid van 
de hoofden van de ministeriële departementen’ vervangen door ‘de Wet ministeriële 
verantwoordelijkheid en ambtsdelicten leden Staten-Generaal, ministers en 
staatssecretarissen’.  
 
Artikel XB 
In artikel 25, eerste lid, aanhef, van het Reglement voor de Gouverneur van Curaçao 
wordt ‘de wet van 22 april 1855 (Stb. 33), houdende regeling van de 
verantwoordelijkheid van de hoofden van de ministeriële departementen’ vervangen 
door ‘de Wet ministeriële verantwoordelijkheid en ambtsdelicten leden Staten-Generaal, 
ministers en staatssecretarissen’.  
 
Artikel XC 
In artikel 25, eerste lid, aanhef, van het Reglement voor de Gouverneur van Sint 
Maarten wordt ‘de wet van 22 april 1855 (Stb. 33), houdende regeling van de 
verantwoordelijkheid van de hoofden van de ministeriële departementen’ vervangen 
door ‘de Wet ministeriële verantwoordelijkheid en ambtsdelicten leden Staten-Generaal, 
ministers en staatssecretarissen’.  

geldt voor enkele nieuwe voorwaardelijke sanctiemodaliteiten. Dit betreft de 
voorwaardelijke plaatsing in een inrichting voor stelselmatige daders van artikel 38p Sr 
(voorwaardelijke isd-maatregel) en de zelfstandige gedragsbeïnvloedende of 
vrijheidsbeperkende maatregel van artikel 38z, bezien in samenhang met artikel 38ab, 
Sr. Bij de wetsvoorstellen die leidden tot de introductie van deze maatregelen zijn deze 
niet opgenomen in artikel 18 Paspoortwet, omdat hiervoor wijziging van een rijkswet 
noodzakelijk is. 
 
Evenals bij de voorwaardelijke veroordeling, de terbeschikkingstelling met voorwaarden 
en de voorwaardelijke gratieverlening geldt dat de rechter in het kader van de 
voorwaardelijke isd-maatregel, de zelfstandige gedragsbeïnvloedende of 
vrijheidsbeperkende maatregel en de voorwaardelijke pij-maatregel op de persoon 
toegesneden voorwaarden stelt ten aanzien van het gedrag van die persoon of ten 
aanzien van diens bewegingsvrijheid in de samenleving. Een effectieve tenuitvoerlegging 
van deze maatregelen en de in het kader daarvan gestelde voorwaarden dient geborgd 
te zijn en betrokkenen moeten zich daar niet aan kunnen onttrekken door zich buiten het 
Koninkrijk te begeven. Deze maatregelen passen logischerwijs dan ook bij de 
opsomming in artikel 18. Om te zorgen dat artikel 18 Paspoortwet ook ten aanzien van 
deze maatregelen kan worden toegepast, wordt nu voorgesteld de voorwaardelijke isd-
maatregel, de zelfstandige gedragsbeïnvloedende of vrijheidsbeperkende maatregel en 
de voorwaardelijke pij-maatregel op te nemen in het tweede lid, onderdeel b, van dat 
artikel. Daarnaast wordt voorgesteld de voorwaardelijke pij-maatregel op te nemen in 
het nieuw voorgestelde artikel 18, derde lid, onderdeel b. Hierdoor kan artikel 18 
Paspoortwet ook worden toegepast ten aanzien van de voorwaardelijke pij-maatregel, 
die ook in Caribisch Nederland en in de andere landen van het Koninkrijk kan worden 
opgelegd. Volledigheidshalve wordt opgemerkt dat de voorwaardelijke isd-maatregel en 
de zelfstandige gedragsbeïnvloedende of vrijheidsbeperkende maatregel bewust niet 
eveneens worden opgenomen in het derde lid van artikel 18 Paspoortwet. Deze 
maatregelen kunnen namelijk enkel in Europees Nederland worden opgelegd. Tot slot is 
verduidelijkt dat het openbaar ministerie van elk van de Caribisch landen binnen het 
Koninkrijk bevoegd is tot toepassing van artikel 18, derde lid, van de Paspoortwet.   
 
Onderdeel B 
 
Als gevolg van de wijzigingswet van 11 juli 2018 (Stb. 2018, 245) heeft de Wet 
ministeriële verantwoordelijkheid (Wmv) een nieuwe citeertitel gekregen. De 
wijzigingswet is in werking getreden op 19 september 2018. De nieuw voorgestelde 
artikelen uit onderdeel B betreffen technische wijzigingen waarmee de verwijzingen naar 
de Wmv in rijkswetten in overeenstemming worden gebracht met deze nieuwe 
citeertitel.  
 
Onderdelen C en D 
 
In deze onderdelen wordt een technische correctie in de oorspronkelijk voorgestelde 
artikelen XI en XII doorgevoerd. In het oorspronkelijk voorgestelde artikel XI werd 
abusievelijk verwezen naar artikel V in plaats van naar artikel IV van het onderhavige 
voorstel van rijkswet. Ook was niet voorzien in de situatie dat artikel V van de 
Invoeringswet vereenvoudiging en digitalisering procesrecht en uitbreiding prejudiciële 
vragen gelijktijdig in werking treedt met artikel IV van het onderhavige voorstel van 

