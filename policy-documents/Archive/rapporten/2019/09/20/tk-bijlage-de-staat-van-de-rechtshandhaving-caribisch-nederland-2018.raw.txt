 
 
 
 
 
DE STAAT VAN DE 
RECHTSHANDHAVING CARIBISCH 
NEDERLAND 2018 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1 
 
 

 
1. INLEIDING 
 
Naast zijn inspectierapporten brengt de Raad voor de rechtshandhaving  jaarlijks ten 
aanzien van elk van de landen in het Caribisch deel van het Koninkrijk een ‘Staat van de 
1
rechtshandhaving’ uit. Deze Staat geeft de Raad de gelegenheid om een meer 
overkoepelend beeld te schetsen op basis  van zowel eerdere onderzoeken als 
onderzoek-overstijgende informatie. De Staat wordt in elk van de landen aan zowel de 
minister van Justitie (en Veiligheid) als het parlement aangeboden.  
  
In mei 2018 bracht de Raad voor wat betreft Caribisch Nederland de Staat van de 
rechtshandhaving over 2017 uit waarin vooral werd ingegaan op de ontwikkeling van 
de rechtshandhaving en van de rechtshandhavingsketen gedurende de jaren 2012-2016.  
 
In 2018 constateerde de Raad dat er sinds 2010 binnen rechtshandhaving voor wat 
betreft de justitiële diensten grote stappen zijn gezet:   
 
“…Waar er in de eerste jaren na 2010 nog sprake was van een onzekere en min of meer richtingloze ontwikkeling, kan er 
anno 2018 worden geconstateerd dat de justitiële diensten zich hebben ingebed in de samenleving. Niet alleen op een 
algemeen niveau, maar ook op lokaal niveau, met een gedifferentieerde inzet naar gelang de couleur locale, zijn er 
voorzieningen opgezet die er voorheen niet waren. De Raad ziet dan ook volop potentie tot verdere ontwikkeling. Daarbij 
ziet de Raad wel aanleiding om te benadrukken dat er grotere slagen in kortere tijd gemaakt zouden kunnen worden. 
Daarbij moet het uitgangspunt volgens de Raad niet zijn: wat is er minimaal nodig, maar wat is er daadwerkelijk nodig 
en waarmee wordt recht gedaan aan een ontwikkeling van de rechtshandhaving in Caribisch Nederland naar een reëel 
2 
adequaat niveau. …”
 
 
 
 
 
      
                                                        
1
 Voor zover partij bij de Rijkswet Raad voor de rechtshandhaving; 
2
 Staat van de rechtshandhaving 2017 (publicatie: mei 2018) http://www.raadrechtshandhaving.com/wp-
content/uploads/2018/05/StaatCN20172018.pdf 
 
3 
 
 

 
2. Algemene Ontwikkelingen binnen de justitiële keten 
in CN 2018  
In 2018 heeft de rechtshandhavingsketen zich verder ontwikkeld, zoals ook uit de 
onderzoeken die de Raad in 2018 verrichtte, naar voren komt.  
 
 
In augustus 2018 is de nieuwe detentie-inrichting JICN in gebruik genomen. 
Vooruitlopend op de resultaten van het onderzoek dat de Raad eind 2018 uitvoerde, wil 
de Raad graag alle betrokkenen die zich hebben ingezet voor de totstandkoming van 
deze inrichting complimenteren met hun vasthoudendheid en doorzettingsvermogen.  
Qua fysieke omgeving is de ingebruikname van deze faciliteit een grote stap voorwaarts 
in de ontwikkeling van de rechtshandhaving in Caribisch Nederland. De detentie-
inrichting kan in alle opzichten dienen als voorbeeld voor de andere landen binnen het 
Koninkrijk.   
 
 
Ook is het nieuwe Veiligheidsbeeld BES 2018 gepresenteerd onder de vlag van het 
Openbaar Ministerie. Dit Veiligheidsbeeld vormt een goede basis voor de verdere 
professionalisering van de handhaving in de komende jaren, in het bijzonder op het 
gebied van de ondermijnende, georganiseerde en zware criminaliteit. De in het 
Veiligheidsbeeld beschreven criminaliteit en criminaliteitsvormen in Caribisch 
Nederland baren de Raad zorgen en stelt de justitiële keten voor een forse uitdaging. De 
Raad memoreert dan ook nog eens de opmerking in de Staat van 2017 dat het 
uitgangspunt niet moet zijn wat er minimaal nodig is, maar wat er daadwerkelijk nodig 
is voor de ontwikkeling van de rechtshandhaving naar een adequaat niveau.   
 
Het Veiligheidsbeeld gaat ook in op de integrale aanpak en de rol van de keten en die 
van de openbare lichamen. De beelden ten aanzien van de uitvoering hiervan komen in 
grote lijnen overeen met de constateringen van de Raad. Hierover meer in paragraaf 2.   
 
De Raad verrichtte over 2018 een zestal onderzoeken. Twee onderzoeken – ‘JICN’ en het 
reviewonderzoek ‘reclassering’ - verkeren ten tijde van het schrijven van deze Staat in 
5 
 
 

 
binnen de organisatie zal de Raad bij gelegenheid van een review-onderzoek met 
belangstelling tegemoet zien. 
 
Van de tien aanbevelingen uit het rapport over de Buitengewoon agenten van Politie 
(hierna: “BavPol”) zijn er negen overgenomen. Ook met dit resultaat kan de 
rechtshandhaving een stap verder. In zijn beleidsreactie verwijst de Minister tevens 
naar het belang van de Stuurgroep Bavpol en de samenwerking met het KPCN. Gezien 
het belang van samenwerking met de openbare lichamen – ook ten aanzien van dit 
onderwerp  -  zal de Raad in de volgende paragraaf specifiek op dit onderwerp ingaan.  
 
3. Samenwerking met de openbare lichamen 
Artikel 3 van de Rijkswet van de Raad voor de rechtshandhaving bepaalt de taken en 
bevoegdheden van de Raad alsmede de instanties die onder zijn inspectiebevoegdheid  
vallen. Ingevolge artikel 33 van de Rijkswet maakt de Raad jaarlijks een Staat van de 
rechtshandhaving, naar aanleiding van zijn werkzaamheden van het voorafgaande jaar. 
Blijkens de Memorie van Toelichting op dat artikel leent de Staat zich er mede voor om 
over onderzoeks-overstijgende onderwerpen te rapporteren. In de Staat van vorig jaar 
en in meerdere onderzoeken komen de onderwerpen ‘integrale aanpak’, ‘bestuurlijke 
handhaving’ en ‘samenwerking met de openbare lichamen’ regelmatig naar voren.  Het 
zijn derhalve onderzoeks-overstijgende onderwerpen.  
 
Hoewel de openbare lichamen geen instanties zijn ex artikel 3 van de Rijkswet, maar de 
samenwerking met de openbare lichamen van groot belang is voor de rechtshandhaving, 
leent de Staat van de rechtshandhaving zich ervoor om zijn bevindingen dienaangaande 
in de Staat op te nemen. Bestuurlijke en strafrechtelijke handhaving gaan immers hand 
in hand, en horen op elkaar aan te sluiten.  
 
      
In 2018 heeft de Raad verkend binnen welk kader van de rechtshandhaving de taken en 
verantwoordelijkheden van de openbare lichamen zich afspelen. Binnen dat kader heeft 
7 
 
 

 
daarvan en niet naar wenselijkheid . Die terughoudendheid is ook zichtbaar in het 
uitblijven van aanpassing of modernisering van oude regelgeving. Daardoor is een 
situatie ontstaan dat bepaalde wetgeving niet geldt, maar wel wenselijk of noodzakelijk 
is. Bijvoorbeeld bepalingen uit het Wetboek van Strafvordering BES, waarbij 
bevoegdheden worden gemist, of financieel regulerende wetgeving (en toezicht). Het 
meest aansprekende voorbeeld is het ontbreken van het jeugdstrafrecht. Dit heeft in de 
afgelopen negen jaar tot oneigenlijke discussies geleid.   Degenen die  verantwoordelijk 
waren voor de voorzieningen stelden zich op het standpunt dat bij gebrek aan wettelijk 
kader er ook geen voorzieningen nodig zijn. En de verantwoordelijken voor de 
wetgeving stelden zich op het standpunt dat, nu er ook geen voorzieningen voor 
jeugdigen zijn, er ook geen jeugdstrafrecht behoeft te worden ingevoerd’. Anno 2019 
lijkt daar nu (eindelijk) verandering in te komen, doordat de invoering van het 
jeugdstrafrecht in gang is gezet. Gestreefd wordt naar invoering eind 2019.  
 
Daarnaast wordt er gekeken naar mogelijke uitbreiding van de bevoegdheden van de 
gezaghebbers conform de Gemeentewet. In 2010 leek het niet nodig deze bevoegdheden 
in de Wet openbare lichamen BES op te nemen. Inmiddels lijkt men het erover eens dat 
deze bevoegdheden wel nodig zijn. Vanuit de openbare lichamen  wordt ook aangegeven 
dat zij continu moeten aantonen dat regelgeving   die in Europees Nederland standaard 
is ook daar nodig is. Er heerst dan ook onbegrip over de houding van de Rijksoverheid 
dienaangaande.  
 
Er heeft hierover het afgelopen jaar met de BES-eilanden regelmatig overleg 
plaatsgevonden over de uitbreiding van bestuurlijke bevoegdheden, zoals de 
mogelijkheid tot het geven van een bestuurlijke boete. Ook werden bijvoorbeeld 
instrumenten gemist met betrekking tot het handhaven van de openbare orde, in 
bijvoorbeeld de horeca en in geval van feveren, of de bevoegdheid om een pand te 
kunnen sluiten in verband met de handel in drugs. Dat heeft geresulteerd in een brief 
5
met toezeggingen van de minister. De toezeggingen betreffen mede uitbreidingen van 
de bevoegdheden van de gezaghebbers conform de Gemeentewet. De Raad constateert 
                                                        
5
 Brief van 21 december 2018 van de Minister van Justitie & Veiligheid, in afstemming de met de Ministers 
van VWS en BZK.  
9 
 
 

 
situatie heeft de discussie over strafrechtelijke versus bestuurlijke handhaving dan ook 
geen goed gedaan.  
Ondanks deze lange (en moeizaam verlopen) aanloop, zijn de openbare lichamen 
inmiddels in principe geëquipeerd om bestuurlijk te kunnen handhaven. Gezien het 
korte tijdsverloop sindsdien, is het te vroeg om deze situatie te evalueren en analyseren. 
De Raad stipt wel enige knelpunten aan omdat  de ontwikkeling van de bestuurlijke 
handhaving niet veel verder zal komen als die niet worden opgelost. Het gaat daarbij om 
de hiervoor geschetste problematiek rond gebrek aan (duidelijkheid in) regelgeving,  
bestuurlijke onwil; en daarnaast om  gebrek aan samenwerking in de verhouding tussen 
KPCN en de betreffende diensten bij RCN enerzijds, en de openbare lichamen 
6
anderzijds. Dat laatste  speelt met name op Bonaire, maar is ook op Saba en in mindere 
mate op St. Eustatius waarneembaar.  De centralisatie op Bonaire speelt daarbij ook een 
rol, nu daar de overgrote meerderheid van de functionarissen van de diensten bij RCN 
zijn gevestigd. 
 
 
Op Bonaire komt het volgende naar voren: er is langere tijd getracht om de 
samenwerking tussen de afdeling Toezicht & Handhaving (T&H) en KPCN naar een 
hoger plan te brengen, onder andere middels een samenwerkingsovereenkomst. De wil 
tot samenwerking is er, maar in de praktijk lijkt dat niet goed te lukken. Beide 
organisaties hebben daar last van.  De Afdeling T&H is van mening dat bestuurlijke 
handhaving een veel grotere rol kan en moet gaan spelen en dat samenwerking 
daarvoor noodzakelijk is. 
 
 
Van de zijde van het OM en KPCN wordt een genuanceerder beeld geschetst. Bij beide 
organisaties blijkt men niet op de hoogte van de precieze taakuitvoering van de afdeling 
T&H. Wel wordt erkend dat bestuurlijk optreden en handhaving een veel grotere rol 
moet gaan spelen.  
 
                                                        
6
 De Rijksdienst Caribisch Nederland (RCN) heeft de functie van facilitaire dienst ten behoeve van de 
verschillende (inter-)departementale rijksdiensten.  
11 
 
 

 
lichaam wel vraagtekens bij de rol van KPCN binnen het handhavingsarrangement, 
omdat het een aantal taken niet oppakt. Uit onderzoek blijkt dat dat wordt veroorzaakt 
door prioritering binnen het Korps, die veelal niet bij  Saba ligt. Anderzijds is de politie 
goed te spreken over de samenwerking met het openbaar lichaam, maar vindt zij dat de 
uitvoering van plannen te lang op zich laat wachten. Als voorbeeld wordt een project 
verkeersveiligheid genoemd.  
 
Voor effectieve handhaving is uitbreiding van de bevoegdheden van de gezaghebbers 
van belang. De Raad besteedde hier in de Staat 2017 reeds aandacht aan. De discussie 
hierover duurt voort. Vanuit het openbaar lichaam Saba wordt aangevoerd dat de 
discussie wat hen betreft beslecht kan worden, maar dat dat weer afhankelijk is van 
(vertraagde of uitblijvende) input van Bonaire en Sint Eustatius waardoor men achter 
loopt. Op Saba wordt dit als zeer onwenselijk ervaren, nu het openbaar lichaam Saba 
daardoor niet verder kan met uitwerking en uitvoering van dat deel van de plannen 
waar de uitbreiding van die bevoegdheden voor nodig zijn. De Raad kan zich met die 
kritiek verenigen. Er zijn immers meerdere wegen die naar Rome leiden, waarbij een 
oplossing voor in ieder geval Saba kan worden getroffen.  Dat die oplossing mogelijk niet 
geschikt of wenselijk is voor St. Eustatius of Bonaire, is in dat opzicht minder relevant. 
Ook daarvoor is maatwerk geschikt en geboden. 
 
Op Sint Eustatius wordt het ontbreken van BAVPOL als grootste belemmering bij de 
handhaving genoemd. Voor 10-10-2010 was de bevoegdheid van BAVPOL goed geregeld 
maar enige tijd daarna bleken hun bevoegdheden te zijn vervallen. Daardoor had het OL 
geen capaciteit om de ‘eigen’ handhavingstaken uit te voeren. Inmiddels heeft de 
opleiding plaatsgevonden, is een grote groep BAVPOL-ers beëdigd en kunnen derhalve 
deze handhavingstaken worden uitgevoerd.  
 
Preventie en nazorg 
Op het terrein van preventie en nazorg wordt voor een aantal onderwerpen bijzondere 
aandacht gevraagd.  
13 
 
 

 
het eiland daarbij parten. Dat is een omstandigheid die geen rechtvaardiging moet zijn 
voor de afwezigheid van – althans geen toegang tot - die voorzieningen en derhalve ook 
niet voor het gebrek aan middelen.  
 
In de gesprekken die de Raad voerde, valt op dat er (nog) vaak verwezen wordt naar de 
‘transitie’ in 2010 en de daardoor ontstane problematiek. De vraag is echter of die 
problematiek er niet eerder ook al was, maar pas ten tijde van 2010 werd erkend en 
naar verwachting (eindelijk) zou kunnen worden opgelost en men daar nog niet – 
althans ten dele - in is geslaagd.  
De vervolgvraag die daarbij gesteld kan worden, is of er niet teveel verwacht is van de 
resultaten van de transitie en  de rol die de openbare lichamen daarin (hebben) kunnen 
spelen. De mening dat de taakstellingen voor de openbare lichamen feitelijk te groot zijn 
gelet op de beschikbare capaciteit, wordt breed gedeeld. 
De Raad erkent dat de praktijk weerbarstiger is dan het model, maar  meent ook dat de 
aanpak van structurele zaken – zoals het gezamenlijk opbouwen van voorzieningen - 
beter had gekund. De Raad is van oordeel dat na 9 jaar de ‘transitiegedachte’ verlaten 
moet worden en dat beter gekeken kan worden naar gewenste oplossingen dan naar ‘de 
tekeningen van 2010’.  
 
 
Door middel van een nieuwe algemene ‘nulmeting’ kan de Rijksoverheid anno 2020 
samen met de openbare lichamen een onderzoek daartoe inrichten. Het uitgangspunt 
dat de Raad reeds eerder aanhaalde in de Staat van de rechtshandhaving van vorig jaar, 
en dat hij bij herhaling ook in deze Staat naar voren brengt, te weten: ‘ niet de vraag 
welke voorzieningen zijn minimaal noodzakelijk, maar de vraag  wat is daadwerkelijk 
nodig ? dient hierbij leidend  te zijn. Aanvullend is van belang de vraag: ‘wie neemt 
hierin de regie’ ?  Op voorhand geeft de Raad mee dat hij daarbij een structurele – niet 
projectmatig - ondersteunende (pro-actieve) rol ziet weggelegd voor de departementen 
van Justitie & Veiligheid en van BZK. 
 
15 
 
 

 
 
De vraagt rijst dan ook welke richting de Rijksoverheid ten aanzien van Caribisch 
Nederland op wil, en wat het voornemen van de regering is met betrekking tot 
implementatie van regelgeving en het bijbehorend tijdpad. In dit stadium constateert de 
Raad dat het standpunt van 2010 lijkt te zijn verlaten, zonder dat daarvoor iets in de 
plaats gekomen. Om die reden adviseert de Raad om het standpunt van 2010 – in 
samenspraak met de openbare lichamen – te evalueren. Daarbij merkt de Raad op dat er 
behoefte is aan maatwerk. 
 
Opvallend is verder dat vrijwel niemand van de betrokkenen (nog) exact weet wat de 
‘taakverdeling’ tussen Rijk en openbaar lichaam precies inhoudt, noch kennis draagt 
van het ‘taakverdelingsdocument’. Dat terwijl daarin juist uitvoerig is vastgelegd 
welke taken bij het Rijk horen en welke bij de openbare lichamen. Van belang is daarbij 
dat voor de taken die bij de openbare lichamen worden belegd, ook afspraken zijn 
gemaakt over de randvoorwaarden en de samenwerking en/of ondersteuning die het 
Rijk daarbij zou bieden.  
De vorm waarin ondersteuning plaatsvond (veelal financieel of via inzet van externe 
expertise) en tijdelijke aard van de ondersteuning lijken daaraan debet. De Raad herkent 
dit, en zien het gebrek aan structurele aanpak ook als een probleem. De Rijksoverheid 
baseert de projectmatigheid op de ‘keuze’ van de openbare lichamen of op 
‘bestuursakkoorden’.  
 
In het algemeen wordt binnen en buiten de justitiële keten betwijfeld of de openbare 
lichamen met de huidige capaciteiten in staat zullen zijn om de beoogde resultaten 
zelfstandig (ook met ondersteuning) uit te voeren.  In de ogen van de Raad kan dit pas 
goed beoordeeld worden wanneer er sprake is van een structurele aanpak.  
 
 
Nu de afspraken uit 2009/2010 de belichaming vormen van de knelpunten die anno 
2018/2019 (nog steeds) worden geconstateerd, acht de Raad het raadzaam om in elk 
geval voor die punten – maar ook in het algemeen – de afspraken over de taakverdeling 
uit 2009/2010 te evalueren en waar nodig, wenselijk en mogelijk, deze afspraken alsnog 
na te komen of aan te passen. De Rijksoverheid en de openbare lichamen dienen hier 
17 
 
 

 
Het Veiligheidsbeeld BES toont aan dat uitdagingen voor de keten mettertijd groter en 
complexer worden. Het beeld dat de openbare lichamen ‘slechts kleine bijzondere 
gemeenten zijn, met navenante criminaliteit’ behoort - zeker voor wat betreft Bonaire - 
tot het verleden. Met name de financiële criminaliteit en ondermijnende activiteiten 
vragen om expertise. Ook daar dient voldoende aandacht voor te zijn bij de ontwikkeling 
en bemensing van – met name OM en KPCN – de justitiële diensten. Echter, ook op Saba 
en St. Eustatius breidt de criminaliteit zich uit en is er een verharding waar te nemen. 
Capaciteit voor aanpak en preventie is hier noodzakelijk.  
 
Resumerend ziet de Raad – wanneer de samenwerking met de openbare lichamen 
gestructureerd wordt – ruime mogelijkheden voor verdere ontwikkeling en resultaten. 
Het opzetten van die structuur is in de praktijk begrijpelijkerwijs moeilijker dan op 
papier. Bij het onderzoek komt naar voren dat ‘de papieren fase’ vaak nog goed 
doorlopen wordt, maar de implementatie en uitvoering daarna verzandt of  strandt. 
Daar ligt volgens de Raad dan ook de kern. Gezamenlijke plannen hebben gezamenlijke 
uitvoering nodig.  
 
 
 
 
 
 
 
 
 
 
 
 
 
 
 
 
 
19 
 
 

