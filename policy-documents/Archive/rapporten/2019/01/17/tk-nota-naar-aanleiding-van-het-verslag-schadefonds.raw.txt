 
Wijziging van de Wet  schadefonds geweldsmisdrijven in verband met  het  opheffen van de  
35041 
rechtspersoonlijkheid van het  fonds, uitbreiding van de taakuitoefening tot  de openbare 
lichamen Bonaire, Sint  Eustatius en Saba alsmede verduidelijking van de regeling van 
 uitkeringen door het Schadefonds en het vorderingsrecht van het slachtoffer jegens derden
 
 
 Nota naar aanleiding van het verslag    
 
 
 1. Algemeen
Met belangstelling heb ik kennisgenomen van het verslag. Ik ben de fracties van de VVD, het CDA en D66 
erkentelijk voor hun vragen en opmerkingen. Met genoegen stel ik vast dat de fracties positief zijn over de 
 strekking van het wetsvoorstel. Graag beantwoord ik de gestelde vragen. 
 
 I ALGEMEEN DEEL
 
 2. Inleiding
 
De leden van de CDA-fractie vragen waarom bij de wijziging van de Wet schadefonds geweldsmisdrijven 
in 2012, teneinde aan te sluiten bij de Kaderwet zelfstandige  bestuursorganen, niet is gekeken of werd 
voldaan aan de aanvullende eisen voor zelfstandige  bestuursorganen die orgaan zijn van een 
 publiekrechtelijk ingestelde rechtspersoon, niet zijnde de staat?
Bij de aanpassing in 2012 is de Commissie schadefonds geweldsmisdrijven onder de werking van hoofdstuk 
4, afdeling 2 van de Kaderwet zelfstandige bestuursorganen gebracht.  Hoofstuk 4, afdeling 2, betreft  
beheer en verantwoording bij publiekrechtelijke zelfstandige bestuursorganen, die geen onderdeel zijn van 
de Staat. In 2012 was het inzicht dat de Commissie binnen de termen van deze afdeling van de Kaderwet 
rechtspersoonlijkheid behoefde. Dit inzicht is gewijzigd. Bij nader inzien is er onvoldoende noodzaak voor de 
eigen rechtspersoonlijkheid van de Commissie. Materieel functioneert de Commissie al volgens de eisen die 
 .de Kaderwet stelt aan zelfstandige bestuursorganen die onderdeel zijn van de rechtspersoon Staat.
 
De leden van de CDA-fractie vragen voorts naar de uitkomsten van het onderzoek naar verdere 
samenwerking tussen Slachtofferhulp Nederland, het Schadefonds Geweldsmisdrijven en het Centraal 
Justitieel Incassobureau zoals genoemd in het Kabinetsvoornemen per ZBO (bijlage bij Kamerstuk 25 
 268, nr. 83).
In de brief aan de Tweede Kamer van 27 november 2015 (Kamerstukken II, 2015/2016, 33 552, nr. 15 ) 
heeft mijn ambtsvoorganger laten weten dat  de afspraak om te komen tot één loket voor slachtofferhulp in 
eerste instantie heeft geleid tot een verkenning naar een mogelijke organisatorische samenvoeging van het 
Schadefonds Geweldsmisdrijven, Slachtofferhulp Nederland, Slachtoffer in Beeld en de slachtoffergerichte 
taken van het CJIB. Over de verschillende varianten is intensief en constructief gezamenlijk overleg gevoerd 
met deze organisaties. Alle partijen hebben unaniem de voorkeur uitgesproken voor het realiseren van één 
loket voor slachtofferhulp door een intensievere samenwerking tussen het Schadefonds Geweldsmisdrijven 
en Slachtofferhulp Nederland, met als doel: gezamenlijke bereikbaarheid via één telefoonnummer en één 
internetsite. Dit vereist intensieve scholing van medewerkers en afstemming van digitaliseringsprojecten. 
Daarnaast wordt voortgebouwd op de bestaande goede samenwerking tussen het Schadefonds en het CJIB 
in het verbeteren van de informatie-uitwisseling, zodat slachtoffers niet lastig gevallen hoeven te worden 
over het verrekenen van de tegemoetkoming van het Schadefonds met een eventueel aan de dader 
opgelegde schadevergoedingsmaatregel. Samenvoeging van de bij het loket betrokken organisaties bleek 
niet opportuun, omdat dit voor het slachtoffer geen directe voordelen oplevert en tot organisatorische 
 complicaties leidt door de verschillende (publieke en private) rechtsvormen van de betrokken organisaties. 
 
De genoemde leden van de CDA-fractie vragen op welke wijze de verwachte hogere kosten -vanwege het 
 nieuwe aanbestedingsregime waar het Schadefonds onder komt te vallen - zullen worden opgevangen. 
Het benoemen van de mogelijk hogere kosten heeft primair het karakter van het aanduiden van een risico 
en niet van een raming van onvermijdelijke kosten. Eventuele aanbestedingen worden in het jaarplan van 
het Schadefonds aangekondigd en vallen binnen het budgettaire kader van het Schadefonds die door  het 
1 
 

 
De door het Schadefonds gevraagde extra bepaling betreft een delegatiegrondslag in de wet voor het geval 
het nodig is dat een (tijdelijke) regeling in het leven wordt geroepen voor tegemoetkoming van schade aan 
andere doelgroepen dan die reeds onder de wet vallen. In een dergelijke regeling kan duidelijk worden 
bepaald worden welk bestaand regime van gegevensuitwisseling van toepassing is. Door de 
delegatiebepaling op te nemen erkent de regering de door het Schadefonds geschetste problematiek. Met 
deze aanpak wordt beoogd dat discussies over de grondslag van de gegevensuitwisseling, zoals die zich in 
 het verleden hebben voorgedaan, worden voorkomen.  
 
De leden van de D66-fractie vragen of de regering kan toelichten, en zo nodig navragen, wat de reden van 
 Caribisch Nederland is geweest geen officiële reactie ten aanzien van dit wetsvoorstel in te sturen?
Uit contact met het openbaar lichaam is gebleken dat Caribisch Nederland zich geheel kon vinden in de 
 voorstellen en derhalve heeft afgezien van het geven van een officiële reactie.  
 
 4. Overig
 
De leden van de VVD-fractie vragen of het klopt dat, zoals in een uitzending van BNR Nieuwsradio van 8 
oktober 2018 is gesteld, slechts één op de vijf slachtoffers van geweldsmisdrijven schadevergoeding 
aanvragen bij het Schadefonds Geweldsmisdrijven. Zo ja, wat vindt de regering daarvan? Wat is de 
oorzaak van dat lage percentage? Is de regering van mening dat het Schadefonds te weinig bekendheid 
 geniet? Wat gaat de regering daaraan doen?
De inschatting van het Schadefonds is dat zo ongeveer een derde deel van de slachtoffers die in aanmerking 
zouden kunnen komen voor een tegemoetkoming een aanvraag indient. Deze inschatting vloeit voort uit 
onderzoek uit 2014. In 2016 heeft het Schadefonds opdracht gegeven aan Bureau Beke tot onderzoek naar 
de doelgroep. Het doel van het onderzoek was inzicht te geven in de omvang en kenmerken van de groep 
slachtoffers die wel en niet wordt bereikt en antwoord geven op de vraag hoe het bereik van de doelgroep 
verbeterd kan worden. (Het onderzoek kan worden geraadpleegd via de link: 
https://schadefonds.nl/nl/doelgroeponderzoek-2016/). Het onderzoek bevestigde het beeld van eerder 
onderzoek dat veel slachtoffers geen aanvraag bij het Schadefonds indienen omdat zij niet op de hoogte zijn 
van het bestaan daarvan, dan wel niet begrijpen hoe de procedure werkt. De verhouding van “een op de 
vijf” zoals in de uitzending van BNR werd aangegeven betrof de aanvragen in 2018 tot en met september 
van dit jaar. Omdat het jaar nog niet afgerond is geeft dit een te somber beeld van de situatie. Het 
Schadefonds heeft dit jaar overigens wel te maken gehad met een lagere instroom van aanvragen dan 
verwacht. Het Schadefonds heeft geanalyseerd wat de oorzaak hiervan kan zijn. Er lijken verschillende 
factoren aan ten grondslag te liggen. Het speelt een rol dat het Schadefonds de capaciteit voor 
communicatie en voorlichting in 2018 heeft gericht op het tot stand brengen van een digitaal portaal met 
digitale formulieren waar de aanvrager de stand van zijn aanvraag kan volgen. Andere 
voorlichtingsactiviteiten zijn mede in het licht hiervan naar het najaar verschoven, zodat deze konden 
worden gecombineerd met de invoering van de “wet affectieschade” die op 1 januari 2019 in werking treedt. 
Het lijkt dat permanente voorlichting aan potentiële doorverwijzers nodig is om het aantal aanvragen te 
stimuleren. Ik heb onlangs het Schadefonds een aanvullende subsidie verstrekt om een strategisch 
 communicatieadvies tot stand te laten brengen en om een online campagne op te zetten. 
 
 II ARTIKELSGEWIJS DEEL 
 
 ARTIKEL  I 
 
 Artikel 2
 
De leden van de VVD-fractie vragen hoeveel slachtoffers van geweldsmisdrijven die gerechtigd zijn een 
beroep te doen op het Schadefonds hier daadwerkelijk een beroep op doen. Indien iedereen die daartoe 
gerechtigd is een beroep zou doen op het Schadefonds, met welk bedrag zou het budget dan moeten 
 worden aangevuld?
Zoals hiervoor (onder 4) aangegeven gaat het Schadefonds ervan uit dat ongeveer een derde deel van de 
potentiële doelgroep een aanvraag indient. Logischerwijs zou het budget voor uitkeringen drie maal zo hoog 
moeten  zijn, indien alle slachtoffers een aanvraag zouden indienen. Dit is echter geen waarschijnlijke 
3 
 

 
 
 
De Tweede Kamer is over de invoering van het all-in beleid geïnformeerd in de aanbieding van het 
 jaarverslag 2014 van het Schadefonds.
Het all-in beleid is door de Universiteit van Leiden in 2016 geëvalueerd. Het onderzoeksrapport is te vinden 
op de website van het Schadefonds (https://schadefonds.nl/wp-
 content/uploads/2017/02/Onderzoeksrapport-evaluatie-burgergericht-werken-all-in-beleid-2016.pdf).
In de memorie van toelichting is niet nader ingegaan op de hoogte van de forfaitaire bedragen omdat deze 
 niet door het wetsvoorstel gewijzigd worden.
 
 Artikel 18a
 
De leden van de VVD-fractie lezen in de artikelsgewijze toelichting dat artikel 18a uitvoering geeft aan de 
Europese richtlijn nr. 2004/80/EG betreffende de schadeloosstelling van slachtoffers van misdrijven 
(Stb. 2005, 655). Ter uitvoering van deze richtlijn kan een gedeelte van de voorgestelde wet niet van 
toepassing zijn op de BES-eilanden. Deze leden vragen of de regering nader kan uitleggen waarom dit het 
geval is? Waar staat in de betreffende richtlijn dat deze niet van toepassing kan zijn op de BES-eilanden? 
Heeft dit nadelige gevolgen voor de positie van slachtoffers op de BES-eilanden? Zo ja, is daar een oplossing 
 voor te vinden?
Artikel 18a van de Wet schadefonds geweldsmisdrijven bepaalt dat iedereen die in Nederland zijn gewone 
verblijfplaats heeft en die na 1 januari 2006 in een lidstaat van de Europese Unie slachtoffer is geworden 
van een opzettelijk geweldsmisdrijf, een verzoek om een uitkering door de desbetreffende lidstaat kan 
indienen via het Nederlandse Schadefonds Geweldsmisdrijven. De term “Nederland” wordt nu gewijzigd in 
 “het Europese deel van Nederland”. 
Het Schadefonds wikkelt de aanvraag administratief af en stuurt het verzoek door aan de bevoegde instantie 
van de desbetreffende lidstaat. Het Schadefonds heeft dus een assisterende rol. Het artikel is de uitvoering 
van de Europese richtlijn nr. 2004/80/EG. De BES-eilanden maken geen deel uit van het grondgebied van de 
Europese Unie en hoeven om die reden dan ook niet te voldoen aan het Europees recht. Europese richtlijnen 
 zijn daardoor niet van toepassing op de BES-eilanden.  
De Commissie van het Schadefonds heeft niettemin bepaald dat een bewoner van de BES-eilanden die in 
een lidstaat van de Europese Unie slachtoffer wordt van een geweldsmisdrijf door het Schadefonds geholpen 
 zal worden met het indienen van een aanvraag bij een ander schadefonds in de betreffende lidstaat. 
 
 Artikel 20,  eerste  lid
 
De leden van de CDA-fractie vragen of de regering  kan aangeven of nog andere maatregelen worden 
overwogen om tot betere slachtofferzorg te komen op de BES-eilanden? Ook vragen deze leden de 
regering  om een verdere toelichting op de plannen om een werkproces in te richten voor het 
 behandelen van aanvragen.
In Europees Nederland voert het Schadefonds ook de Tijdelijke regeling stimulering preventieve maatregelen 
woning- en bedrijfsovervallen (Subsidieregeling overvallen) uit. Deze regeling zal worden aangepast zodat 
deze ook zal gaan gelden in Caribisch Nederland. De Tweede Kamer is hierover geïnformeerd in de brief van 
 22 februari 2018. (Kamerstukken II, 2017/2018, 33 552 nr 34).
Het beleid en werkproces ten behoeve van de aanvragen uit Caribisch Nederland worden momenteel door 
het Schadefonds opgesteld. De werkwijze zoals die in Europees Nederland plaatsvindt geldt daarbij als 
uitgangspunt. Op onderdelen worden beleid en werkprocessen aangepast aan de voorzieningen op de 
eilanden, bijvoorbeeld ten aanzien van het opvragen van gegevens bij politie en openbaar ministerie en de 
aansluiting op de lokale bevolkingsadministratie. De aanvragen zullen primair door tussenkomst van Bureau 
Slachtofferhulp op Caribisch Nederland bij het Schadefonds worden ingediend. Voor Caribisch Nederland zal 
een afzonderlijke beleidsbundel worden vastgesteld. Deze is nagenoeg gereed en zal gelijktijdig met de 
inwerkingtreding van deze wet worden toegepast en ook op de website van het Schadefonds worden 
 gepubliceerd.
 
 
 
5 
 

