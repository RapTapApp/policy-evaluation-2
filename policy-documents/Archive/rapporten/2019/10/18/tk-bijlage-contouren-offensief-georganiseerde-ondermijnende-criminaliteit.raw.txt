Contouren Offensief tegen georganiseerde 
ondermijnende criminaliteit 
 
 
 
 
 
1. Versterken slagkracht, oprichting landelijk interventieteam 
 
De georganiseerde ondermijnende criminaliteit is in toenemende mate complex doordat zij sterk is 
geprofessionaliseerd en optimaal profiteert van de open economie, gunstige geografische ligging 
van Nederland en een goede logistieke, financiële en digitale infrastructuur. De mondiaal 
opererende criminele netwerken wortelen lokaal in de wijken. De gevaren voor de samenleving 
van de illegale drugsindustrie zijn evident: drugslabs in woonwijken, de intimiderende 
aanwezigheid van criminele motorbendes, handgranaten als dreigmiddel bij restaurants en cafés. 
Kwetsbare jongeren worden de harde drugscriminaliteit in gezogen, en in sommige wijken ontstaat 
een parallelle samenleving waarin meedoen aan deze criminaliteit normaal lijkt. Er is in 
toenemende mate sprake van –dreiging met– extreem en grof geweld, niet alleen tegen 
concurrenten maar ook tegen de overheid en specifieke beroepsgroepen (contrastrategieën). De 
strafrechtelijke en fiscaalrechtelijke aanpak van de georganiseerde ondermijnende criminaliteit 
vergt een langdurige strategie, waarbij ook onorthodoxe en innovatieve maatregelen worden 
ingezet. Dit in aansluiting op de prioriteiten van de Veiligheidsagenda: bestrijding van de illegale 
drugsindustrie, waaronder de aanvoer vanuit het buitenland (‘upstream disruption’) – al dan niet 
via het Caribisch deel van het Koninkrijk - en tegengaan van de export van drugs, criminele 
geldstromen en de handel in zware en automatische wapens. Daartoe treffen we de 
voorbereidingen voor het opzetten van een geavanceerd landelijk, flexibel, multidisciplinair 
interventieteam dat zich richt op het verstoren van de bedrijfsprocessen van criminele kopstukken 
en hun netwerken, waaronder financiële en digitale facilitators, en deze ook oppakt. De beoogde 
aanpak is intelligence gedreven, en prioritair gericht op het blootleggen van criminele geldstromen 
en het ontnemen en afpakken van crimineel vermogen, met een focus op zowel bron-, transit- en 
bestemmingslanden als op logistieke knooppunten (havens, etc). Hiertoe zal het team 
samenwerken met private partijen en branches. Om een eerste team operationeel te krijgen zal 
zoveel mogelijk worden ingezet op de versnelde opleiding en werving. 
 
Doel en focus 
De beoogde doelstelling van het interventieteam is: het duurzaam verstoren van ondermijnende 
criminele bedrijfsprocessen – ook in het buitenland - door het structureel opsporen en ontmantelen 
van criminele netwerken, het oppakken van kopstukken, het in beslag nemen van crimineel 
vermogen voor de verschillende afpakdoeleinden, het opwerpen van barrières voor crimineel 
handelen en voor het verkrijgen van crimineel geld. Het team maakt een begin met het afbreken 
van machtsposities van de criminele kopstukken (‘joint targeting’) en de systematisch aanpak van 
key players waaronder criminele kopstukken en (financiële en digitale) facilitators.  
 
Contouren voor de verdere uitwerking 
Ik heb voor ogen dat het landelijk interventieteam zal opereren op (inter)nationaal niveau op basis 
van actuele en data-gedreven intelligencebeelden en zal beschikken over ‘state-of-the-art’ 
(technologische) middelen en gelabelde HBO/WO-opgeleide specialisten (van in ieder geval: 
politie, FIOD en Koninklijke Marechaussee) met expertise en vaardigheden op het terrein van 
intelligence en digitale, internationale en financiële opsporing.  
 
In het interventieteam zullen alle relevante opsporingsdiensten en disciplines fysiek bij elkaar 
zitten onder één dak. Het team zal samengesteld zijn uit alle benodigde capaciteiten en 
specialismen. Het doel is om ieders eigen bevoegdheden gecombineerd in te kunnen zetten voor 
meer gerichte uitvoeringskracht en ruimte om innovatieve werkwijzen te ontwikkelen, met 
eerbiediging van de dan geldende wettelijke kaders. Wetenschappers met uiteenlopende 
disciplines (zoals criminologie, data science) zullen aan het interventieteam kunnen worden 

2. Versterken intelligence  
 
Op basis van een strakke regie ontstaat samenhang tussen de te ondernemen 
opsporingsactiviteiten van de verschillende organisatieonderdelen. Belangrijke voorwaarde voor 
de doel- en probleemgerichte aanpak van ondermijnende georganiseerde criminaliteit is een 
permanente wisselwerking tussen de intelligence- en opsporingsorganisaties en een goede 
informatiegestuurde regie door het gezag. Daarvoor zijn kwalitatieve informatiebeelden op 
strategisch, tactisch en operationeel niveau nodig. Maar voor betere informatiebeelden zijn ook 
goede aansluiting op het RIEC-LIEC bestel en samenwerking met private partners essentieel.   
 
Strategisch kennis en inzicht, informatie-uitwisseling  
Onderdeel van de opdracht van het interventieteam is om met overzicht, kennis en inzicht meer 
regie en samenhang te brengen tussen de informatiebeelden van de verschillende niveaus 
(lokaal, regionaal, landelijk, internationaal), en de interventies van zijn partners. Om aan deze 
dynamische regie invulling te geven, beogen we een multidisciplinair intelligenceteam te vormen 
bestaande uit specialisten in diverse disciplines, dat het gezag en de teamleiding van het 
interventieteam gevraagd en ongevraagd voorziet van advies. Hiermee kan het interventieteam 
beter en sneller anticiperen op de activiteiten van criminele netwerken en dreigingen die 
daarvan uitgaan op lokaal, nationaal en internationaal niveau. 
 
Informatiedeling RIEC/LIEC-bestel  
We versterken de informatiedeling in RIEC-verband. We investeren in een vernieuwd systeem 
waarin de partners effectiever, efficiënter en eenvoudiger kunnen samenwerken, zowel in 
casuïstiek als aan fenomeen-analyse ten behoeve van de intelligencepositie van de RIEC’s. 
Bovendien intensiveren we de samenwerking van de Landelijke Stuurgroep Interventieteams 
(LSI’s), waarin Belastingdienst ISZW, UWV, SVB, JenV, politie, OM en lokaal bestuur zitting 
hebben, met de RIEC’s en LIEC.  
 
Informatie en intelligence in PPS-verband 
Goede informatie-uitwisseling tussen publieke en private partners is onontbeerlijk in de strijd 
tegen georganiseerde ondermijnende criminaliteit. Om beter zicht te krijgen op criminele 
fenomenen die vaak zo verweven zijn met bedrijfsmatige activiteiten (op logistieke 
knooppunten, bij financiële stromen, etc) versterken we als onderdeel van de eerste 
maatregelen het arsenaal dat beschikbaar is voor de publiek-private intelligencefunctie. Zo 
starten in de postpakkettenbranche en transportketen proeftuinen voor Intelligence Driven 
Security, om publieke en private informatie over criminaliteitsfenomenen te verzamelen en 
analyseren. Samen met de brancheorganisaties van ‘poortwachters’ (makelaars en taxateurs, 
notarissen, banken) gaan we onderzoeken hoe zij hun poortwachtersfunctie beter vervullen.  
 
 
3. Beoogde substantiële versterking bewaken & beveiligen  
 
De continuïteit van de democratische rechtsorde moet te allen tijde gewaarborgd zijn. De 
toenemende dreiging vanuit de georganiseerde misdaad alsmede de inzet van kroongetuigen 
vereist dat het Stelsel bewaken en beveiligen en de getuigenbescherming op orde is. Om de 
capaciteit van de Dienst Koninklijke en Diplomatieke Beveiliging op peil te krijgen, zijn al extra 
maatregelen genomen ten behoeve van de werving, selectie en opleiding. Nu zetten wij in op 
professionalisering van het decentrale domein en het flexibeler inrichten van het centrale 
domein, onder meer door de ontwikkeling en uitvoering van alternatieve beveiligingsconcepten. 
Zaken zijn complexer, langduriger en extremer in omvang en zwaarte geworden. En na de 
moord op de advocaat, de heer Wiersum, zijn er meer personen en objecten die voor een 
bepaalde duur of structureel beschermd moeten worden. De beroepsgroepen die in dienst staan 
van de rechtsorde moeten hun professie veilig en zonder vrees uit kunnen oefenen. Voor de 
weerbaarheid van kwetsbare beroepsgroepen moet structureel aandacht zijn en 
beveiligingsmaatregelen van overheidswege moeten (tijdig) inzetbaar zijn. De eerste 
maatregelen zijn gericht op de capaciteit en investeringen in materieel die nodig zijn om aan de 
toegenomen vraag naar beveiliging te voldoen. 
 

centraal: dadergericht, slachtoffergericht en situationeel.  
 
Inclusief 
Het moet een inclusieve aanpak zijn, waarin iedereen kan meedoen. De mogelijkheden die we 
verder gaan uitwerken zijn versterking van de samenwerking tussen sociale wijkteams en 
toezicht door en samenwerking tussen Boa’s en de wijkagent. Versterking van de directe 
betrokkenheid van burgers, zoals buurtpreventie, in aansluiting op de ontwikkelagenda 
gebiedsgebonden politiezorg. Jongeren moeten zicht hebben op een opleiding, een baan, en 
betrokken zijn bij de maatschappij. We moeten jongeren zien, aanspreken en uitnodigen mee te 
doen. We willen onze professionals in de wijk en regio niet alleen inzetten voor het signaleren 
van ondermijnend gedrag, maar ook meer mogelijkheden geven om te acteren op die signalen 
of die door te geven. Ook betrokkenheid van ondernemers is van belang. Om de publiek-private 
samenwerking te verbeteren, investeren we in de Platforms Veilig Ondernemen (Pvo). Deze 
bieden ondersteuning aan ondernemers en gemeenten bij de aanpak van ondermijning, onder 
meer in winkelgebieden, bedrijventerreinen en buitengebieden. Zij stimuleert regionale en 
lokale initiatieven op het gebied van preventie om gelegenheidsstructuren voor criminelen weg 
te nemen die het bedrijfsleven biedt. De samenwerking tussen Pvo’s en de RIEC’s wordt 
versterkt, zodat gezamenlijk wordt opgetrokken in de geïntegreerde aanpak van ondermijning, 
de uitvoering van de versterkingsplannen ondermijning en het actieprogramma Veilig 
Ondernemen. We beogen het Keurmerk Veilig Ondernemen en het Keurmerk Veilig 
Buitengebieden breder te gebruiken en in meer gebieden in te zetten ter voorkoming van 
gelegenheidsstructuren. Concreet gaan we via de 10 regionale Pvo’s in een aantal 
winkelgebieden, bedrijventerreinen en in de buitengebieden de keurmerken daar inzetten 
waar de ondermijnende problematiek zich het meest manifesteert. Hiermee kunnen we in 
samenwerking met de private sector tastbaar resultaat behalen om de faciliterende rol van 
ondernemers tegen te gaan. 
 
Kennisgedreven 
In diverse gemeenten is ervaring met vroegsignalering van ernstige gedragsproblematiek, die in 
combinatie met de gezinssituatie voedingsbodem zijn voor de ontwikkeling van delinquent 
gedrag. De Top400 en de PIT-aanpak in Amsterdam is kansrijk voor de brede aanpak van 
ondermijning, waar kinderen en jongeren intensieve ondersteuning krijgen om (verder) 
afglijden in de criminaliteit te voorkomen. Deze integrale werkwijzen zijn onderdeel van de 
brede aanpak jeugdcriminaliteit, waarin we inzetten op het voorkomen van herhaling van 
delinquent gedrag bij jongeren. De uitgangspunten zijn: meer maatwerk bij vrijheidsbeneming 
en nazorg, betere aansluiting bij de ernst van het delict om herhaling te voorkomen, een 
snellere reactie op strafbare feiten of overtreding van voorwaarden en meer 
2
interventiemogelijkheden bij specifieke delicten en problematiek. 
 
Gewapend met de leerervaringen van Nprz starten we samen met gemeenten met het 
analyseren en verkennen van gebieden waar een dergelijke aanpak nodig én kansrijk is. We 
benutten daarvoor verschillende monitors als de leefbaarheidsmonitor, de veiligheidsmonitor en 
de inzichten vanuit het sociaal domein. De minister van Binnenlandse Zaken en 
Koninkrijksrelaties zal uw Kamer separaat informeren over recente (internationale) onderzoeken 
die aan een dergelijke analyse en verkenning kunnen bijdragen. In ieder geval investeren we 
meer in het gebruik van big-data via de City Deal Zicht op ondermijning die al in enkele steden 
loopt. Die bieden we breder aan met landelijke steun.  
 
Voldoende ruimte voor gebiedsgericht maatwerk 
Daar waar nodig voor een dergelijke integrale gebiedsaanpak ontwikkelen we aanvullende wet- 
en regelgeving om lokale differentiatie mogelijk te maken en betrokken partijen in positie te 
brengen om te kunnen doorpakken, bijvoorbeeld via de Wet bijzondere maatregelen 
grootstedelijke problematiek (Rotterdamwet). We sluiten direct aan op een aantal gebieden en 
wijken waarmee de minister van BZK recent woondeals heeft gesloten ter versteviging van de 
integrale aanpak. Daarin is al een aanzet gedaan om te komen tot een brede samenwerking van 
het fysieke, sociale en veiligheidsdomein om de leefbaarheid van wijken te verbeteren. In deze 
                                                
2
 Cf TK 2018/19, 28741, nr. 53 

Informatie-uitwisseling 
Voor de brede aanpak van ondermijning is het onderling uitwisselen of verwerken van 
informatie tussen veel verschillende partijen een cruciale randvoorwaarde. Hoewel er het nodige 
kan op het gebied van informatiedeling, signaleren we in de praktijk knelpunten bij het delen 
van informatie tussen en binnen betrokken overheidspartijen. We maken veel werk van het 
wegnemen van deze knelpunten. Zo ligt momenteel het wetsvoorstel gegevensverwerking door 
samenwerkingsverbanden bij de Raad van State. Dit voorstel moet de gezamenlijke verwerking 
van gegevens door partijen in samenwerkingsverbanden van een betere grondslag voorzien en 
waar nodig vergemakkelijken. Ook is binnenkort de behandeling van het wetsvoorstel tot 
wijziging van de wet Bibob door de Tweede Kamer voorzien. Een tweede tranche om te komen 
tot wijziging van de wet Bibob heb ik in voorbereiding.  
 
Verder ontwikkelt het Aanjaagteam Ondermijning een model-protocol voor de 
binnengemeentelijke informatie-uitwisseling in het kader van de bestuurlijke aanpak van 
ondermijning, in navolging van de Voorlichting van de Raad van State. Het doel van het model-
protocol is dat inzichtelijk wordt welke informatiedeling binnen de gemeente mogelijk is met het 
oog op de bestuurlijk aanpak van georganiseerde drugscriminaliteit en met het oog op 
witwassen en daaraan gerelateerde vormen van financieel-economische criminaliteit. Mocht dit 
model-protocol in de praktijk ervaren knelpunten niet oplossen, dan bezien we welke andere 
mogelijkheden er zijn. Daarbij kan ook wijziging van sectorale wetgeving aan de orde zijn, 
wanneer de knelpunten op het vlak van verstrekking tussen specifieke partijen onderling liggen. 
 
Uitwisseling van informatie binnen het landelijk interventieteam 
Het interventieteam zal maximaal gebruikmaken van de mogelijkheden die de huidige 
wetgeving biedt met betrekking tot de uitwisseling van informatie. We gaan kijken hoe we 
knelpunten die zich in dit verband voordoen bij de uitwisseling van informatie, en die de 
optimale onderlinge samenwerking in de weg staan, weg kunnen nemen. Indien nodig wordt dit 
gerealiseerd middels (nood)wetgeving. Ook bezien we hoe we knelpunten voor de 
samenwerking van het interventieteam met de private sector kunnen wegnemen.  
 
Aanpak illegale wapens 
Om de dreiging die samenhangt met de beschikbaarheid en gebruik van illegale wapens en 
explosieven –zoals handgranaten– tegen te gaan, is de aanpak van illegaal wapenbezit en –
handel geprioriteerd in de Veiligheidsagenda 2019-2022. We richten een actieprogramma in 
waarin we langs vijf actielijnen maatregelen en voorzieningen treffen om wapengeweld tegen te 
gaan. De aanpak is zowel preventief als repressief van aard. De aanpak vergt gecoördineerde 
bovenregionale afstemming en integraliteit, waarbij politie, KMar en JenV intensief 
samenwerken om hun bijdrage te leveren aan de aanpak van de wapenproblematiek.  
 
Uitbreiding van mogelijkheden 
Er zijn daarnaast enkele onderwerpen die ik eerst nader wil uitwerken en/of wil onderzoeken. 
Enkele van deze thema’s zijn reeds in beeld: de uitbreiding van de kroongetuigenregeling, de 
introductie van de mogelijkheid van non-conviction based confiscation met betrekking tot 
voorwerpen van criminele erfenissen en voorwerpen zonder rechthebbende, het verhogen van 
tipgelden, de uitbreiding van werken onder dekmantel en het versterken van de samenwerking 
in internationaal verband, onder andere met landen waarmee we geen gevestigde 
rechtshulprelatie hebben. In de komende maanden laat ik inventariseren hoe deze maatregelen 
concreet kunnen bijdragen aan de versterking van de aanpak en of er nog aanvullende 
maatregelen nodig zijn.  
 
In het kader van de nationale veiligheidsstrategie laat ik een verkenning uitvoeren naar de 
vraag of nationale veiligheidsbelangen worden aangetast door georganiseerde criminaliteit.  
Tevens ben ik in gesprek met mijn ambtgenoot van Defensie over hoe wij de relevante 
capaciteit van de krijgsmacht, naast die van de KMar, kunnen aanwenden bij de uitvoering van 
het te ontwikkelen Offensief tegen georganiseerde ondermijnende criminaliteit. 
 
 
7. Vervolg en financiën 

