 
 
 
 
Beheinde fersprieding 
ACFC/OP/III(2019)003 
 
 
 
RIEJAAND KOMITEE FOAR IT RAMTFERDRACH OANGEANDE 
IT BESKERMJEN FAN NASJONALE MINDERHEDEN 
 
 
 
 
1
Tredde advys oer Nederlân , 
goedkard op 6 maart 2019 
 
 
  
 
 
 
 
 
 
 
 
 
 
 
 
 
 
 
 
 
 
 
 
 
1
 Oant it momint fan publikaasje kinne der noch redaksjonele wizigingen trochfierd wurde.

 
 
 
 
Kwestjes dy't mei faasje oanpakt wurde moatte 
 
 Garânsje dat de ymplemintaasje fan de Bestjoersôfspraak Fryske taal en kultuer 2019-
2023 resultearret yn substansjele en bliuwende ferbetteringen fan de rjochten fan persoanen 
dy't hearre ta de Fryske nasjonale minderheid; garânsje dat de provinsje Fryslân alle nedige 
middels kriget om de rol fan 'Taalskipper', dy't hja koartlyn op him nommen hat, útfiere te 
kinnen; hantearjen fan in strategyske en partisipative oanpak op alle gebieten fan taalgebrûk 
mei bysûndere oandacht foar edukaasje en learare-oplieding, it rjocht om de Fryske taal yn de 
rjochtbank te brûken en it brûken fan de Fryske taal op telefyzje en yn de printe en digitale 
media. 
 
 Garânsje foar effektive dielnimming fan Roma, Sinti en Reizgers oan de beliedsfoarming 
en, mei de belutsen belanghawwers, ûntwikkeljen fan in breed belied by de oanpak fan 
diskriminaasje fan Roma, Sinti en Reizgers op it mêd fan ûnderwiis, de arbeidsmerk en 
húsfêsting. Yn it bysûnder, krêftige maatregels nimme om gemeenten te skewielen by it 
ymplemintearjen fan it yn juny 2018 goedkarde húsfêstingsbelied. 
 
 Befoarderjen fan ynterkultureel respekt en tolerânsje yn de mienskip, ûnder oaren 
troch it ynstellen fan in duorsume, transparante en represintative struktuer foar it 
rieplachtsjen fan minderheidsgroepen en skewielen fan maatskiplike organisaasjes fan dizze 
groepen.  
 
 3 

 
 
RIEJAAND KOMITEE FOAR IT RAMTFERDRACH OANGEANDE IT BESKERMJEN FAN 
NASJONALE MINDERHEDEN 
 
TREDDE ADVYS OER NEDERLÂN 
 
 
1. It Riejaand Komitee hat it hjoeddeistige Advys oer Nederlân goedkard neffens kêst 26, 
earste lid, fan it Ramtferdrach en Regel 23 fan Resolúsje (97) 10 fan it Komitee fan Ministers. De 
befiningen binne basearre op ynformaasje út it lannerapport (hjirnei te neamen 'lannerapport'), 
dat op 11 july 2018 ûntfongen waard, en op skriftlike boarnen en ynformaasje dy't it Riejaand 
Komitee krigen hat fan kontakten binnen en bûten de oerheid by syn besite oan Ljouwert, 
Eindhoven, Gerwen/Nuenen en De Haach fan 19 oant mei 22 novimber 2018. 
 
2. It neifolgjende haadstik I befettet de wichtichste befiningen fan it Riejaand Komitee 
oangeande wichtige kwestjes oer it útfieren fan it Ramtferdrach yn Nederlân. Dizze befiningen 
wjerspegelje kêst foar kêst de detaillearre befiningen yn haadstik II, dat de bepalingen fan it 
Ramtferdrach befettet dêr't it Riejaand Komitee wêzentlike fragen by stelt. 
 
3. Yn beide haadstikken wurdt wiidweidich ferwiisd nei de follow-up fan de befiningen fan 
de monitoaring fan it Ramtferdrach yn it Earste en Twadde advys foar Nederlân fan it Riejaand 
Komitee, goedkard op respektyflik 25 juny 2009 en 20 juny 2013, lykas de resolúsjes fan it 
Komitee fan Ministers, dy't oannommen waarden op 12 jannewaris 2011 en 28 maaie 2014.  
 
4. De slotopmerkingen yn haadstik III kinne as basis tsjinje foar de konklúzjes en 
oanbefellingen oer Nederlân, dy't op kommendewei binne, fan it Komitee fan Ministers. 
 
5. It Riejaand Komitee sjocht der nei út om de dialooch mei de Nederlânske autoriteiten 
fuort te setten, krekt as mei fertsjintwurdigers fan nasjonale minderheden en oaren dy't by de 
ymplemintaasje fan it Ramtferdrach belutsen binne. Om in ynklusyf en transparant proses te 
stimulearjen, wol it Riejaand Komitee de autoriteiten mei klam oanmoedigje it hjoeddeistige 
2
Advys nei ûntfangst iepenbier te meitsjen. De autoriteiten wurde teffens útnûge dit Advys en 
de resolúsje fan it Komitee fan Ministers, dat der oan stiet te kommen, oersette te litten yn de 
Nederlânske en Fryske taal en dizze breed te fersprieden ûnder alle relevante aktoaren. It 
Riejaand Komitee moediget de autoriteiten oan om nei publikaasje fan dit tredde-syklusadvys in 
follow-up te organisearjen. It Riejaand Komitee is fan betinken dat in dialooch, dêr't de yn dit 
Advys opnommen observaasjes besprutsen wurde, de fierdere ymplemintaasje fan de 
oanbefellingen befoarderje soe. 
 
 
 
 
 
 
 
 
 
 
2
 It Komitee fan Ministers hat op 16 april 2009 de regels foar de publikaasje fan it Advys en oare monitoaring-dokuminten wizige, 
soks mei it each op in bettere transparânsje en it yn in ier stadium dielen fan de ynformaasje oer de befiningen en konklúzjes fan de 
monitoaring mei alle belutsen partijen (sjoch Resolúsje CM/Res (2009)3 ta wiziging fan Resolúsje (97) 10). 
 5 

 
 
Beskerming tsjin diskriminaasje 
 
12. De Algemiene wet gelikense behanneling fan 2004 hat betrekking op diskriminaasje op 
grûn fan 'ras', dêr't neffens de útlis fan de Nederlânske ynstânsjes dy't harren ynsette foar 
gelikense behanneling ek taal ûnder falt, mei ynbegryp fan de Fryske taal. Om redenen fan 
dúdlikens en tagonklikens fan de wet foar persoanen dy't ta nasjonale minderheden hearre, en 
ek de sichtberens en previntive funksje, is it Riejaand Komitee lykwols fan betinken dat it 
eksplisyt opnimmen fan de taal yn de wet fan belang wêze soe. 
 
Befoarderjen fan yntegraasje en ynterkulturele dialooch  
 
13. De Nederlânske autoriteiten hawwe in breed pakket oan maatregels nommen om 
tolerânsje en ynterkulturele dialooch te befoarderjen, diskriminaasje te bestriden en ta haat 
oansettende útlittingen en haatmisdriuwen oan te pakken. De trend dat der fraachtekens set 
wurde kinne by it byld fan Nederlân as tradisjoneel iepen en tolerant tsjin etnysk en religieus 
ferskaat oer, hat him lykwols ek by de monitoaring-perioade fuortset. Polarisearjende en 
ksenofobe útlittingen wurde net allinnich ferspraat troch de ekstreemrjochtse partijen, mar ek 
troch guon reguliere politisy. 
 
14. It Riejaand Komitee hat fan fertsjintwurdigers fan minderheidsgroepen fernommen dat 
hja fan harren respektive minderheidsperspektiven út wei graach aktiver bydrage wolle oan de 
yntegraasje fan de Nederlânske maatskippij, mar dat harren organisaasjes en funksjonearjende 
kanalen net oer finansjele middels foar dielnimming oan de beslútfoarmingsprosessen beskikke. 
 
15. Hoewol't de autoriteiten ûnderkenne dat Roma, Sinti en Reizgers op ferskate mêden 
diskriminaasje ûnderfine en hja dêrom ferskate programma's stypje, bestiet der noch in breed 
belied noch in funksjonearjend oerlismeganisme dat op dizze mienskippen rjochte is. Benammen 
de húsfêsting fan wenweinbewenners jout reden ta soarch. De ryksoerheid hat yn juny 2018 nij 
belied ynfierd mei de bedoeling de kwestje út minskerjochtenperspektyf wei te benaderjen. It 
docht bliken dat gemeenten stipe nedich ha om dit belied op lokaal nivo ek echt te 
ymplemintearjen. 
 
Media yn de Fryske taal 
 
16. It bestean fan de regionale publike omrop Omrop Fryslân, waans ûnôfhinklikheid yn 'e 
kiif kaam by de herfoarming fan it Nederlânske omropstelsel tusken 2013 en 2016, is fan grut 
belang foar it befoarderjen fan de Fryske taal. It feit dat de stipe foar de omrop foar de 
kommende fiif jier feilich steld is yn de bestjoersôfspraak 2019-2013 wurdt is ta te jubeljen, mar 
de posysje fan Omrop Fryslân bliuwt kwetsber om't it foarsjen yn publike útstjoeringen yn de 
Fryske taal net fêstlein is yn de Nederlânske Mediawet of yn de Wet gebrûk Fryske taal. 
 
Gebrûk fan de Fryske taal 
 
17. Yn de Wet gebrûk Fryske taal, dy't yn 2014 ynfierd waard, wurdt steld dat it Nederlânsk 
en it Frysk de offisjele talen yn de provinsje Fryslân binne en wurde relatyf ferskillende 
taalrjochten takend oan sprekkers fan it Frysk yn it bestjoerlik ferkear en rjochtsferkear, al binne 
dy foaral fan tapassing op it grûngebiet fan de provinsje Fryslân. Hoewol't de útfiering fan de 
Wet gebrûk Fryske taal oangeande it bestjoerlik ferkear op provinsjaal nivo foar it grutste part 
ta tefredenheid stimt, wiene petearpartners fan it Riejaand Komitee minder te sprekken oer de 
mooglikheden om Frysk te praten yn de rjochtbank en de mooglikheden om Frysk te brûken op 
 7 

 
 
II. BEFININGEN KÊST FOAR KÊST 
 
Kêst 3 fan it Ramtferdrach 
Tapassingsberik 
Oanbefellingen út de twa foargeande monitoaring-sykly  
 
21. Yn de foarige monitoaring-sykly hat it Riejaand Komitee konstatearre dat de troch de 
autoriteiten folge oanpak oangeande it persoanlik tapassingsberik fan it Ramtferdrach, 
benammen it boargerskipskritearium en it territorialiteitsbegjinsel, arbitrêr de mooglikheid foar 
oare potinsjele groepen om te profitearjen fan de bepalingen fan it Ramtferdrach beheine kinne 
soe. It Riejaand Komitee wie fan betinken dat dizze groepen net op adekwate wize rieplachte 
wiene oer harren mooglike ynklusy en hat de autoriteiten fersocht in fleksibeler oanpak te 
hantearjen oangeande it tapassingsberik fan it Ramtferdrach, ûnder oaren troch 
oerlismeganismen. 
Hjoeddeistige situaasje 
 
22. De posysje fan de autoriteiten oangeande it beheinen fan it tapassingsberik ta de Friezen 
bliuwt sa't er is, wat spitich is. De measte rjochten dy't oan de Fryske minderheid takend wurde, 
benammen rjochten dy't ferbân hâlde mei it brûken en learen fan de Fryske taal (sjoch de kêsten 
10 oant en mei 14), binne beheind yn de territoriale omfang, nammentlik ta de provinsje Fryslân. 
23. Neffens de autoriteiten binne der yn de ferslachperioade gjin formele fersiken om 
erkenning as nasjonale minderheid of foar beskerming op grûn fan it Ramtferdrach yntsjinne by 
de regearing of it parlemint. De autoriteiten ha by de besite fan it Riejaand Komitee befêstige 
dat bywannear't der sa'n fersyk yntsjinne wêze soe, dat toetst wurde soe oan 'e hân fan de fiif 
4
kritearia dy't by it parlemintêre debat oer de ratifikaasje fan it Ramtferdrach fêststeld waarden. 
24. By en nei de monitoaring-besite hat it Riejaand Komitee kontakt opnommen mei in oantal 
5
fertsjintwurdigers fan groepen dy't harren sels Roma, Sinti of Reizger neame. Hja lieten aktive 
belangstelling foar it Ramtferdrach sjen en sprutsen harren teloarstelling út oer it feit dat de 
autoriteiten harren net beskôgen as groepen dy't ûnder it tapassingsberik foelen. Ien fan de 
redenen dat der gjin formeel fersyk om erkenning dien is, sa waard it Riejaand Komitee ferteld, 
is fanwegen de beheinende aard fan de boppeneamde fiif easken, wêrtroch't sa'n claim útsletten 
wurdt. 
 
 
4 
Handelingen van 30 november 2004 over de ratificatie van het Kaderverdrag, EK 2004/2004, nr. 
7,/https://zoek.officielebekendmakingen.nl/h-ek-20042005-338-348.html .338-348 Neffens it Eerste advies over Nederland (par. 3.3) 
wurde as nasjonale minderheden dy groepen fan de befolking beskôge dy't fanâlds op it grûngebiet fan de steat fêstige binne en 
dy't fanâlds yn in fêstigingsgebiet wenje, mar dy't har fan de mearderheid fan de befolking ûnderskiede troch harren taal, kultuer en 
skiednis - dus troch harren eigen identiteit - en dy't dizze identiteit behâlde wolle.  
5
 It totaal oantal persoanen dat ta dizze groep heart wurdt rûsd tusken de 32.000 en 48.000. Sjoch Council of Europe (July 2012), 
Estimates and official updates of Roma in Europe 
 9 

 
 
Minske en it VN-Komitee oangeande Ekonomyske, Sosjale en Kulturele Rjochten de beheinde 
tapaslikheid fan de ynternasjonale minskerjochtenferdragen op de Nederlânske oerseeske 
gebietsdielen bekritisearre ha. 
Oanbefellingen 
 
30. It Riejaand Komitee trunet der by de autoriteiten op oan om it tapassingsberik fan it 
Ramtferdrach fleksibeler oan te pakken. It nûget de autoriteiten fierders út om it tapassingsberik 
kêst foar kêst út te wreidzjen nei groepen dy't baat hawwe kinne by de bepalingen dêrfan. It ropt 
de autoriteiten fierder op om in formele dialooch oan te gean mei fertsjintwurdigers fan groepen 
dy't belangstelling foar de troch it Ramtferslach beane beskerming ha. 
 
31. It Riejaand Komitee ropt de autoriteiten op om de juridyske situaasje oangeande de 
territoriale tapassing fan it Ramtferdrach nei de steatkundige herfoarming fan 2010 te 
ferdúdlikjen. 
 
Kêst 4 fan it Ramtferdrach 
Beskerming tsjin diskriminaasje 
Oanbefellingen út de twa foargeande monitoaring-sykly 
 
32. Yn de foargeande monitoaring-sykly hat it Riejaand Komitee konstatearre dat der yn 
Nederlân op gâns fronten striden wurdt tsjin diskriminaasje en ferwolkommet de ûntwikkeling 
fan in systeem fan gemeentlike antydiskriminaasjefoarsjenningen. It Riejaand Komitee hat 
lykwols opmurken dat der mar in pear gefallen fan diskriminaasje ûnder de oandacht fan de 
Ombudsman en de eardere Kommisje Gelikense Behanneling brocht waarden troch persoanen 
dy't ta in minderheidsgroep hearre en hat de autoriteiten oproppen om alle etnyske groepen 
bewuster te meitsjen fan de rjochtsmiddels dy't foarhannen binne. 
14
Hjoeddeistige situaasje 
33. It rjocht op gelikense behanneling en ferbod op diskriminaasje wurde yn haadsaak 
garandearre troch de Nederlânske grûnwet (kêst 1) en de Algemiene Wet Gelikense 
15
Behanneling, AWGB. Yn de AWGB wurdt direkte en yndirekte diskriminaasje ferbean. De wet 
is fan tapassing op de partikuliere sektor, de levering fan waren en tsjinsten, wêrûnder ûnderwiis, 
sosjale beskerming en sûnenssoarch. Foar alle foarmen fan diskriminaasje wurdt it begjinsel fan 
de omkearde bewiislêst tapast yn prosedueres foar de rjochter en de ynstânsje foar gelikense 
rjochten, it Kolleezje foar de Rjochten fan de Minske. 
34. Yn de grûnwet stiet in iepen list fan diskriminaasjegrûnen. De AWGB is lykwols inkeld en 
allinne fan tapassing op de grûnslaggen neamd yn kêst 1.1.b. Dy omfetsje nasjonaliteiten en ras, 
mar gjin taal. It Riejaand Komitee konstatearret dat 'ras' troch it Kolleezje foar de Rjochten   
 
13
 Kolleezje foar de rjochten fan de minske (2016), Naar een mensenrechtelijk aanvaardbaar voorzieningenniveau voor Bonaire, Sint 
Eustatius en Saba); UN Committee on Economic, Social and Cultural Rights (6 july 2017), Concluding observations on the sixth 
periodic report of the Netherlands par. 14. 
14
 It Riejaand Komitee merkt op dat de Europeeske Kommisje tsjin Rasisme en Yntolerânsje (ECRI) yn 2018 de gelegenheid krigen 
hat dizze ûntwikkeling yngeand te bestudearjen by it opstellen fan syn fiifde ferslach oer Nederlân. It Riejaand Komitee ferwiist yn dit 
ferbân nei de detaillearre befiningen en oanbefellingen fan it ECRI. 
15
 Europeesk netwurk fan juridyske saakkundigen yn gendergelikensens en non-diskriminaasje (2018), Country report Non-
Discrimination; The Netherlands 
 11 

 
 
38. It Buro Nasjonale Ombudsman fan Nederlân (hjirnei 'de Ombudsman') ûndersiket 
klachten oer de oerheid, kin op eigen inisjatyf ûndersyk ynstelle en jout advys oan de oerheid 
oer hoe't hja har gedrach ferbetterje kin. Oardielen fan de Ombudsman binne net binend, mar 
wol tige gesachhawwend. Yn sa'n 95% fan de gefallen wurde dizze oardielen dan ek opfolge. De 
Ombudsman hat 170 meiwurkers, wêrûnder inkelde persoanen dy't Frysk prate, en kin yn it Frysk 
stelde klachten yn behanneling nimme. Yn de ferslachperioade binne soksoarte fersiken net 
ûntfongen. 
 
39. It Riejaand Komitee konstatearret dat der sûnt 2016 nasjonale rapporten opsteld wurde 
dêr't alle diskriminaasjemeldingen dy't troch de Nederlânske plysje en de gemeentlike 
antydiskriminaasjefoarsjenning registrearre waarden, yn fermeld steane. Yn 2017 registrearre 
de plysje 3499 diskriminaasje-ynsidinten en de adv's 4691; it Kolleezje foar de Rjochten fan de 
Minske krige 416 fersiken om in oardiel en 4259 fragen. Diskriminaasje op grûn fan etnyske 
ôfstamming kaam it measte foar. De plysje registrearre dizze grûn yn 41% fan de gefallen, 
wêrby't 8% ferbân hold mei antysemitisme en 5% mei islamofoby. Yn 2017 behannele it 
iepenbier ministearje 144 spesifike diskriminaasjefeiten; yn 71% fan de saken dêr't ferfolging by 
ynsteld waard, hat dit laat ta in strafrjochtlike feroardieling. Dêrneist waarden nochris 187 
20
kommune feiten mei in diskriminaasje-aspekt registrearre. Troch de Nederlânske 
gegevensbeskermingsregels binne der gjin spesifisearre gegevens beskikber oer de etnyske 
komôf fan de yntsjinners fan de klachten. De twadde enkête fan de Europeeske Uny nei 
minderheden en diskriminaasje (EU-MIDIS II) fan 2017 lit sjen dat diskriminaasje min ofte mear 
21
ûnderrapportearre wurdt. Dit strykt mei de yndruk dy’t it Riejaand Komitee krige by de besite; 
dejingen dy't it grutste risiko rinne om diskriminearre te wurden, binne net needsaaklikerwize 
op 'e hichte fan de mooglikheid om in klacht yn te tsjinjen. 
 
40. Persoansgegevens yn de befolkingsregisters befetsje gjin ynformaasje oer de etnyske 
eftergrûn en der wurdt yn Nederlân gjin folkstelling dien. Der wurdt inkeld en allinne 
ynformaasje fêstlein oer it bertelân en dus allinnich oft de persoan yn Nederlân berne is of in 
22
migraasje-eftergrûn hat. It Riejaand Komitee hat der begryp foar dat de autoriteiten ôfhâldend 
binne oer it sammeljen fan gegevens dy't achte wurde ta it priveelibben te hearren, lykas de 
etnyske ôfkomst. It wiist der lykwols op dat it ferkrijen fan betroubere ynformaasje oer de 
situaasje fan persoanen dy't ta nasjonale minderheden hearre relevant is foar de útfiering fan it 
Ramtferdrach. Dizze ynformaasje kin ferkrigen wurde troch it sammeljen fan statistyske 
gegevens of op in oare wize, bygelyks ad-hoc-ûndersiken, enkêtes of opiny-ûndersiken. De 
autoriteiten soene mear gebrûk meitsje kinne fan soksoarte gegevens en tagelyk foldwaan oan 
de besteande noarms foar gegevensbeskerming. Dizze gegevens binne relevant foar it ynsicht yn 
it kulturele ferskaat fan de befolking, de posysje fan nasjonale minderheden yn de maatskippij 
en de ûntwikkeling en monitoaring fan op betroubere sifers basearre beliedsmaatregels om 
diskriminaasje te bestriden. 
Oanbefellingen 
 
41. It Riejaand Komitee ropt de autoriteiten op om 'taal' eksplisyt as grûn op te nimmen yn 
de Wet Gelikense Behanneling om de dúdlikheid, tagonklikens en sichtberens fan de jildende 
bepalingen te fergrutsjen, ek wat Fryskpraters oanbelanget. 
 
 
20
 Iepenbier Ministearje (april 2018), Strafbare Discriminatie in Beeld 2017, p. 42. 
21
 Europeesk Buro foar de grûnrjochten (FRA) (2017), Second European Union Minorities and Discrimination Survey p. 31-51. 
22
 Foar befolkingsgegevens sjoch de webside www.cbs.nl/ 
 13 

 
 
47. De wichtichste ferbetteringen yn dizze nije ôfspraak, ferlike mei de foargeande, binne it 
boargjen fan de mienskiplike finansiering fan de learstoel Fryske taal- en letterkunde oan de 
Ryksuniversiteit Grins, finansjele stipe fan de provinsje Fryslân foar de ekstra taken op 
ûnderwiisgebiet en in heldere omskriuwing fan de rol fan de ûnderwiisynspeksje (sjoch kêst 14). 
De nije bestjoersôfspraak befettet boppedat eksplisite ynput-, output- en resultaatyndikatoaren 
en wiist op heldere wize taken en ferantwurdlikheden ta. 
 
48. It Riejaand Komitee is der tige mei ynnommen dat yn de nije bestjoersôfspraak in oantal 
projekten neamd wurdt as follow-up fan it programma fan Ljouwert as Kulturele Haadstêd fan 
Europa yn 2018. Sa sprekke de partijen bygelyks harren stipe út foar de ynrjochting fan in 
produksjehûs, dat as doel hat it produsearjen fan poëzij en proaza yn de Fryske taal in ympuls te 
jaan. Ek it besikerssintrum Lân fan taal sil, salang't dizze bestjoersôfspraak duorret, bestean 
bliuwe. It programma fan Ljouwert as Kulturele Haadstêd fan Europa omfette oer it algemien 
25
gâns aktiviteiten yn de Fryske taal , al diene guon petearpartners wol harren beklach deroer dat 
dit net soarge hat foar genôch sichtberens fan de Fryske taal yn de iepenbiere romten fan 
Ljouwert. 
 
49. Promininte Fryske kulturele ynstellingen waarden mienskiplik finansiere troch de 
provinsjale autoriteiten en it Ministearje fan Underwiis, Kultuer en Wittenskip. It giet dêrby om 
it Fryske teäterselskip Tryater, ûndersyksynstitút Fryske Akademy en it Frysk letterkundich 
museum en dokumintaasjesintrum Tresoar. Dizze lêste ynstelling is fuortkommen út de fúzje fan 
it provinsjaal argyf en de provinsjale biblioteek en is op 't stuit dwaande mei de digitalisearring 
fan it folsleine korpus fan de Fryske literatuer (likernôch 20.000 titels.) It Riejaand Komitee 
ferwolkommet it feit dat yn de bestjoersôfspraak fêstlein is dat der oerlis komme moat tusken 
de provinsje en de ryksoerheid as ien fan beide partijen de oan foarneamde ynstellingen takende 
middels ferleegje wol. Oare kulturele ynstellingen, lykas it sintrum foar Fryske keunst en kultuer 
Keunstwurk en de ynstelling foar de befoardering fan de Fryske taal Afûk, wurde allinnich troch 
de provinsje stipe. 
 
50. De provinsje Fryslân stipet in skala oan ynnovative projekten dy't de Fryske kultuer en 
taal befoarderje, lykas de app en it boekje Taal fan it hert mei ynformaasje oer de Fryske kultuer 
en taal, de 'Friese Google Translate Week', wêryn't hûnderten frijwilligers mobilisearre waarden 
en wat úteinlik laat hat ta it opnimmen fan it Frysk yn Google Translate, en it twajierlikse 
Frysktalich sjongfestival SjONG, mei in priis foar it bêste YouTube-filmke. 
Oanbefelling 
 
51. It Riejaand Komitee moediget de autoriteiten oan om, yn oerlis mei de provinsjale 
autoriteiten, gemeenten en maatskiplike organisaasjes, troch te gean mei de stabile stipe oan 
ynstellingen en projekten dy't de Fryske kultuer beskermje en befoarderje. 
 
 
 
 
 
 
 
 
 
25
 Foarbylden fan aktiviteiten fan it programma Lân fan taal steane op https://lanfantaal.frl/ 
 15 

 
 
Undersyk ûnder minsken mei in Turkske of Marokkaanske eftergrûn hat sjen litten dat 
benammen jonge moslims tinke dat hja negativer beoardiele wurde as oaren en dat hja yn earste 
ynstânsje sjoen wurde as leden fan in etnyske of religieuze groep en dêrnei pas as Nederlânsk 
33
boarger. 
56. Yn in resinte Eurobarometer-enkête tocht 55% fan de respondinten dat yn 'e ôfrûne 5 
jier it antysemitisme tanommen wie en 77% wie fan betinken dat konflikten yn it Midden-Easten 
34
fan ynfloed binne op de wize wêrop't Nederlânske joaden sjoen wurde. Tusken 2015 en 2017 
waarden der jierliks tusken de 330 en 430 gefallen fan haat oansettende útlittingen en 
35
haatmisdriuwen fan antysemityske aard by de plysje meld. Petearpartners út de joadske 
mienskip ynformearren it Riejaand Komitee dat de feilichheid fan synagogen en oare 
ynstellingen, en de kosten dy't dêr mei muoid binne, foar grutte ûngerêstens soarget. 
 
57. It Riejaand Komitee merkt op dat de hjoeddeistige generike oanpak fan it 
yntegraasjebelied de ferantwurdlikheid foar yntegraasje foar it grutste part op it boerd leit by 
persoanen dy't ta minderheidsgroepen hearre. Yn dizze kontekst wol it Riejaand Komitee de 
autoriteiten yn it sin bringe dat yn de geast fan kêst 9 fan it Ramtferdrach echte yntegraasje 
binnen de maatskippij in proses is dat fan twa kanten komme moat, wêrby't alle segminten fan 
36
de mienskip, sawol mearderheden as minderheden, belutsen wurde moatte.  
58. It Riejaand Komitee makket him benammen soargen oer it feit dat it Lanlik Oerlis 
Minderheden (LOM), dat yn 2013 syn aktiviteiten staakte, noch net ferfongen is troch in oar 
37
oerlismeganisme. Yn it ramt fan it nije generike yntegraasjebelied hat it kabinet yn 2012 
besletten it LOM te ûntbinen om't men fan betinken wie dat troch fertsjintwurdiging op grûn fan 
etnisiteit de skiedslinen tusken dizze groepen te folle klam krigen en der gjin each mear wie foar 
oare aspekten fan it grutte ferskaat yn de posysje fan migranten, lykas ferskillende 
38
opliedingsnivo's, generaasjeferskillen of kulturele oriïntaasjes.  
59. Neffens de autoriteiten is it LOM ferfongen troch in model fan fleksibele dialooch dat de 
oerheid yn steat steld om oan 'e hân fan de aktualiteit en aktuele kwestjes ferskillende groepen 
en yndividuën te belûken. It Riejaand Komitee is ynformearre oer in oantal foarbylden wêryn't 
der oerlis west hat tusken de regearing en fertsjintwurdigers fan minderheidsgroepen oer 
spesifike tema's, lykas mei Turkske jongeren oer sosjale ynsluting of mei Roma, Sinti en Reizgers 
oer húsfêsting. 
 
 
 
 
 
 
33
 It Nederlânsk Sosjaal Kultureel Planburo (2016), Integratie in zicht? De integratie van migranten in Nederland op acht terreinen 
nader bekeken Gearfetting, p. 20. 
34
 European Commission (December 2018), Special Eurobarometer 484, Perceptions of anti-Semitism 
35
 ODIHR Hate Crime Report Netherlands De plysjesifers omfetsje meldingen fan haat oansettende útlittingen, gegevens fan de 
adv's, en ta haat oansettende útlittingen op ynternet. Troch de plysje registrearre haatmisdriuwen kinne opdield wurde nei strafbere 
feiten dy't begien binne op grûn fan foaroardielen of nei it soarte fan strafber feit, mar net tagelyk troch beide. 
36
 ACFC Thematic Commentary No. 4, The Framework Convention: a key tool to managing diversity through minority rights. The 
scope of application of the Framework Convention for the Protection of National Minorities, oannommen op 27 maaie 2016, par. 54. 
37
 Yn it yn 1997 oprjochte Lanlik Oerlis Minderheden kamen fertsjintwurdigers fan gruttere minderheidsgroepen, lykas minsken mei 
in Karybyske, Surinaamske, Molukske, Turkske, Marokkaanske en Tunezyske eftergrûn byinoar om de oerheid te advisearjen en 
ynformearjen oer yntegraasjebelied. 
38
 Vandebunt Adviseurs (2016), Evaluatie Landelijk Overleg Minderhedenbeleid p. 11. 
 17 

 
 
nij wurdearjen fan it strafberstellen fan inkelde aktuele foarmen fan delikten, Memorie van Toelichting par. 2.1. 
 19 

 
 
'yntegraasje net de ferantwurdlikheid fan de oerheid is mar fan migranten dy't harren hjir 
48
duorsum nei wenjen sette wolle'. Dêrnjonken wurdt der in opsomming jûn fan 
beliedsmaatregels op it mêd fan ûnderwiis, sûnenssoarch en húsfêsting en de needsaak fan it 
'bestriden fan maatskiplik ûnakseptabel en krimineel gedrach' wurdt ûnderstreke. Nederlân nimt 
lykwols diel oan it periodike monitoaring-proses fan de Europeeske Uny en bringt yn dit ferbân 
ferslach út oer in ûnbeskaat tal problemen op it mêd fan ûnderwiis, húsfêsting, wurkgelegenheid, 
49
sûnenssoarch en diskriminaasje. It Riejaand Komitee hat de fêste oertsjûging dat dizze 
problemen, wêrfan't der in soad dúdlik ûnderling ferbân hâlde en spesifyk binne foar de belutsen 
groepen, om in belied freegje dat dizze kwestjes op in brede, kontekstuele en strategyske wize 
oanpakt. 
 
70. Nederlân hat gjin oerlisorgaan wêryn't Roma, Sinti en Reizgers fertsjintwurdige binne en 
likemin ngo's dy't yn steat binne om de belangen fan de leden fan dizze heterogene groep te 
behertigjen. In oantal ngo's fertsjintwurdiget ferskate groepen Roma, Sinti en Reizgers út 
ûnderskate Nederlânske regios', mar dy binne folslein ôfhinklik fan frijwilligerswurk en lytse 
projektfûnsen. Fertsjintwurdigers fan dizze ngo's wurde troch de autoriteiten op ad-hocbasis of 
foar in bepaald ûnderwerp rieplachte, mar der is gjin struktureel oerlis. It Riejaand Komitee hat 
fernommen dat der in suksesfol rieplachtingsproses west hat as tarieding op in nij 
húsfêstingsbelied. It Riejaand Komitee fynt it spitich dat Roma, Sinti en Reizgers net de 
mooglikheid ha om op strukturele wize diel te nimmen oan de beslútfoarming oer kwestjes dy't 
op harren fan tapassing binne. Dit soe harren yn steat stelle om net allinnich te reagearjen op 
troch de oerheid inisjearre fersiken, mar ek om harren eigen ideeën en kwestjes op 'e aginda te 
setten.  
 
71. Sûnt 2015 jildt der in beliedskader, wêrby't jierliks 500.000 euro beskikber is foar 
50
projekten en aktiviteiten 'foar de partisipaasje en emansipaasje fan Sinti en Roma yn Nederlân'. 
It jild is ôfkomstich fan de Stichting Rjochtsherstel Sinti en Roma (SRSR) dy't yn 2000 yn earste 
ynstânsje oprjochte waard troch it beteljen fan skeafergoeding oan Roma- en Sinti-slachtoffers 
fan de Twadde Wrâldkriich. Dizze fûnsen waarden letter troch it Nederlânsk Ynstitút Sinti en 
Roma (NISR) beheard. It NISR is yn 2012 ûntbûn en nei in lang proses fan oerlis mei 
fertsjintwurdigers fan Roma en Sinti waard besletten de fûnsen breder yn te setten. Dit belied 
wurdt sûnt april 2015 folge. De fûnsen wurde sûnt dy tiid beskikber steld foar ûnder oaren de 
betinking fan de Twadde Wrâldkriich, it tsjingean fan diskriminaasje en foaroardielen, it 
fersterkjen fan de belangefertsjintwurdiging en fertsjintwurdiging, it befoarderjen fan ûnderwiis, 
it kreëarjen fan wurkgelegenheid, respekt foar kultuer en identiteit en advys en rjochtlinen foar 
mediators. Besluten oer de takenning wurde nommen troch in kommisje fan advys besteande út 
fiif persoanen út de Roma- en Sinti-mienskippen. It fûns wurdt beheard troch it Ministearje fan 
Folkssûnens, Wolwêzen en Sport. Yn 2018 waarden 18 projekten finansiere. 
 
72. It Riejaand Komitee ferwolkommet it feit dat it beliedskader oannommen is nei oerlis mei 
Roma- en Sinti-fertsjintwurdigers en dat de rjochtlinen foar finansiering in breed berik 
 
48
 Ministearje fan Ynlânske Saken en Keninkryksrelaasjes (16 desimber 2011), Policy measures in the Netherlands for the social 
inclusion of Roma 
49
 Erasmus Universiteit Rotterdam, Risbo (2015), Monitor Sociale Inclusie: vervolgmeting 1 - Earste ferfolchmjitting nei de wen- en 
libbensomstannichheden Roma en Sinti yn Nederland; Erasmus Universiteit Rotterdam, Risbo (2017), Monitor Sociale Inclusie: 
meting 3 - Tweede vervolgmeting naar de woon- en leefomstandigheden van Roma en Sinti in Nederland 
50
 Beslút fêststelling subsydzjeplafond en fêststelling beliedsregels oangeande Beliedskader foar de subsidiearring fan projekten en 
aktiviteiten foar de partisipaasje en emansipaasje fan de Sinti en Roma yn Nederlân, fan 8 april 2015. 
 21 

 
 
werklike fraach nei dizze stânplakken. Sinti en Reizgers dy't it Riejaand Komitee moete hat, 
seagen dit belied as in tekoart oan respekt foar harren kultuer, wêryn't it libjen yn wenweinen 
yn breder famyljeferbân in essinsjeel ûnderdiel foarmet. Petearpartners fertelden it Riejaand 
Komitee dat der lange wachtlisten foar de stânplakken besteane en dat guon minsken harren 
hiele libben wachtsje moatte. Jonge húshâldingen moatte út need yn de wenwein fan harren 
âlden wenjen bliuwe om't se gjin kâns meitsje op in stânplak op de lokaasje dêr't de rest fan de 
famylje ferbliuwt. Fan 2014 ôf hawwe der 20 saken west wêryn't it Kolleezje foar de Rjochten 
fan de Minske oardiele hat dat gemeenten en wenningkorporaasjes it gelikensensbegjinsel 
skeind ha troch it ynfieren fan dit belied. 
 
77. It Riejaand Komitee is der wiis mei dat it nije beliedskader dúdlik basearre is op in 
58
minskerjochtenperspektyf, dat it foar it grutste part strookt mei it troch it Kolleezje jûne advys 
en basearre is op in dialooch mei alle belutsen belanghawwers. It Riejaand Komitee konstatearre 
lykwols ek dat gemeenten fine dat hja ûnfoldwaande taret binne en net genôch stipe wurde by 
59
de útfiering fan dit belied.  
78. Dêrnjonken waard it Riejaand Komitee op 'e hichte brocht fan in oantal klachten dat by 
de gemeentlike antydiskriminaasjefoarsjenning 'Radar' yn Eindhoven yntsjinne waard. Dy giene 
bygelyks oer de wegering fan in fersekeringsmaatskippij om in opstalfersekering ôf te sluten foar 
in wenwein op in fêste lokaasje, it net besoargjen fan in tydskrift omdat it adres op in 
wenweinkamp is en it feit dat yn in ûndersyk nei húsfêstingswinsken by de fraach 'nei hokker 
soarte wenning sykje jo' de opsje 'wenweinlokaasje/stânplak' net oanjûn wurdt. 
 
79. De arbeidsmerkposysje fan Roma en Sinti yn Nederlân wurdt karakterisearre troch in 
hege graad fan wurkleazens en útkearingsôfhinklikheid. Mei't in soad Roma en Sinti gjin goede 
oplieding hân ha, binne hja faak aktyf yn beroppen oan 'e ûnderkant fan de arbeidsmerk. Yn 
petearen mei ûndersikers jouwe Roma en Sinti oan dat in soad fan har wurkje wolle, mar dat dit 
60
faak ûnmooglik is om't der gjin banen binne of troch diskriminaasje. Om dizze situaasje oan te 
pakken binne de autoriteiten fan doel in pilot te starten mei mediators om jongerein út de Roma- 
61
en Sinti-mienskip te ûnderstypjen by it fuortset en beropsûnderwiis. 
Oanbefellingen 
 
80. It Riejaand Komitee trunet der by de autoriteiten op oan om flinke maatregels te nimmen 
en alle nedige stipe te bieden oan gemeenten by it ynfieren fan in non-diskriminatoir en effektyf 
húsfêstingbelied foar Reizgers dat strookt mei de oanbefellingen fan it Buro Nasjonale 
Ombudsman en it Kolleezje foar de Rjochten fan de Minske. 
 
81. It Riejaand Komitee ropt de autoriteiten op om derfoar te soargjen dat Roma, Sinti en 
Reizgers effektyf dielnimme oan it opstellen fan belied troch it fersterkjen fan de organisaasje 
oan de basis en it ynvestearjen yn partnerskippen op basis fan in fertrouwensrelaasje. 
 
 
 
 
58
 Nasjonaal Kolleezje foar de Rjochten fan de Minske (2017), Advies inzake woonwagen en standplaatsenbeleid. 
59
 Foar in petear yn 2018 tusken boargemasters en de regearing oer de ynfiering fan it húsfêstingsbelied, mei yn it ramt fan it 
foarkommen fan misdriuwen, sjoch: Brief aan gemeenten over het beleidskader gemeentelijk standplaatsenbeleid 
60
 Risbo (2017), Monitor Sociala Inclusie: mjitting 3, p. 66-67. 
61
 Troch de autoriteiten yntsjinne ynformaasje.
 23 

 
 
It Riejaand Komitee is fan betinken dat de oanpassing fan de nije mediaomjouwing en de nedige 
útwreiding fan it media-oanbod fan Omrop Fryslân nei it ynternet en sosjale media, stabile en 
tarikkende personele en fiansjele middels fereaskje. 
 
87. It Riejaand Komitee ferwolkommet it feit dat, sawol neffens de foarige as de 
hjoeddeistige bestjoersôfspraak, op syn minst íén lid fan it tafersjochhâldend orgaan (Orgaan 
dat it belied foar it media-oanbod bepaalt) in eftergrûn hat op it mêd fan de Fryske taal en 
kultuer. Dêrnjonken wurdt yn de nije bestjoersôfspraak fermeld dat binnen de Ried fan 
Tafersjoch fan de RPO ekspertize op it mêd fan de Fryske taal en kultuer winske is. It Riejaand 
Komitee is fan betinken dat, sjoen it nasjonaal belang fan it Frysk as twadde offisjele taal, 
saakkundigens op it mêd fan de Fryske taal en kultuer net allinne winske is yn it 
tafersjochhâldend orgaan fan Omrop Fryslân, mar perfoarst ek yn it nasjonale tafersjochhâldend 
orgaan fan de Regionale Publike Omrop. 
 
88. It Riejaand Komitee seach der fan op dat der yn 2017 fraachtekens set waarden by it 
trochjaan fan útstjoeringen fan Omrop Fryslân bûten de provinsje sadat ek yn oare parten fan 
Nederlân de programma's te sjen wiene. Yn 2017 is KPN, ien fan de twa oanbieders, opholden 
mei it lanlik trochjaan fan Omrop Fryslân. It Riejaand Komitee is bliid dat dit probleem, troch de 
tuskenkomst fan oare ngo's, de provinsje Fryslân en it Ministearje fan Underwiis, Kultuer en 
Wittenskip, út 'e wei is. De provinsje betellet no jierliks 20.000 euro foar it trochjaan as part fan 
de folsleine kosten. It Riejaand Komitee is fan betinken dat publike telefyzje en radio yn de Fryske 
taal perfoarst beskikber wêze moatte foar persoanen dy't ta de Fryske minderheid hearre en wêr 
dan ek yn Nederlân wenje. 
 
89. Omrop Fryslân produsearret programma's foar bern út fiif ferskillende leeftiidsgroepen 
(0-15 jier) dy't op woansdei en freed útstjoerd wurde. De programma's binne ek online beskikber 
63
sadat skoallen der ûnder de lessen Frysk gebrûk fan meitsje kinne. Salang't de 
bestjoersôfspraak 2019-2020 rint, sil der sjoen wurde nei de ûntwikkeling fan digitale 
lesmetoaden en materiaal foar it fak Frysk yn de foarskoalske perioade en op skoalle.  
 
90. Der binne gjin spesifike easken dy't nasjonale of regionale publike omroppen ferplichtsje 
ynformaasje oer de Fryske minderheid yn harren programmearring op te nimmen. Der wurdt 
lykwols wol wykliks in dokumintêre oer aktuele Fryske kwestjes útstjoerd troch de NPO (Fryslân 
DOK). Dizze dokumintêres wurde troch Omrop Fryslân yn de Fryske taal makke en wurde 
foarsjoen fan Nederlânske ûndertiteling. It Riejaand Komitee is hjir tige oer te sprekken en achtet 
it fan belang dat de lanlike publike omroppen geregeld oandacht oan Fryske kwestjes 
64
besteegje.  
91. Twa regionale kranten, it Friesch Dagblad en de Leeuwarder Courant, wurde yn Ljouwert 
útjûn en beide publisearje in lyts tal artikels yn it Frysk. Fertsjintwurdigers fan beide kranten 
lieten it Riejaand Komitee witte dat it net maklik wie om sjoernalisten mei in Fryske eftergrûn en 
skriuwtalint te finen. It Friesch Dagblad stjoert sa no en dan sjoernalisten nei in Fryske taalkursus 
fan de Afûk. De kranten krije gjin publyk jild, dat in stimulâns wêze kinne soe 
 
 
63 Sjoch www.skoal.tv. 
64 Sjoch ACFC Thematic Commentary No. 3, Language rights of persons belonging to national minorities under the Framework 
Convention, oannommen op 24 maaie 2012, par. 41. 
 
24 

 
 
Kêst 10 fan it Ramtferdrach 
Gebrûk fan de Fryske taal yn it kontakt mei bestjoersorganen 
Oanbefellingen út de twa foargeande monitoaring-sykly 
 
97. Yn de foargeande monitoaring-sykly murk it Riejaand Komitee dat it gebrûk fan de Fryske 
taal by de provinsje en gemeentlike bestjoersorganen wetlik beskerme wie en spruts de 
ferwachting út dat it oannimmen fan de Wet gebrûk Fryske taal de praktyske tapassing fan dit 
rjocht fierder stimulearje soe. Hoewol't de stypjende hâlding fan de provinsjale autoriteiten yn 
dat ferbân ferwolkomme wurdt, hat it Riejaand Komitee de oanbefelling dien dat it brûken fan 
de Fryske taal ek mooglik wurde moast by kontakten mei nasjonale bestjoerlike autoriteiten yn 
de provinsje Fryslân. It Riejaand Komitee spruts ek syn noed út oer mooglik negative effekten 
foar de Fryske taalrjochten by it gearfoegjen fan gemeenten. 
Hjoeddeistige situaasje 
 
98. Yn de Wet gebrûk Fryske taal (hjirnei 'de wet'), dy't op 1 jannewaris 2014 fan krêft waard, 
wurde besteande bepalingen út sektorwetten en wetboeken yn ien inkelde wet byinoar brocht. 
Yn de wet wurde it Nederlânsk en it Frysk oanwiisd as de 'offisjele talen yn de provinsje Fryslân' 
(kêst 2). Hoewol't in soad van dy bepalingen fan de wet al ynfierd wiene, is it wichtich dat hja yn 
ien inkeld dokumint fêstlein binne, tegearre mei de befêstiging dat it Frysk ien fan de twa offisjele 
68
talen fan de provinsje is. 
99. De wet fermeldt: 'Elkenien kin de Fryske taal brûke yn it ferkear mei bestjoersorganen, 
foar safier't dy yn de provinsje Fryslân fêstige binne' (kêst 3.1). Dizze bepaling jildt lykwols net as 
it gebrûk fan it Frysk 'ta in ûnevenredige belêsting foar it bestjoerlik ferkear liede soe', wat de 
autoriteiten yn teory in gânse beoardielingsfrijheid jout. Provinsjale en lokale bestjoersorganen 
'stelle' regels op oer it gebrûk fan de Fryske taal mei it each op it befoarderjen fan de posysje fan 
de taal binnen it wurkgebiet fan de organen yn kwestje. Wat de ûnderdielen fan de ryksoerheid 
oanbelanget, hja 'kinne' sokke regels opstelle. 
 
100. Underdielen fan de ryksoerheid hawwe, neffens troch de autoriteiten oanlevere 
ynformaasje, mar yn íén gefal regels opsteld foar it brûken fan de Fryske taal. In registrearre non-
profitorganisaasje hat syn finansjeel ferslach yn it Frysk yntsjinne by de belestingsautoriteiten, 
wat doetiids net tastien wie. Nei dit foarfal binne de regels yn 2017 oanpast en organisaasjes 
kinne no harren finansjele ferslaggen yn de Fryske taal yntsjinje. 
 
101. Wat it gebrûk fan it Frysk yn kontakten mei de plysje oanbelanget, krige it Riejaand 
Komitee te hearren dat mûnlinge ûnderfreging, sa't ek wetlik tastien is, yn de praktyk yn it Frysk 
bart, mar dat de prosessen-ferbaal yn it Nederlânsk opmakke wurde. Yn it proses-ferbaal wurdt 
de taal dêr't it petear yn holden is meastentiids sels net iens oanjûn. It Riejaand Komitee is fan 
betinken dat de inkelde jildichheid fan de Nederlânske skreaune oersetting en it feit dat de taal 
fan it petear net iens fêstlein wurdt, neidielich útpakke kin foar de belutsen 
 
 
 
 
 
68
 Yn de Bestjoersôfspraak Fryske taal en kultuer stiet oanjûn dat, yn neifolging fan de kommisje fan saakkundigen fan it Europeesk 
Hânfêst foar regionale talen of talen fan minderheden, de provinsje Fryslân in ferkennend ûndersyk ynstelle sil nei de helberens fan 
it omsetten fan de Wet gebrûk Fryske taal nei in kaderwet. Dy soe dan net allinnich slaan op it bestjoerlik ferkear en it 
rjochtsferkear, mar ek útwreide wurde kinne ta alle troch it Hânfêst bestrutsen gebieten.
 26 

 
 
 
109. Yn de praktyk leit de saak der wat oars hinne. Mei it yngean op 1 jannewaris 2013 fan de 
Wet wiziging gerjochtlike kaart waard it tal rjochtbanken en gerjochtshôven werombrocht en 
waard rjochtbank Ljouwert gearfoege mei oare rjochtbanken yn Noard-Nederlân en sa ûntstie 
de Rjochtbank Noard-Nederlân. Dizze rjochtbank hat lokaasjes yn Ljouwert, mar ek yn Grins en 
Assen yn de neistlizzende provinsjes. Neffens de autoriteiten wurde saken út de provinsje Fryslân 
by foarkar yn Ljouwert behannele, mar neffens petearpartners fan it Riejaand Komitee is dat net 
altyd it gefal. As reden wêrom't in saak net yn it Frysk behannele is, wurdt it ûntbrekken fan 
72
Frysktalige rjochtbankmeiwurkers en/of tolken jûn. 
 
110. De autoriteiten koene it Riejaand Komitee gjin krektere gegevens oer it oantal Frysktalige 
rjochtbankmeiwurkers en tolken jaan. Sjoen it feit dat it rjocht om Frysk te praten foar de 
73
, achtet 
rjochter al hiel lang bestiet en foarneamde problemen al hiel wat jierren bekend binne
it Riejaand Komitee it problematysk dat soksoarte gegevens net foarhannen lykje te wêzen. Om 
de situaasje goed evaluearje te kinnen, soe besjoen wurde moatte hoe faak der Frysk brûkt wurdt 
yn rjochtsittingen en dokuminten, hoe faak der fersiken ôfwiisd wurde om it Frysk te brûken en 
op hokker grûnen. It Riejaand Komitee begrypt dat oanfragen by de rjochterlike autoriteiten yn 
it Frysk yntsjinne wurde kinne, mar dat dy automatysk yn it Nederlânsk oerset wurde en dat net 
registrearre wurdt dat it om in oersetting út it Frysk giet. 
 
111. It Riejaand Komitee fynt it spitich dat der gjin spesifike bepalingen oer it brûken fan it 
Frysk yn it gerjochtlik ferkear opnommen binne yn de Bestjoersôfspraak Fryske taal en kultuer 
2019-2023. Yn it haadstik oer rjochterlike autoriteiten wurdt inkeld meld dat de provinsje Fryslân 
fan doel is om oerlis te hawwen mei de Rjochtbank Noard-Nederlân en it Hôf Arnhim-Ljouwert 
en dat ôfspraken apart fêstlein wurde. 
 
112. In oantal petearpartners hat it Riejaand Komitee witte litten dat Friezen dy't harren 
makliker yn harren memmetaal uterje kinne as yn it Nederlânsk, dochs ynstinktyf oerskeakelje 
op it Nederlânsk yn konteksten as wetshanthaving of justysje om't dit as maatskiplike noarm 
sjoen wurdt en hja tinke dat it yn harren neidiel wurkje soe as hja Frysk prate soene. It Riejaand 
Komitee is hjir ûngerêst oer om't dit Fryskpraters yn soksoarte gefallen yn in efterstelde posysje 
pleatst. 
 
Oanbefelling 
 
113. It Riejaand Komitee ropt de autoriteiten op om it rjocht om de Fryske taal te brûken yn 
rjochtbanken en gerjochtshôven, lykas garandearre troch de Wet gebrûk Fryske taal, folslein te 
ymplemintearjen. Dêrfoar moatte hja de situaasje monitoarje en evaluearje, de bewustwurding 
fergrutsje en de nedige middels beskikber stelle om de beskikberens fan Frysktalige meiwurkers 
te fersekerjen. 
 
 
 
 
 
 
72
 Petearpartners ferhellen bygelyks oer in advokaat waans kliïnt Frysk prate woe. Sawol de rjochter as de offisier fan justysje wiene 
dêrmei akkoart, mar om't de griffier de Fryske taal net machtich wie moast de sitting yn it Nederlânsk holden wurde. 
73 e
 Sjoch ek it Twadde advys oer Nederlân fan it Riejaand Komitee, goedkard op 20 juny 2013, par. 10, en it 5 syklusferslach fan de 
kommisje fan saakkundigen fan it Europeesk Hânfêst foar regionale talen en minderheidstalen yn Nederlân, goedkard op 16 juny 
2016, par. 53-154.
 28 

 
 
Kêst 12 fan it Ramtferslach 
Kennis oer nasjonale minderheden, ynterkultureel ûnderwiis en meartalichheid 
Oanbefellingen út de twa foargeande monitoaring-sykly 
 
119. By de foargeande monitoaring-sykly konstatearre it Riejaand Komitee dat de Fryske 
skiednis en kultuer, foar it grutste part, opnommen is yn de algemiene ûnderwiisprogramma's 
yn Nederlân, mar dat der yn de Nederlânske wetjouwing net in spesifike bepaling opnommen is 
yn relaasje ta it ûnderrjochtsjen fan de Fryske skiednis en taal. It feit dat de Fryske skiednis en 
kultuer oan bod komt yn de Canon van Nederland en dat der regionale learplannen ûntwikkele 
waarden, waard lykwols as in positive ûntwikkeling sjoen om't dat mear autonomy mooglik 
makket en it lokale ferlet better wjerspegelet. 
 
Hjoeddeistige situaasje 
 
120. It Riejaand Komitee stelt fêst dat der yn 2013 foar de skoallen in regionaal learplan 
beskikber kommen is (Kanon fan de Fryske skiednis). It is beskikber yn de Fryske en Nederlânske 
taal op in digitaal ûnderwiisplatfoarm en befettet multymediamateriaal oer de Fryske skiednis 
77
en kultuer en oer de Fryske taal. It bliuwt lykwols dreech om fêst te stellen yn hokker mjitte 
Nederlânske skoalbern dy't bûten Fryslân wenje yndied wat leare oer de Fryske skiednis en 
kultuer. 
 
121. It Riejaand Komitee komplimintearret de fuortgong dy't yn de provinsje Fryslân boekt is 
en nimt yn dat opsicht mei wurdearring kennis fan it wurk fan de Afûk, dy't de befoardering fan 
de Fryske taal en kultuer noch altyd ûnderstipet, sawol op skoallen as yn it ûnderwiis oan 
78
folwoeksenen, en bydroegen hat oan de ûntwikkeling fan it Fryske kurrikulum. Wat de situaasje 
bûten de provinsje Fryslân oanbelanget, wiist it Riejaand Komitee der nochris op dat de 
ferplichtingen dy't opnommen binne yn kêst 12.1 fan it Ramtferdrach 'net allinne ferbân hâlde 
79
 Der soe in toetsing 
mei it ûnderwiis foar minderheden, mar ek dat foar mearderheden'.
plakhawwe moatte fan de feitlike praktyk op skoallen, de ynhâld fan les- en learmateriaal en de 
kennis en opfettingen fan learlingen om de posysje fan de Fryske skiednis en kultuer yn it 
reguliere ûnderwiis goed beoardielje te kinnen. 
 
122. Under it kopke 'Veelkleurig Nederland' wurdt yn it foarneamde skiedniskurrikulum in 
80
oantal eleminten oanhelle dat it ferskaat fan it lân wjerspegelet. Tolerânsje en ynterkultureel 
begryp, minskerjochten en respekt foar ferskaat komme yn it ferplichte fak 
'boargerskipsûnderwiis' oan 'e oarder. Beide kurrikula wurde op it stuit troch it Nederlânske 
81
parlemint yngeand ûndersocht, wat de publike diskusje wer oanfjurre hat. It Riejaand Komitee 
stelt op 'e nij dat kurrikula foar skiednis en boargerskipsûnderwiis it ferskaat fan de maatskippij 
wjerspegelje moatte en is fan betinken dat de reguliere oanpassing dêrfan net politisearre wurde 
82
mei.  
 
77
 Regionale kanon fan de provinsje Fryslân, beskikber fia www.entoen.nu/nl/fryslan/fryslan 
78
 Webside fan Afûk, beskikber fia https://afuk.frl 
79
 ACFC Thematic Commentary No. 1, Education under the Framework Convention for the Protection of National Minorities, 
oannommen op 2 maart 2006, par. 40. 
80
 'Veekleurig Nederland', beskikber fia www.entoen.nu/nl/veelkleurignederland 
81
 Het Parool (19 juny 2018), Kamer: houd canon weer eens tegen het licht  
82
 ACFC Thematic Commentary No. 1 'Education under the Framework Convention for the Protection of National 
Minorities,' (maart 2006), p. 11. 
 30 

 
 
Wet op it fuortset ûnderwiis en de Wet op de ekspertisesintra. Troch de provinsje Fryslân mear 
autonomy te jaan op it mêd fan ûnderwiisfraachstikken, fiert de oerheid de oanbefellingen fan 
84
de Stjoergroep Hoekstra út. 
128. Op grûn dêrfan hat de provinsje Fryslân yn 2016 de Beliedsregel foar it krijen fan 
ûntheffing foar it fak Frysk yn it primêr en fuortset ûnderwiis fêststeld. Yn dizze regel wurde 
ferskate taalprofilen fêststeld al neigeraden it ûnderwiisnivo yn it Frysk, ôfhinklik fan de spesifike 
situaasje fan de skoalle. It heechste profyl 'A' omfettet it harkjen, praten, lêzen, skriuwen, 
taalbeskôging fan it Frysk en in positive hâlding foar de Fryske taal oer. Profyl 'B' ferlient in 
ûntheffing foar it skriuwen, profyl 'C' hâldt in ûntheffing yn foar lêzen en skriuwen 
ensafuorthinne. It leechste profyl 'G' stiet foar in folsleine ûntheffing fan it ûnderwiis yn it Frysk. 
Dy kin allinne ferliend wurde oan skoallen dy't net binnen it Fryske taalgebiet falle, lykas de 
Waadeilannen. 
 
129. De folgjende stap wie it detaillearre yn kaart bringen en beoardieljen fan it oantal en de 
kwaliteit fan it Frysk taalûnderwiis yn alle skoallen foar primêr en fuortset ûnderwiis yn de 
85
provinsje Fryslân, wat resultearre hat yn it Taalplan Frysk, dat op 30 septimber 2018 publisearre 
waard. Foar dit projekt hat in team fan ûnderwiiskundigen alle 423 basisskoallen en 71 
middelbere skoallen yn de provinsje Fryslân besocht. It team beoardiele it ferlet en stelde foar 
elke skoalle in yndividueel taalplan op. Op grûn dêrfan waarden taalprofilen tawiisd neffens 
boppeneamd systeem, dat om de fjouwer jier opnij besjoen wurde sil. 
 
130. Yn it primêr ûnderwiis foldocht 32% fan de skoallen yn it Frysktalige gebiet folslein oan 
de doelstellingen, d.w.s. hja hawwe in folweardige Fryske taaloplieding ynklusyf 
skriuwfeardigens en hawwe dus in taalprofyl 'A' krigen. De oare skoallen krigen ferskillende 
ûntheffingen. 21% fan de skoallen is yndield yn de leechste profilen 'E' en 'F', wat benammen 
delkomt op 'it ûntwikkeljen fan in positive hâlding foar it brûken fan it Frysk troch harren sels en 
86
oaren oer'. Ynteressant is dat, wylst de measte skoallen bûten it Fryske taalgebiet in folsleine 
of hast folsleine ûntheffing ha, der sân basisskoallen binne dy't dochs profyl 'B' krigen ha. 
 
131. Yn it sekundêr ûnderwiis foldocht 44% fan de skoallen yn de Fryske regio folslein oan de 
eintermen en 16% fan de skoallen yn it sekundêr ûnderwiis hat de leechste taalprofilen tawiisd 
krigen. Twa middelbere skoallen yn it net-Frysktalige gebiet ha de profilen 'A' en 'B'. 
 
132. De ferskillen yn taalprofilen binne te ferklearjen troch de eftergrûn fan de learlingen, wat 
wer gearhinget mei de skieding tusken stedsgebieten en plattelânsgebieten, mar ek mei de 
taaleftergrûn fan de learkrêften en it belied fan de skoalle oangeande it Frysk as fak en/of oer 
87
meartalich onderwiis. Yn 'e takomst moatte dizze taalprofilen stadichoan ûntwikkelje nei in 
heger nivo, sadat tsjin 2030, lykas fêststeld yn de Bestjoersôfspraak Fryske taal en kultuer, alle 
skoallen yn it Fryske taalgebiet de folsleine kearndoelen berikt ha en gjin parsjele ûntheffingen 
88
mear nedich ha.  
 
 
 
84
 Advys fan de Stjoergroep desintralisaasje Fryske taal fan Ryk nei de provinsje Fryslân ta (Stjoergroep Hoekstra), Fries in het 
onderwijs: meer ruimte, regie en rekenschap voor de provincie Fryslân, 2 july 2010. Sjoch foar it regionale kurrikulum ek it Twadde 
advys fan it Riejaand komitee oer Nederlân, alinea 71. 
85
 N.A. Varkevisser/A.P. Walsweer (2018), Taalplan Frysk 
86
 Beliedsregel foar it krijen fan ûntheffing foar it fak Frysk yn it primêr en fuortset ûnderwiis, paragraaf 3.1. 
87
 N.A. Varkevisser/A.P. Walsweer (2018), Taalplan Frysk 
88 
Bestjoersôfspraak Fryske taal en kultuer, haadstik 2.3, par. 1. 
 32 

 
 
earder dat de ûnderwiisynspeksje de ôfrûne 10 jier net genôch prioriteit jûn hat oan it Frysk as 
minderheidstaal. Sjoen de hjirfoar beskreaune desintralisaasje, de ûntwikkeling fan it Taalplan 
Frysk, in evaluaasjesysteem (GRIP) en digitale learmetoaden (Spoar 8 en Searje 36), hat de 
ûnderwiisynspeksje besletten om fan 2019 ôf de kwaliteit fan it Fryske ûnderwiis opnij te 
beoardieljen, yn nauwe gearwurking mei de provinsje Fryslân. Yn de nije Bestjoersôfspraak 
Fryske taal en kultuer wurdt de rol fan de ûnderwiisynspeksje, yn frij algemiene termen, 
beskreaun. 
 
138. Fan de likernôch 400 foarskoalske lokaasjes yn de provinsje Fryslân binne der 220 
twatalich (d.w.s. op syn minst 50% Frysktalich) of allinnich mar Frysktalich. Yn de gruttere stêden, 
lykas Ljouwert en Snits, is der lykwols in tekoart oan Frysktalige of twatalige foarskoalske 
lokaasjes. It Riejaand Komitee hat fernommen dat der in soad âlden binne dy't harren bern foar 
in twatalige foarskoalske lokaasje oanmelde wolle, mar net ien fine kinne. De foarskoalske 
edukaasje wurdt yn Nederlân troch partikuliere beropsorganisaasjes fersoarge dy't de 
mooglikheid, mar net de ferplichting, ha om twatalige opsjes oan te bieden. It Riejaand Komitee 
fynt dit spitich en fynt it wichtich dat der in oplossing fûn wurdt om de beskikberheid fan de 
Fryske foarskoalske edukaasje te garandearjen dy't ek yn mear stedsgebieten oan de fraach 
foldwaan kin.  
 
139. Der is in skat oan learmiddels foar bern en foarljochtingsmateriaal foar âlden en 
opfieders ûntwikkele om it brûken fan it Frysk by de iere taalûntwikkeling fan bern te 
94
befoarderjen. By it oanjaan fan in berte by de gemeente krije âlden in presintsje. Dat bestiet út 
in meartalich berneboek en ynformaasje oer de foardielen fan de opfieding fan bern yn in 
meartalige omjouwing. It Riejaand Komitee is bliid mei dizze inisjativen dy't de âlden 
oanmoedigje om de Fryske taal oan harren bern troch te jaan. 
 
140. As lêste wol it Riejaand Komitee derop wize dat it ûnderwiis yn de Fryske taal allinnich 
mar yn de provinsje Fryslân bestiet. Sjoen de tanimmende mobiliteit fan de befolking soe de 
oerheid ûndersykje kinne oft der ek yn de neistlizzende provinsjes of grutte stêden ferlet is fan 
de mooglikheid fan Fryske taallessen, benammen op foarskoalske lokaasjes en basisskoallen, as 
der genôch húshâldingen mei sa'n fraach komme. 
Oanbefellingen 
 
141. It Riejaand Komitee ropt de autoriteiten op om, yn nauwe gearwurking mei learkrêften, 
âlden, studinten en minderhedenorganisaasjes, alle nedige stipe te ferlienen foar de útfiering 
fan it Taalplan Frysk, om de doelstelling foar 2030 - in fikse tanimming fan sawol mûnlinge as 
skriftlike kennis fan de Fryske taal - te heljen. In foldwaande heech kwaliteitsnivo fan it ûnderwiis 
moat troch de ûnderwiisynspeksje garandearre en systematysk kontrolearre wurde. 
 
142. It Riejaand Komitee moediget de autoriteiten sterk oan om maatregels te nimmen om it 
ûnderrjochtsjen en learen fan de Fryske taal yn it sekundêr ûnderwiis oantrekliker te meitsjen 
troch bygelyks lege drompels fêst te stellen foar it opstarten fan Fryske taalkursussen en troch it 
opheffen fan behinderingen foar de kar fan it Frysk as eineksamenfak. 
 
 
 
 
94
 Sjoch bygelyks https://heitenmem.nl/, in inisjatyf fan de Afûk.
 34 

 
 
situaasje en dat dit net allinnich foar de provinsjale oerheid in prioriteit wêze moatte soe, mar 
ek foar it Ministearje fan Underwiis, Kultuer en Wittenskip. 
Oanbefelling 
 
149. It Riejaand Komitee ropt de autoriteiten op om it bemachtigjen fan kwalifikaasjes foar it 
ûnderwiis yn de Fryske taal better bekend, tagonkliker en oantrekliker te meitsjen foar potinsjele 
kandidaten, ûnder oaren troch finansjele en profesjonele stimulânsen foar Fryske en net-Fryske 
studinten en dosinten fan oare fakken. 
 
Kêst 15 fan it Ramtferdrach 
Partisipaasje 
Oanbefellingen út de twa foargeande monitoaring-sykly 
 
150. It Riejaand Komitee hat de autoriteiten oanbefelle om fertsjintwurdigers fan de Fryske 
minderheid te rieplachtsjen by de tarieding fan it tredde lannerapport, sadat de besteande 
oerlismeganismen en it Taalorganaan DINGtiid, sa gau't dat oprjochte is, by steat wêze sille om 
harren opdracht effektyf stal te jaan. 
Hjoeddeistige situaasje 
 
151. Hoewol't de provinsje Fryslân gauris ad-hocoerlis hat mei net-gûvernemintele 
organisaasjes (ngo's) en neffens sizzen hiel iepen is as hja troch ngo's benadere wurde, ha dizze 
ngo's mar amper tagong ta it ministearje dat op nasjonaal nivo ferantwurdlik is foar Fryske 
minderheidskwestjes. Guon petearpartners neamden de needsaak fan in 'kommissaris' of in 
oarsoartich 'bolwurk yn De Haach' wêrtroch't de Fryske minderheidsbelangen harren jilde litte 
kinne. 
 
152. Net-gûvernemintele organisaasjes waarden by it begjin fan it ûnderhannelingsproses 
tusken de nasjonale en provinsjale oerheden rieplachte oer harren winsken foar de 
Bestjoersôfspraak Fryske taal en kultuer 2019-2023. Guon net-gûvernemintele organisaasjes dy't 
de Fryske minderheid fertsjintwurdigen, melden lykwols by it Riejaand Komitee dat hja harren 
net genôch belutsen fielden by de fierdere fazen fan de tarieding. 
 
153. De provinsje Fryslân hat net de beskikking oer ynstitúsjonalisearre oerlismeganismen foar 
ngo's dy't de Fryske minderheid fertsjintwurdigje. Sjoen it belang fan it rjocht op partisipaasje 
foar nasjonale minderheden, is it Riejaand Komitee fan betinken dat in regelmjittige gearkomste, 
netwurk of platfoarm oerwoegen wurde moat wêrby't alle ngo's dy't harren mei Fryske kwestjes 
dwaande hâlde, wêrûnder jongerein-ngo's, mei-inoar yn kontakt komme kinne en de provinsje 
advisearje kinne oer harren belied. 
 
154. Op 1 jannewaris 2014 is in bestjoerlike weryndieling fan krêft gien, dy't der ta laat hat dat 
it oantal gemeenten yn de provinsje Fryslân werombrocht is fan 37 nei 12. In oantal 
plattelânsgemeenten mei in heech persintaazje oan Fryskpraters waard gearfoege mei mear 
stedsgemeenten dêr't minder Frysk sprutsen wurdt. Sa is per 1 jannewaris 2018 de gemeente 
Littenseradiel mei goed 80% Frysktaligen opsplitst tusken Ljouwert, Súdwest-Fryslân en de nije 
gemeente Waadhoeke. Mei yngong fan 1 jannewaris 2019 binne de eardere gemeenten 
Dongeradiel, Ferwerderadiel en Kollumerlân en Nijkrúslân opgien yn de nije gemeente 
Noardeast-Fryslân. 
 36 

 
 
yntegrearre Frysk-Nederlânsk-Dútsk-Ingelske learhelpmiddels oant de oprjochting fan in 
'ynterfrysk kultuerparlemint.' 
  
161. De provinsje is ek tige aktyf yn it Network to Promote Linguistic Diversity (NPLD) en dielt 
fia dat platfoarm kennis mei regio's yn hiel Europa. It Riejaand Komitee nimt mei tefredenheid 
kennis fan it feit dat de nije Bestjoersôfspraak Fryske taal en kultuer oantoant dat de provinsje 
in liedende rol op him nimt yn ûnderskate Europeeske en ynterregionale projekten, om't hja fan 
betinken is dat de regio yndied in soad goede praktiken hat om mei oaren te dielen. 
 
Oanbefelling 
 
162. It Riejaand Komitee moediget de autoriteiten oan om harren aktive belutsenens by en 
stipe oan ynternasjonale en ynterregionale aktiviteiten oer de grins fuort te setten, ûnder oaren 
troch de effektive útwikseling fan goede praktiken. 
 38 

 
 
169. It befoarderjen fan ynterkultureel respekt en tolerânsje en it bestriden fan rasisme, 
islamobofy en antysemitisme bliuwe krúsjale útdagings. It Riejaand Komitee is fan betinken dat 
it foar de opbou fan in yntegrearre en hechte mienskip fan grut belang is dat nei alle dielen dêrfan 
harke wurdt en dat dy bydrage kinne oan de maatskippij dêr't hja diel fan útmeitsje. It Riejaand 
Komitee fynt it dan ek tige spitich dat it Lanlik Oerlis Minderheden (LOM), dat yn 2013 syn 
aktiviteiten staakte, noch net troch in oar oerlismeganisme ferfongen is. Hoewol't it tajout dat 
de LOM tekoartkommingen hie, is it fan betinken dat it hjoeddeistige systeem fan tematysk oerlis 
mei ôfsûnderlike minderheidsgroepen, dat op ad-hocbasis troch de autoriteiten inisjearre wurdt, 
net garant stiet foar foldwaande rekkenskip, transparânsje en represintativiteit. 
 
170. Dielname fan fertsjintwurdigers fan minderheden soe ek yn de provinsje Fryslân better 
kinne. Net-gûvernemintele organisaasjes dy't harren dwaande hâlde mei Fryske kwestjes wurde 
op ad-hocbasis en by bepaalde tema's rieplachte troch de provinsje Fryslân en petearpartners 
jouwe oan dat se trochstrings goede tagong ha ta beliedsmakkers op provinsjaal nivo. Der is 
lykwols gjin ynstitúsjonalisearre oerlisorgaan dêr't ngo's, wêrûnder ngo's foar de jongerein, inoar 
geregeld moetsje kinne, mei-inoar petearje kinne, saken op 'e aginda sette kinne en de provinsje 
advisearje kinne oer belied. 
Oanbefellingen 
 
171. Yn oanfolling op de maatregels dy't nommen wurde moatte om de detaillearre 
oanbefellingen, ferwurde yn de haadstikken I en II fan it Advys fan it Riejaand Komitee, te 
ymplemintearjen, wurde de autoriteiten útnûge de hjirnei folgjende maatregels te nimmen om 
de ymplemintaasje fan it Ramtferdrach fierder te ferbetterjen: 
 
101
Kwestjes dy't mei faasje oanpakt wurde moatte 
 
 Garânsje dat de útfiering fan de Bestjoersôfspraak Fryske taal en kultuer 2019-2023 
resultearret yn substansjele en bliuwende ferbetteringen fan de rjochten fan persoanen 
dy't ta de Fryske nasjonale minderheid hearre; garânsje dat de provinsje Fryslân alle 
middels kriget dy't nedich binne om de rol fan 'Taalskipper', dy't hja koartlyn op har 
nommen hat, útfiere te kinnen; hantearjen fan in strategyske en partisipative oanpak op 
alle mêden fan taalgebrûk mei bysûnder omtinken foar edukaasje en learare-oplieding, 
it rjocht om de Fryske taal te brûken yn de rjochtbank en it brûken fan de Fryske taal op 
telefyzje en yn de printe en digitale media. 
 
 Garânsje fan de effektive dielnimming fan Roma, Sinti en Reizgers by de beliedsfoarming 
en, yn 'e mande mei de oare belutsen belanghawwers, it ûntwikkeljen fan in breed 
belied by de oanpak fan diskriminaasje fan Roma, Sinti en Reizgers op it mêd fan 
ûnderwiis, de arbeidsmerk en húsfêsting. Yn it bysûnder, it stypjen fan gemeenten by it 
útfieren fan it yn juny 2018 goedkarde húsfêstingsbelied. 
 
 Befoarderjen fan ynterkultureel begryp en yntegraasje yn de maatskippij, ûnder oaren 
troch it ynstellen fan in duorsume, transparante en represintative struktuer foar it 
rieplachtsjen fan minderheidsgroepen en it stypjen fan maatskiplike organisaasjes fan 
dizze groepen. 
 
101
 De ûndersteande oanbefellingen binne oardere yn folchoarder fan de korrespondearjende kêsten fan it Ramtferdrach. 
 40 

