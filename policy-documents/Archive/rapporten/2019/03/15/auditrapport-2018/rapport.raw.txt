 
  
 
 
 
 
 
 
 
 
 
 
 
 
 
 
 
 
 
 
Auditrapport 
2018 
Ministerie van 
Sociale Zaken en 
Werkgelegenheid 
(xv) 

 
 
 
 
 
Auditrapport 2018 
Ministerie van Sociale Zaken en Werkgelegenheid (xv) 
 
3 juni 2019 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Kenmerk 
2019-00000842
Inlichtingen 
Auditdienst Rijk 
Korte Voorhout 7 
2511 CW Den Haag 

 
Inhoud 
 
 
 
1 Hoofdlijnen 5 
2 Goedkeurende controleverklaring 8 
2.1 Financiële overzichten akkoord bevonden 8 
2.2 Overschrijding van rapporteringstoleranties 9 
2.3 Naleving anticumulatiebepaling WNT niet gecontroleerd 9 
3 Financieel en materieelbeheer: ook in 2018 gering aantal bevindingen 11 
3.1 Gelijkblijvend aantal bevindingen 11 
3.2 Twee bevindingen opgelost in 2018 12 
3.2.1 Toezicht en sturing op informatiebeveiliging verbeterd 12 
3.2.2 Toets op staatssteun SZW-breed toegepast 12 
3.3 Gelijkblijvend beeld bevindingen in het beheer; wel twee nieuwe bevindingen 13 
3.3.1 Financieel beheer Caribisch Nederland ontoereikend 13 
3.3.2 Financieel beheer Rijksschoonmaakorganisatie niet op orde 14 
3.3.3 Maatregelen nodig om inkoopbeheer op niveau te krijgen 15 
3.4 Overige punten ﬁnancieel en materieelbeheer 16 
3.4.1 Control en inzicht rondom misbruik en oneigenlijk gebruik kan worden verbeterd 16 
3.4.2 Risico’s bij gebruikersbeheer 3F-systeem 16 
3.4.3 General IT-controls technische infrastructuur SSC-ICT niet op orde 16 
3.4.4 Eerste stap in verantwoording over 3F door SSC-ICT is gezet 17 
3.4.5 Verbeteringen in ﬁnancieel beheer subsidies 17 
3.4.6 Administratieve discipline vereist blijvende aandacht 17 
3.4.7 Vervolg gegeven aan implementatie AVG, nog wel attentiepunten 18 
 
20 
4 Totstandkoming niet-ﬁnanciële informatie: het proces is ordelijk verlopen 
4.1 Totstandkomingsproces niet-ﬁnanciële informatie voldoet 20 
 
4.2 Totstandkomingsproces bedrijfsvoeringsparagraaf en jaarverslag voldoet 20 
 
4.3 Deel van de beleidsinformatie in de verantwoording SZW op 15 maart 2019  
nog niet deﬁnitief 20 
 
 
Bijlage Controleverklaring van de onafhankelijke accountant 22 

 
1 Hoofdlijnen 
 
 
 
Belangrijkste  ontwikkelingen 
Wij hebben een goedkeurende controleverklaring afgegeven bij het jaarverslag 2018 van het 
ministerie van Sociale Zaken en Werkgelegenheid (XV). Dat houdt in dat de in dit jaarverslag 
opgenomen ﬁnanciële overzichten een getrouw beeld geven van de uitkomsten van de 
begrotingsuitvoering over 2018. 
 
Het aantal bevindingen over het gevoerde ﬁnanciële en materiële beheer 2018 is gelijk aan vorig 
jaar. Wij hebben de volgende bevindingen (zie § 3.3): 
 
1 Om het ﬁnancieel beheer Caribisch Nederland (CN) te verbeteren heeft het ministerie een 
verbeterplan met als einddatum medio 2018 opgesteld maar nog niet geheel uitgevoerd. 
De uitvoering van het verbeterplan heeft in 2018 nog niet geleid tot een signiﬁcante afname 
van de fouten en onzekerheden in de rechtmatigheid van de uitgaven van de sociale- 
verzekeringswetten CN (zie § 3.3.1). 
Gelet op onze bevindingen en de aard van de geconstateerde knelpunten is voortzetting van 
het verbeterplan ook in 2019 van belang. 
 
2 De Rijksschoonmaakorganisatie (RSO) heeft in 2018 een grote groei in het aantal opdracht- 
gevers en het aantal in dienst genomen schoonmakers doorgemaakt. Ondanks de door de 
RSO reeds ingezette acties zoals onder meer een Gateway-review en een vraaggestuurde 
opdracht ADR is het ﬁnancieel beheer achtergebleven. Dit heeft geleid tot onzekerheden en 
fouten in de verantwoording. 
Het ﬁnancieel beheer moet goed worden ingericht om deze gebreken in 2019 op te lossen 
(zie § 3.3.2). 
 
3 Bij het inkoopbeheer constateren wij in 2018 een toename van onrechtmatigheden in de 
naleving van de Aanbestedingswet. De kwaliteit en volledigheid van de contract- 
administraties en de inkoopdossiers is niet toereikend (zie § 3.3.3). 
 
De bevindingen uit 2017 over de staatssteuntoets en de informatiebeveiliging zijn in 2018 
opgelost. 
 
Leeswijzer 
Dit rapport is als volgt ingedeeld: 
• de controle van de ﬁnanciële verantwoordingsinformatie in het jaarverslag (hoofdstuk 2); 
• het onderzoek naar het begrotingsbeheer, het ﬁnancieel beheer, de materiële bedrijfsvoering 
en de daartoe bijgehouden administraties van het Rijk (hoofdstuk 3); 
• het onderzoek naar de totstandkoming van de niet-ﬁnanciële verantwoordingsinformatie in 
het jaarverslag (hoofdstuk 4); 
• de controleverklaring (bijlage). 
Auditrapport 2018   |   Ministerie van Sociale Zaken en Werkgelegenheid (xv)  | 5 
 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
2 
 

 
2.2 Overschrijding  van rapporteringstoleranties 
Op grond van artikel 3.10 van de Comptabiliteitswet 2016 rapporteert de minister in de uiteen- 
zetting over de gevoerde bedrijfsvoering (bedrijfsvoeringsparagraaf) in het jaarverslag over de 
comptabele rechtmatigheid van de uitkomsten van de begrotingsuitvoering over 2018. In de 
bedrijfsvoeringsparagraaf zijn de rechtmatigheidsfouten en -onzekerheden gemeld die hebben 
5 
geleid tot overschrijding van de voorgeschreven rapporteringstoleranties op vier begrotings- 
artikelen (het ﬁnancieel belang van de uitgaven op deze artikelen is € 33 mln., zie § 3.3.1). 
 
2.3 Naleving anticumulatiebepaling WNT niet gecontroleerd 
Met ingang van 2018 stelt de Wet normering topinkomens (WNT) nieuwe eisen aan de gegevens 
die moeten worden opgenomen in de WNT-verantwoording. Deze nieuwe eisen hebben onder 
andere betrekking op de samenloop van leidinggevende topfuncties bij meerdere WNT- 
instellingen bij één persoon (anticumulatiebepaling). De Nederlandse Beroepsorganisatie van 
Accountants (NBA) heeft aangegeven dat dit leidt tot een knelpunt in de accountantscontrole, 
omdat de juistheid en volledigheid van de WNT-opgave op dit punt afhankelijk is van de situatie 
bij andere instellingen. Dit is ook aangegeven in de Regeling Controleprotocol WNT 2018. 
Wij kunnen de volledigheid van functies bij andere instellingen niet vaststellen en hebben geen 
toegang tot gegevens bij deze instellingen. In de controleverklaring lichten wij daarom toe dat 
de naleving van de anticumulatiebepaling vanwege deze vaktechnische beperkingen buiten de 
reikwijdte van onze controle valt. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
5 De rapporteringstoleranties volgen uit de Regeling rijksbegrotingsvoorschriften 2019 (model 3.24 en de 
toelichting daarbij). 
Auditrapport 2018  |   Ministerie van Sociale Zaken en Werkgelegenheid (xv)  | 9 
 

 
3 Financieel en materieelbeheer: ook in 2018 gering 
aantal bevindingen 
 
 
Inleiding 
Als tweede onderdeel van onze wettelijke taak onderzoeken wij of de geselecteerde processen 
van het begrotingsbeheer, het ﬁnancieel beheer, de materiële bedrijfsvoering en de daartoe bij- 
gehouden administraties van het Rijk voldoen aan de normen uit de comptabele wet- en regel- 
geving. Deze taak volgt uit artikel 3, tweede lid, en artikel 6, derde lid, van het Besluit Audit- 
dienst Rijk. De normen waaraan wij toetsen zijn op grond van artikel 4, derde lid, van het Besluit 
Auditdienst Rijk: 
• ordelijkheid en controleerbaarheid van het begrotingsbeheer; 
• doelmatigheid, rechtmatigheid, ordelijkheid en controleerbaarheid van het ﬁnancieel 
beheer; 
• doelmatigheid, rechtmatigheid, ordelijkheid en controleerbaarheid van het verwerven, het 
beheren en het afstoten van materieel; 
• betrouwbaarheid en controleerbaarheid van de ﬁnanciële administraties. 
 
Bij de evaluatie van onze bevindingen hanteren wij drie categorieën: licht, gemiddeld en ernstig. 
Dit onderscheid geeft de impact van de bevinding weer op basis van gewicht en frequentie. 
 
Ten behoeve van het selecteren van de te onderzoeken processen van het begrotingsbeheer, 
ﬁnancieel beheer, materiële bedrijfsvoering en daartoe bijgehouden administraties van het Rijk 
hebben wij de bedrijfsrisico’s en de daaraan gekoppelde processen in kaart gebracht. Op basis 
van het belang van de processen en de in die processen onderkende risico’s hebben wij in 2018 
onder meer subsidies, uitgaven socialeverzekeringswetten CN, naleving van de aanbestedings- 
wet en de RSO voor nader onderzoek geselecteerd. 
 
In dit hoofdstuk behandelen wij de belangrijkste uitkomsten van ons onderzoek naar het 
begrotingsbeheer, het ﬁnancieel beheer, de materiële bedrijfsvoering en de daartoe 
bijgehouden administraties van het Rijk. 
 
 
3.1 Gelijkblijvend  aantal bevindingen 
 
Figuur 1: Bevindingen naar impact (in aantallen) 
 
 
 
 
 
 
 
 
 
 
 
 
 
 
  
 
 
 
  
  
 
 
 
 
  
  
gemiddeld  
Auditrapport 2018  |   Ministerie van Sociale Zaken en Werkgelegenheid (xv)  | 11 
 

 
3.3 Gelijkblijvend beeld bevindingen in het beheer; wel twee nieuwe  bevindingen 
 
Figuur 3: Bevindingen in het beheer 2018 
 
Bevinding Verantwoordelijk 2015 2016 2017 2018 
organisatieonderdeel 
    
Financieel beheer Directie     
Caribisch Nederland Werknemersregelingen 
    
 
Financieel beheer Rijksschoonmaakorganisatie  
   
Rijksschoonmaakorganisatie 
 
 
Inkoopbeheer Diverse directies  
   
     
 licht gemiddeld ernstig
 
 
3.3.1 Financieel beheer Caribisch Nederland  ontoereikend 
Het ministerie, Rijksdienst Caribisch Nederland Unit Sociale Zaken (RCN-unit SZW), verzorgt 
de uitvoering van de socialeverzekeringswetten in CN. In de jaarrekening zijn deze uitgaven 
verantwoord op de artikelen: 
• 3 Arbeidsongeschiktheid (Wet ongevallenverzekering BES: OV); 
• 5 Werkloosheid (Cessantiawet BES); 
• 6 Ziekte en zwangerschap (Wet ziekteverzekering BES: ZV); 
• 8 Oudedagsvoorziening (Wet algemene ouderdomsverzekering BES: AOV); 
• 9 Nabestaanden (Wet algemene weduwen- en wezenverzekering BES: AWW); 
• 10 Tegemoetkoming ouders (Wet kinderbijslagvoorziening BES). 
 
Wij hebben bij drie begrotingsartikelen (3, 6 en 9) fouten en onzekerheden in de rechtmatigheid 
vastgesteld die de rapporteringstolerantie van 10% (meest waarschijnlijke fout tezamen met de 
meest waarschijnlijke onzekerheid) overschrijden. Bij één artikel (8) overschrijdt de maximale 
fout tezamen met de meest waarschijnlijke onzekerheid de rapporteringstolerantie. 
 
Om het ﬁnancieel beheer CN te verbeteren heeft het ministerie een verbeterplan met als 
einddatum medio 2018 opgesteld maar nog niet geheel uitgevoerd. Er is voortgang geboekt bij 
het opstellen van een analyse, benoemen van de vervolgstappen voor het applicatielandschap 
en het gedeeltelijk uitvoeren van de controle-jaarkalender. 
Voor 2018 hebben de acties nog niet geleid tot een signiﬁcante afname van de fouten en 
onzekerheden in de rechtmatigheid van de uitgaven van de socialeverzekeringswetten CN. 
 
De fouten en onzekerheden worden veroorzaakt door: 
• het ontbreken van documenten om de rechtmatigheid van het pensioen vast te stellen bij de 
door de voormalige Sociale Verzekeringsbank Nederlandse Antillen overgedragen dossiers 
op 10 oktober 2010 (AOV); 
• de ontoereikende werking van de applicatie loonderving (OV en ZV) en de niet doeltreﬀende 
interne beheersingsmaatregelen daaromheen; 
• het ontbreken van documenten in de dossiers en het onjuist uitvoeren van regelgeving 
(OV, ZV, AOV en AWW). 
De door ons geconstateerde bevindingen wijken naar hun aard niet af van de bevindingen uit 
2017. 
 
Wij bevelen aan de oorzaken van de vertraging en het gebrek aan eﬀectiviteit bij de uitvoering 
van het verbeterplan te identiﬁceren en op basis hiervan adequate maatregelen te treﬀen en op 
te nemen in het verbeterplan. De eﬀectiviteit is mede gediend met het zichtbaar maken van de 
interne beheersingsmaatregelen op dossierniveau. Daarnaast is het volledig uitvoeren van het 
verbeterplan van belang om de knelpunten in de rechtmatige uitvoering van de socialeverzeke- 
ringswetten CN op te lossen. 
Auditrapport 2018  |   Ministerie van Sociale Zaken en Werkgelegenheid (xv)  | 13 
 

 
3.3.3 Maatregelen nodig om inkoopbeheer op niveau te krijgen 
 
Toename van onrechtmatigheden in de naleving Aanbestedingswet 
In 2018 hebben wij een toename geconstateerd van het aantal en bedrag aan onrechtmatig- 
heden als gevolg van het niet naleven van de Aanbestedingswet. In 2017 was het bedrag aan 
onrechtmatigheden € 4 mln. In 2018 hebben wij voor circa € 7 mln. als onrechtmatig 
aangemerkt en hebben wij voor € 6 mln. niet kunnen vaststellen of deze opdrachten rechtmatig 
zijn. 
 
SZW heeft voor het departement als geheel geen volledig inzicht in de naleving van de 
Aanbestedingswet. Belangrijke oorzaken hiervan zijn: een niet goed werkende procedure voor 
managementbesluiten, geen volledige spendanalyse over 2018 en ontoereikende informatie 
van de Haagse Inkoop Samenwerking (HIS) en inhuurdesk over onrechtmatige inkopen. 
Hierdoor heeft SZW ook onvoldoende informatie over onrechtmatigheden voor het opstellen 
van de bedrijfsvoeringsparagraaf. 
 
Wij hebben onrechtmatigheden geconstateerd waarvoor niet het vereiste managementbesluit 
aanwezig is. Daarnaast ontbreekt bij de wel aanwezig managementbesluiten informatie zoals 
de opdrachtwaarde en de naam van de leverancier. De CDI-Oﬃce heeft voor 2019 een aan- 
gescherpte procedure betreﬀende managementbesluiten opgesteld. 
 
De CDI-Oﬃce van SZW heeft een spendanalyse over het eerste halfjaar van 2018 opgesteld. In 
de spendanalyse zijn de uitgaven van de RSO niet meegenomen. De analyse bevat nog nader uit 
te zoeken punten waarbij met behulp van de inkoopdossiers de rechtmatigheid moet worden 
beoordeeld. Deze werkwijze van uitvoeren van de spendanalyse draagt onvoldoende bij aan het 
beheersen van rechtmatig inkopen. De CDI-Oﬃce heeft toegezegd om een spendanalyse over 
het 2e halfjaar van 2018 uit te brengen. Van deze spendanalyse hebben wij nog geen kennis 
kunnen nemen. 
 
Wij adviseren SZW de spendanalyse door te ontwikkelen en de werking van de aangescherpte 
procedure betreﬀende managementbesluiten te monitoren op het nakomen van afspraken. 
Daarnaast is het voor een beheerst inkoopproces van belang om afspraken met de HIS en 
inhuurdesk te maken over het verkrijgen van informatie over onrechtmatige inkopen. Wij 
adviseren om de door ons geconstateerde onrechtmatigheden hierbij te betrekken. 
Met behulp van bovengenoemde maatregelen krijgt SZW sneller inzicht of voor alle uitgaven 
betreﬀende inkopen een rechtmatig afgesloten inkoopcontract aanwezig is en voor welke 
bedragen managementbesluiten zijn genomen. 
 
Contractadministraties en inkoopdossiers: kwaliteit en volledigheid niet toereikend 
SZW heeft niet de beschikking over een volledige contractadministratie waarin alle lopende 
contracten zijn opgenomen. Het betreft de contracten die SZW afsluit via de HIS en inhuurdesk 
maar ook zelf afgesloten contracten en bestellingen onder raamovereenkomsten. 
 
Wij adviseren SZW met de HIS en de inhuurdesk goede afspraken te maken over een uniforme 
en volledige contractadministratie en waar nodig HIS en inhuurdesk aan te spreken als de 
dienstverlening niet van voldoende niveau is. Daarnaast is het van belang dat SZW ook voor 
de contracten die niet via HIS en inhuurdesk zijn verlopen een contractadministratie voert. 
 
Uit onze controle is gebleken dat voor inkopen die SZW zelf heeft verricht geen ordentelijke 
inkoopdossiers aanwezig zijn. Het verkrijgen van de ontbrekende stukken en het opleveren van 
de inkoopdossiers is moeizaam verlopen. Ook voor de inkoopdossiers die worden bijgehouden 
door HIS en inhuurdesk is de volledigheid een aandachtspunt. 
 
Wij adviseren SZW maatregelen te nemen die moeten borgen dat alle inkoopdossiers volledig 
zijn. 
Auditrapport 2018  |   Ministerie van Sociale Zaken en Werkgelegenheid (xv)  | 15 
 

 
3.4.4 Eerste stap in verantwoording over 3F door SSC-ICT is gezet 
SZW is systeemeigenaar van het 3F-systeem. Het 3F-systeem is het ﬁnanciële systeem van vijf 
departementen. Het technisch beheer voor het 3F-systeem is belegd bij SSC-ICT. SZW heeft als 
systeemeigenaar afspraken gemaakt met SSC-ICT over de verantwoording van het gevoerde 
technische beheer van het 3F-systeem. In de kwartaalrapportages zijn zowel de incidenten als 
overige beheertaken door SSC-ICT opgenomen. De rapportage bevat nog niet alle voor SZW 
van belang zijnde onderwerpen voor de beheersing. 
Wij adviseren SZW aan SSC-ICT te vragen om een rapport door een onafhankelijke deskundige 
te laten opstellen voor een toereikend inzicht in de kwaliteit van het beheer. 
 
3.4.5 Verbeteringen in ﬁnancieel beheer subsidies 
Het in het auditrapport 2017 genoemde verbeterpunt over de bevoorschotting van subsidies op 
basis van de Kaderregeling subsidies SZW, OCW en VWS is opgevolgd. Ook de documentatie 
van de uitgevoerde controle op de bevoegdheid van de aanvrager is nu voldoende. 
 
SZW kan het subsidiebeheer in 2019 nog verder verbeteren door: 
• het tijdig implementeren van de beleidslijn voor de toets op uurtarieven, het beter motiveren 
waarom een tarief wel/niet acceptabel is en door kritischer doorvragen in geval van 
afwijkende tarieven; 
• het beter documenteren van de afweging of er sprake is van een subsidie of een opdracht; 
• het vergroten van de kennis over staatssteun door het gezamenlijk beoordelen van staats- 
steunvraagstukken met beleidsdirecties, BMO, BSB en WBJA; 
• het misbruikregister conform de aanwijzingen voor de subsidieverstrekking bij te houden 
en te gebruiken. 
 
3.4.6 Administratieve discipline vereist blijvende aandacht 
In het auditrapport 2017 is aandacht gevraagd voor een goede administratieve discipline. 
Ook FEZ heeft hiervoor in 2018 aandacht gevraagd. 
 
Wij zien in 2018 ten opzichte van 2017 een lichte verbetering. Vanuit onze werkzaamheden 
hebben wij onderstaande bevindingen. Deze bevindingen hebben een geringe invloed op de 
rechtmatigheid en de getrouwheid. 
 
Aandachtspunten voor het verplichtingenbeheer materiële uitgaven zijn: 
• het juist, tijdig en volledig vastleggen van verplichtingen; 
• het bewaken van de juiste standen van verplichtingen; 
• de brondocumenten voor de vastlegging van de verplichtingen in de administratie opnemen. 
 
Aandachtspunten voor prestatieverklaringen bij materiële uitgaven: 
• vastleggen van de uitgevoerde controles door de prestatieverklaarder; 
• documenten toevoegen ter onderbouwing van de afgegeven prestatieverklaring; 
• geen prestatieverklaring verlenen als de prestatie nog niet is geleverd. 
 
Aandachtspunten voor het voorschottenbeheer in brede zin zijn: 
• voorschotten juist opboeken; 
• voorschotten afboeken bij vaststellingen; 
• het bewaken van de voorschotten in de 18-groep (extracomptabele voorschotten). 
 
Wij adviseren aandacht te blijven geven aan de administratieve discipline. Doelstelling is dat 
er juist en volledig wordt geboekt, de beheershandelingen worden gedocumenteerd en de 
brondocumenten in de administratie worden opgenomen. 
Tenslotte adviseren wij om periodiek de analyse van onder meer de openstaande verplichtingen 
en voorschotten zorgvuldiger uit te voeren. Hierbij is de prepared by client (PBC)-list een 
hulpmiddel. 
Auditrapport 2018  |   Ministerie van Sociale Zaken en Werkgelegenheid (xv)  | 17 
 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
4 
 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bijlage 
 

 
Benadrukking van aanpassing voorschottenstand in de saldibalans 
Wij vestigen de aandacht op de departementale saldibalans en de toelichting daarbij ten 
aanzien van de openstaande voorschotten inzake toeslagen, zoals deze zijn opgenomen in het 
addendum bij het jaarverslag dat aan de Staten-Generaal is gezonden. Hieruit blijkt dat een 
aanpassing heeft plaatsgevonden van het verantwoorde bedrag aan de per 31 december 2018 
openstaande voorschotten betreﬀende de kinderopvangtoeslag en het kindgebonden budget. 
Deze aanpassing is doorgevoerd naar aanleiding van informatie van de Belastingdienst die 
beschikbaar is gekomen na het opmaken van het jaarverslag en de afgifte van onze controle- 
verklaring op 15 maart 2019. In aansluiting hierop hebben wij een nieuwe controleverklaring 
verstrekt die in de plaats treedt van de op 15 maart 2019 door ons verstrekte controleverklaring. 
Wij hebben onze aanvullende controlewerkzaamheden beperkt tot de eﬀecten van deze 
wijziging. Ons oordeel is niet aangepast als gevolg van deze aangelegenheid. 
 
Naleving anticumulatiebepaling WNT niet gecontroleerd 
In overeenstemming met de Regeling Controleprotocol WNT 2018 hebben wij de anticumulatie- 
bepaling, bedoeld in artikel 1.6a WNT en artikel 5, lid 1, sub j Uitvoeringsregeling WNT, niet 
gecontroleerd. Dit betekent dat wij niet hebben gecontroleerd of er wel of niet sprake is van 
een normoverschrijding door een leidinggevende topfunctionaris vanwege eventuele dienst- 
betrekkingen als leidinggevende topfunctionaris bij andere WNT-plichtige instellingen, alsmede 
of de in dit kader vereiste toelichting juist en volledig is. 
 
 
B Verklaring over de in het jaarverslag 2018 opgenomen andere  informatie 
 
Naast de ﬁnanciële overzichten omvat het jaarverslag andere informatie, die bestaat uit: 
• het deel algemeen (verzoek tot dechargeverlening en leeswijzer); 
• het niet-ﬁnanciële deel van de toelichting bij de diverse begrotingsartikelen; 
• de uiteenzetting over het gevoerde beleid (beleidsverslag); 
• de uiteenzetting over de gevoerde bedrijfsvoering (bedrijfsvoeringsparagraaf); 
• de voorgeschreven bijlagen. 
 
Op grond van onderstaande werkzaamheden zijn wij van mening dat de andere informatie: 
• niet strijdig is met de in het jaarverslag opgenomen ﬁnanciële overzichten en geen materiële 
afwijkingen bevat; 
• alle informatie bevat die is vereist op grond van de verslaggevingsvoorschriften die zijn 
opgenomen in de Comptabiliteitswet 2016 en de daaruit voortvloeiende regelgeving, waar- 
onder de Regeling rijksbegrotingsvoorschriften 2019; 
• op het moment van het afgeven van de controleverklaring op 15 maart 2019 nog niet 
deﬁnitief was. Dit betrof niet-ﬁnanciële informatie in de tabellen met kerngegevens en 
ﬁnanciële informatie in de budgettaire tabellen premiegegevens, in onderdeel D1 Sociale 
fondsen SZW en in onderdeel E1 Toezichtrelaties en ZBO’s en RWT’s. De deﬁnitieve onder- 
delen zijn vóór aanbieding in een geactualiseerde versie van het jaarverslag aan de Tweede 
Kamer toegevoegd. Dit is gebeurd door middel van wijzigingsbladen die wij beoordelen. 
Deze procedure is in overeenstemming met de betreﬀende bepalingen in de Regeling 
Rijksbegrotingsvoorschriften 2019. 
 
Wij hebben de andere informatie gelezen en hebben op basis van onze kennis en ons begrip, 
verkregen vanuit de controle van de ﬁnanciële overzichten of anderszins, overwogen of de 
7
andere informatie materiële afwijkingen bevat. 
 
 
 
 
 
 
 
7 Daarnaast behoort het tot onze taak onderzoek te verrichten naar de totstandkoming van de niet-ﬁnanciële 
verantwoordingsinformatie, over de uitkomsten waarvan wij rapporteren in ons auditrapport. 
Auditrapport 2018  |   Ministerie van Sociale Zaken en Werkgelegenheid (xv)  |  23 
 

 
Wij communiceren met de leiding van het ministerie van Sociale Zaken en Werkgelegenheid 
onder andere over de geplande reikwijdte en timing van de controle en over de signiﬁcante 
bevindingen die uit onze controle naar voren zijn gekomen, waaronder eventuele signiﬁcante 
tekortkomingen in de interne beheersing. 
 
 
Den Haag, 3 juni 2019 
Auditdienst Rijk 
 
 
 
Auditrapport 2018  |   Ministerie van Sociale Zaken en Werkgelegenheid (xv)  |  25 
 

 
 
 

