Nr. 38951
17 juli
2019
STAATSCOURANT
Officiële uitgave van het Koninkrijk der Nederlanden sinds 1814.
Regeling van de Minister van Justitie en Veiligheid en de Staatssecretaris 
van Binnenlandse Zaken en Koninkrijksrelaties van 8 juli 2019, nr. 2641601, 
houdende instelling van de Commissie evaluatie Wet veiligheidsregio’s 
(Instellingsregeling Commissie evaluatie Wet veiligheidsregio’s)
De Minister van Justitie en Veiligheid en de Staatssecretaris van Binnenlandse Zaken en Koninkrijksre-
laties, handelende in overeenstemming met het gevoelen van de ministerraad;
Gelet op artikel 6, eerste lid, van de Kaderwet adviescolleges;
BESLUITEN:
Artikel 1 (Begripsbepalingen) 
In deze regeling wordt verstaan onder
a. commissie: de commissie, bedoeld in artikel 2;
b. de Minister: de Minister van Justitie en Veiligheid.
Artikel 2 (Instelling en taak) 
1. Er is een Commissie evaluatie Wet veiligheidsregio’s.
2. De commissie heeft tot taak de doeltreffendheid en de effecten van de Wet veiligheidsregio’s (Wvr) 
en onderliggende regelgeving in de praktijk te onderzoeken en te bezien of de huidige wet 
bruikbaar is in het licht van actuele en toekomstige dreigingen, maatschappelijke ontwikkelingen 
en ontwikkelingen in de crisisbeheersing in het algemeen.
De commissie besteedt in dit onderzoek in ieder geval aandacht aan de volgende onderwerpen:
– de vormgeving van (het stelsel van) de veiligheidsregio’s, mede in het licht van het gehele 
stelsel van de rampenbestrijding en crisisbeheersing;
– de wijze waarop de taken, de verantwoordelijkheden en de bevoegdheden van de verschillende 
actoren in het stelsel zich tot elkaar verhouden;
– de samenwerking tussen de bedoelde actoren;
– brandweer, GHOR en bevolkingszorg;
– informatievoorziening;
– Instituut Fysieke Veiligheid.
3. De commissie informeert de bij de brandweerzorg, rampenbestrijding en crisisbeheersing 
betrokken partijen periodiek over de voortgang en de stand van zaken met betrekking tot de 
uitvoering van haar taak.
4. De commissie informeert de Minister, op eigen initiatief of op verzoek van de Minister, periodiek 
over de voortgang en de stand van zaken met betrekking tot de uitvoering van haar taak.
Artikel 3 (Samenstelling, benoeming, ontslag) 
1. De commissie bestaat uit een voorzitter en vijf andere leden.
2. De voorzitter en de andere leden worden door de Minister benoemd.
3. De benoeming geschiedt voor de duur van het onderzoek door de commissie.
4. Bij tussentijds vertrek van een lid kan de Minister een ander lid benoemen.
5. De voorzitter en de andere leden kunnen worden geschorst en ontslagen door de Minister.
Artikel 4 (Instellingsduur en rapportageverplichting) 
1. De commissie zendt haar onderzoeksrapport voor 1 december 2020 aan de Minister.
Staatscourant 2019 nr. 38951 17 juli 2019
1

TOELICHTING 
Grondslag en aanleiding 
In de beleidsreactie van 22 november 2013 op het advies van de Evaluatiecommissie Wet veiligheids-
regio’s en het stelsel van rampenbestrijding en crisisbeheersing en op het wetsevaluatierapport van 
1 
het Wetenschappelijk Onderzoek- en Documentatiecentrum heeft de toenmalige Minister van 
Veiligheid en Justitie aangekondigd de Wet veiligheidsregio’s (Wvr) in 2019 te evalueren. Hij gaf 
daarbij aan dat dit een natuurlijk moment vormt, omdat de veiligheidsregio’s in 2019 een tweede 
planvormingscyclus hebben doorlopen, en de resultaten van de evaluatie van de Politiewet 2012 dan 
2 
beschikbaar zijn. De Minister van Justitie en Veiligheid (JenV) heeft in zijn brief van 15 oktober 2018
aan de Tweede Kamer gemeld dat de in de Wvr, artikel 75A, vermelde evaluatie van het Instituut 
Fysieke Veiligheid (IFV) deel uitmaakt van deze evaluatie van de Wvr. Het IFV is immers een belangrijk 
onderdeel van het stelsel van de veiligheidsregio’s en bundeling van deze evaluaties ligt dan ook voor 
de hand.
Op basis van deze regeling wordt voor de uitvoering van de bovenbedoelde evaluatie de Commissie 
evaluatie Wet veiligheidsregio’s ingesteld. Hiervoor is gekozen vanwege de gewenste onafhankelijke 
uitvoering van de evaluatie en de omvang van de taak, en omdat deze taak gelet op haar specifieke 
karakter en de voor de uitvoering benodigde kennis niet goed bij een bestaande adviescommissie is 
onder te brengen.
Taak commissie 
De evaluatie is van belang om zicht te krijgen op het functioneren van het stelsel zoals beschreven in 
de Wvr. Dit betreft zowel de bestuurlijke en operationele componenten alsmede de interactie 
daartussen. Het gaat daarbij om de realisatie van efficiënte en kwalitatief hoogwaardige brandweer-
zorg, geneeskundige hulpverlening, bevolkingszorg, rampenbestrijding en crisisbeheersing onder 
bestuurlijke regie.
De commissie heeft tot taak de doeltreffendheid en de effecten van de Wvr en onderliggende 
regelgeving in de praktijk te onderzoeken en daarbij ook te bezien of de huidige wet bruikbaar is in het 
licht van actuele en toekomstige dreigingen, maatschappelijke ontwikkelingen en ontwikkelingen in de 
crisisbeheersing. De ontwikkelingen waarop in de taak van de commissie wordt gedoeld, kunnen 
betrekking hebben op de inrichting van het openbaar bestuur in Nederland, het politiebestel, de 
meldkamers, het staatsnoodrecht, de gezondheidszorg, decentralisatiebewegingen in de zorg en het 
sociaal domein, de Omgevingswet, klimaatverandering, duurzaamheid/energietransitie, demografie 
(vergrijzing), technologie (waaronder de digitale infrastructuur en cybersecurity), nieuwe dreigingen, 
langzamere crises (zoals infectieziekten), crises in meerdere veiligheidsregio’s die niet aan elkaar 
grenzen, en internationale ontwikkelingen.
Het is de bedoeling dat de evaluatie zo wordt uitgevoerd dat deze inzicht biedt in wat goed werkt, waar 
er verbetermogelijkheden zijn, en wat bij knelpunten de oplossingsrichtingen zijn.
De commissie dient aan een aantal onderwerpen in ieder geval aandacht te besteden:
A. De vormgeving van (het stelsel van) de veiligheidsregio’s, mede in het licht van het gehele stelsel 
van de rampenbestrijding en crisisbeheersing
Aspecten die hierbij aandacht behoeven zijn: de in de Wvr gehanteerde definities van ramp, crisis, 
rampenbestrijding en crisisbeheersing, de omvang van de veiligheidsregio’, de reikwijdte/
taakvelden/inrichting van de veiligheidsregio’s, democratische legitimiteit en de rol van de 
gemeenteraden, financiën/financieringswijze, toezicht, de rol van de commissaris van de Koning, 
de positie van de Veiligheidsberaad, de relatie van het stelsel van de veiligheidsregio’s met het 
politiebestel, de waterschappen en het Rijk (bijvoorbeeld de Rijkscrisisstructuur, Defensie en 
Rijkswaterstaat), en de bestuurlijke en operationele organisatie van de rampenbestrijding en 
crisisbeheersing (in koude en warme fase). Hierbij behoeft ook aandacht de relatie en interactie 
tussen de nationale crisisstructuur en het stelsel zoals beschreven in de Wet veiligheidsregio’s.
Maar ook kan hierbij gedacht worden aan aspecten die de kwaliteit betreffen, zoals eisen en 
normen die al dan niet in de Wvr of andere regelgeving zijn opgenomen en het lerend en 
presterend vermogen.
Een ander aspect dat aandacht behoeft is de vraag in welke mate de op de veiligheidsregio’s van 
toepassing zijnde regelgeving – dus ook de regelgeving anders dan de Wvr en onderliggende 
1
Kamerstukken II 2013/2014, 29 517, nr. 76 (Kamerbrief)
2
Kamerstukken II 2018/2019, 29 517, nr. 166 (Kamerbrief)
Staatscourant 2019 nr. 38951 17 juli 2019
3

Proces formulering taak commissie 
Bij de formulering van de taak van de commissie is gebruikgemaakt van adviezen van het Veiligheids-
beraad, het bestuur van het Instituut Fysieke Veiligheid (IFV), de Kring van de Commissarissen van de 
Koning, de Vereniging van Nederlandse gemeenten, de Politie, de Unie van Waterschappen, het 
College van procureurs-generaal, de Inspectie Justitie en Veiligheid, de commissie Vitale infrastruc-
tuur van VNO-NCW, FNV Overheid, CNV Connectief, de CMHF, de Vakvereniging voor Brandweervrij-
willigers en betrokken ministeries. Tijdens de Algemene Overleggen Nationale Veiligheid van 
21 december 2017 en 19 december 2018 en het Algemene Overleg Brandweer van 18 oktober 2018 zijn 
vanuit de Tweede Kamer suggesties aangedragen voor aspecten die bij de evaluatie aandacht 
behoeven. Dit betreft «samenwerking met ketenpartners», «bovenregionale en landgrensoverschrij-
dende samenwerking», «samenwerking met het EU-beschermingsmechanisme», «omvang van de 
veiligheidsregio’s», «democratische legitimiteit en rol gemeenteraad», «positie brandweervrijwilli-
gers» en «inrichting veiligheidsregio’s». Deze aspecten vallen binnen de reikwijdte van de taak van de 
commissie. De antwoorden op de Kamervragen die de Minister van Justitie en Veiligheid op 18 juni 
2019 aan de Tweede Kamer heeft gezonden, hebben geleid tot enkele verduidelijkingen in deze 
toelichting.
De Minister van JenV heeft naar aanleiding van een toezegging tijdens het AO Veiligheids- en 
Justitieketen BES van 14 februari jl. de gezaghebbers van Bonaire, Saba en Sint Eustatius en de wnd. 
Rijksvertegenwoordiger in Caribisch Nederland in de gelegenheid gesteld om punten in te brengen 
waarvan zij graag zouden zien dat de commissie deze in beschouwing neemt. Nadat de Minister van 
JenV de punten heeft ontvangen, brengt hij ze onder de aandacht van de commissie.
Samenstelling en instelling van de commissie 
De commissie zal bestaan uit een voorzitter en vijf andere leden die elkaar aanvullen in hun professio-
nele achtergrond, kennis en ervaring, die een autoriteit zijn binnen hun vakgebied en die vanuit hun 
professie niet direct verbonden zijn aan organisaties die een formele verantwoordelijkheid hebben ten 
aanzien van de brandweerzorg, rampenbestrijding en crisisbeheersing. Bij de samenstelling van de 
commissie wordt conform artikel 12, derde lid, van de Kaderwet adviescolleges gestreefd naar een 
evenredige vertegenwoordiging van vrouwen en personen behorende tot etnische of culturele 
minderheidsgroepen. De voorzitter en de leden zullen door de Minister van JenV worden benoemd. 
De leden van de commissie nemen deel aan de beraadslagingen en besluitvorming zonder last.
De instelling van de commissie is gebaseerd op artikel 6, eerste lid, van de Kaderwet adviescolleges, 
dat het mogelijk maakt om bij ministeriële regeling een adviescollege in te stellen voor de duur van de 
advisering. De commissie moet vóór 1 december 2020 haar onderzoeksrapport hebben uitgebracht. 
Met het oog daarop bevat deze regeling een horizonbepaling (artikel 9), inhoudende dat de regeling 
per 1 januari 2021 vervalt.
Werkwijze commissie 
Als onafhankelijke commissie stelt de commissie haar werkwijze vast, bijvoorbeeld in een 
onderzoeksprotocol.
Staatscourant 2019 nr. 38951 17 juli 2019
5

