 
 
  
Georganiseerde criminaliteit in 
Nederland: daders, verwevenheid en 
opsporing 
Rapportage in het kader van de vijfde ronde van de Monitor 
Georganiseerde Criminaliteit 
 
 
 
Datum  19 oktober 2019 
Status  Eindrapport 
 
 
 
 
 
 
E.W. Kruisbergen 
R.A. Roks 
E.R. Kleemans 
 
 
Met medewerking van 
R.J. Kouwenberg 
D. Knol 
S.S. Nabi 
T. Fiorito 
E.R. Leukfeldt 
T. van Ruitenburg 
 
 
 
 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
 
Voorwoord 
Dit rapport over daders, opsporing van georganiseerde criminaliteit en 
verwevenheid met de bovenwereld is een boeiend en informatief document, zowel 
voor betrokken professionals als voor diegenen die er wat verder vanaf staan. 
Georganiseerde criminaliteit wordt steeds zichtbaarder in de samenleving. Het uit 
zich in vergismoorden, bedreigingen, corruptie, grote hoeveelheden crimineel geld 
die worden witgewassen en crimineel handelen dat wordt voortgezet in detentie. 
Ook de tragische moorden op de broer en een advocaat van een kroongetuige in de 
afgelopen tijd, maken duidelijk dat de effecten van georganiseerde criminaliteit zich 
steeds nadrukkelijker manifesteren. Het zet de aandacht voor en de aanpak van 
georganiseerde criminaliteit op scherp. Er is niet langer sprake van een vorm van  
criminaliteit die voor de meeste burgers onzichtbaar blijft.  
 
De inzichten uit het rapport onderstrepen het belang van de huidige aanpak en een 
intensivering ervan. Ze laten daarnaast zien dat een lange adem nodig is en dat 
interventies niet altijd en direct het gewenste effect hebben (getuige bijvoorbeeld de 
aanzienlijke groep van persisterende daders en de geconstateerde gelaten reactie 
van subjecten op politieaandacht). Het onderzoek geeft ook handvatten voor de 
toekomst, zowel op beleidsniveau als voor de opsporing en bestrijding. Er moet nog 
breder gekeken worden bij de aanpak van georganiseerde criminaliteit, afhankelijk 
van via welke route het grootste effect wordt bereikt. Dit kan bijvoorbeeld door in 
gesprek te gaan over de mogelijkheden van misbruik van bepaalde (legale) 
structuren, knooppunten en branches. Door te kijken naar weerbaarheid, aanwas en 
de rol van de sociale omgeving. Er ligt een gezamenlijke taak om met zowel 
publieke als private partijen, ervoor te zorgen dat Nederland geen goed 
vestigingsklimaat biedt voor georganiseerde criminaliteit.  
Dit rapport (onderstreept door recente ontwikkelingen) en andere rapporten die 
inzicht in de omvang van de problematiek verschaffen, dragen bij aan de urgentie 
van de aanpak van de georganiseerde criminaliteit en de noodzaak tot versterking 
daarvan.   
 
 
Mr. F.K.G. Westerbeke  
Hoofdofficier Landelijk Parket, Openbaar Ministerie 
 
 
 
  
 Pagina 3 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Dankwoord 
Een project als de Monitor Georganiseerde Criminaliteit kan alleen bestaan dankzij 
de inzet van veel verschillende mensen. Aan de basis van iedere publicatie die 
verschijnt op basis van de Monitor Georganiseerde Criminaliteit ligt de analyse van, 
doorgaans grootschalige, opsporingsonderzoeken. Voor deze vijfde ronde van de 
monitor zijn dertig opsporingsonderzoeken bestudeerd. Binnen het onderzoeksteam 
van de monitor is dit gedaan door onder andere Ruud Kouwenberg, Shir Shah Nabi, 
Timo Fiorito, Rutger Leukfeldt en Teun van Ruitenburg. Ook Dagmar Knol heeft, via 
analyses van justitiële gegevens, een belangrijke bijdrage geleverd aan dit rapport. 
Zonder hun grondige werk had deze publicatie niet kunnen verschijnen. Hetzelfde 
geldt voor de Nederlandse onderzoekers en anderen die betrokken waren bij het EU-
Project Cyber-OC. Vijf van de dertig zaken die in de vijfde ronde van de monitor zijn 
opgenomen, zijn eerder gebruikt in het zojuist genoemde onderzoek naar 
cybercrime (Odinot et al., 2017). De betrokken onderzoekers zijn onder andere 
Geralda Odinot, Maite Verhoeven, Ronald Pool, Christianne de Poot, Renushka 
Madarie en Mark Engelhart.  
Verder hebben de voorzitter en de leden van de begeleidingscommissie (zie bijlage 
1) een belangrijke rol gespeeld bij dit rapport. Wij danken hen voor de prettige 
samenwerking en de vele bruikbare opmerkingen. Ten slotte bedanken wij alle 
medewerkers van het Openbaar Ministerie en de politie die via interviews en inzage 
in opsporingsdossiers een belangrijke bijdrage hebben geleverd aan dit rapport.  
 
Edwin Kruisbergen, Robby Roks en Edward Kleemans 
 
  
 Pagina 5 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Inhoud 
Voorwoord 3 
Dankwoord 5 
Samenvatting 9 
1 Inleiding 23 
1.1 De Monitor Georganiseerde Criminaliteit 23 
1.2 Onderzoeksopzet 23 
1.2.1 Probleemstelling en afbakening van het onderzoek 24 
1.2.2 Onderzoeksmethode en gebruikte bronnen 25 
1.2.3 Reikwijdte van het onderzoek 27 
1.3 Beknopte beschrijving van het onderzoeksmateriaal 28 
1.3.1 Gebruik van het onderzoeksmateriaal in deze rapportage 29 
1.4 Opbouw van dit rapport 29 
2 Criminele carrières in de georganiseerde criminaliteit 31 
2.1 Onderzoek naar criminele carrières: een korte terugblik 31 
2.2 Delict- en strafgeschiedenis van daders: een kwantitatieve schets 33 
2.2.1 Uitleg bij gebruikte data 33 
2.2.2 Kwantitatieve schets 34 
2.3 Daders die niet stoppen 40 
2.3.1 Persisterend daderschap: diversiteit, continuïteit en groei in criminele activiteiten
 42 
2.3.2 Persisterend daderschap: achtergronden 46 
2.4 Recapitulatie 48 
3 De afscherming van daders en hun criminele activiteiten 51 
3.1 Afscherming: anonimiteit en legale activiteiten als dekmantel 52 
3.1.1 De anonieme omgeving 52 
3.1.2 De legale omgeving 53 
3.2 De familiaire omgeving als afdeklaag 55 
3.3 Muren van stilzwijgen: onwetendheid, profijt en angst 56 
3.3.1 De onwetende omgeving 57 
3.3.2 De profiterende omgeving 59 
3.3.3 De bange omgeving 60 
3.4 Recapitulatie 62 
4 Opsporing van georganiseerde criminaliteit 65 
4.1 Hoe komen daders in beeld? 65 
4.2 Wanneer komen daders in beeld? 66 
4.2.1 Hoe lang duurt het voordat daders in beeld komen? 66 
4.2.2 Daders die (tijdelijk) buiten beeld blijven 67 
4.3 De interactie tussen daders en opsporing 69 
4.3.1 Afscherming en verhulling 69 
4.3.2 Contra-strategieën 69 
4.3.3 Reactie op politie-aandacht 71 
4.4 Ingezette opsporingsmethoden 73 
4.4.1 De verklarende (mede)dader 73 
4.4.2 De telefoon(tap): een vaste waarde voor dader èn politie? 75 
4.4.3 Inbreken in de afgeschermde omgeving van daders 77 
  
 Pagina 7 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Samenvatting 
Doel en opzet van dit onderzoek 
 
Doel 
Een goed onderbouwde aanpak van de georganiseerde criminaliteit is alleen 
mogelijk wanneer er een gedegen inzicht bestaat in de aard van de georganiseerde 
criminaliteit zoals die zich in Nederland manifesteert. De Monitor Georganiseerde 
Criminaliteit biedt dat inzicht door zo veel mogelijk de kennis te benutten die wordt 
opgedaan tijdens omvangrijke opsporingsonderzoeken. Tijdens dergelijke 
onderzoeken worden vaak vergaande instrumenten ingezet, zoals telefoon- en 
internettaps, het afluisteren van face-to-face gesprekken, observatie, 
undercovertrajecten, huiszoekingen, inbeslagnames en verhoor van verdachten en 
getuigen. Omdat alleen de politie deze instrumenten kan inzetten en ze vaak een 
diepgaand beeld schetsen van de personen tegen wie ze worden gebruikt, leveren 
ze unieke kennis op over wat georganiseerde criminaliteit in de praktijk behelst. 
Wanneer deze kennis opgesloten blijft in afzonderlijke opsporingsonderzoeken, kan 
de bestrijding van georganiseerde criminaliteit in bredere zin er niet van profiteren. 
Het ontsluiten van die kennis vormt de bestaansreden van de Monitor 
Georganiseerde Criminaliteit (zie ook Minister van veiligheid en Justitie, 2013). 
 
Dit rapport is het resultaat van de meest recente, vijfde ronde van de monitor 
(eerdere rapportages: Kleemans et al., 1998, 2002; Van de Bunt & Kleemans, 
2007; Kruisbergen et al., 2012). Om dieper op bepaalde thema’s in te kunnen gaan, 
is ervoor gekozen om de vijfde ronde uit te laten monden in drie afzonderlijke 
deelrapporten. In oktober 2017 is het eerste deelrapport verschenen (Van Wingerde 
& Van de Bunt, 2017). Dat rapport richtte zich op de strafrechtelijke afhandeling van 
georganiseerde criminaliteit, met name de geëiste en opgelegde straffen. Het 
tweede deelrapport verscheen in 2018 en behandelde het gebruik van ICT 
(informatie- en communicatietechnologie) door dadergroepen in de georganiseerde 
criminaliteit (Kruisbergen e.a., 2018). In het derde deelrapport staan daders 
centraal. Het behandelt de volgende onderwerpen: de criminele carrière van daders 
in de georganiseerde criminaliteit; hoe de verwevenheid van daders met hun 
omgeving hen in staat stelt hun criminele activiteiten af te schermen; en de 
opsporing van de daders. Georganiseerde criminaliteit kan haar schadelijke werking 
alleen maar hebben wanneer daders de aanpak in zekere zin weten te trotseren. Dat 
“trotseren” kan bestaan uit het langdurig buiten beeld blijven van de opsporing, 
maar het betreft ook daders die ondanks intensieve aandacht van justitie en politie 
doorgaan met criminele activiteiten. Het ‘trotseren’ wordt bovendien mogelijk 
gemaakt doordat de omgeving van daders hen faciliteert of op zijn minst niet te veel 
hindert. Dit is kort gezegd de blik waarmee we in dit deelrapport naar de 
onderzochte zaken hebben gekeken. 
 
Onderzoeksopzet 
De empirische kern van de Monitor Georganiseerde Criminaliteit bestaat uit de 
analyse van afgeronde opsporingsonderzoeken. Opsporingsonderzoeken, vooral als 
ze langer hebben gelopen en/of gepaard zijn gegaan met de inzet van ingrijpende 
opsporingsinstrumenten, zijn een rijke bron van informatie. Net als bij de vierde 
ronde zijn deze vijfde ronde dertig opsporingsonderzoeken op het terrein van 
georganiseerde criminaliteit geanalyseerd. Dit betekent dat voor deze 
opsporingsonderzoeken, aan de hand van een aandachtspuntenlijst (zie bijlage 2), 
het volledige opsporingsdossier is doorgenomen, doorgaans nadat een interview had 
  
 Pagina 9 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
diversiteit of juist continuïteit laat zien. Bij het merendeel van deze persisterende 
daders is sprake van continuïteit van het criminaliteitsveld waarop ze actief zijn 
(waarbij verschillende vormen van drugscriminaliteit als één criminaliteitsveld zijn 
beschouwd). Tot op zekere hoogte zien we die continuïteit ook in de taken die een 
dader uitvoert. Verschillende verdachten voeren in twee zaken, waartussen soms 
vele jaren zitten, een zelfde type taken uit binnen het criminele bedrijfsproces, zoals 
het coördineren van criminele activiteiten of het fungeren als tussenpersoon. 
Tot slot gingen we in op enkele mogelijke achtergronden van persisterend 
daderschap. Een onderscheid werd gemaakt tussen een economische component 
(gebrek aan andere economische mogelijkheden, gewoontevorming of hebzucht), 
een sociaal-culturele component (waarbij we ingingen op de rol die 
woonwagenkampen kunnen spelen in de context waarbinnen georganiseerde 
criminaliteit zich afspeelt) en een familiale component (familiale overdracht). 
 
De afscherming van daders en hun criminele activiteiten 
Verder stond in dit rapport de afscherming van daders en hun criminele activiteiten 
centraal. We stelden vast dat het zicht op de criminele activiteiten van daders in niet 
onbelangrijke mate wordt belemmerd door het internationale karakter van veel van 
die activiteiten. Daarna gingen we vooral in op de rol van de sociale omgeving. In 
ons casusmateriaal valt de afscherming van criminele activiteiten door de sociale 
omgeving op twee overkoepelende manieren te herkennen. Allereerst bespraken we 
voorbeelden waaruit blijkt dat daders hun (criminele) activiteiten afschermen door 
gebruik te maken van de mogelijkheden die de omgeving daartoe biedt, 
bijvoorbeeld door gebruik te maken van technologische ontwikkelingen, zoals 
digitale functionaliteiten die hen in staat stellen (verondersteld) anoniem te 
opereren. Naast het creëren van een anonieme omgeving, lieten we zien op welke 
manieren de legale omgeving voor afscherming kan zorgen. Door gebruik te maken 
van de eigenschappen van legale structuren, springen criminele activiteiten minder 
snel in het oog. We besteedden hierbij in het bijzonder aandacht aan de manier 
waarop beroepsmatige inbedding kan bijdragen aan afscherming. In een aantal van 
de door ons bestudeerde casussen zien we dat criminele activiteiten in het 
verlengde liggen van reguliere, legale activiteiten. Deze verwevenheid tussen 
legaliteit en illegaliteit levert een bijdrage aan het langere tijd uit het zicht blijven 
van daders en hun criminele activiteiten. 
In de voorbeelden van zowel de anonieme als de legale omgeving hoeft de sociale 
omgeving niet op de hoogte te zijn van de criminele activiteiten. Het tweede 
overkoepelende patroon van de afscherming van daders, belicht gevallen waarin 
diverse betrokkenen, in verschillende gradaties, vaak wel op de hoogte zijn van 
strafbare feiten. Daarmee spelen die betrokkenen een rol bij de criminele 
activiteiten, soms actief, soms juist door niets te doen of te zeggen. Een goed 
voorbeeld hiervan betreft de familiaire omgeving. Om het hoofd te bieden aan 
problemen rondom vertrouwen, volgen criminele samenwerkingsverbanden veelal 
de wetten van sociale en geografische afstand. Deze familiaire omgeving kan 
fungeren als een afdeklaag richting opsporingsdiensten waardoor criminele 
activiteiten langere tijd kunnen voortduren. 
Naast de familiaire omgeving, kunnen ook onwetendheid, profijt en angst 
functioneren als muren van stilzwijgen. Onwetendheid kan zich daarbij op twee 
manieren voordoen. Er zijn betrokkenen die er geen weet van hebben dat ze 
meewerken aan criminele activiteiten, bijvoorbeeld omdat ze te goeder trouw een 
op zichzelf legale dienst verlenen. In veel van de door ons bestudeerde zaken lijkt er 
echter sprake van geregisseerde onwetendheid, waarbij de sociale omgeving 
richting opsporingsdiensten zich de nodige moeite getroost om de indruk te wekken 
van niets te weten. In samenhang hiermee zien we in verschillende zaken dat de 
sociale omgeving op een of andere manier profiteert van de criminele activiteiten. 
Dit doet zich voor bij familie en vrienden die mede de financiële vruchten plukken 
  
 Pagina 11 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
samenwerking met een land niet goed mogelijk is of niet goed verloopt, een 
belemmering vormen. 
Opvallend is verder dat daders wanneer zij merken dat de politie hen actief in de 
gaten houdt, hun criminele activiteiten nogal eens gewoon lijken voort te zetten. In 
sommige gevallen zien we daarbij een aanpassing van de modus operandi, maar we 
zien weinig voorbeelden van vluchtgedrag of daders die stoppen met hun criminele 
activiteiten. Het overheersende uitgangspunt lijkt een zo klein mogelijke verstoring 
van het criminele bedrijfsproces te zijn. Hier kunnen verschillende redenen achter 
schuilgaan, variërend van een gevoel van onaantastbaarheid, ervaren druk van 
mededaders of opdrachtgevers of een onvermogen om op andere manieren 
inkomsten te verwerven. 
 
Resumerend zien we in onze analyses dat daders in de georganiseerde criminaliteit 
relatief veel delicten en straffen op hun naam hebben staan op het moment dat ze 
in de uitgangszaak (weer) onderwerp worden van opsporingsonderzoek. In deze zin 
gaat het dus voor een deel om persistente daders. Die persistentie zien we ook 
terug in wat ze doen in de georganiseerde criminaliteit; daders voor wie we dat na 
konden gaan zijn in verschillende zaken vaak actief op hetzelfde criminaliteitsveld 
(waarbij ‘drugs’ als één breed criminaliteitsveld werd opgevat). Persistent zijn 
daders ook nogal eens wanneer ze geconfronteerd worden met politie-aandacht. De 
sociale omgeving waarin daders opereren speelt verder een verhullende of 
faciliterende rol bij de (persistentie van die) criminele activiteiten. Ten slotte laten 
de bestudeerde opsporingsonderzoeken zien dat daders soms al langdurig crimineel 
actief zijn voordat het opsporingsonderzoek start. Tegelijkertijd illustreren dezelfde 
opsporingsonderzoeken hoe de politie wel degelijk in staat is om afschermingslagen 
effectief te doorbreken. 
 
 
Mogelijke implicaties voor beleid 
 
Een deel van de inzichten uit dit rapport is gevisualiseerd in figuur S.1. Deze figuur 
plaats de dader in het middelpunt met daaromheen verschillende ringen die duiden 
op verschillende facetten van de omgeving van de dader. Deze spelen een 
faciliterende of ondersteunende rol bij het plegen van criminele activiteiten of 
leveren een wezenlijke bijdrage in het (langdurig) afschermen daarvan. Het betreft 
achtereenvolgens de familiaire omgeving, de onwetende, profiterende en/of bange 
omgeving en ten slotte de anonieme en legale omgeving.  
Figuur S.1 is een algemene weergave van deze verschillende cirkels om de dader 
heen. De omvang van deze cirkels verschilt echter per dader. Sommige daders 
opereren als ‘local hero’ (Kleemans et al., 2002, p. 74-75) nadrukkelijk vanuit hun 
familiaire omgeving, waarbij diverse familieleden en vrienden op de hoogte zijn van 
de gepleegde criminele activiteiten. Andere daders hebben een beperkt gezelschap 
van vertrouwelingen om zich heen. Voortgaande criminele activiteiten zijn ook vaak 
zichtbaar voor de directe familiaire omgeving en deze directe omgeving kan daarbij 
fungeren als een belangrijke sociale ‘afdeklaag’. Buiten deze familiare ring beginnen 
de onwetende, profiterende en/of bange omgeving en de anonieme en legale 
omgeving, in de figuur gescheiden door een stippellijn. Deze stippellijn is bedoeld 
om aan te geven dat de omvang van deze cirkels kan verschillen en is te 
beïnvloeden. 
Vanuit het perspectief van de dader kunnen cirkels groter of kleiner worden. Een 
dader die succesvol crimineel handelt en zijn criminele activiteiten afschermt, kan 
de cirkel doen uitbreiden, waardoor een steeds groter deel van de sociale omgeving 
vanwege profijt, onwetendheid of angst bij deze criminele activiteiten of de 
afscherming daarvan betrokken raakt. 
  
 Pagina 13 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
ontbreken van strafrechtelijke sancties ook worden beschouwd als een succesfactor 
in de carrière van iemand die actief is in de georganiseerde criminaliteit; dankzij het 
uitblijven van adequaat justitieel ingrijpen kan de loopbaan van een dader zich 
verder ontwikkelen (Van de Bunt & Kleemans, 2007, p. 167-168). Duidelijk is hoe 
dan ook dat de aanpak van georganiseerde criminaliteit niet kan bestaan zonder een 
strafrechtelijke kern. Structurele overtreding van normen kan zonder handhaving 
leiden tot vervaging en uiteindelijk het verdwijnen van de onderliggende waarden. 
Ook voor de signaalwerking naar de omgeving en de maatschappelijke discussie 
blijft de strafrechtelijke aanpak van belang. Als ze niet worden blootgelegd, blijven 
criminele activiteiten immers onbesproken. 
Weinigen zullen het er over oneens zijn dat het de voorkeur heeft om een criminele 
carrière vroegtijdig af te breken of, nog beter, deze te stoppen voordat die echt op 
gang komt. Daders die jong beginnen met het plegen van misdrijven zien we ook in 
zaken uit de Monitor Georganiseerde Criminaliteit (zie bijvoorbeeld Van de Bunt & 
Kleemans, 2007, p. 20). Mogelijk dat een groter deel van deze vroege starters 
bereikt kan worden met beleid dat hen toerust om weg te blijven van criminaliteit. 
Dat kan zowel via algemene maatregelen, bijvoorbeeld effectiever onderwijs, als 
maatregelen die zich op specifieke jongeren richten. Laatstgenoemde categorie 
veronderstelt dat het ontwikkelen van een criminele carrière in de georganiseerde 
criminaliteit tot op zekere hoogte is te voorspellen. Dat is echter lang niet altijd het 
geval. Bovendien is bij een deel van de daders helemaal geen sprake van een 
vroege maar juist van een late start. In hun recente analyse van de criminele 
carrières van jongeren en jongvolwassen die verdacht werden van het plegen van 
een zwaar delict, laten Van Koppen e.a. (2017) zien dat slechts een klein deel van 
de door hen onderzochte daders een ontwikkelingspad volgt dat kan worden 
getypeerd als ‘doorgroeien’. Daders die op jonge leeftijd een zwaar delict hebben 
begaan lijken niet per definitie bestemd te zijn voor een carrière in de misdaad en 
ook is deze carrière niet bij voorbaat heel gemakkelijk te voorspellen aan de hand 
van risicofactoren. Tijdens opsporingsonderzoeken kunnen dan ook personen in 
beeld komen die voor die tijd niet op de politieradar zijn verschenen. Ook komen in 
opsporingsonderzoeken daders naar voren die wel al eerder bekend waren, maar 
waarvan de rol die zij blijken te spelen niet eerder is onderkend. Naast het 
voorkomen of afbreken van de criminele carrière van vroege starters en 
doorgroeiers, is het signaleren van deze ‘onbekende’ of ‘onderschatte vissen’ dan 
ook een belangrijke opgave. 
Daarmee gaan we terug naar figuur 1. Kijkend naar die figuur kan men zich 
afvragen of het centraal stellen van het individu niet een te beperkte opvatting is 
van interventies in criminele carrières. Omdat het gaat om georganiseerde misdaad, 
waarbij de sociale omgeving een belangrijke rol speelt, moet ook de bredere 
werking van interventies in beschouwing worden genomen. Welke invloed hebben 
interventies op de directe sociale omgeving van daders en factoren als profijt, 
onwetendheid en angst? Voorbeelden hiervan zijn de mogelijke invloed van de 
opsporing en vervolging of van het bestuurlijk aanpakken van criminele activiteiten 
op de medewerkingsbereidheid in de directe sociale omgeving. 
 
Ondermijning: van dreiging naar weerbaarheid en veerkracht 
Figuur 1 maakt ook duidelijk dat de discussie over ondermijning misschien beter kan 
worden gevoerd vanuit een preventie- en interventieperspectief dan vanuit een 
dreigingsperspectief. De term ondermijning heeft een belangrijke agendavormende 
werking gehad door de nadruk te leggen op de schadelijke effecten van 
verschillende vormen van criminaliteit, die in het verleden vaak als afzonderlijke 
fenomenen werden onderscheiden, zoals georganiseerde misdaad, 
organisatiecriminaliteit, high-impact crime en – meer recentelijk – cybercriminaliteit 
(Huisman & Kleemans, 2017). De term ondermijning heeft daarmee verschillende 
criminaliteitsproblemen en verschillende overheidspartners samengebracht met een 
  
 Pagina 15 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
De vraag of deze aanbieders zich bewust zijn van hun actieve rol, is soms wel maar 
vaak ook niet eenduidig te beantwoorden. In dit verband beschreven we in een 
eerder monitorrapport al een spectrum, dat loopt van onwetende derden, 
dienstverleners die ‘geen vragen stellen’, tot derden die doelbewust meewerken en 
uiteindelijk professionele facilitators, waarbij in het laatste geval sprake is van 
actoren die bewust verschillende criminele groeperingen ten dienste staan en 
waarbij het bedienen van die criminele clientèle een belangrijk, zo niet het 
belangrijkste, deel uitmaakt van hun totale werkzaamheden (Kruisbergen e.a, 2012: 
93-99). Zoals gezegd komen bepaalde goederen, diensten en sectoren steeds weer 
terug, bijvoorbeeld op het terrein van opslag en vervoer of financieel-juridische 
dienstverlening. Soms komen er ‘nieuwe‘ actoren bij, spyshops bijvoorbeeld, of 
verschillende aanbieders van aan internet gerelateerde diensten (Odinot e.a., 2017; 
Kruisbergen e.a., 2018). 
Er zijn verschillende instrumenten om de (al dan niet geveinsde) onwetendheid te 
doorbreken – removing excuses (Cornish & Clarke, 2003; Soudijn, 2011) – en het 
profijt dat facilitering van georganiseerde criminaliteit voor sommigen oplevert te 
verminderen. Eén zo’n instrument is regelgeving, regelgeving bijvoorbeeld die de 
werkingssfeer van vergunningsplichten, de Wet BIBOB of de Wet ter voorkoming 
van witwassen en financieren van terrorisme (Wwft) bepaalt. Verder kan het gaan 
om regelgeving die generieke ge- en verboden bevat, zoals een mogelijk wettelijk 
vastgelegde limiet bij contante betalingen. Via dit type instrument kan de overheid 
haar handelingsruimte vergroten om barrières op te werpen tegen criminelen die 
faciliteiten uit de reguliere economie willen gebruiken. 
Natuurlijk is regelgeving nooit afdoende. Juist bij de bestrijding en voorkoming van 
georganiseerde criminaliteit blijft de overheid afhankelijk van onder meer het 
bewustzijn en de mentaliteit van aanbieders van goederen en diensten. 
Professionele facilitators, aan het uiteinde van het eerder beschreven spectrum, 
zullen vooral strafrechtelijk aangepakt moeten worden. Sommige sectoren, zoals de 
autobranche, hebben al enige tijd de aandacht van overheidsactoren als het gaat 
om het tegengaan van facilitering van criminaliteit. Andere sectoren liggen niet of in 
mindere mate onder dit vergrootglas. Juist daar kan oprechte onwetendheid een rol 
spelen of kunnen aanbieders van goederen en diensten zich met wat meer 
geloofwaardigheid op die onwetendheid beroepen. Juist daar kan het dan ook zinvol 
zijn om de ruimte voor ‘excuses’ te verkleinen. Dat kan door een gecombineerd 
gebruik van voorlichting en strafrechtelijk ingrijpen in specifieke sectoren. 
Toegespitste voorlichting, bijvoorbeeld via brancheverenigingen, kan bedrijven erop 
wijzen dat het verkopen van op zichzelf legale goederen en diensten, zoals 
elektronica, internetgerelateerde diensten of reizen, onder bepaalde 
omstandigheden een strafbaar feit kan opleveren, zoals witwassen. Succesvolle 
opsporing en vervolging van een beperkt aantal aanbieders die daarvoor in 
aanmerking komen kan er vervolgens, wanneer er in de desbetreffende sector 
voldoende ruchtbaarheid aan wordt gegeven, aan bijdragen dat de drempel voor 
andere aanbieders om criminelen te faciliteren daadwerkelijk wordt verhoogd. 
Ten slotte is bij de meeste vormen van georganiseerde criminaliteit in Nederland 
een burger betrokken. Die betrokkenheid kan de vorm aannemen van consument, 
van slachtoffer of van getuige. Consumenten liggen samen met het illegale karakter 
van drugs ten grondslag aan het verdienmodel waarvan aanbieders op 
drugsmarkten gebruik maken. Lange tijd lijken de nadelige gevolgen van 
drugsgebruik vooral in gezondheidstermen te zijn gedefinieerd. De externe, 
negatieve effecten van de vraag naar drugs reiken natuurlijk veel verder. Het feit 
dat de consument een belangrijke schakel is op de drugsmarkt, is een goed 
argument om na te denken over mogelijkheden om het gedrag van die consument 
te beïnvloeden. Aangezien drugsgebruik en het bezit van kleine hoeveelheden niet 
actief wordt bestreden, kan een overheid die het gebruik wil terugdringen alleen 
gebruik maken van overreding als instrument, bijvoorbeeld via een 
  
 Pagina 17 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
die zich bevinden ergens op het spectrum dat loopt van oprechte onwetendheid aan 
de ene kant tot en met het doelbewust en professioneel faciliteren aan de andere 
kant. Vooral voor aanbieders die zich (nog) niet aan het laatstgenoemde eind van 
het spectrum bevinden, kan vervolging van een klein aantal collega’s effectief zijn in 
het creëren van bewustwording en het opwerpen van een drempel. Ten slotte zijn 
opsporing en vervolging noodzakelijk om het aura van onaantastbaarheid dat rond 
sommige daders hangt door te prikken. Een succesvolle strafrechtelijke aanpak van 
daders die angst inboezemen kan gewicht in de schaal leggen bij getuigen en 
mededaders en hen motiveren het zwijgen te doorbreken. 
 
Kennis van georganiseerde criminaliteit en haar aanpak 
In de aanpak van, en het denken over, georganiseerde criminaliteit zijn de laatste 
twee decennia jaar grote stappen gezet. Maar er zijn ook nog veel stappen te 
zetten, dit blijkt alleen al uit de omvang en de ernst van criminele activiteiten die 
afzonderlijke opsporingsonderzoeken steeds weer bloot weten te leggen. Een goede 
aanpak van georganiseerde criminaliteit vereist adequate kennis. Ook daarin is nog 
vooruitgang te boeken. 
De Monitor Georganiseerde Criminaliteit vindt haar oorsprong in de conclusies van 
de Parlementaire Enquête Opsporingsmethoden (PEO, 1996) en de daarop volgende 
politieke besluitvorming. Destijds is aan de Tweede Kamer toegezegd om periodiek 
te rapporteren over de aard van de georganiseerde criminaliteit in Nederland 
(Ministerie van Justitie/Ministerie van Binnenlandse Zaken, 1996). De rapportages 
en artikelen die sindsdien op basis van de monitor zijn verschenen en andere 
publicaties van bijvoorbeeld de politie en van onderzoekers verbonden aan 
universiteiten en andere onderzoeksinstituten, hebben veel inzicht opgeleverd in 
verschillende facetten van het fenomeen georganiseerde criminaliteit. De kennis 
over georganiseerde misdaad in Nederland is dus sinds ‘Van Traa’ sterk 
toegenomen. 
Dat laat onverlet dat er nog blinde vlekken zijn in de kennis van de georganiseerde 
criminaliteit. Dit geldt zeker ook voor kennis ten aanzien van de aanpak van 
georganiseerde criminaliteit. De aanpak van georganiseerde criminaliteit kent 
inmiddels verschillende modaliteiten. De ‘klassieke’ aanpak is de strafrechtelijke, 
waaronder we het opsporen en vervolgen van daders verstaan. Daarnaast is er de 
financiële aanpak, het opsporen van criminele geldstromen en het afpakken van 
criminele verdiensten. Ten slotte is er een aanpak die we de situationele benadering 
zouden kunnen noemen. Daarin staan de factoren in de omgeving die criminaliteit 
mogelijk maken centraal. Het omvat een breed palet aan niet-strafrechtelijke 
maatregelen ter bestrijding en voorkoming van georganiseerde criminaliteit, zoals 
de Wet BIBOB, de zogenoemde ‘bestuurlijke’ of ‘programmatische’ aanpak, maar 
ook voorlichting (bijvoorbeeld gericht op burgers of op specifieke branches) zou 
hieronder kunnen worden verstaan. In beleidsstukken wordt overigens vaak 
gesproken over de integrale aanpak van georganiseerde criminaliteit, waarbij de 
nadruk wordt gelegd op de combinatie van de verschillende instrumenten, zowel 
strafrechtelijke als niet-strafrechtelijke. 
Er is veel aandacht voor de mogelijke dreiging, de ondermijnende gevolgen van 
georganiseerde criminaliteit. Er wordt dan ook veel geïnvesteerd in de aanpak 
daarvan. Kennis van de uitvoeringspraktijk, de resultaten en de effectiviteit van die 
aanpak, is echter nog beperkt. De inzet, in onderzoek maar ook in bijvoorbeeld 
verantwoordingsrapportages, zou meer dan tot nu het geval is geweest gericht 
moeten zijn op het verkrijgen van kennis van hoe de verschillende 
aanpakmodaliteiten uitwerken in de praktijk. 
  
  
 Pagina 19 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Smit, A., Slagmolen, N., Bronkhorst, C., Goor, J. van der., & Meershoek, G. (2019). 
Het lekken van vertrouwelijke politie-informatie. Aard, omvang en ernst van het 
fenomeen bij de Nationale Politie en de Koninklijke Marechaussee. Den Haag: Boom. 
 
Staring, R., Bisschop, L., Roks, R., Brein, E., & Bunt, H. van de (2019). 
Drugscriminaliteit in de Rotterdamse haven: aard en aanpak van het fenomeen. 
Rotterdam: Erasmus Universiteit Rotterdam. 
 
SWOV, https://www.swov.nl/feiten-cijfers/fact/voorlichting-hoe-effectief-
verkeersvoorlichting, geraadpleegd op 7 augustus 2019. 
 
Wingerde, C.G. van, & Bunt, H.G. van de (2017). Geëiste en opgelegde straffen bij 
de strafrechtelijke afhandeling van georganiseerde criminaliteit. Rapportage in het 
kader van de vijfde ronde van de Monitor Georganiseerde Criminaliteit. Apeldoorn: 
Politie & Wetenschap. 
  
 Pagina 21 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
1 Inleiding 
1.1 De Monitor Georganiseerde Criminaliteit 
Een goed onderbouwde aanpak van de georganiseerde criminaliteit is alleen 
mogelijk wanneer er een gedegen inzicht bestaat in de aard van de georganiseerde 
criminaliteit zoals die zich in Nederland manifesteert. Het doel van de Monitor 
Georganiseerde Criminaliteit is het bieden van dat inzicht. Dat inzicht wordt 
geboden door zoveel mogelijk de kennis te benutten die wordt opgedaan tijdens 
omvangrijke opsporingsonderzoeken. Tijdens dergelijke onderzoeken worden vaak 
vergaande instrumenten ingezet, zoals telefoon- en internettaps, het afluisteren van 
face-to-face gesprekken, observatie, undercovertrajecten, huiszoekingen, 
inbeslagnames en verhoor van verdachten en getuigen. Omdat alleen de politie deze 
instrumenten kan inzetten en ze vaak een diepgaand beeld schetsen van de 
personen tegen wie ze worden gebruikt, leveren deze unieke kennis op over wat 
georganiseerde criminaliteit in de praktijk behelst. Wanneer deze kennis opgesloten 
blijft in afzonderlijke opsporingsonderzoeken, kan de bestrijding van georganiseerde 
criminaliteit in bredere zin er niet van profiteren. Het ontsluiten van die kennis 
vormt de bestaansreden van de Monitor Georganiseerde Criminaliteit (zie ook 
2
Minister van veiligheid en Justitie, 2013). 
De Monitor heeft geresulteerd in tientallen rapporten, artikelen in wetenschappelijke 
tijdschriften, boekbijdragen, presentaties en adviezen, en twee proefschriften (Van 
Koppen, 2013; Kruisbergen, 2017). De kernpublicatie bestaat echter na iedere 
monitorronde uit de rapportage die naar de Tweede Kamer wordt gestuurd. Tot en 
met de vierde ronde van de Monitor Georganiseerde Criminaliteit - betrof dat steeds 
één rapportage per ronde (Kleemans e.a., 1998; Kleemans e.a., 2002; Van de Bunt 
en Kleemans, 2007; Kruisbergen e.a., 2012). In die rapportages werden steeds 
wisselende thema’s uitgediept. Om dieper op bepaalde thema’s in te kunnen gaan, 
is ervoor gekozen om de vijfde ronde uit te laten monden in drie afzonderlijke 
deelrapporten. In oktober 2017 is het eerste deelrapport verschenen (Van Wingerde 
& Van de Bunt, 2017). Dat rapport richtte zich op de strafrechtelijke afhandeling van 
georganiseerde criminaliteit, met name de geëiste en opgelegde straffen. Juni 2018 
verscheen het tweede deelrapport (Kruisbergen e.a., 2018), dat volledig in het 
teken stond van georganiseerde criminaliteit en ICT (informatie- en 
communicatietechnologie). In dit derde deelrapport staan daders centraal. Het 
behandelt de criminele carrière van daders in de georganiseerde criminaliteit, de 
verwevenheid van daders met hun omgeving en de opsporing van de daders. 
1.2 Onderzoeksopzet 
De centrale probleemstelling van de monitor richt zich op de aard van de 
georganiseerde criminaliteit in Nederland en de ontwikkelingen die daarin zijn te 
3
onderkennen. Om deze centrale vraag te beantwoorden worden vanaf de eerste 
monitorronde grootschalige opsporingsonderzoeken bestudeerd. Dit gebeurt aan de 
4
hand van een uitgebreide aandachtspuntenlijst. De onderzoeksopzet en de 
thematische focus van dit rapport wordt hieronder toegelicht. 
 
                                                
2
 Mede naar aanleiding van de conclusies die werden getrokken uit de Parlementaire Enquête 
Opsporingsmethoden, is door Minister van Justitie destijds aan de Tweede Kamer toegezegd 
om periodiek te rapporteren over de aard van de georganiseerde criminaliteit in Nederland en 
te signaleren ontwikkelingen (Ministerie van Justitie/Ministerie van Binnenlandse Zaken, 1996). 
De Monitor Georganiseerde Criminaliteit is de concrete invulling van deze toezegging. 
3
 Opgemerkt moet worden dat het onderzoek zich richt op de aard en niet op de omvang van 
de georganiseerde criminaliteit. 
4
 In bijlage 2 is de gebruikte aandachtspuntenlijst integraal opgenomen. 
  
 Pagina 23 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
24; zie Kleemans e.a., 1998, p. 22-23). Het begrip ‘afscherming’ wordt binnen de 
monitor breed opgevat, waarbij het niet alleen gaat om corruptie en (dreiging met) 
geweld, maar ook om het gebruik van bijvoorbeeld dekmantelfirma's, codetaal, 
contra-observatie en misbruik van deskundige derden zoals notarissen, advocaten 
en accountants (Kleemans e.a., 1998, p. 22-23). 
1.2.2 Onderzoeksmethode en gebruikte bronnen 
 
Analyse van afgesloten opsporingsonderzoeken 
De empirische kern van de Monitor Georganiseerde Criminaliteit bestaat uit de 
analyse van afgeronde opsporingsonderzoeken. De belangrijkste methode van 
onderzoek bestaat daarmee uit gevalsstudies (waarbij de opsporingsonderzoeken de 
‘gevallen’ (cases) vormen).  Net als bij de vierde ronde zijn deze vijfde ronde 30 
opsporingsonderzoeken op het terrein van georganiseerde criminaliteit 
geanalyseerd. Dit betekent dat voor deze opsporingsonderzoeken het volledige 
opsporingsdossier is doorgenomen, doorgaans nadat een interview had 
plaatsgevonden met de zaaksofficier en/of de teamleider. De empirische analyses in 
5
dit deelrapport zijn gebaseerd op de genoemde 30 zaken uit de vijfde ronde. In de 
vijf rondes van de Monitor Georganiseerde Criminaliteit zijn in totaal 180 zaken 
geanalyseerd. 
De zaken die voor de monitor worden geanalyseerd vormen geen aselecte 
steekproef van de georganiseerde criminaliteit in Nederland. Ten eerste is het niet 
mogelijk om een aselecte steekproef te trekken omdat iedere mogelijke steekproef 
van gevallen van georganiseerde criminaliteit nu eenmaal afhankelijk is van de 
6
opsporing door de politie. Omdat de politie noodzakelijkerwijs prioriteiten 
aanbrengt in de zaken die zij onderzoekswaardig acht en ook niet alle geprioriteerde 
zaken worden opgespoord, zijn de resultaten van opsporingsactiviteiten per definitie 
selectief. Ten tweede is het trekken van een aselecte steekproef ook om meer 
praktische redenen niet mogelijk. Er bestaat namelijk geen geschikt, centraal 
7
overzicht van alle zaken die hebben gespeeld in Nederland , wat de inventarisatie 
van zaken dan ook tijdrovend maakt. Ten derde is het ook niet wenselijk om een 
aselecte steekproef van zaken te analyseren. Zou dat wel gebeuren, dan is de kans 
groot dat vooral zaken worden bestudeerd die relatief weinig kennis over 
georganiseerde criminaliteit toevoegen, bijvoorbeeld omdat ze delicttypen betreffen 
waarover al veel bekend is (bepaalde vormen van drugshandel) of omdat de zaak 
heel klein is en er weinig is doorgerechercheerd (waardoor er ook weinig kennis is 
verzameld over de daders en criminele activiteiten). 
Hoe worden zaken voor de Monitor Georganiseerde Criminaliteit dan geselecteerd? 
De selectie van 30 zaken voor de vijfde ronde is tot stand gekomen na een 
8
intensieve inventarisatie van opsporingsonderzoeken. Die inventarisatie vond plaats 
via gesprekken met en bezoeken aan verschillende eenheden binnen politie en 
Openbaar Ministerie. Zo zijn er gesprekken gevoerd met specialisten op het terrein 
van cybercrime, cocaïne en heroïne, synthetische drugs en hennep, fraude en 
                                                
5
 We merken daarbij op dat vijf zaken op het terrein van cybercrime/ICT-gerelateerde 
georganiseerde criminaliteit, ook onderdeel uitmaakten uit van een studie van Odinot en 
anderen (2017). 
6
 Dit geldt natuurlijk alleen wanneer men zich op opsporingsonderzoeken richt. Er zijn echter 
weinig (of geen) mogelijkheden om niet-opgespoorde vormen van georganiseerde criminaliteit 
op een brede en diepgaande wijze te onderzoeken. 
7
 De belangrijkste beperking van bestaande informatiesystemen (ten tijde van de zaakselectie) 
is dat zij niet voldoende inhoudelijke zaakinformatie bevatten om een goed onderbouwde 
selectie te maken. 
8
 Voor informatie over de inventarisatie die bij eerdere rondes heeft plaatsgevonden, zie 
Kruisbergen e.a., 2012. p 52-53). 
  
 Pagina 25 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
genoemde hoofdthema’s, te zien zijn als samenvattingen van de onderliggende 
opsporingsdossiers. Inmiddels zijn er zoals gezegd 180 zaken via deze vaste 
systematiek geanalyseerd, wat een zeer rijke databron oplevert. We gebruiken voor 
dit deelrapport met name de 30 zaken uit de vijfde ronde van Monitor 
Georganiseerde Criminaliteit. Voor enkele deelonderwerpen, waarbij we dat steeds 
duidelijk aangeven, zullen we echter ook gebruikmaken van bestudeerde zaken uit 
eerdere rondes 
Opsporingsdossiers zijn dus de belangrijkste databron binnen de monitor. Het 
gebruik van politiegegevens voor onderzoeksdoeleinden kent natuurlijk bepaalde 
beperkingen. De meest fundamentele beperking betreft het al genoemde feit dat 
opsporingsdossiers uiteindelijk alleen betrekking hebben op personen en activiteiten 
die onder de aandacht van de politie zijn gekomen en waarover de politie informatie 
wilde en kon verzamelen. Dit gegeven kan leiden tot een vertekening in de 
onderzoeksuitkomsten. Activiteiten en daders die buiten het zicht vallen van de 
politie, blijven immers ook buiten beeld van de onderzoeker. Verder is de 
verslaglegging in een opsporingsdossier in zekere zin per definitie ‘vertekend’, het 
verzamelen van informatie en rapportage vindt immers plaats vanuit een 
strafrechtelijk perspectief (Kruisbergen, 2017, p. 184). Echter, vanuit het 
perspectief van kennisvergaring heeft het gebruik van opsporingsdossiers ook een 
belangrijk voordeel. Iedereen die zich wil verdiepen in criminele fenomenen, wordt 
geconfronteerd met de ‘muren van stilzwijgen’ die criminele activiteiten omringen, 
vooral wanneer het gaat om georganiseerde criminaliteit (Van de Bunt, 2007; 
2010). Alleen de politie heeft verregaande bevoegdheden om, via de inzet van 
opsporingsmethoden, door deze ‘muren’ heen te breken. Een onderzoeker die 
toegang heeft tot opsporingsdossiers profiteert mee van deze exclusieve 
bevoegdheden en kan zo een eveneens exclusief inzicht krijgen in de activiteiten 
van daders of in de wijze waarop zij zich tot elkaar en hun omgeving verhouden 
(Kruisbergen, 2017, p. 184; voor meer overwegingen bij en informatie over de 
11
gebruikte bronnen en methode, zie Kleemans e.a., 1998; Kruisbergen e.a., 2012). 
 
Literatuuronderzoek 
In dit deelrapport in het kader van de vijfde ronde van de Monitor Georganiseerde 
Criminaliteit neemt bespreking van literatuur een meer prominente plek in dan in 
eerdere rondes. Voor ieder van de drie aspecten (criminele samenwerking, de 
logistiek en criminele geldstromen) volgt steeds een beknopte beschrijving van wat 
bekend is uit de literatuur. Daarbij wordt steeds een onderscheid gemaakt tussen 
enerzijds eerder onderzoek naar traditionele georganiseerde criminaliteit (vooral 
eerdere monitorrapporten) en anderzijds onderzoek naar cybercriminaliteit. 
1.2.3 Reikwijdte van het onderzoek 
Op basis van de door ons geanalyseerde opsporingsonderzoeken zijn in eerste 
instantie vooral kwalitatieve uitspraken mogelijk over het verschijnsel 
georganiseerde criminaliteit. Hoe verhoudt georganiseerde criminaliteit zich tot haar 
omgeving? Hoe verloopt de wisselwerking tussen daders en de opsporing? Voor het 
vinden van een antwoord op dit type vragen zijn juist systematische casusstudies 
uitermate geschikt. Deze aspecten worden immers vooral duidelijk wanneer 
                                                
11
 Een onderzoeker kan natuurlijk ook interviews afnemen met daders. Dit kan belangrijke 
inzichten opleveren (zie bijvoorbeeld Van Koppen & De Poot, 2013; zie ook Bernasco, 2010) en 
is voor sommige onderzoeksdoeleinden misschien zelfs noodzakelijk. Maar ook deze methode 
van dataverzameling kent beperkingen. Hoe selecteer je de respondenten, hoe krijg je hen 
bereid mee te doen aan het onderzoek en hoe kun je hen zover krijgen om vrijuit en naar 
waarheid te vertellen? Een onderzoeker die toegang heeft tot bijvoorbeeld verslagen van 
afgeluisterde gesprekken tussen twee drugshandelaren, hoeft zich om deze problemen in ieder 
geval geen zorgen te maken (Kruisbergen, 2017, p. 184-185). 
  
 Pagina 27 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
De vijfde ronde is de eerste waarin zaken op het terrein van cybercrime zijn 
geanalyseerd. In eerdere rondes waren nog weinig (geschikte) afgeronde 
12
opsporingsonderzoeken op het terrein van cybercrime beschikbaar. 
Nog een opmerking over het tijdvak waarin de onderzochte zaken zich afspeelden. 
Bij 28 van de 30 bestudeerde opsporingsonderzoeken uit de vijfde ronde van de 
Monitor Georganiseerde Criminaliteit vonden de belangrijkste aanhoudingen plaats 
in de periode 2011-2016, in 2 zaken vonden die aanhoudingen eerder plaats. 
1.3.1 Gebruik van het onderzoeksmateriaal in deze rapportage 
Openbaar empirisch onderzoek naar georganiseerde criminaliteit is van groot 
maatschappelijk belang. Indien het niet mogelijk zou zijn om over dit onderwerp 
openbaar te publiceren, is het ook niet mogelijk om – empirisch gefundeerd – 
openbaar te debatteren over een dergelijk belangrijk maatschappelijk probleem. Dit 
klemt te meer, aangezien discussies over dit onderwerp betrekking hebben op 
keuzes over ingrijpende inbreuken op de grondrechten van burgers. 
Bij een openbare rapportage dient zich echter wel de vraag aan hoe gedetailleerd en 
op welke manier zaken kunnen worden beschreven zonder dat deze beschrijvingen 
‘tot concrete personen herleidbaar’ zijn en aan deze personen schade toebrengen. 
Enerzijds kan detaillering immers het inzicht in bepaalde zaken vergroten, 
anderzijds maakt detaillering de zaken een stuk herkenbaarder, wat zeker in 
sommige gevallen problematisch kan zijn. 
Sommige risico’s kunnen worden vermeden door het gebruik van meerdere 
casussen, door het casusmateriaal te gebruiken als toelichting bij een algemener en 
abstracter verhaal, en door te anonimiseren door middel van abstractie (zie ook Van 
de Bunt & Kleemans, 2000). Maar zonder details, die van belang zijn om voor de 
lezer de context van georganiseerde criminaliteit duidelijk te maken, wordt een 
verhaal wel heel abstract. 
In dit rapport zijn, zoals dat in eerdere monitorrapportages ook is gebeurd, op 
verschillende plaatsen casusbeschrijvingen te vinden, soms meer en soms minder 
gedetailleerd. Daarbij is door de opstellers van dit rapport steeds een zorgvuldige 
afweging gemaakt tussen informatiewaarde enerzijds en het voorkomen van schade 
anderzijds. Verder is  de begeleidingscommissie van het onderzoek gevraagd te  
toetsen of het beschreven casusmateriaal geen onevenredige schade kan 
toebrengen aan betrokken personen. Nog twee laatste opmerkingen over het 
gebruik van casusbeschrijvingen: alle initialen, zoals ‘verdachte A’ of ‘bedrijf W’, 
zijn, om herleidbaarheid te voorkomen, willekeurig gekozen en corresponderen niet 
met de werkelijke namen; geldbedragen en andere hoeveelheden die in 
casusbeschrijvingen worden gebruikt, komen grofweg maar niet precies overeen 
met de werkelijke hoeveelheden (zie ook Van de Bunt & Kleemans, 2002, p. 44-45). 
1.4 Opbouw van dit rapport 
Na deze inleiding worden in de hoofdstukken 2, 3 en 4 de resultaten van de 
empirische analyses beschreven. In hoofdstuk 2 worden de criminele carrières van 
daders in de georganiseerde criminaliteit besproken. In hoofdstuk 3 staat de 
verwevenheid van daders met hun omgeving centraal. De opsporing van daders 
komt aan bod in hoofdstuk 4. In het afsluitende hoofdstuk 5 bieden we een 
synthese van de empirische resultaten en bespreken we mogelijke 
beleidsimplicaties. Dit rapport bevat drie bijlagen: een weergave van de 
                                                
12
 Deze zeven ‘cyberzaken’ omvatten twee zaken waarbij drugshandel (smokkel) mede 
mogelijk is gemaakt dankzij het vernieuwende gebruik van ICT (casus 151, 152). In een derde 
zaak staat een moderne variant van witwassen centraal (bitcoinhandel ten behoeve van 
vermoedelijke drugshandelaren, casus 173). Een vierde zaak richt zich op een variant van 
skimmen (ook wel shimmen genoemd, casus 154). Een vijfde zaak draait om phishingoperaties 
(casus 156). In de zesde en zevende zaak staat banking malware centraal (casus 153 en 155). 
  
 Pagina 29 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
2 Criminele carrières in de georganiseerde criminaliteit 
In dit hoofdstuk beschrijven we de criminele levensloop van daders uit de Monitor 
Georganiseerde Criminaliteit. Dit doen we aan de hand van zowel kwantitatieve als 
kwalitatieve informatie over de delict- en strafgeschiedenis van de daders 
(verdachten) die we in de geanalyseerde zaken zijn tegengekomen. 
Dit is niet de eerste keer dat we de criminele carrières van daders in de 
georganiseerde criminaliteit analyseren. In paragraaf 2.1 gaan we kort in op de 
belangrijkste uitkomsten van eerdere analyses. In paragraaf 2.2 geven we een 
kwantitatief beeld van de delict- en strafgeschiedenis van de daders uit de laatste 
drie rondes van de Monitor Georganiseerde Criminaliteit (derde, vierde en vijfde 
ronde) en vergelijken we hen met een algemene daderpopulatie. Daartoe gebruiken 
we gegevens van het Justitiële Documentatiesysteem (JDS). Daarna gaan we dieper 
in op één deelgroep van daders. Dit betreft een categorie van daders, al dan niet 
met een leidinggevende rol in de uitgangszaak, die ondanks dat ze eerder werden 
verdacht van activiteiten in de georganiseerde criminaliteit en niet zelden een 
relatief zware straf opgelegd hebben gekregen, doorgaan met criminele activiteiten. 
Deze ‘daders die niet stoppen’,  zijn het onderwerp van paragraaf 2.3. Paragraaf 2.4 
biedt een recapitulatie. 
2.1 Onderzoek naar criminele carrières: een korte terugblik 
Al eerder is in het kader van de Monitor Georganiseerde Criminaliteit ruim aandacht 
besteed aan criminele carrières in de georganiseerde criminaliteit. De eerste 
analyses vonden plaats in het kader van de derde ronde van de Monitor 
Georganiseerde Criminaliteit (Van de Bunt & Kleemans, 2007; Kleemans & De Poot, 
2008; Kleemans & Van de Bunt, 2008). Daarna werden deze analyses uitgebreid 
naar een grotere daderpopulatie (Van Koppen e.a., 2010a) en werd ook een 
vergelijking gemaakt met de algemene daderpopulatie (Van Koppen e.a., 2010b).De 
belangrijkste inzichten uit deze studies zullen we hieronder de revue laten passeren. 
 
Doorgroeiers, late starters en verschillen met de algemene daderpopulatie 
De eerste analyses hadden betrekking op 979 verdachten die betrokken waren bij 
de zaken uit de eerste twee rondes van de Monitor Georganiseerde Criminaliteit 
(Van de Bunt & Kleemans, 2007; Kleemans & De Poot, 2008). Een opvallende 
uitkomst van deze analyses was dat een substantieel aantal daders pas later in het 
leven in aanraking bleek te zijn gekomen met politie en justitie en pas later 
betrokken bleek te zijn geraakt bij vormen van georganiseerde criminaliteit. 
Uiteraard was er ook sprake van ‘doorgroeiers’ in de misdaad, maar vooral deze 
substantiële groep ‘zij-instromers’ of ‘late starters’ was een onverwachte uitkomst. 
Een mogelijke verklaring voor dit fenomeen werd gezocht in het theoretische begrip 
‘sociale gelegenheidsstructuur’, sociale relaties die toegang geven tot winstgevende 
criminele activiteiten. Sommige daders hebben dergelijke relaties al (of krijgen die 
in de schoot geworpen), maar voor veel andere daders geldt dat deze relaties zich 
pas later in het leven ontwikkelen, waardoor ook pas later in het leven 
mogelijkheden ontstaan om betrokken te raken bij georganiseerde criminaliteit. 
Bijzondere aandacht kreeg de invloed van werk en van bepaalde beroepen die 
toegang geven tot illegale mogelijkheden, zoals drugssmokkel of fraude (Kleemans 
& Van de Bunt, 2008). Later is met een grotere dataset het fenomeen van de ‘late 
starters’ nader geanalyseerd (Van Koppen e.a., 2010a), waarbij ook onderscheid 
werd gemaakt tussen verschillende typen rollen in criminele 
samenwerkingsverbanden (leiders, coördinatoren en uitvoerenden) en verschillende 
typen criminele activiteiten. De bevindingen bleken ook robuust te zijn wanneer 
gekeken werd naar verschillende typen rollen en verschillende typen criminele 
  
 Pagina 31 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
schaduwzijde hebben bij georganiseerde criminaliteit: werk, werkrelaties en 
mogelijkheden die zich tijdens legale werkzaamheden voordoen kunnen ook 
gelegenheid scheppen voor criminele activiteiten. Daarom is in het kader van de 
derde monitorronde een overzicht gemaakt van de beroepen van alle daders (1623) 
uit de 120 tot dan toe geanalyseerde zaken (Kleemans & Van de Bunt, 2008). Werk 
blijkt op drie verschillende manieren gelegenheid te scheppen voor criminele 
activiteiten. Een eerste manier is door middel van internationale contacten en 
reisbewegingen. Dit zou de relatie kunnen verklaren met beroepen die te maken 
hebben met mobiliteit, transport en logistiek: contacten met andere landen en 
andere sociale groepen leiden tot het ontdekken en benutten van nieuwe 
mogelijkheden, vooral op het terrein van transitcriminaliteit. Een tweede manier 
betreft individuele bewegingsvrijheid en/of autonomie. Dit verklaart het frequente 
voorkomen van directeuren van (doorgaans) kleine bedrijven, vrije 
beroepsbeoefenaren, en in enkele gevallen relatief autonoom handelende personen 
binnen grotere bedrijven en banken. De derde en laatste manier betreft het ‘sociale’ 
karakter van bepaalde beroepen. Beroepen waarbij men veel in aanraking komt met 
andere mensen, bieden ook veel kansen tot ontmoetingen met potentiële 
mededaders. Deze relatie tussen werk en georganiseerde criminaliteit is recentelijk 
nader uitgediept door Madarie en Kruisbergen (2019). Zij beschrijven, op basis van 
16 zaken uit de Monitor Georganiseerde Criminaliteit (11 luchthaven- en 5 
havenzaken), hoe de genoemde processen uitwerken bij dadergroeperingen die 
actief zijn op/rondom logistieke knooppunten, meer in het bijzonder luchthavens en 
havens. 
Samenvattend kan dus worden gesteld dat voorgaand onderzoek belangrijke nieuwe 
theoretische en empirische inzichten heeft opgeleverd in de criminele carrières van 
daders die betrokken zijn bij georganiseerde criminaliteit: de aanwezigheid van een 
substantiële groep late starters en zij-instromers (naast een substantiële groep 
doorgroeiers), verschillen met de algemene daderpopulatie (relatief ouder en met 
eerdere en ernstigere antecedenten), verschillende instroommechanismen en de 
mogelijkheden die bepaalde typen werk bieden voor het uitvoeren van en betrokken 
raken bij criminele activiteiten.  
Ook nu gaan we dus in op de criminele carrière van daders (verdachten) die we in 
de geanalyseerde zaken zijn tegengekomen. We leggen daarbij echter een ander 
accent. We beginnen met een algemene, kwantitatieve schets van de daders. 
Daarna zoomen we zoals eerder is toegelicht in op een specifieke categorie van 
daders, namelijk persisterende daders: personen die ondanks relatief zwaar justitie-
ingrijpen prominent actief zijn in de georganiseerde criminaliteit. 
2.2 Delict- en strafgeschiedenis van daders: een kwantitatieve schets 
2.2.1 Uitleg bij gebruikte data 
Voor dit onderzoek zijn voor alle verdachten uit de laatste drie rondes van de 
Monitor Georganiseerde Criminaliteit, dat wil zeggen de derde, vierde en vijfde 
ronde, gegevens uit het Justitiële Documentatiesysteem (JDS) opgevraagd. In het al 
aangehaalde monitorrapport uit 2007 zijn JDS-gegevens geanalyseerd voor 
verdachten uit de eerste twee rondes. 
De analyse richt zich met name op de delict- en strafgeschiedenis – de criminele 
carrière – voorafgaand aan de zaak die voor de monitor is bestudeerd en waarin de 
desbetreffende persoon verdacht werd van betrokkenheid bij activiteiten in de 
georganiseerde criminaliteit. Deze zaak noemen we de uitgangszaak. Doordat bij de 
bestudering van de zaaksdossiers de parketnummers zijn overgenomen, kan in de 
opgevraagde JDS-data een zaak die hetzelfde parketnummer heeft als uitgangszaak 
worden aangewezen. Vervolgens worden dan bij de analyses alleen de gepleegde 
delicten en opgelegde straffen meegenomen die zich eerder in de tijd hebben 
afgespeeld. Personen waarvoor op het moment dat het zaaksdossier werd 
  
 Pagina 33 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
is dus als ‘onbekende vis’ tijdens de uitgangszaak voor het eerst in beeld gekomen. 
Dit komt grofweg overeen met analyses van de justitiële geschiedenis van de daders 
uit de eerste twee monitorrondes, waarin de categorie ‘onbekende vis’ een omvang 
van 16% had (Van de Bunt & Kleemans, 2007, p. 103-104). 
 
Verdachten Monitor Georganiseerde Criminaliteit vergeleken met totale JDS-
populatie 
In verdere analyses richten we ons alleen op de 349 verdachten uit de Monitor 
Georganiseerde Criminaliteit waarvan het beeld van de JD-historie zo compleet 
mogelijk is, dus alleen op degenen die in Nederland zijn geboren. Tabel 3 bevat een 
vergelijking van deze verdachten met de totale populatie van 141.078 daders uit 
het JDS.  
 
Tabel 3 Verdachten uit de drie laatste rondes van de Monitor Georganiseerde Criminaliteit 
a b
vergeleken met de totale JDS-populatie : eerdere justitiële contacten , leeftijd ten tijde van de 
c 
uitgangszaak en strafgeschiedenis (wel/niet onvoorwaardelijke vrijheidsstraf) voor de 
uitgangszaak 
 Verdachten georganiseerde Totale JDS-populatie 
criminaliteit 
Aandeel mannen 91,4% 84,5% 
   
Gemiddelde leeftijd ttv eerste 
26,1 jaar 25,6 jaar 
justitiecontact 
Mediale leeftijd ttv eerste justitiecontact 22,6 jaar 20,4 jaar 
   
Gemiddelde leeftijd ttv uitgangszaak 40 jaar 33 jaar 
Mediale leeftijd ttv uitgangszaak 39 jaar 30 jaar 
Leeftijdscategorie  ttv uitgangszaak   
12-17 jaar 0,3% 11,1% 
18 - 24 jaar 8,6% 25,6% 
25 - 29 jaar 10,0% 11,9% 
30 - 39 jaar 32,4% 19,5% 
40 - 49 jaar 25,8% 16,6% 
50 jaar 22,9% 15,3% 
   
Heeft justitiële contacten voorafgaand 
80,8% 58,5% 
aan de uitgangszaak 
   
Heeft ooit onvoorwaardelijke 
vrijheidsstraf opgelegd gekregen 35,8% 15,3% 
voorafgaand aan de uitgangszaak 
Totaal N (100%) = 349 N (100%) = 141.078 
a
 Voor beide categorieën zijn alleen verdachten meegenomen die in Nederland zijn geboren (omdat voor hen 
het beeld van de JD-historie waarschijnlijk completer is dan voor degenen die buiten Nederland zijn 
geboren). 
b
 Contacten voorafgaand aan de uitgangszaak (zie c). 
c
 Voor verdachten in de georganiseerde criminaliteit is dit de naar hen verwijzende zaak die is bestudeerd 
voor een van de drie laatste rondes (ronde 3, 4 en 5) van de Monitor Georganiseerde Criminaliteit (MGC). 
De “totale JDS-populatie” betreft hier verdachten met een zaak in 2006, aangezien 2006 het meest 
voorkomende inschrijfjaar is voor zaken uit de drie laatste rondes van de MGC. 
 
Belangrijk verschil wat betreft uitgangszaak is natuurlijk dat de verdachten uit de 
monitor allemaal op de een of andere manier betrokken zijn bij georganiseerde 
criminaliteit, terwijl de totale JDS-populatie wordt gedomineerd door meer 
  
 Pagina 35 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
a
Tabel 4 349 Verdachten uit de drie laatste rondes van de Monitor Georganiseerde Criminaliteit: 
b 
aantal justitiële contacten , periode waarin verdachten crimineel actief waren en soort delicten 
b
voorafgaand aan de uitgangszaak 
  
  
Aantal justitiële contacten voorafgaand aan de 
 
uitgangszaak 
Geen eerdere contacten 19,2% 
1/5 39,5% 
6/10 20,1% 
11/15 8,3% 
 16 12,9% 
  
Periode crimineel actief voorafgaand aan de uitgangszaak  
Geen eerdere contacten 19,2% 
≤ 5 jaar 9,2% 
6/10 jaar 10,3% 
11/20 28,7% 
 21 32,7% 
  
Werd voorafgaand aan de uitgangszaak tenminste één keer 
 
c
verdacht van : 
Geen eerdere contacten 19,2% 
Geweldsdelict 33,0% 
Zedendelict 3,7% 
Vernieling-, lichte-agressie- of openbare-ordefeit 41,8% 
Drugsdelict 33,2% 
Vermogensdelict 58,7% 
Verkeersdelict 44,4% 
Overig delict 39,5% 
  
Totaal N (100%) = 349 
a 
Alleen verdachten die in Nederland zijn geboren (omdat voor hen het beeld van de JD-historie 
waarschijnlijk completer is dan voor degenen die buiten Nederland zijn geboren). 
b 
De naar hen verwijzende zaak die is bestudeerd voor een van de drie laatste rondes (ronde 3, 4 en 5) van 
de Monitor Georganiseerde Criminaliteit. 
c 
Personen kunnen van verschillende delicten verdacht zijn geweest. De percentages tellen dan ook niet op 
tot 100. 
 
Binnen de groep van 349 verdachten uit de drie laatste rondes van de Monitor 
Georganiseerde Criminaliteit zit dus een klein deel zonder eerdere justitiële 
contacten, een flink deel heeft juist veel eerdere justitiecontacten op zijn naam. 
Bovendien is een groot deel van de verdachten al lange tijd crimineel actief. Hoe zijn 
de strafbare feiten waarvan ‘onze’ daders voorafgaand aan de uitgangszaak van 
werden verdacht afgedaan? Dit is te zien in tabel 5.   
  
 Pagina 37 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
16
maanden ondergaan. Andere afdoeningen komen veel vaker voor, met name de 
geldstraf, beleidssepot, technisch sepot en de transactie. 
 
Verdachten Monitor Georganiseerde Criminaliteit: delict en strafgeschiedenis van 
leiders 
In tabel 6 zoomen we in op daders uit de Monitor Georganiseerde Criminaliteit met 
een leidinggevende rol in de zaak waarin zij voorkomen. 
 
a
Tabel 6 Verdachten uit de drie laatste rondes van de Monitor Georganiseerde Criminaliteit met 
a
een leidinggevende rol in hun criminele samenwerkingsverband : leeftijd ten tijde van 
b
uitgangszaak en eerdere justitiële contacten en strafgeschiedenis voor de uitgangszaak 
 Verdachten met Verdachten met 
leidinggevende rol overige rol 
   
   
Gemiddelde leeftijd ttv uitgangszaak 43 jaar 40 jaar 
Mediale leeftijd ttv uitgangszaak 47 jaar 38 jaar 
   
Heeft justitiële contacten voorafgaand aan de 
84% 80% 
uitgangszaak 
   
Aantal justitiële contacten voorafgaand aan de 
  
uitgangszaak 
Gemiddeld aantal 8,9 6,6 
Mediaal aantal 7,0 3,0 
   
Heeft ooit onvoorwaardelijke vrijheidsstraf opgelegd 
56% 33% 
gekregen voorafgaand aan de uitgangszaak 
   
Heeft ooit onvoorwaardelijke vrijheidsstraf opgelegd 
gekregen van tenminste 12 maanden voorafgaand aan 40% 16% 
de uitgangszaak: 
   
Totaal N (100%) = 45 N (100%) = 304 
a 
Alleen verdachten die in Nederland zijn geboren (omdat voor hen het beeld van de JD-historie 
waarschijnlijk completer is dan voor degenen die buiten Nederland zijn geboren). 
b 
De naar hen verwijzende zaak die is bestudeerd voor een van de drie laatste rondes (ronde 3, 4 en 5) van 
de Monitor Georganiseerde Criminaliteit. 
 
Van de 349 in Nederland geboren daders is voor 45 op basis van het zaaksdossier 
vastgesteld dat zij een leidinggevende rol hadden in het criminele 
17
samenwerkingsverband dat in de desbetreffende zaak centraal stond. Slechts 
zeven van deze 45 leiders waren voorafgaand aan de uitgangszaak niet eerder in 
beeld van justitie (althans hadden geen justitiecontacten), de 38 andere leiders 
(84%) waren dat wel. Het wel of niet hebben van ‘voorzaken’ zegt echter niet alles. 
Een justitiecontact kan ook betrekking hebben op een relatief licht vergrijp. Daarom 
is ook het opgelegd hebben gekregen van een (zware) onvoorwaardelijke 
                                                
16
 De genoemde percentages gelden voor de gehele groep van 349 daders, dus inclusief hen 
die geen eerdere justitiecontacten hebben. Zou alleen de deelgroep mèt justitiecontacten in 
ogenschouw worden genomen, dan worden de percentages natuurlijk groter. 
17
 Van de 359 daders die niet in Nederland zijn geboren, is voor 58 op basis van het 
zaaksdossier vastgesteld dat zij een leidinggevende rol hadden in het criminele 
samenwerkingsverband dat in de desbetreffende zaak centraal stond. 
  
 Pagina 39 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
bij ernstige criminele feiten, is het misschien zinvoller om (ook) de opgelegde straf 
in ogenschouw te nemen. In tabel 6 zagen we dat 40% (18) van de 45 leiders ooit 
een onvoorwaardelijke gevangenisstraf van twaalf maanden of meer heeft 
ondergaan. Voor twee van deze leiders werken we hieronder op basis van JDS-
gegevens de delict- en strafgeschiedenis uit. De één heeft een leidinggevende rol 
gespeeld in een drugszaak, de andere in een cybercrimezaak (wat betreft de 
uitgangszaak). 
Kader 1 schetst het strafrechtelijke verleden van een drugshandelaar met 27 
voorzaken op zijn naam (waarvan er enkele gevoegd zijn bij een andere zaak). 
 
Kader 1 De delict- en strafgeschiedenis van een drugshandelaar 
In een opsporingsonderzoek naar onder andere grootschalige invoer van cocaïne wordt B ervan 
verdacht één van de opdrachtgevers achter drugstransporten te zijn. Zijn naam wordt in verband 
gebracht met ‘oude bekenden’ in het drugsmilieu. Ten tijde van de uitgangszaak is B op middelbare 
leeftijd. Hij kwam op zijn 16e echter al in aanraking met justitie. Behalve verschillende sepots, 
vrijspraken en onvoorwaardelijke gevangenisstraffen, krijgt B voorafgaand aan de uitgangszaak zeven 
keer een onvoorwaardelijke gevangenisstraf opgelegd. Tezamen tellen deze op tot meer dan 70 
maanden. Zo zit hij onder meer een veroordeling uit voor deelname aan een criminele organisatie en 
overtreding van de Wet Wapens en Munitie. Ook heeft hij verschillende vermogensdelicten op zijn 
naam staan. 
In de uitgangszaak ontkent hij betrokkenheid bij drugstransporten en beroept hij zich op zijn 
zwijgrecht. In die zaak wordt hij echter wel veroordeeld voor drugsinvoer en krijgt hij een 
onvoorwaardelijke gevangenisstraf van tientallen maanden opgelegd. 
   
Leeftijd Delict Afhandeling 
16 jaar Vermogensdelict Onvoorwaardelijke gevangenisstraf < 1 maand 
17 jaar Vermogensdelict Beleidssepot 
17 jaar Vermogensdelict Onvoorwaardelijke gevangenisstraf < 1 maand 
18 jaar Vermogensdelict Technisch sepot 
18 jaar Vermogensdelict Technisch sepot 
19 jaar Vermogensdelict Onvoorwaardelijke gevangenisstraf 1 – 3 maanden 
20 jaar Onbekend Technisch sepot 
20 jaar Vermogensdelict Beleidssepot 
20 jaar Verkeersdelict Beleidssepot 
20 jaar Verkeersdelict Boete 
20 jaar Vermogensdelict Beleidssepot 
21 jaar Vermogensdelict Technisch sepot 
21 jaar Openlijke geweldpleging Technisch sepot 
21 jaar Vermogensdelict Vrijspraak 
22 jaar Vermogensdelict Voorwaardelijke gevangenisstraf 
22 jaar Vermogensdelict Onvoorwaardelijke gevangenisstraf 3 – 6 maanden 
26 jaar Vermogensdelict Onvoorwaardelijke gevangenisstraf 6 – 12 
maanden 
26 jaar Verkeersdelict Technisch sepot 
27 jaar Vermogensdelict, vuurwapenwet Onvoorwaardelijke gevangenisstraf > 12 maanden 
31 jaar Geweldsdelict Technisch sepot 
33 jaar Deelname criminele organisatie, Onvoorwaardelijke gevangenisstraf > 12 maanden 
vermogensdelict, openlijke 
geweldpleging, vuurwapenwet 
44 jaar Vermogensdelict, Opiumwet Vrijspraak 
45 jaar Opiumwet Werkstraf 
49 jaar Vermogensdelict Technisch sepot 
55 jaar Uitgangszaak: Opiumwet Onvoorwaardelijke gevangenisstraf > 12 maanden 
 
  
 Pagina 41 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Vervolgens kijken we in paragraaf 2.3.2 wat de zaaksverslagen ons leren over de 
achtergronden van persisterend daderschap. 
 
Al eerder is onderzoek gedaan naar de vraag of daders in de georganiseerde 
criminaliteit zich specialiseren in bepaalde criminele activiteiten, of juist als 
generalist op verschillende terreinen actief zijn. Spapens (2017) concludeerde dat 
specialisatie lijkt te overheersen; daders zijn bijvoorbeeld vooral met drugshandel/-
productie bezig, of richten zich juist op mensenhandel. Wel ziet hij overlap tussen 
‘aanpalende’ criminele markten, zoals de handel in verschillende soorten drugs. In 
het rapport naar aanleiding van de tweede monitorronde is ook aandacht besteed 
aan specialisatie versus generalisme. Dat gebeurde toen door binnen één zaak te 
kijken of een dadergroepering zich wel of juist niet beperkte tot een bepaald 
criminaliteitsveld. Ook toen voerde een zekere mate van specialisatie de boventoon. 
De daders in de destijds bestudeerde zaken richten zich op een bepaalde 
hoofdcategorie van criminele activiteiten, bijvoorbeeld drugs, fraude of 
21
mensenhandel (Kleemans e.a., 2002). 
In de tweede monitorronde is vooral gekeken naar diversiteit van criminele 
activiteiten binnen een crimineel samenwerkingsverband op één moment, althans in 
de tijdsperiode die één opsporingsonderzoek beslaat. Nu behandelen we hetzelfde 
thema maar kijken we naar het type criminele activiteiten èn de taken daarbinnen 
van individuele verdachten in twee (en in een enkel geval drie) verschillende 
opsporingsonderzoeken, dus naar diversiteit in de loop der tijd. 
In ons casusmateriaal zien we op het niveau van individuele verdachten in beperkte 
22
mate verandering of diversiteit , dat wil zeggen dat een aantal verdachten in 
verschillende zaken op echt verschillende criminele terreinen actief is. Dit is voor 
zeven van de 30 verdachten die in twee (of meer) verschillende monitorzaken 
voorkomen het geval. Zo zien we twee keer dat een verdachte in een zaak 
betrokken is bij drugshandel en in een latere zaak terugkeert als hoofdverdachte in 
een afpersingszaak (casus 25, 120; casus 66, 121). Een ander voorbeeld betreft een 
verdachte die in een zaak als wapenhandelaar voorkomt, terwijl hij in een latere 
zaak verdacht wordt van betrokkenheid bij handel in synthetische drugs en 
erectiemiddelen (casus 48, 105). In weer een ander voorbeeld opereert een 
hoofdverdachte als leidinggevende figuur binnen een groepering die zich met 
drugshandel bezighoudt. Voor het afgeschermd bezit van dure auto’s maakt hij 
gebruik van een bedrijf dat de auto’s op naam van het bedrijf zet. Tien jaar later 
start een opsporingsonderzoek naar dezelfde hoofdverdachte. Dat onderzoek richt 
zich op witwassen/facilitering van criminelen. De zojuist beschreven dienstverlening, 
                                                
21
 Onderzoeken in Australië, Italië, en Engeland en Wales laten een ander beeld zien. Fuller en 
anderen (2019),  Savona en anderen (2017) en Francis en anderen (2013) concluderen dat 
het overgrote deel van daders in de georganiseerde criminaliteit generalisten betreft. Zij 
stelden de mate van specialisme-generalisme echter vast door naar álle delicten te kijken 
waarvoor een persoon die actief is in de georganiseerde criminaliteit ooit is veroordeeld. In 
onze studie vergelijken we juist verschillende zaken binnen de georganiseerde criminaliteit met 
elkaar; we kijken of de activiteiten van een dader in zaak X uit de monitor wel/niet 
overeenkomen met zijn activiteiten in zaak Y uit een andere monitorronde. Daarbij gaat het 
dus altijd om zaken in de georganiseerde criminaliteit. Door Spapens (2017) en ook in het 
monitorrapport uit 2002 (Kleemans & Van de Bunt, 2002) is naar de mate van specialiteit 
bínnen één zaak van georganiseerde criminaliteit gekeken. De onderzoekers uit Australië, 
Italië, en Engeland en Wales kijken dus naar de gehele criminele carrière terwijl Spapens 
(2017), Kleemans en anderen (2002) en de onderhavige studie alleen activiteiten in de 
georganiseerde criminaliteit in ogenschouw nemen. 
22
 Wij spreken hier van “diversiteit” omdat die term meer recht doet aan wat we bij deze 
verdachten hebben aangetroffen (actief zijn (geweest) op twee verschillende markten) dan de 
term “generalisme”.  
  
 Pagina 43 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
 
Ten slotte zien we continuïteit in de taken die iemand heeft niet alleen bij daders op 
drugsmarkten. Zo zien we ook een witwasser die als zodanig in twee verschillende 
zaken voorkomt (casus 11, 95). Hieronder staat een fragment over een andere 
witwasser die in twee zaken opereert. In dit geval gaat het om een ondergrondse 
bankier. 
 
Eind jaren 90 start een opsporingsonderzoek naar Z. Z staat in de Pakistaanse 
gemeenschap bekend als een grote Hawala bankier. Hij zou al sinds eind jaren 80 
actief zijn in het ondergronds bankieren. Z wordt veroordeeld tot meer dan een 
jaar gevangenisstraf en een geldboete. Twaalf jaar later start wederom een 
opsporingsonderzoek waarin Z als ondergrondse bankier voorkomt. Z heeft een 
leidinggevende rol binnen een groep van personen die financiële transacties 
verricht voor criminelen. Blijkbaar heeft hij na zijn eerdere veroordeling zijn 
bankiersactiviteiten voortgezet. Bovendien is hij formeel betrokken bij een bedrijf 
dat als dekmantel wordt gebruikt voor het ondergronds bankieren. (casus 65, 
150) 
 
Verwevenheid van georganiseerde criminaliteit met de reguliere omgeving is één 
van de centrale thema’s binnen de Monitor Georganiseerde Criminaliteit. Die 
verwevenheid zien we terug bij de analyse van daders die in verschillende 
monitorrondes voorkomen. Niet alleen het daderschap persisteert, in sommige 
zaken zien we dat een persisterende dader ook het gebruik van bepaalde 
hulpbronnen uit de legale omgeving simpelweg herhaalt. We zien dat bijvoorbeeld 
bij de zojuist besproken ondergrondse bankier, die in de eerste zaak een 
horecagelegenheid gebruikt voor zijn criminele operaties en in de andere zaak een 
wasserette (casus 65, 150). Iets soortgelijk zien we bij daders die in verschillende 
zaken rechtspersonen gebruiken in witwasconstructies. We zien het ook bij een 
dader die in drie zaken, uit drie verschillende monitorrondes, voorkomt. In de eerste 
zaak levert de dader logistieke diensten ten behoeve van mensensmokkel. In de 
tweede zaak voert hij vergelijkbare taken uit maar wel op een ander 
criminaliteitsterrein, namelijk drugshandel. In de derde zaak, die weer om 
drugshandel draait, speelt de dader een meer centrale rol. Het onderstaande 
fragment illustreert daarmee diversiteit in criminele markten, maar ook continuïteit 
én groei in de rol van de dader. Het fragment toont tevens hoe de dader in 
verschillende zaken hulpbronnen uit de legale economie gebruikt ten behoeve van 
criminele operaties. 
 
Eind jaren 90 start een onderzoek naar mensensmokkel. A regelt verschillende 
voorzieningen voor het criminele samenwerkingsverband, waaronder een trailer.  
Zeven jaar na de start van het mensensmokkelonderzoek start wederom een 
onderzoek waarin A voorkomt. Dat onderzoek richt zich onder andere op 
internationale handel in synthetische drugs en cocaïne. Ook in dit onderzoek heeft 
A een logistieke functie; het vermoeden is dat hij als transporteur betrokken is bij 
invoer van drugs. Ook het internationale transportbedrijf dat containers vervoert 
en waarvan A eigenaar is, speelt in de zaak een rol. Weer meer dan zes jaar later 
start opnieuw een onderzoek dat zich onder andere op A richt. Dit onderzoek richt 
zich onder meer op grootschalige invoer van cocaïne. Ook in deze zaak gebruikt A 
een eigen bedrijf, een voortzetting van het eerder genoemde bedrijf maar dan 
onder een andere naam. In deze zaak wordt een katvanger gebruikt die formeel 
bestuurder is van het bedrijf, terwijl A feitelijk de leiding heeft. Net als in de twee 
eerdere zaken vervult A een logistieke functie; hij regelt transporten cocaïne. Een 
belangrijk verschil is echter dat de rol van A in dit onderzoek groter lijkt. Hij heeft 
een leidinggevende rol bij het transporteren van partijen drugs, partijen die niet 
  
 Pagina 45 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Het bovenstaande fragment zou geïnterpreteerd kunnen worden als een illustratie 
van een dader die, vanwege een tegenzitten economisch getij en een mogelijk 
gebrek aan andere mogelijkheden, wel door móet gaan (volgens hemzelf dan). 
Evenzo kan het doorgaan met criminele activiteiten echter worden gevat in termen 
van gewoontevorming (zie ook Kleemans e.a., 2002) of hebzucht. 
 
In een afgeluisterd gesprek in een drugsonderzoek is het volgende te lezen. 
P: “Je hebt het niet nodig”. 
G: “Nee maar wat ik allemaal aan het doen ben de laatste jaren dat had ik 
eigenlijk allemaal niet meer nodig (…). Ik had gewoon moeten stoppen. (…) ik 
heb het toch eigenlijk allemaal niet meer nodig die ellende (…).” 
P: “Nee die ellende heb je niet nodig maar je hebt het toch niet voor die 
ellende gedaan." 
G: “ (…) nee voor het geld (…) maar je moet ook een keer tevreden zijn.” 
P: “ (…) we blijven maar gaan (…).”., je moet gewoon denken nou jongens ... 
G: “(…) Iedereen wil toch (…) kapitaal in de kast hebben.” 
(Casus 171) 
 
Daarnaast kan een sociaal-culturele component een rol spelen bij voortgezet 
daderschap en continuïteit van criminele activiteiten. Afgaande op 
opsporingsonderzoeken spelen woonwagenkampen bijvoorbeeld een belangrijke rol 
25
in de context waarbinnen georganiseerde criminaliteit zich afspeelt. 
Woonwagenkampen lijken in verband te worden gebracht met onder andere 
drugshandel/-productie (en wapenhandel). Zo stellen onderzoekers van de politie 
dat een belangrijk deel van de spelers op de markt van productie en handel in 
cannabis en synthetische drugs gerelateerd kan worden aan woonwagenkampen 
(Huisman & Jansen, 2012; Boerman e.a., 2017, p. 53; zie ook Witte & Moors, 2018; 
Van Leiden e.a., 2014). In de 30 zaken die voor de vijfde ronde van Monitor 
Georganiseerde Criminaliteit zijn bestudeerd, zijn er tien (alle drugszaken) waarin 
tenminste één verdachte (of andere betrokken persoon) een 
26
woonwagenkampachtergrond heeft. Daarmee is niet gezegd dat de gemeenschap 
van woonwagenbewoners inherent crimineel zou zijn. Eerder is het zo dat 
woonwagenkampen een aantal sociale en fysieke kenmerken hebben die gunstig 
uitwerken voor personen die wèl criminele activiteiten plegen. Deze kenmerken zijn 
door Huisman en Janssen (2012) en in de vierde monitorrapportage besproken 
(Kruisbergen e.a., 2012, p. 130-132; zie ook PEO, 1996). Zo zijn de voorwaarden 
voor afscherming van eventuele criminele activiteiten gunstig. Een woonwagenkamp 
is nogal eens letterlijk en/of figuurlijk afgesloten van de omgeving. Bovendien is de 
sociale cohesie sterk en heerst er een code van zwijgzaamheid naar de 
buitenwereld. Ook kunnen banden met een woonwagenkamp ontzag of angst 
inboezemen bij buitenstaanders. Dit alles maakt het makkelijker om criminele 
activiteiten buiten beeld van de opsporing te houden. Verder lijken 
woonwagenkampen een goede mogelijkheid te bieden voor het vinden van 
potentiële mededaders. 
 
Persisterend daderschap en continuïteit van criminele activiteiten kunnen ten slotte 
ook een familiale component hebben. Recentelijk is onderzoek gedaan naar de 
zogenoemde intergenerationele overdracht van betrokkenheid bij georganiseerde 
                                                
25
 Daarmee is niet gezegd dat in die onderzoeken steeds dezelfde woonwagenkampbewoners 
centraal staan. Zo geldt voor ‘maar’ drie van de 30 daders die in twee monitorzaken 
voorkomen dat zij een woonwagenkampachtergrond hebben. 
26
 Een soortgelijke inventarisatie voor de zaken uit eerste vier rondes van de Monitor 
Georganiseerde Criminaliteit is gemaakt in het monitorrapport uit 2012 (Kruisbergen e.a., 
2012, p. 130). 
  
 Pagina 47 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
monitorrondes waarvan de justitiële geschiedenis betrouwbaar kon worden 
vastgesteld, is grofweg vier op de vijf voorafgaand aan de uitgangszaak al eens met 
justitie in aanraking gekomen, wat niet veel afwijkt van analyses die in 2007 zijn 
gemaakt. Meer dan twee vijfde heeft bovendien zes of meer voorafgaande delicten 
op zijn naam en meer dan drie vijfde is elf jaar of langer crimineel actief. Uit de 
strafgeschiedenis van de daders blijkt dat iets meer dan een derde ooit 
onvoorwaardelijke gevangenisstraf heeft ondergaan voorafgaand aan de 
uitgangszaak. Vergelijken we deze daders in de georganiseerde criminaliteit met 
een algemene populatie van personen met een strafrechtelijk verleden, dan blijkt 
dat ze gemiddeld ouder zijn, meer delicten op hun naam hebben en vaker ooit 
gevangenisstraf hebben ondergaan. Dit komt in grote lijnen overeen met eerder, 
zowel Nederlands als buitenlands onderzoek. Binnen de groep van daders in de 
georganiseerde criminaliteit onderscheiden daders met een leidinggevende rol zich 
bovendien van daders met een andere rol; ze hebben een actiever en ook zwaarder 
strafrechtelijk verleden (waarvoor ze overigens, omdat ze gemiddeld ouder zijn, ook 
meer de tijd hebben gehad). 
Anderzijds is aan de hand van de meer kwalitatieve informatie uit de bestudeerde 
zaken een analyse gemaakt van persisterend daderschap, dat wil zeggen daders die 
ondanks dat ze eerder werden verdacht van activiteiten in de georganiseerde 
criminaliteit en niet zelden een relatief zware straf opgelegd hebben gekregen 
doorgaan met criminele activiteiten. Dit is met name gedaan door in te zoomen op 
30 verdachten die in twee of meer rondes van de monitor voorkomen. We gingen na 
of hun betrokkenheid bij georganiseerde criminaliteit over de criminele activiteiten 
diversiteit of juist continuïteit laat zien. Bij het merendeel van deze persisterende 
daders is sprake van continuïteit van het criminaliteitsveld waarop ze actief zijn 
(waarbij verschillende vormen van drugscriminaliteit als één criminaliteitsveld zijn 
beschouwd). Tot op zekere hoogte zien we die continuïteit ook in de taken die een 
dader uitvoert. Verschillende verdachten voeren in twee zaken, waartussen soms 
vele jaren zitten, een zelfde type taken uit binnen het criminele bedrijfsproces, zoals 
het coördineren van criminele activiteiten of het fungeren als tussenpersoon. 
Tot slot gingen we in op enkele mogelijke achtergronden van persisterend 
daderschap. Een onderscheid werd gemaakt tussen een economische component 
(gebrek aan andere economische mogelijkheden, gewoontevorming of hebzucht), 
een sociaal-culturele component (waarbij we ingingen op de rol die 
woonwagenkampen kunnen spelen in de context waarbinnen georganiseerde 
criminaliteit zich afspeelt) en een familiale component (familiale overdracht). 
 
  
 Pagina 49 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
3 De afscherming van daders en hun criminele activiteiten 
In het vorige hoofdstuk stonden de criminele carrières van (persisterende) daders 
centraal. Naast de ontwikkeling van deze criminele carrières werd gekeken naar de 
achtergronden van het persisterend daderschap. In dit hoofdstuk verleggen we onze 
aandacht naar een terugkerend thema in de monitorrapportages: de relatie tussen 
daders en hun sociale omgeving. Al in de eerste rapportage van de monitor werd 
beschreven dat georganiseerde criminaliteit niet ondanks, maar dankzij de 
samenleving bestaat (Kleemans e.a., 1998, p. 61). De verbondenheid met de legale 
of wettige wereld is in de loop der jaren op verschillende manieren belicht. In de 
eerste rapportage lag het accent op de omgeving als bondgenoot, maar ook als 
risico voor daders (Kleemans e.a., 1998, p. 61-122). Het belang van strategische 
posities in criminele netwerken, waaronder in het bijzonder de rol van facilitators, 
werd beschreven in de tweede rapportage (Kleemans e.a., 2002, p. 39-63). In de 
derde rapportage werd aandacht besteed aan de lokale en sociale inbedding van 
georganiseerde criminaliteit (Van de Bunt en Kleemans, 2007, p. 77-96). Ten slotte 
kwam de relatie tussen daders en hun sociale omgeving in de vierde 
monitorrapportage aan de orde in de manier waarop daders afhankelijk zijn van hun 
omgeving (Kruisbergen e.a., 2012, p. 81-104). In diezelfde rapportage werd 
eveneens beschreven hoe personen, ondernemingen, gemeenschappen en 
overheidsvoorzieningen kunnen fungeren als contactpunten tussen legaliteit en 
illegaliteit (Kruisbergen e.a., 2012, p. 107-152).  
In dit hoofdstuk werpen we een ander licht op deze verwevenheid tussen daders en 
hun sociale omgeving, namelijk door het verkennen van de manieren waarop de 
omgeving bijdraagt aan het succesvol afschermen van criminele activiteiten. 
Afscherming vormt immers een min of meer noodzakelijke voorwaarde om 
(duurzaam) actief te zijn in de georganiseerde criminaliteit. Het is ook één van de 
elementen uit de begripsomschrijving van ‘georganiseerde criminaliteit’ die voor de 
Monitor Georganiseerde Criminaliteit wordt gebruikt. Om de verschillende manieren 
te belichten waarop daders proberen hun criminele activiteiten af te schermen, 
bouwen we voort op de stelling die Henk van de Bunt (2007, p. 115) in zijn oratie 
‘Muren van Stilzwijgen’ naar voren brengt. Volgens Van de Bunt (2007) is het 
voortbestaan van verboden activiteiten, waaronder georganiseerde criminaliteit, niet 
het gevolg van de afzondering van daders of van falend toezicht, maar van 
inbedding. De sociale omgeving functioneert daarbij als een effectieve deklaag die 
bijdraagt aan de afscherming en verhulling van de criminele activiteiten. Door de 
muren van stilzwijgen die op deze manier worden opgetrokken kunnen 
toezichthouders en opsporingsinstanties maar moeilijk heen breken (Van de Bunt, 
2007, p. 115-124; Van de Bunt, 2010).  
In ons casusmateriaal valt de afscherming en verhulling van criminele activiteiten 
door de sociale omgeving op twee overkoepelende manieren te herkennen. Ten 
eerste zijn er daders die hun criminele operaties afschermen door actief gebruik te 
maken van de mogelijkheden die de omgeving daartoe expliciet biedt. Deze 
afscherming staat centraal in paragraaf 3.1, waarbij we onder andere aandacht 
besteden aan het belang van anonimiteit voor daders en de rol van de legale 
omgeving. 
 
 
  
  
 Pagina 51 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
verschillende gebruikersnamen en bij de bestelde producten ging het met name 
om verdovende middelen. Het lastige punt bij aanvang van deze zaak was het 
identificeren van de persoon achter het pseudoniem van L. Er werd door een 
undercoveragent een fysieke afspraak gemaakt met L voor het aankopen van 
bitcoins. Een observatieteam heeft foto’s kunnen maken van L en heeft hem 
gevolgd. Later die dag is vastgesteld dat L een pand binnen ging en na enige tijd 
weer naar buiten kwam. Op basis van de verzamelde informatie kon het 
opsporingsteam de identiteit van L vaststellen. (casus 152). 
 
Bij verdachten die zich bezighouden met (georganiseerde) vormen van 
cybercriminaliteit springt het gebruik van TOR (en soortgelijke voorzieningen) in het 
oog. TOR - The Onion Router – geleidt het internetverkeer van een gebruiker over 
verschillende schakels en maakt gebruik van versleutelingstechniek. Daardoor blijft 
het IP-adres van de gebruiker verborgen en wordt een drempel opgeworpen tegen 
aftappen en het achterhalen van de fysieke locatie van een server. Ook het gebruik 
van ‘exotische’ servers of open WiFi-verbindingen bewerkstelligt dat er een 
rookgordijn wordt opgetrokken rondom de daadwerkelijke fysieke locatie van een 
verdachte (zie ook Odinot e.a., 2017. 
Verder valt in de meest recente selectie van zaken van de monitor het gebruik op 
van telefoons die voorzien zijn van encryptietechnologie. Door gebruik te maken van 
deze zogenoemde Pretty Good Privacy-toestellen (PGP) wordt geprobeerd om het 
risico op interceptie te minimaliseren. Lange tijd werd verondersteld dat deze 
manier van communiceren door opsporingsdiensten niet kon worden onderschept. 
De Ennetcom- en PGP-Safe-zaken hebben echter ook de kwetsbaarheid van deze 
anonieme omgeving aangetoond (Kruisbergen e.a., 2018, p. 16-17, 62-64). Buiten 
PGP kunnen verdachten ook van verschillende andere voorzieningen gebruikmaken 
die hen in staat stellen om onderling versleutelde berichten te versturen. Ook zien 
we in ons casusmateriaal verschillende verdachten die hun fysieke omgeving veilig 
proberen te maken via het gebruik van apparatuur die bijvoorbeeld 
(tele)communicatie verstoort of afluisterapparatuur detecteert. 
3.1.2 De legale omgeving 
Een tweede manier waarop daders proberen om hun (sociale) omgeving actief te 
betrekken in het afschermen van hun activiteiten bouwt voort op de anonieme 
omgeving. We zien dit allereerst terug in de klassieke tegenhanger van de 
gedigitaliseerde anonieme omgeving: het gebruik van openbare gelegenheden als 
ontmoetingsplekken. Dergelijke legale omgevingen kennen een zekere mate van 
anonimiteit, mede omdat de kans om afgeluisterd te worden door de politie minder 
groot wordt geacht (Kruisbergen e.a., 2018, p. 59-64). Naast semipublieke locaties 
als restaurants en winkelcentra, gebruiken de verdachten in een aantal van de door 
ons bestudeerde opsporingsonderzoeken ook hun eigen bedrijfsruimte (casus 161, 
164, 175). Een enkele keer gebeurt dit zo grootschalig en structureel dat van een 
criminele marktplaats kan worden gesproken (vgl. Kruisbergen e.a., 2018, p. 61). 
 
Een bedrijfsloods wordt gebruikt als ontmoetingsplaats voor kopers en verkopers 
van drugs en voor drugsproductie benodigde grondstoffen. De loods wordt 
bezocht door tientallen personen. Sommige personen komen er bijna dagelijks, 
terwijl zij geen legaal, economisch belang hebben bij het bedrijf. Het bedrijf heeft 
gedurende de onderzoeksperiode overigens weinig tot geen legale omzet. 
Bezoekers bespreken met versluierd taalgebruik drugsgerelateerde zaken, hoewel 
het meer een soort van slang-taal is dan echt versluierd taalgebruik. Zo hebben 
aanwezigen het bijvoorbeeld over “snoepjes”, “snelle” en “140-ers” en “160-ers”. 
Er wordt gesproken over verschillende technische aspecten van het produceren 
van onder meer XTC en amfetamine, prijzen, benodigde apparatuur, grondstoffen 
en ‘stashplekken’ (geheime opbergplaatsen) (casus 175). 
  
 Pagina 53 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
praktijken van de directeur van enkele vastgoedbedrijven (casus 143) en het geldt 
voor de directeur van een officiële bank die zonder vergunning vanuit Nederland 
opereerde (casus 141). Het geldt eveneens voor de volgende casus waarin een 
leidinggevende verdachte zonder voorgeschiedenis naar voren komt. 
 
C is directeur van een arbeidsbemiddelingsbedrijf dat Filipijnse werknemers in 
dienst neemt die op uitleenbasis te werk worden gesteld op de Nederlandse 
binnenscheepvaart. In opdracht van C hebben medewerkers van het bedrijf 
buiten medeweten van de betrokken Filipijnse matrozen contracten voorzien van 
digitale handtekeningen en fictieve loonbedragen en deze vervolgens als bewijs 
van overeengekomen arbeidsvoorwaarden als bijlage bij de 
vergunningsaanvragen overgelegd. In het vonnis van de rechtbank staat dat C 
door deze manier van werken een actieve en belangrijke bijdrage heeft geleverd 
aan de tewerkstelling van Filipijnse matrozen in een naar Nederlandse 
maatstaven maatschappelijk onwenselijke arbeidssituatie. De matrozen maakten 
namelijk lange werkdagen zonder daarvoor een adequate beloning te ontvangen. 
(casus 160). 
 
Voor sommige van deze casussen is duidelijk dat het beroep van de leidinggevende 
verdachte een zekere gelegenheidsstructuur biedt voor het plegen van criminaliteit. 
Behalve mogelijkheden voor criminele activiteiten biedt het legale beroep ook 
mogelijkheden om deze activiteiten af te schermen. 
Ook buiten de zeven leidinggevende verdachten zonder strafrechtelijk verleden zien 
we inbedding in een legale omgeving veelvuldig terug. Het gaat in veel gevallen dan 
niet per se om daadwerkelijke, substantiële beroepsactiviteiten maar om legale 
‘activiteiten’ die in verhouding (nog) maar weinig reële economische betekenis 
hebben en hoofdzakelijk dienen als afscherming. Dit kan bijvoorbeeld gaan om 
ondergrondse bankiers die in een winkel gelden van hun klanten in ontvangst 
nemen of om daders die legale bedrijven gebruiken om criminele gelden wit te 
wassen.  
3.2 De familiaire omgeving als afdeklaag 
Anders dan in de voorbeelden uit de vorige paragraaf lijken in veel van de door ons 
bestudeerde dossiers verschillende mensen in de sociale omgeving (expliciet) op de 
hoogte te zijn van de (criminele) activiteiten van daders. Hoe kan er in dergelijke 
gevallen voor gezorgd worden dat deze betrokkenen zwijgen en dat deze 
(belastende) informatie niet terecht komt bij opsporingsdiensten of kwaadwillende 
concurrenten? In eerdere rapportages werd in dit opzicht gewezen op de kracht van 
sociale relaties: hechte banden die fungeren als bindmiddel en het hoofd bieden aan 
wantrouwen en mogelijk verraad (Kleemans e.a., 1998, p. 42-44; Van de Bunt & 
Kleemans, 2007, p. 49-56). Ook in de dertig zaken die voor deze monitorronde zijn 
geanalyseerd zien we dat de verdachten hun contacten en partners dicht bij huis 
zoeken en dat de familiaire omgeving fungeert als een afdeklaag. In bijna alle 
gevallen kennen de verdachten - en zeker de hoofdverdachten - elkaar goed en 
langere tijd. In twee zaken kan het criminele samenwerkingsverband zelfs 
beschreven worden als een ‘familiebedrijf’. In de ene zaak betreft het een ‘mater 
familias’ die geldkoeriers aanstuurt, waarbij haar echtgenoot, zoon en 
schoondochter ondersteunende werkzaamheden verrichten. In de andere zaak 
spelen een vader en zijn zoon een belangrijke, aansturende rol in de teelt van 
hennep. De zaak bevat ook informatie over hoe andere familiebanden een rol spelen 
binnen het criminele samenwerkingsverband.  
In de zaken waarin de (hoofd)verdachten geen (directe) familie zijn, blijken zij 
elkaar erg goed te kennen, bijvoorbeeld omdat zij al langere tijd bevriend zijn. Een 
van de casussen vormt daarvan een goed voorbeeld: een kleine, maar hechte 
vriendengroep houdt zich in dezelfde samenstelling al jaren bezig met de 
  
 Pagina 55 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
kunnen worden. In ons casusmateriaal komen nog drie manieren naar voren waarop 
de sociale omgeving kan functioneren als een “muur van stilzwijgen”. We maken 
hierbij een onderscheid naar de onwetende omgeving (paragraaf 3.3.1), de 
profiterende omgeving (3.3.2) en, ten slotte, de bange omgeving (paragraaf 3.3.3). 
Deze factoren bespreken we als drie losse onderwerpen, maar in de praktijk kunnen 
deze redenen om te horen, te zien en te zwijgen tegelijkertijd een rol spelen. 
3.3.1 De onwetende omgeving 
Onwetendheid kan beschouwd worden als een algemene verklaring voor het 
stilzwijgen: het kan zijn dat de sociale omgeving niet op de hoogte is of wil zijn van 
de criminele activiteiten. De door ons bestudeerde dossiers geven diverse 
voorbeelden waaruit blijkt dat de reguliere omgeving niet op de hoogte was van wat 
er speelde. Het gaat daarbij veelal om deelaspecten van het criminele 
bedrijfsproces, zoals ondernemers die te goeder trouw panden of loodsen hebben 
verhuurd die gebruikt worden als geheime opbergplaats, hennepplantage of als 
laboratorium waarin synthetische drugs worden geproduceerd. Maar te denken valt 
ook aan bedrijven in de sector logistiek en transport, zoals rederijen, 
containerterminals, of aan vrachtwagenchauffeurs die onbewust de invoer van 
verdovende middelen mogelijk maken (vgl. Staring e.a., 2019). 
Op basis van de door ons bestudeerde dossiers en de aanvullende gesprekken met 
teamleiders of officieren van justitie valt echter lang niet altijd te achterhalen in 
hoeverre personen daadwerkelijk geen weet hebben (gehad) van de criminele 
activiteiten of dat betrokkenen zich enkel (succesvol) voordoen als onwetend. Ter 
illustratie: in een van de zaken wordt meer dan een paar miljoen euro aan 
contanten gevonden op de zolderkamer van de ouders van een hoofdverdachte. 
Tijdens de verhoren verweerden zij zich door te verklaren zelf nooit op de zolder te 
komen. Tegelijkertijd gaven ze aan het niet vreemd of opvallend te vinden dat hun 
zoon wel regelmatig op hun zolder kwam om iets te brengen of te halen. Dit 
voorbeeld illustreert hoe de sociale omgeving zich (bewust) afzijdig houdt, wegkijkt 
en daarmee onwetend blijft.  
Door politie en justitie werden de betrokkenen in het bovengenoemde voorbeeld 
niet aangemerkt als verdachten. Ook diverse andere personen gaven in deze 
monitorronde, maar ook in de opsporingsonderzoeken die centraal stonden in de 
vorige monitorrapportages, tijdens verhoren aan niet te weten hoe het kan dat er 
verdovende middelen, (grote) hoeveelheden contant geld of (vuur)wapens werden 
aangetroffen in hun woning of bedrijfspand. In sommige gevallen worden 
betrokkenen daarbij wel aangemerkt als verdachten. In veel van de door ons 
bestudeerde dossiers valt hierbij een onwetendheid waar te nemen die zich bevindt 
in het schemergebied tussen weten en niet-weten (Van de Bunt, 2007, p. 120-121). 
Soms lijkt vooral sprake van het niet willen weten. Een verdachte in een van de 
door ons bestudeerde zaken verwoordde dit als volgt: “Ik heb nooit gevraagd waar 
het geld vandaan komt. Ik wilde dit niet weten. Hoe minder ik weet, hoe beter het 
voor mij is. Ik weet dat er risico’s aan zitten” (één van de onderzochte casussen). 
Vergelijkbaar zijn de verklaringen van een geldkoerier in een andere zaak.  
 
“Ik moest iets kleins meenemen, een koffertje. Ik denk dat er geld in zat. Ik 
neem aan dat ik daarvan beschuldigd word. Ik weet niet hoeveel geld het was. 
Als ik aankom word ik ontvangen door iemand op de luchthaven. Die persoon ken 
ik niet. Het was een man, maar ik had hem nooit eerder gezien.” (één van de 
onderzochte casussen) 
 
Tijdens meerdere verhoren verklaarden de koeriers in deze zaak niet op de hoogte 
te zijn van het bedrag dat zij de landsgrenzen over smokkelden of zelfs dat zij in het 
geheel niet wisten dat hun koffer een fors geldbedrag bevatte. Met dergelijke 
verklaringen nemen verdachten niet alleen zichzelf, maar ook het bredere criminele 
  
 Pagina 57 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
kennen de katvangers de ronselaar die in contact staat met de kern van de 
criminele groepering niet.  
 
Verhoorde: Weet jij de achternaam van O? 
Verdachte: Nee, niemand gebruikt zijn eigen naam. Zij denken dat ik Q heet. 
Maar misschien zijn ze me wel gevolgd naar huis, of hebben ze dingen op mijn 
paspoort gezien. (casus 156) 
 
Door het gebruik van bijnamen en het ronselen van katvangers via contacten die 
zijn opgedaan ‘op straat’, kan de kern van het criminele samenwerkingsverband 
worden afgeschermd. 
3.3.2 De profiterende omgeving 
Het ‘zwijgen’ kan eveneens worden ingegeven doordat meerdere partijen, zoals de 
daders, facilitators en anderen in de directe omgeving, baat hebben bij 
verheimelijking. Dit kan zijn omdat zij als sociale omgeving nadrukkelijk profiteren 
van de criminele activiteiten. In veel opsporingsonderzoeken lijkt geld hierin een 
belangrijke rol te spelen: de sociale omgeving zwijgt omdat zij de vruchten plukken 
van de opbrengsten van de gepleegde criminaliteit. In een van de door ons 
bestudeerde dossiers zien we bijvoorbeeld hoe een vriendin van de hoofdverdachte, 
die weet heeft van de manier waarop hij zijn geld verdient, meeprofiteert omdat ze 
regelmatig cadeaus krijgt in de vorm van dure sieraden, kleding en luxe vakanties. 
Het voorhanden hebben van veel cash geld en luxe goederen lijkt voor sommige 
ouders, kinderen, echtgenotes, vrienden en vriendinnen een reden om de herkomst 
van het geld niet te problematiseren. 
De centrale figuren in de door ons bestudeerde opsporingsonderzoeken zijn echter 
op enig moment tegen de lamp gelopen. Ook in dergelijke gevallen biedt het 
crimineel verdiende geld uitkomst. In een aantal zaken wordt geld gebruikt als 
smeermiddel om mensen loyaal te houden. 
 
Ik moet die jongens wel betalen, want als ik ze laat vallen, gaan ze misschien dat 
doen. (…) Ja, weet je wat het is, kijk als die mensen het gevoel krijgen dat ze in 
de steek gelaten en ze krijgen.. en er wordt met levenslang gegooid. En ze 
zeggen helaas, je kan ook zeggen hier wie je opdrachtgevers zijn en dit en dat en 
die komen met dit en dat. (één van de geanalyseerde casussen) 
 
We zien iets vergelijkbaars terug in een zaak waarin een verdachte in het buitenland 
wordt opgepakt en leden van het criminele samenwerkingsverband de kosten voor 
een goede advocaat voor hun rekening nemen. Bovendien wordt de naaste familie 
van de verdachte enige tijd financieel ondersteund.  
De dossiers bevatten ook voorbeelden van situaties waarin meerdere partijen baat 
lijken te hebben bij de verheimelijking van de criminele activiteiten. In veel gevallen 
gaat het daarbij om facilitators. In een van de geanalyseerde zaken maken 
regelmatige reizen vanuit Europa naar Latijns-Amerika een belangrijk onderdeel uit 
van de modus operandi. De reizen worden geboekt door één van de 
hoofdverdachten. In deze zaak, maar ook in andere zaken waarin door de leden van 
het criminele samenwerkingsverband veel gereisd wordt, vervullen reisbureaus, 
bewust of onbewust, een belangrijke rol. In de zaak worden de reizen steevast 
geboekt bij een klein aantal reisbureaus en contant afgerekend. Bovendien worden 
er in relatief korte tijd door dezelfde personen meerdere reizen geboekt. Uit het 
opsporingsonderzoek blijkt niet dat het betreffende reisbureau, of de medewerkers, 
op de hoogte waren van de redenen achter de regelmatige reizen. Toch zijn de vele 
reizen, geboekt door dezelfde personen en de contante afrekeningen, op zijn minst 
opvallend te noemen. De ‘core business’ van een reisbureaus bestaat echter nu 
  
 Pagina 59 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
gaat daarbij niet zozeer om concrete gewelddadige handelingen, maar eerder om de 
gewelddadige reputatie van bepaalde (hoofd)verdachten, zoals uit een van de door 
ons bestudeerde dossiers blijkt: 
 
“…omdat het een ex-TBS'er is, ik wil niet dat hij mijn familie wat aandoet. Ik wil 
niet dat mijn ouders met één oog open moeten slapen” (één van de 
geanalyseerde casussen). 
 
Hoewel angst in de door ons bestudeerde zaken vaak valt te herleiden tot (de 
dreiging met) geweld, zijn er ook voorbeelden waarin de negatieve gevolgen van de 
onthulling een andere vorm aanneemt. Het gaat daarbij om omstandigheden waarin 
er sprake is van afhankelijkheidsrelaties. We zien dit concreet terug in een 
opsporingsonderzoek.  
 
Door de handelingen en gedragingen van de verdachten in dat 
tewerkstellingstraject doen de Filipijnse matrozen iets wat ze onder normale 
omstandigheden niet zouden doen. De kwetsbare Filipijnse matrozen worden in 
een afhankelijke positie gebracht. In de algemene voorwaarden in hun contract 
staat dat als zij voortijdig terug wilden keren naar de Filipijnen, de kosten van de 
terugvlucht, maar ook de kosten van de in hun plaats te werk te stellen matroos 
voor hun rekening kwam. Ook werd er in dergelijke gevallen geen verlofgeld 
uitbetaald. De matrozen moesten bovendien hun werkboekje inleveren als zij met 
verlof gingen. Deden zij dat niet, dan ontvingen ze geen verlofgeld en vaak ook 
niet hun laatste maandsalaris. Naar een andere werkgever overstappen werd ook 
ernstig bemoeilijkt, niet alleen door deze financiële sancties, maar ook doordat de 
matrozen hun werkboekje nodig hadden om te laten zien wat hun werkervaring 
was, hetgeen relevant was voor de hoogte van hun salariëring. De uren die de 
onderhavige matrozen moesten werken lagen veelal fors boven de 40-urige 
werkweek. Door de matrozen werd geklaagd over lange werkdagen, soms ook 
over het gebrek aan voldoende eten aan boord en in enkele gevallen over het 
moeten doorwerken bij ziekte (casus 160). 
 
Te denken valt ook aan gevallen van mensenhandel in de seksindustrie waarin 
slachtoffers in veel gevallen meer te vrezen hebben dan enkel de dreiging met 
geweld. Zij lopen immers ook het risico inkomen te verliezen (Verhoeven, 2017) of 
het land te worden uitgezet (Vanwesenbeeck, 2017). Het doorstaan van deze 
omstandigheden lijkt dan te worden ingegeven door angst voor onthulling en niet 
zozeer de dreiging met geweld.  
In een andere zaak zien we hoe verdachten actief vergelijkbare 
afhankelijkheidsrelaties proberen te creëren. Door een van de hoofdverdachten 
wordt aan een verdachte een onderhandse lening verstrekt. De schuld die hiermee 
gecreëerd wordt kan de verdachte echter nooit afbetalen vanwege het 
rentepercentage dat de hoofdverdachte rekende. Uiteindelijk heeft de verdachte zijn 
initiële schuld meermaals aan de hoofdverdachte terugbetaald. Naast het 
verstrekken van leningen, wordt ook het verantwoordelijk houden voor verliezen 
door hoofdverdachten ingezet om schulden tot stand te brengen. De dreiging met 
geweld, onder andere met vuurwapens, wordt ingezet om vervolgens te 
bewerkstellingen dat de opgebouwde schulden daadwerkelijk worden voldaan, maar 
ook om ervoor te zorgen dat er geen aangifte van deze praktijken wordt gedaan.  
Het bang maken van de omgeving vormt een krachtige manier om onthulling te 
voorkomen. De inzet van geweld in het creëren van een bange omgeving kent 
echter een nadrukkelijke keerzijde. Teveel geweld trekt immers niet alleen de 
aandacht van politie en justitie, maar kan ook potentiële zakenpartners afschrikken 
en is, bovendien, niet bevorderlijk voor de relatie met de bredere omgeving en 
samenleving (Zaitch, 2005, p. 205-206). In een van de dossiers komt dit 
  
 Pagina 61 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
dreiging met geweld, vormt een krachtig middel om de omgeving in stilzwijgen te 
hullen. Een bange omgeving is immers in veel gevallen een zwijgende omgeving.
  
 Pagina 63 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
4 Opsporing van georganiseerde criminaliteit 
Dit hoofdstuk gaat in op de opsporing van georganiseerde criminaliteit. We gaan 
daarbij in op de opsporing zelf, maar bespreken de opsporing vooral ook in relatie 
tot de daders. Paragraaf 4.1 gaat in op de vraag hoe daders in beeld komen, 
oftewel: wat was de aanleiding om het onderzoek te starten? In paragraaf 4.2 
behandelen we de vraag wanneer daders in beeld komen; wat valt er op basis van 
informatie uit de zaaksdossiers te zeggen over de duur van de pleegperiode 
voorafgaand aan de start van het opsporingsonderzoek? Vervolgens komt in 
paragraaf 4.3 de wisselwerking tussen opsporing en daders aan bod. Wat doen 
daders om de opsporing voor te blijven en hoe reageren zij wanneer ze merken dat 
de aandacht van de politie op hen is gericht? Paragraaf 4.4. behandelt 
opsporingsmethoden/-strategieën die in de onderzochte zaken zijn ingezet. 
4.1 Hoe komen daders in beeld? 
Tabel 7 toont via welke soort informatie de daders uit de 30 onderzochte zaken in 
28
beeld kwamen. 
 
Tabel 7 Informatie die aan de basis lag van het opsporingsonderzoek van zaken uit de vijfde 
ronde van de Monitor Georganiseerde Criminaliteit 
 Aantal zaken 
Informatie uit Nederlands opsporingsonderzoek 9 
TCI-informatie 7 
Buitenlandse opsporingsinformatie 6 
Aangifte 3 
Anonieme tip 1 
Strategische keuze OM 1 
Verschillende informatiebronnen 3 
Totaal 30  
 
Negen opsporingsonderzoeken hebben hun oorsprong in informatie afkomstig uit 
andere Nederlandse opsporingsonderzoeken. Zo start een onderzoek naar phishing 
nadat tijdens een opsporingsonderzoek naar inbrekers informatie over dit type delict 
naar voren komt (casus 156). In zeven gevallen ligt informatie van het Team 
Criminele Inlichtingen aan de basis van het opsporingsonderzoek. In zes 
opsporingsonderzoeken ligt informatie van buitenlandse diensten aan de basis. Het 
gaat dan bijvoorbeeld om een tip van een buitenlandse opsporingsdienst over een 
op handen zijnde geldtransactie door contant-geldsmokkelaars (casus 157). In een 
andere zaak gaat het om informatie van Europol over malware-activiteiten (casus 
153). Drie keer ligt een aangifte ten grondslag aan de start van een 
opsporingsonderzoek en één zaak start naar aanleiding van een anonieme tip. In 
één geval was het niet zo dat daders in beeld kwamen door bepaalde informatie, 
maar bestond de ‘startinformatie’ vooral uit een strategisch besluit van het 
Openbaar Ministerie (OM). Dit betreft een onderzoek naar een online marktplaats 
                                                
28
 Wanneer een informatiebron niet als ‘startinformatie’ van een opsporingsonderzoek geldt, 
betekent dit nog niet dat deze bron ook helemaal geen rol speelde in het onderzoek. Zo is het 
heel goed mogelijk dat een aangifte of een rechtshulpverzoek de aanleiding van 
opsporingsonderzoek is, maar dat gedurende het onderzoek ook gebruik wordt gemaakt van 
bijvoorbeeld TCI-informatie. Verder moet worden opgemerkt dat veel van de 30 onderzochte 
zaken onder het landelijk parket hebben gelopen. Het is mogelijk dat dit invloed heeft op de 
verdeling van zaken zoals die is af te lezen in tabel 7. 
  
 Pagina 65 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
29
genomen. In veel andere zaken is er echter informatie voorhanden die ‘harder’ is. 
Zo zijn er verschillende zaken waarin op enigerlei wijze verslaglegging of registraties 
zijn aangetroffen die verband houden met de criminele activiteiten. Dit geldt 
bijvoorbeeld voor een zaak die draait om online drugshandel waarin klantreacties op 
de online drugsmarkt zijn veiliggesteld (casus 152). Het geldt ook voor een 
mensensmokkelzaak waarin Filipijnse werknemers werkzaam waren in de 
Nederlandse binnenscheepvaart (casus 160). Administratie wordt ook aangetroffen 
in zaken waarin ondergrondse bankiers of contant-geldsmokkelaars actief zijn 
(casus 166, 172). In andere zaken geven een aangifte (van containerdiefstal, casus 
151) of verklaringen van verdachten (casus 155, 157, 163, 169 en 173) informatie 
over de periode waarin criminele activiteiten hebben plaatsgevonden. 
In tien van de 30 zaken was er onvoldoende betrouwbare  informatie voorhanden 
om de start van de pleegperiode vast te stellen. Voor 20 zaken lag er wel informatie 
op basis waarvan iets gezegd kan worden over de duur van de pleegperiode 
voorafgaand aan het opsporingsonderzoek. We zien dat binnen deze 20 zaken in 
drie kwart van de gevallen de daders al langer dan een jaar actief zijn voordat de 
opsporing zich op hen richt. In de helft van de zaken is het criminele 
samenwerkingsverband meer dan twee jaar actief voordat het onderwerp van 
opsporingsonderzoek wordt. Dit komt grofweg overeen met de duur van de 
pleegperiode die eerder werd vastgesteld voor de 80 zaken uit de eerste twee 
rondes van de monitor (Kleemans e.a., 2002, p. 85). In de volgende subparagraaf 
gaan we verder in op criminele groepen die langere tijd buiten bereik van de 
opsporing bleven. 
4.2.2 Daders die (tijdelijk) buiten beeld blijven 
Alle zaken die voor de Monitor Georganiseerde Criminaliteit zijn bestudeerd, 
betreffen criminele samenwerkingsverbanden die succesvol zijn opgespoord. Deze 
daders zijn dus per definitie in beeld van de opsporing. Toch bieden verschillende 
opsporingsonderzoeken treffende voorbeelden van daders wier rol in de 
georganiseerde criminaliteit, soms langdurig, voor de opsporing verborgen bleef. De 
rol die een dergelijke dader speelt wordt soms via een omweg of een onverwachte 
wending duidelijk. Een voorbeeld hiervan is een onderzoek dat start naar aanleiding 
van informatie die is binnengekomen via de Dienst Internationale Politie-informatie 
(IPOL). Samengevat luidde deze informatie dat verdachte U zich samen met 
anderen bezighield met de voorbereiding van een transport van een aanzienlijke 
hoeveelheid cocaïne. De waarschijnlijke bestemming van dit transport was 
Nederland. Het onderzoek richtte zich in eerste instantie op U en de mensen die met 
hem samenwerkten. Al snel bleek dat een andere verdachte, N, de eigenlijke 
touwtjes in handen had. N bleek uiteindelijk een grote en voor justitie tot dan toe 
relatief onbekende speler die jarenlang onder de radar wist te blijven met zijn 
activiteiten in de internationale handel in verdovende middelen (casus 170). In een 
andere zaak zien we een dader die wel degelijk in beeld was bij de opsporing, maar 
waarvan duidelijk wordt dat zijn daadwerkelijke rol mogelijk is onderschat. 
Opvallend in deze zaak is dat de hoofdpersoon zelf wijst op het omvangrijke 
vermogen dat hij heeft vergaard. De zaak illustreert tevens het internationale 
karakter van georganiseerde criminaliteit. 
 
Na een eerder opsporingsonderzoek wordt G veroordeeld voor betrokkenheid bij 
drugshandel. Omdat zijn rol niet helemaal duidelijk in beeld komt en vanwege 
                                                
29
 Niet alle gevonden indicaties voor de aanvang van de criminele activiteiten zijn 
meegenomen, sommige zijn als ‘te zacht’ terzijde geschoven. Dit geldt bijvoorbeeld voor een 
zaak waarin een agenda in beslag werd genomen. In de agenda werd vier jaar voordat het 
opsporingsonderzoek startte een code uitgelegd die door de daders werd gebruikt om hun 
communicatie af te schermen. 
  
 Pagina 67 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
ontkennen. Uit aangetroffen administratie/boekhouding kan echter worden afgeleid 
dat de hoofdverdachte tien jaar actief is geweest als bankier (casus 172). 
De afgeronde opsporingsonderzoeken die we hebben bestudeerd bevatten dus ook 
informatie over daders die, in ieder geval tijdelijk, buiten beeld van de politie wisten 
te blijven. Samenvattend kunnen we zeggen dat, in de besproken zaken, het 
internationale karakter, de verwevenheid van criminele handelingen met legale 
activiteiten en angst onder mededaders/getuigen, de opsporing van criminele 
activiteiten in een eerder stadium bemoeilijkten. 
4.3 De interactie tussen daders en opsporing 
In deze paragraaf bespreken we wat de onderzochte zaken ons leren wat betreft de 
wisselwerking tussen daders en opsporing. Achtereenvolgens komen aan bod: 
afscherming en verhulling (paragraaf 4.3.1), contra-strategieën (4.3.2) en de 
reactie van daders wanneer zij weten dat ze onderwerp van opsporingsaandacht zijn 
(4.3.3). 
4.3.1 Afscherming en verhulling 
Afscherming is min of meer een noodzakelijke voorwaarde om (duurzaam) actief te 
zijn in de georganiseerde criminaliteit. Het is ook een van de elementen uit de 
begripsomschrijving van ‘georganiseerde criminaliteit’ die voor de Monitor 
Georganiseerde Criminaliteit wordt gebruikt. Afscherming begint met de mensen 
met wie een dader samenwerkt. Een sterke onderlinge band tussen daders en 
relatieve geslotenheid naar buiten toe bieden een goede uitgangspositie voor 
afgeschermd opereren. Om langdurig uit handen van de opsporing te blijven, moet 
de afscherming echter vaak verder gaan dan de selectie van mededaders en 
zakenpartners. Zo zien we in het casusmateriaal veel voorbeelden van afscherming 
van telecommunicatie en digitale gegevens, zoals het gebruik van 
encryptietechnologie, zogenoemde 1-op-1 telefoons (telefoons die worden gebruikt 
voor de communicatie met één specifieke persoon) en het gebruik van verhullend 
30
taalgebruik en codetaal. Verder weten sommige dadergroepen een zwijgcultuur in 
stand te houden, bijvoorbeeld door dreiging van geweld en ondersteuning van 
(naasten van) mededaders die zijn aangehouden. Ten slotte zien we in verschillende 
zaken dat daders bewust ervoor kiezen om te overleggen in een veilige (gewaande) 
omgeving. Daders weten natuurlijk dat telefoonverkeer kan worden afgevangen. 
Hoewel dat zeker niet betekent dat daders geen gebruik meer maken van de 
telefoon (zie paragraaf 4.4.2), kiest een deel van de daders ervoor om noodzakelijk 
overleg te voeren via persoonlijke ontmoetingen. Daarvoor wijken zij uit naar een 
veilige (of veilig gewaande) omgeving. Dat is in een aantal gevallen een woning, 
anderen overleggen in een auto en ook worden bedrijfsruimten gebruikt om 
‘kantoor’ te houden (bijvoorbeeld een eigen horecagelegenheid, winkel of loods). 
Veel van deze verhullingstactieken zijn al besproken in hoofdstuk 3. We gaan er hier 
daarom niet verder op in. 
4.3.2 Contra-strategieën 
Bij afscherming en verhulling (paragraaf 4.3.1) gaat het vooral om defensieve 
handelingen. Bij contra-strategieën hebben activiteiten een offensief karakter. Het 
gaat dan om maatregelen die effectief optreden van handhavingsorganisaties 
moeten bestrijden (PEO, Bijlage VII, 1996, p. 133). Twee vormen hiervan vallen in 
ons casusmateriaal op. De eerste is het gebruik van technische hulpmiddelen om 
opsporingsactiviteiten te frustreren. Zo wordt in verschillende zaken het gebruik van 
                                                
30
 Zeker in cybercrimezaken zien we daders die technologie gebruiken om hun activiteiten af te 
schermen. Juist bij dit type delicten kan het dan ook een uitdaging zijn om de identiteit van 
daders te achterhalen (Odinot e.a., 2017; Kruisbergen e.a., 2018, p. 62-64; Boerman e.a., 
2017; Schuppers e.a., 2016). 
  
 Pagina 69 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
ontstaat het vermoeden dat zij de beschikking hebben over een douanedocument. 
Vergelijking van de opmerkingen met een douanedocument dat door de douane 
aan het opsporingsteam ter beschikking werd gesteld, onderbouwt dit 
vermoeden. Verder zouden van drie verdachten verschillende keren de gegevens 
zijn opgevraagd in de politiesystemen, door een, mogelijke corrupte, 
politiefunctionaris (één van de onderzochte casussen). 
 
In een ander onderzoek wordt administratie aangetroffen waarin uitgaven zijn 
geregistreerd. Sommige uitgaven lijken betrekking te hebben op een politiecontact 
dat voor de daders nagaat of zij voorkomen in opsporingsonderzoek. In een weer 
een ander onderzoek vermoedt een opsporingsambtenaar dat de zogenoemde 
klapdag (de dag waarop in een opsporingsonderzoek tot aanhoudingen en 
huiszoekingen wordt overgegaan) is gelekt. De reden daarvoor is dat de 
hoofdverdachte op die klapdag was verdwenen en dat ruimtes die werden gebruikt 
voor de opslag van hennep helemaal ‘schoon’ waren. In onderstaande casus lijken 
de daders verschillende corrupte contacten te hebben. 
 
In een drugsonderzoek wordt communicatie tussen daders afgevangen. Uit die 
communicatie lijkt het dat J op de hoogte is van op handen zijnde politieacties. Zo 
vertelt hij verschillende keren over informatie die hij heeft ontvangen. Verder 
wordt door het opsporingsteam het opvragen van pasfoto’s bij de gemeente als 
een risico gezien, vanwege een mogelijke relatie tussen het criminele 
samenwerkingsverband en de gemeentelijke organisatie. Ook zouden 
hoofdverdachten zaken hebben gedaan met ten minste twee douanebeambten 
(één van de onderzochte casussen). 
 
31
In de door ons onderzochte zaken zelf blijft het echter vaak bij aanwijzingen. 
Soms worden vermoedens van corruptie wel degelijk als strafrechtelijk feit 
vastgesteld. Dit is het geval in een groot onderzoek naar een corrupte douanier die 
drugssmokkel via een haven faciliteerde. 
 
Eén van de onderzochte zaken richt zich op een douanier. Deze kon beslissen 
welke container wel en welke niet werd gecontroleerd. Uit het onderzoek blijkt dat 
hij deze bevoegdheid heeft misbruikt en zo betrokken is geweest bij de invoer 
van honderden kilo’s cocaïne. In het onderzoek komen verschillende 
drugshandelaren in beeld. De douanier zou miljoenen euro’s hebben verdiend met 
de diensten die hij verleende (casus 163). 
4.3.3 Reactie op politie-aandacht  
Daders hebben dus verschillende mogelijkheden om zich af te schermen van 
ongewenste aandacht. Voor al onze zaken geldt echter dat in ieder geval een deel 
van daders op enig moment is opgespoord. Een deel van de zaaksdossiers geeft 
aardig zicht op hoe daders reageren wanneer ze worden geconfronteerd met politie-
activiteiten. Zo kan de ontdekking dat politie hen in het vizier heeft, bijvoorbeeld 
door aanhoudingen of inbeslagnames, leiden tot directe communicatie tussen 
daders. In een onderzoek naar ondergrondse bankiers wordt bij een geldtransactie 
een hoeveelheid geld in beslag genomen. Een van de verdachten weet echter aan 
aanhouding te ontkomen. Deze belt vervolgens direct een andere verdachte om 
melding te doen van het in beslag genomen geldbedrag (casus 172). In een zaak 
die zich richt op onder meer wapen- en drugshandel zien we een verdachte die na 
een politie-inval een vriend opbelt om een afgegeven verklaring af te stemmen 
(casus 174). In twee andere zaken zien we juist daders die, na aanhoudingen 
                                                
31
 Het is goed mogelijk dat later, bijvoorbeeld in een onderzoek van de Rijksrecherche, de 
signalen alsnog verder worden onderzocht en “hard” gemaakt. 
  
 Pagina 71 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
de hand liggende manier is om geld te verdienen. In die gevallen kan justitieel 
ingrijpen als een ingecalculeerd risico worden gezien. 
 
Een dadergroepering houdt zich bezig met banking malware. Hoofdverdachte A 
wordt in afwachting van de rechtszaak tegen hem uit voorlopige hechtenis 
vrijgelaten. Hij houdt zich dan opnieuw bezig met bankfraude. In een chatgesprek 
meldt A op zoek te zijn naar logingegevens en wachtwoorden die in gebruik zijn 
bij onder meer Nederlandse banken. Ook zegt hij in dat chatgesprek dat hij heeft 
vastgezeten, de politie al zijn geld heeft afgenomen en dat hij ‘het’ opnieuw wil 
opbouwen (casus 153). 
 
In plaats van vluchtgedrag of paniekerige reacties zien we in de onderzochte zaken 
dus vooral dat criminele samenwerkingsverbanden, wanneer politie-ingrijpen is 
waargenomen, hun activiteiten gewoon voortzetten. Wel wordt de werkwijze soms 
aangepast (zie ook Kleemans e.a., 2002, p. 97). 
4.4 Ingezette opsporingsmethoden 
In het voorafgaande zijn we ingegaan op verschillende afschermingstactieken die 
daders gebruiken. Het gebruik van bepaalde technologie, de keuze voor bepaalde 
‘vergaderlocaties’, een gewelddadige reputatie en het werken met mensen die je 
goed kent, kunnen, samen met andere elementen, een goede bescherming bieden 
tegen de opsporing. Toch blijft ieder crimineel samenwerkingsverband altijd 
kwetsbaar. Complexe, grootschalige smokkeloperaties kunnen bijvoorbeeld moeilijk 
worden uitgevoerd zonder enige vorm van communicatie, en communicatie kan 
worden afgevangen. Verder wordt soms toch gekozen om met iemand samen te 
werken buiten de eigen kring, om een probleem op te lossen of om geld te 
verdienen, hetgeen een groepering kwetsbaar maakt voor undercoveragenten of 
andere “onbetrouwbare” partners. Ook kunnen mededaders, concurrenten of 
partijen in de reguliere samenleving, een reden hebben om informatie te 
verstrekken aan de politie. Ten slotte hebben criminele samenwerkingsverbanden 
hun succes of falen maar tot op bepaalde hoogte zelf in de hand; het is ook, en in 
belangrijke mate, afhankelijk van het optreden van opsporingsinstanties en andere 
autoriteiten. 
In deze paragraaf gaan we in op de opsporingsmethoden en –strategieën die in de 
onderzochte zaken zijn ingezet. We geven géén uitputtende beschrijving van alle 
ingezette opsporingsinstrumenten. In plaats daarvan richten we ons op methoden 
en strategieën die in het casusmateriaal opvallen, vanwege het resultaat dat ermee 
werd behaald, vanwege de dilemma’s die er aan zijn verbonden en/of simpelweg 
vanwege het veelvuldige gebruik ervan. Hieronder gaan we allereerst in op 
verklaringen van (mede)daders en getuigen (paragraaf 4.1). In paragraaf 4.2. 
bespreken we het gebruik van de telefoontap bij de opsporing van georganiseerde 
criminaliteit. Daarna gaan we in paragraaf 4.3 in op verschillende manieren die de 
politie heeft om ‘in te breken’ in de afgeschermde omgeving van daders. Ten slotte 
komt in paragraaf 4.4. het belang van goede internationale samenwerking aan 
32
bod. 
4.4.1 De verklarende (mede)dader 
De verklaringen van iemand die zelf betrokken is geweest bij de criminele 
activiteiten die de politie onderzoekt, zijn logischerwijs van grote waarde in een 
                                                
32
 Deze paragraaf is niet bedoeld om algemene uitspraken te doen over het succes van de 
opsporing van georganiseerde criminaliteit. Dat een bepaalde opsporingsmethode of aanpak 
hier onbesproken blijft, betekent bovendien niet dat deze geen waarde heeft voor de opsporing 
van georganiseerde criminaliteit. 
  
 Pagina 73 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
meewerken, uit angst voor represailles. De verklaringen speelden echter wel een 
cruciale rol in een grote strafzaak (Kolbak). Ook in de zogenoemde passagezaak 
speelden verklaringen van spijtoptanten/kroongetuigen een centrale rol. Hetzelfde 
geldt voor het zogenoemde Marengo-onderzoek naar liquidaties, dat in 2019 naar 
de rechter is gebracht. Het is duidelijk dat spijtoptanten een belangrijke bijdrage 
kunnen leveren aan de informatie- en bewijspositie van de politie en het Openbaar 
Ministerie. Tegelijkertijd geldt dat er in concrete zaken sterk uiteenlopende visies 
kunnen bestaan op de beweegredenen van de verklarende getuige, de voorwaarden 
waaronder de verklaringen zijn afgelegd en/of het waarheidsgehalte van de 
verklaringen.  
4.4.2 De telefoon(tap): een vaste waarde voor dader èn politie? 
Ten aanzien van het nut van “tappen” bestaan uiteenlopende beelden. Enerzijds 
bestaat al jarenlang het idee dat de opbrengst van tappen binnen een 
opsporingsonderzoek bescheiden is en/of afneemt. De oorzaak zou onder meer 
gelegen zijn in het toegenomen bewustzijn van daders dat telefoonverkeer kan 
worden afgevangen. Van der Werff en Bol concluderen in 1991 dat het belangrijkste 
voordeel van het tappen van telefoongesprekken is dat het een beeld geeft van de 
contacten van de verdachte en van zijn aan- of afwezigheid. Inhoudelijk zijn de 
afgeluisterde gesprekken minder nuttig (Van der Werff & Bol, 1991). Riks stelt, in 
1992, dat daders inmiddels bekend zijn met de telefoontap en liever elkaar 
persoonlijk ontmoeten. De tap zou daardoor minder opleveren (Riks, 1992). In 1995 
schrijft Van Koppen op basis van gegevens over de Verenigde Staten dat de 
telefoontap aldaar een overschat middel is (Van Koppen, 1995). 
Anderzijds is er Nederlands empirisch onderzoek dat tot een ander inzicht leidt. Rein 
en anderen deden dossieronderzoek om iets te kunnen zeggen over de opbrengsten 
van de telefoontap. In 1996 stellen zij dat de telefoontap in de onderzochte gevallen 
veel zogenoemde sturingsinformatie oplevert en dat het direct of indirect ook vaak 
bijdraagt aan bewijsvergaring (Rein e.a., 1996). Kleemans en anderen concluderen 
in 1998, in het eerste monitorrapport, dat in het grootste deel van de onderzochte 
zaken de telefoontap, volgens de teamleider en/of de officier van justitie, veel 
waardevolle informatie heeft opgeleverd (Kleemans e.a., 1998). Een soortgelijke 
constatering wordt gedaan in het tweede monitorrapport (Kleemans e.a., 2002, p. 
88-89). In 2012 verschijnt er een onderzoeksrapport van het WODC dat zich 
volledig op de telefoontap richt. De onderzoekers stellen op basis van interviews dat 
taps vooral veel sturingsinformatie opleveren. Ze genereren ook bewijs, maar wel in 
steeds mindere mate. Het zou meer moeite kosten om de tap te benutten vanwege 
het tapbewustzijn van daders, het gebruik van encryptie en de administratieve last 
die met telefoontaps gepaard gaat (Odinot e.a., 2012; zie ook Bokhorst e.a., 2011). 
 
Hoe staat het met het gebruik van de telefoontap in de onderzochte zaken van de 
Monitor Georganiseerde Criminaliteit? Zoals zojuist besproken is dit al in de eerste 
monitorrapportage aan bod gekomen. Toen bleek dat in 38 van de 40 zaken de 
telefoontap als opsporingsinstrument was ingezet (Kleemans e.a., 1998). Voor het 
nu voorliggende rapport zijn wij dit opnieuw nagegaan voor de meer recente zaken. 
Voor alle 30 zaken uit de vijfde ronde geldt dat gebruik is gemaakt van de 
34
telefoontap. De bevoegdheid tot tappen geldt voor telefoon- en internetverkeer. 
Dat betekent in de praktijk dat ‘ouderwetse’ telefoongesprekken mogen worden 
afgevangen, maar ook bijvoorbeeld SMS-berichten, communicatie via Skype, e-
mails en communicatie via chatdiensten. Voor de 30 zaken die zijn geanalyseerd 
voor de vijfde monitorronde geldt dat zowel het meer klassieke gebruik (afvangen 
                                                
34
 Ook voor de 30 zaken die in de vierde monitorronde zijn geanalyseerd is dit nagegaan. Ook 
voor die zaken geldt dat in alle gevallen de telefoontap is ingezet. 
  
 Pagina 75 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
opsporingsteam bankiersadministratie aan waarin ook bedragen staan vermeld 
die zijn genoemd over de telefoon (casus 178). 
 
De telefoon wordt kortom in de door ons bestudeerde zaken veel gebruikt door 
daders, om te bellen of berichten te versturen. Evenzo maakt de politie veelvuldig 
gebruik van de telefoontap. Voor de monitorzaken waarvoor dat is nagegaan geldt 
dat de tap in (bijna) alle zaken is ingezet (zie ook Bokhorst e.a. 2011, p. 38, 54,56). 
Binnen de bestudeerde zaken levert de telefoontap bovendien vaak een 
(belangrijke) bijdrage aan een succesvol verloop van het opsporingsonderzoek. 
Ondanks scepsis over het nut van de telefoontap en ondanks dat daders weten dat 
zij getapt kunnen worden, kunnen daders in de georganiseerde criminaliteit 
blijkbaar niet zonder de telefoon en andere telecommunicatie. Het afvangen van die 
communicatie blijkt dan ook zinvol voor de opsporing. Overigens merken we hierbij 
op dat behalve operationeel nut en noodzaak ook de strafvorderlijke regelgeving en 
traditie een rol speelt. Zo lijken er in de Verenigde Staten hogere drempels voor het 
gebruik van de telefoontap te bestaan (terwijl die drempels voor bijvoorbeeld 
undercovertrajecten juist lager zijn) en wordt de tap in het Verenigd Koninkrijk niet 
gebruikt als bewijs (Ross, 2002; Kruisbergen, 2017; Odinot e.a., 2012, p. 181-211; 
Tak, 2000, p. 242-244). 
4.4.3 Inbreken in de afgeschermde omgeving van daders 
In paragraaf 4.3.1 zagen we dat daders soms gebruikmaken van een veilige, 
afgeschermde omgeving om criminele zaken te bespreken. Het kan dan gaan om 
een bedrijfsruimte die als “kantoor” wordt gebruikt, maar ook om een woonhuis of 
een auto. In verschillende van de bestudeerde zaken is het opsporingsteam erin 
geslaagd om deze afscherming te doorbeken. In deze zaken zijn persoonlijke 
ontmoetingen tussen daders afgeluisterd. Dit kan zeer waardevolle informatie 
opleveren, juist omdat daders zich op de desbetreffende plekken nogal eens veilig 
wanen. Afgeluisterde gesprekken kunnen leiden tot een (beter) beeld van het 
criminele samenwerkingsverband en tot identificatie van tot dan toe onbekende 
verdachten. Het kan ook zicht bieden op onder andere de gebruikte werkwijze en de 
rollen van specifieke verdachten. 
Het opnemen van vertrouwelijke informatie (OVC), zoals de formele omschrijving 
van dit opsporingsinstrument luidt, is in 14 van de 30 onderzochte zaken ingezet. In 
het merendeel van die zaken is gebleken dat de inzet van OVC (in belangrijke mate) 
heeft bijgedragen aan het bewijs tegen de verdachte(n) en/of de informatiepositie 
van het opsporingsteam. Soms levert het gebruik ervan zoveel waardevolle 
informatie op dat dit het opsporingsteam voor keuzes stelt. 
 
Een crimineel samenwerkingsverband houdt zich bezig met internationale 
drugshandel; invoer van heroïne vanuit Turkije en invoer van cocaïne vanuit Zuid-
Amerika. In de criminele groep neemt een café een centrale plaats in. Het café 
staat niet op naam van de hoofdverdachten, maar zij hebben feitelijk wel de 
leiding. Een afgesloten ruimte wordt door de hoofdverdachten gebruikt als 
‘kantoor’. Dit kantoor wordt vrijwel dagelijks bezocht. Er wordt gesproken over 
dekladingen, routes, prijzen en hoeveelheden drugs. De afgeluisterde gesprekken 
bieden het opsporingsteam een schat aan informatie, zoveel dat dit tot een 
probleem leidt; welke informatie wordt uitwerkt en welke niet (casus 164). 
 
Ook in onderstaande casus levert het gebruik van OVC waardevolle informatie op. 
Het gaat daarbij om verdachten die zich bewust zijn van mogelijke politie-aandacht 
en bijvoorbeeld weinig gebruikmaken van de telefoon. 
 
De criminele groepering houdt zich bezig met drugshandel. De verdachten 
spreken expliciet af niet in paniek te raken bij calamiteiten en elkaar fysiek te 
  
 Pagina 77 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
bij controle van vervoersstromen of naar aanleiding van tips of overige ontvangen 
informatie. Inbeslagnames vinden natuurlijk ook plaats bij doorzoekingen van 
bijvoorbeeld woningen van verdachten. Deze zoekingen vinden onder andere plaats 
op de zogenoemde ‘klapdag’ van opsporingsonderzoeken, in welke gevallen ze het 
sluitstuk van een onderzoek vormen. Het gaat dan bijvoorbeeld om drugs, wapens 
en contant geld, maar ook om gegevensdragers zoals laptops, externe harde 
schijven, USB-sticks, telefoons en SIM-kaarten. Deze gegevensdragers leveren 
bijvoorbeeld veel informatie op in een zaak die draait om online drugshandel (casus 
152) en een malwarezaak (casus 153). 
Verder wordt in verschillende zaken een fysieke, financiële administratie 
aangetroffen die aan criminele operaties is te relateren. De aangetroffen 
boekhouding in deze zaken is vaak niet meer dan een stuk papier of een notitieblok. 
Zeker wanneer de informatie in de gevonden administratie is te koppelen aan 
andere opsporingsresultaten, zoals inbeslaggenomen goederen of geldbedragen, 
observaties of gegevens uit afgeluisterde gesprekken, vormen deze papieren echter 
een zeer waardevolle informatiebron, die inzicht biedt in concrete handelingen en 
transacties binnen een crimineel samenwerkingsverband. Dit geldt bijvoorbeeld voor 
de aangetroffen boekhouding van ondergrondse bankiers (casus 172 en 178). Het 
geldt ook voor een zaak tegen personen die bitcoins opkochten van vermoedelijke 
drugshandelaren en hun daarvoor contant geld teruggaven. In een aangetroffen 
notitieblok in deze zaak stonden de bitcointransacties opgeschreven. Deze kwamen 
overeen met de transacties zoals die werden waargenomen in de digitale bitcoin 
wallets (casus 173). Ook in een zaak die draait om de smokkel van contant geld 
wordt een administratie aangetroffen (casus 166). In een drugszaak worden in- en 
uitgaande hoeveelheden drugs bijgehouden (casus 176). Een boekhouding wordt 
ook gevonden in een opsporingsonderzoek naar facilitering van liquidaties. De 
boekhouding betreft onder meer uitgaven voor de aankoop van bakens en het 
‘sweepen’ van een auto (casus 165). Het aantreffen van dergelijke verslaglegging is 
natuurlijk afhankelijk van de daders die deze al dan niet aanleggen, maar het is ook 
afhankelijk van de doortastendheid bij zoekingen, zeker omdat het van tevoren 
vaak onbekend zal zijn of en zo ja waar er administratie is aan te treffen. 
4.4.4 Goede internationale samenwerking 
Georganiseerde criminaliteit in Nederland heeft vaak een internationale component. 
Dat geldt voor de handel in drugs, maar ook voor mensenhandel, witwassen, fraude 
38
en cybercrime. Vanwege de internationale component van georganiseerde 
criminaliteit, heeft ook de opsporing ervan vaak internationale aspecten. Dit vereist 
samenwerking met buitenlandse partijen (zie ook Van de Bunt & Kleemans, 2007, p. 
129-136). Die samenwerking kent verschillende vormen. Eén zo’n vorm is het 
rechtshulpverzoek, waarbij door Nederland aan een ander land gevraagd kan 
worden om bijvoorbeeld een verdachte te observeren, aan te houden, te tappen of 
om informatie te verstrekken. 
In tenminste 23 van de 30 zaken zijn vanuit Nederland één of meerdere 
rechtshulpverzoeken verstuurd naar het Buitenland. Bij de ontvangende landen gaat 
het vaak om landen in Europa, maar in veel zaken worden (ook) 
rechtshulpverzoeken gedaan aan landen in Noord-Amerika, Zuid-Amerika, Afrika, 
Azië of Oceanië. Meestal wordt in een zaak aan verschillende landen een 
                                                
38
 De aard van verschillende cybercrimedelicten brengt met zich mee dat daders in beginsel 
minder gebonden zijn aan fysieke grenzen (overigens kent ook ICT-gerelateerde criminaliteit 
een belangrijke lokale dimensie (Kruisbergen e.a., 2018). De internationale aspecten bij 
cybercrime kunnen te maken hebben met de verblijfplaats van daders, maar ze kunnen ook 
samenhangen met de dienstverleners waar cyberdaders gebruik van maken, zoals bijvoorbeeld 
internetproviders, aanbieders van emaildiensten en online wisselkantoren (Odinot e.a., 2017; 
Schuppers e.a., 2016; Oerlemans e.a., 2016). 
  
 Pagina 79 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
legale beroepsactiviteiten, hechte verbanden tussen daders, en de angst die daders 
oproepen. 
Ook is de wisselwerking tussen opsporing en daders besproken. Wat doen daders 
om de opsporing voor te blijven en hoe reageren zij wanneer ze merken dat de 
aandacht van de politie op hen is gericht? Afscherming is een noodzakelijke 
voorwaarde om actief te zijn of te blijven in de georganiseerde criminaliteit. In de 
onderzochte zaken komt dit onder andere terug in de verschillende wijzen waarop 
daders telecommunicatie en digitale gegevens afschermen. Daarnaast doen daders 
het nodige om ervoor te zorgen dat mededaders (en anderen) zwijgen, door 
geweldsdreiging maar ook door financiële bijstand wanneer een mededader is 
aangehouden. Verder zien we in verschillende zaken dat daders ervoor kiezen om 
noodzakelijk overleg te voeren via persoonlijke ontmoetingen in de veilige 
(gewaande) omgeving van huis, bedrijfspand of auto, wat overigens zeker niet 
betekent dat de telefoon volledig wordt gemeden. Ook maken daders gebruik van, 
meer offensieve, contra-strategieën, zoals technische hulpmiddelen om 
opsporingsactiviteiten te frustreren en het corrumperen van medewerkers van 
rechtshandhavingsorganisaties. Ook van deze laatste vorm zijn in het 
casusmateriaal verschillende voorbeelden gevonden. Intensiever beleid tegen 
georganiseerde criminaliteit, zoals verscherpte controles op logistieke knooppunten 
als lucht- en zeehavens, heeft mogelijk de corrumperende druk op onder andere de 
douane en de politie doen toenemen. Hetzelfde geldt voor de automatisering van 
werkprocessen binnen rechtshandhavingsorganisaties en logistieke knooppunten. 
Vanwege die automatisering is het voor daders in de georganiseerde criminaliteit 
erg waardevol om toegang te hebben tot informatiesystemen van bijvoorbeeld de 
douane of de politie of civiele informatiesystemen die worden gebruikt bij de 
afhandeling van vervoersstromen op vliegvelden en zeehavens. Of corruptie ook 
echt meer voorkomt dan voorheen, is echter moeilijk te zeggen. 
Opvallend is dat daders, wanneer ze merken dat de politie zich actief met hen 
bezighoudt, hun criminele activiteiten nogal eens gewoon lijken voor te zetten. 
Soms wordt wel de werkwijze aangepast wanneer er in het criminele 
samenwerkingsverband bijvoorbeeld inbeslagnames of aanhoudingen plaatsvinden, 
of wanneer afluisterapparatuur wordt ontdekt. Maar tot vluchtgedrag, paniekerige 
reacties of het stoppen met criminele activiteiten, lijkt het niet te leiden. Het 
overheersende uitgangspunt lijkt een zo klein mogelijke verstoring van het criminele 
bedrijfsproces te zijn. Er kunnen verschillende beweegredenen achter deze 
ogenschijnlijke onverstoorbaarheid schuilgaan; brutaliteit, een gevoel van 
onaantastbaarheid – in de hand gewerkt doordat een dader lang buiten beeld van 
de politie wist te blijven, of de druk om verplichtingen richting mededaders en 
opdrachtgevers na te komen. Ook kan het doorgaan met criminele activiteiten voor 
een dader simpelweg dé manier zijn om geld te verdienen en is justitieel ingrijpen 
een ingecalculeerd risico. 
Ten slotte kwamen verschillende opsporingsmethoden/-strategieën die in de 
onderzochte zaken zijn ingezet aan bod. Ten eerste blijkt ook nu dat in veel zaken 
hoofdverdachten niet of weinig verklaren. Wanneer hoofdverdachten (grotendeels) 
zwijgen leggen verdachten die zich buiten de kern van het criminele netwerk 
bevinden soms wel een verklaring af. In enkele zaken legt een hoofdverdachte wel 
een uitgebreide verklaring af. Zeker in een zaak waarin dit een spijtoptant betreft, 
speelt de verklaring een sterk bepalende rol. 
Ten tweede is opvallend dat in vrijwel alle zaken waarvoor dat is nagegaan de 
telefoon- en/of internettap wordt ingezet. De telefoontap levert in veel zaken 
bovendien een (belangrijke) bijdrage aan een succesvol einde van het 
opsporingsonderzoek. Daders blijven de telefoon gebruiken, ook al doen zij vaak 
moeite om het effectief afvangen daarvan te bemoeilijken. De logistieke 
complexiteit van veel criminele operaties en het gemak om via de telefoon en 
aanverwante diensten zaken te regelen, spelen hier waarschijnlijk een rol. Ondanks 
  
 Pagina 81 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
5 Slotbeschouwing 
In dit rapport van de Monitor Georganiseerde Criminaliteit staan daders centraal: 
hun criminele carrières, de verwevenheid van daders met hun omgeving en, ten 
slotte, de opsporing van daders. Deze onderwerpen, die we in de voorgaande drie 
empirische hoofdstukken los van elkaar hebben besproken, brengen we in dit 
slothoofdstuk weer samen in deze slotbeschouwing, met bijzondere aandacht voor 
de interactie tussen daders, de sociale omgeving en de opsporing. Na de synthese 
van de belangrijkste bevindingen (paragraaf 5.1), gaan we in paragraaf 5.2 nader in 
op de mogelijke beleidsimplicaties van deze bevindingen.  
 
Voordat we beginnen met de synthese van de belangrijkste bevindingen wijzen we 
nog eens op de beperkingen van ons onderzoek. Het bereik van ons onderzoek 
beperkt zich tot die gevallen van georganiseerde criminaliteit die door Nederlandse 
autoriteiten zijn opgespoord en vervolgd. Dit is het gevolg van het feit dat 
Nederlandse opsporingsonderzoeken onze belangrijkste informatiebron zijn. Verder 
is het zo dat dat kwantificerende uitspraken in beginsel alleen gelden binnen de 
context van de door ons geanalyseerde zaken. 
5.1 Synthese van de belangrijkste bevindingen 
Georganiseerde criminaliteit heeft vooral een schadelijke, ondermijnende werking 
wanneer de aanpak geen afdoende effect sorteert. In dit rapport zien we dit op twee 
manieren terug. Allereerst geeft onze analyse zicht op persisterende daders: daders 
die, ondanks (intensieve) aandacht van politie en justitie, door blijven gaan met het 
plegen van criminele activiteiten. Daarnaast illustreren onze resultaten het bestaan 
van daders die juist niet eerder onderwerp zijn geweest van (zwaar) strafrechtelijk 
ingrijpen maar wel een prominente rol spelen in georganiseerde criminaliteit. In 
deze paragraaf brengen we de belangrijkste bevindingen van de drie voorgaande 
hoofdstukken samen. Het vertrekpunt wordt daarbij gevormd door onze resultaten 
over de daders en hun criminele carrières. Vervolgens bespreken we hoe die 
criminele carrières zich kunnen ontwikkelen dankzij de sociale omgeving waarin 
daders opereren. Daarna komt de opsporing van daders aan bod. Die opsporing 
wordt tot op zekere hoogte getrotseerd, maar onze zaken illustreren nu juist ook 
hoe opsporingsteams de afscherming waarachter daders opereren weten te 
doorbreken.  
 
Persisterende daders  
In deze monitorronde is ingegaan op de criminele carrières van daders in de 
georganiseerde criminaliteit. Allereerst werd een kwantitatieve schets gegeven van 
de criminele carrières van daders. Grofweg vier op de vijf daders uit de laatste drie 
monitorrondes kwam voorafgaand aan de uitgangszaak al eens met justitie in 
aanraking. Deze bevinding vertoont parallellen met eerdere analyse van de eerste 
twee monitorrondes (Van de Bunt & Kleemans, 2007; Kleemans & De Poot, 2008). 
Bovendien gaat het om daders die reeds langere tijd actief zijn met het plegen van 
strafbare feiten. Dit valt terug te zien in zowel de hoeveelheid voorafgaande 
delicten- meer dan 40% heeft tenminste zes justitiële contacten voorafgaand aan de 
uitgangszaak - als in de hoeveelheid jaren dat zij al actief zijn: meer dan 70% is 
tenminste zes jaar actief op het moment dat zij in de uitgangszaak naar voren 
komen. Wanneer deze daders bovendien worden vergeleken met de algemene 
populatie van daders, dan komt naar voren dat ze gemiddeld ouder zijn, meer 
delicten op hun naam hebben en vaker ooit gevangenisstraf hebben ondergaan. Ook 
deze bevinding komt in grote lijnen overeen met eerder verricht wetenschappelijk 
onderzoek naar criminele carrières in de georganiseerde criminaliteit uit zowel 
  
 Pagina 83 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
voor logistieke doeleinden. Ook bespraken we vormen van beroepsmatige 
inbedding, waarbij criminele activiteiten in het verlengde liggen van reguliere, legale 
activiteiten. Onze resultaten gaven zicht op het feit dat deze verwevenheid tussen 
legaliteit en illegaliteit een bijdrage kan leveren aan het langere tijd uit het zicht 
blijven van daders en hun criminele activiteiten.  
In deze bovengenoemde voorbeelden hoeven personen in de sociale omgeving, 
waaronder familie, vrienden, kennissen, collega’s en buurtbewoners, niet op de 
hoog te zijn van de criminele activiteiten. Bij de tweede vorm van afscherming via 
de sociale omgeving die we bespraken ligt dat anders. In die gevallen speelt de 
sociale omgeving zelf een rol en lijkt het zo te zijn dat de omgeving hoorde, zag en 
zweeg, wat er in onze zaken aan bijdraagt dat sommige daders zich geruime tijd 
aan het zicht van de opsporing weten te onttrekken. Enerzijds spelen de hechte 
sociale relaties waarbinnen criminele activiteiten zich nogal eens afspelen een rol. 
Familie- en vriendschapsbanden – we noemden dit de familiaire omgeving - 
fungeren als een afdeklaag richting opsporingsdiensten waardoor criminele 
activiteiten langere tijd kunnen voortduren. Anderzijds kunnen (geveinsde) 
onwetendheid, profijt en angst ervoor zorgen dat (andere) betrokkenen in de 
omgeving daders niet dwarszitten en/of hen meer of minder actief ter dienste zijn. 
Deze elementen vormen, samen of afzonderlijk, de spreekwoordelijke muren van 
stilzwijgen waarachter georganiseerde criminaliteit schuilgaat (Van de Bunt, 2007).  
 
Opsporing van georganiseerde criminaliteit  
Muren van stilzwijgen zijn echter niet onfeilbaar. Dit blijkt uit het feit dat alle 
genoemde gevallen uiteindelijk wel in beeld zijn gekomen bij de opsporingsdiensten. 
De meeste opsporingsonderzoeken startten na informatie van binnen- of 
buitenlandse opsporingsdiensten. Buiten de opsporing gelegen aanleidingen zoals 
aangiften en tips komen veel minder vaak voor. Verder blijkt uit de bestudeerde 
opsporingsonderzoeken dat de criminele activiteiten soms al langdurig gaande 
waren op het moment dat het onderzoek startte. Zojuist noemden we al de factoren 
die bijdragen aan de afscherming van deze daders. 
Ook bespraken we contra-strategieën die sommige daders inzetten, zoals technische 
hulpmiddelen om opsporingsactiviteiten te frustreren en het corrumperen van 
medewerkers van rechtshandhavingsorganisaties. In verschillende zaken zagen we 
hier voorbeelden van. Of corruptie ook meer voorkomt dan voorheen, is niet te 
zeggen op basis van ons materiaal. Wel wezen we op factoren die mogelijk de 
corrumperende druk op bijvoorbeeld de douane en de politie hebben vergroot, zoals 
verscherpte controles op logistieke knooppunten en de automatisering van 
werkprocessen (Nelen & Kolthoff, 2017; Madarie & Kruisbergen, 2019; Staring e.a., 
2019; Smit e.a., 2019). 
Welke opsporingsmethoden en – strategieën zijn er in de 30 onderzochte zaken 
ingezet? Allereerst blijkt ook nu dat veel hoofdverdachten zwijgen en niet of maar 
weinig verklaren tijdens verhoren (zie ook Van de Bunt & Kleemans, 2007, p. 147-
148). Sommige hoofdverdachten in onze zaken leggen echter wel een uitgebreide 
verklaring af en in een zaak waarin dit een spijtoptant betreft, speelt de verklaring 
een doorslaggevende rol. Ten tweede kwam naar voren dat in vrijwel alle zaken 
gebruik wordt gemaakt van de telefoon- en/ of internettap. Dit instrument levert 
daarbij in veel gevallen een wezenlijke bijdrage aan de succesvolle afronding van 
het opsporingsonderzoek. Onze zaken illustreren dat daders de telefoon en 
aanverwante diensten blijven gebruiken, waarschijnlijk vanwege het gebruiksgemak 
en vanwege de logistieke complexiteit van veel criminele operaties. Wel nemen 
daders vaak maatregelen om te voorkomen dat communicatie effectief wordt 
afgevangen. 
Ten derde beschreven we hoe het inbreken in de afgeschermde omgeving een 
succesvolle strategie kan zijn. Verschillende daders getroosten zich de nodige 
moeite om bijvoorbeeld te overleggen in een omgeving waar zij zich veilig wanen. 
  
 Pagina 85 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
hoogte zijn van de gepleegde criminele activiteiten. Andere daders hebben een 
beperkt gezelschap van vertrouwelingen om zich heen. Voortgaande criminele 
activiteiten zijn ook vaak zichtbaar voor de directe familiaire omgeving en deze 
directe omgeving kan daarbij fungeren als een belangrijke sociale ‘afdeklaag’. 
Buiten deze familiare ring beginnen de onwetende, profiterende en/of bange 
omgeving en de anonieme en legale omgeving, in de figuur gescheiden door een 
stippellijn. Deze stippellijn is bedoeld om aan te geven dat de omvang van deze 
cirkels kan verschillen en is te beïnvloeden. 
Vanuit het perspectief van de dader kunnen cirkels groter of kleiner worden. Een 
dader die succesvol crimineel handelt en zijn criminele activiteiten afschermt, kan 
de cirkel doen uitbreiden, waardoor een steeds groter deel van de sociale omgeving 
vanwege profijt, onwetendheid of angst bij deze criminele activiteiten of de 
afscherming daarvan betrokken raakt. 
De centrale gedachte achter figuur 1 is echter dat de omvang van de cirkel niet 
alleen wordt bepaald door de dader, maar ook door actoren in de directe sociale 
omgeving, politie, justitie, bestuur en beleidsmakers. Wet- en regelgeving bepaalt 
de legale ruimte waarbinnen burgers, daders en de opsporing kunnen opereren. 
Wet- en regelgeving, de handhaving daarvan en opsporing, hebben ook hun 
uitwerking op de onwetende, profiterende en/of bange omgeving. In de volgende 
paragrafen gaan we op basis van onze bevindingen nader in op mogelijke 
beleidsimplicaties.  
 
Figuur 1: De inbedding van georganiseerde criminaliteit 
Dader
Familiaire omgeving
Onwetende, profiterende 
en/of bange omgeving
Anonieme en legale 
omgeving
 
5.2.1 Ingrijpen in criminele carrières 
Interventies in criminele carrières zijn vaak gebaseerd op impliciete 
veronderstellingen over typen daders en hun ontwikkelingspaden. Binnen de 
georganiseerde misdaad zien we echter verschillende typen daders en verschillende 
typen carrières. Sommige daders starten jong en groeien door in de georganiseerde 
misdaad; andere daders groeien niet door of stoppen; en weer anderen raken pas 
op latere leeftijd betrokken bij georganiseerde misdaad. Maar ook een relatief late 
  
 Pagina 87 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
onwetendheid en angst? Voorbeelden hiervan zijn de mogelijke invloed van de 
opsporing en vervolging of van het bestuurlijk aanpakken van criminele activiteiten 
op de medewerkingsbereidheid in de directe sociale omgeving. 
5.2.2 Ondermijning: van dreiging naar weerbaarheid en veerkracht 
Figuur 1 maakt ook duidelijk dat de discussie over ondermijning misschien beter kan 
worden gevoerd vanuit een preventie- en interventieperspectief dan vanuit een 
dreigingsperspectief. De term ondermijning heeft een belangrijke agendavormende 
werking gehad door de nadruk te leggen op de schadelijke effecten van 
verschillende vormen van criminaliteit, die in het verleden vaak als afzonderlijke 
fenomenen werden onderscheiden, zoals georganiseerde misdaad, 
organisatiecriminaliteit, high-impact crime en – meer recentelijk – cybercriminaliteit 
(Huisman & Kleemans, 2017). De term ondermijning heeft daarmee verschillende 
criminaliteitsproblemen en verschillende overheidspartners samengebracht met een 
sterk mobiliserende boodschap dat deze fenomenen ernstige maatschappelijke 
gevolgen kunnen hebben en dat een gezamenlijke aanpak noodzakelijk is. 
Je kan je echter afvragen of de discussie over ondermijning niet minder vanuit een 
dreigingsperspectief zou moeten worden gevoerd en meer vanuit een perspectief 
van weerbaarheid en veerkracht. Waar in figuur 1 de cirkel rond de dader groter kan 
worden en steeds meer een bedreiging kan vormen voor de samenleving, zou de 
nadruk ook gelegd kunnen worden op de vraag onder welke omstandigheden daders 
relatief ongestoord hun gang kunnen gaan en welke mogelijkheden er zijn om deze 
vrije ruimte rond daders en hun directe sociale omgeving te beperken: door het 
minder gemakkelijk te maken om anoniem en legitiem te opereren of door de 
weerbaarheid van de sociale omgeving te vergroten door in te spelen op de factoren 
profijt, onwetendheid en angst. De directe sociale omgeving kan namelijk om allerlei 
redenen meewerken met criminele activiteiten of deze activiteiten afschermen, maar 
kan aan de andere kant ook een belangrijke rol spelen in de preventie of bestrijding 
van deze criminele activiteiten. Ook hier is geen makkelijk wondermiddel te vinden. 
Maar een omgeving die georganiseerde criminaliteit mogelijk maakt, kan het 
criminele groeperingen ook moeilijker maken. Die tegenkracht van de omgeving, 
haar weerbaarheid, kan op haar beurt worden gestimuleerd door overheidsoptreden. 
 
Ogen en oren 
Daders maken gebruik van legale structuren, onder andere om hun criminele 
activiteiten te faciliteren. Zo zien we in de verschillende rondes van de monitor dat 
loodsen, of bedrijfsruimten in de horeca of detailhandel een centrale rol spelen in de 
activiteiten van sommige criminele samenwerkingsverbanden, soms zodanig dat 
achter een legaal ‘uithangbord’ een ware criminele marktplaats schuil blijkt te gaan. 
In deze gevallen speelt de omgeving een meer passieve rol en hoeft die omgeving 
niet op de hoogte te zijn van het criminele gebruik. Dat wil zeker niet zeggen dat 
het gebruik van legale structuren onzichtbaar is. Aangescherpte ogen en oren van 
personen in de omgeving kunnen wel degelijk een drempel opwerpen tegen de 
criminele aanwending van die structuren. Dat kunnen omwonenden zijn, waarbij het 
opvalt dat een winkel geen bedrijvigheid lijkt te hebben, of een type bedrijvigheid 
dat niet past bij de desbetreffende winkel of loods. Maar het kunnen ook 
medewerkers van publieke diensten zijn, die bijvoorbeeld in verband met het 
verstrekken van vergunningen of het controleren van regelnaleving bij de 
desbetreffende panden betrokken zijn. 
 
‘Removing excuses’ 
Daarnaast zijn er actoren uit de omgeving die een meer actieve rol hebben en in 
meer of mindere mate, bewust of onbewust, activiteiten van criminele groeperingen 
faciliteren. In verschillende rapportages van de Monitor Georganiseerde Criminaliteit 
zien we bijvoorbeeld steeds weer aanbieders van goederen en diensten die worden 
  
 Pagina 89 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Ten slotte is bij de meeste vormen van georganiseerde criminaliteit in Nederland 
een burger betrokken. Die betrokkenheid kan de vorm aannemen van consument, 
van slachtoffer of van getuige. Consumenten liggen samen met het illegale karakter 
van drugs ten grondslag aan het verdienmodel waarvan aanbieders op 
drugsmarkten gebruik maken. Lange tijd lijken de nadelige gevolgen van 
drugsgebruik vooral in gezondheidstermen te zijn gedefinieerd. De externe, 
negatieve effecten van de vraag naar drugs reiken natuurlijk veel verder. Het feit 
dat de consument een belangrijke schakel is op de drugsmarkt, is een goed 
argument om na te denken over mogelijkheden om het gedrag van die consument 
te beïnvloeden. Aangezien drugsgebruik en het bezit van kleine hoeveelheden niet 
actief wordt bestreden, kan een overheid die het gebruik wil terugdringen alleen 
gebruik maken van overreding als instrument, bijvoorbeeld via een 
voorlichtingscampagne. Grootschalige voorlichtingscampagnes worden op veel 
verschillende terreinen ingezet, wat er ook mee te maken heeft dat de ‘preek’ als 
beleidsinstrument makkelijker is in te zetten dan de ‘stok’ van wetgeving en 
handhaving (Vedung & Van der Doelen, 1998, p.118). Voorlichtingscampagnes die 
gericht zijn op een algemeen publiek en die niet vergezeld gaan van bijvoorbeeld 
handhavingsacties, hebben echter lang niet altijd een positief en soms zelfs een 
negatief effect, zo laat onder meer onderzoek op het terrein van verkeersveiligheid 
zien (SWOV). Voorlichting kán in sommige situaties werken, maar is geen makkelijk 
of vrijblijvend instrument en moet altijd goed worden doordacht. 
De betrokkenheid van burgers kan ook de vorm aannemen van slachtoffer, onder 
meer bij sommige vormen van cybercrime, of van getuige, zoals de in het begin van 
deze paragraaf genoemde bewoner die opmerkt dat een verhuurde loods mogelijk 
voor andere zaken wordt gebruikt dan waarvoor deze formeel is bedoeld. De 
meldingsbereidheid van getuigen (én mededaders) kan, zo zagen we in het 
casusmateriaal, in de weg worden gestaan door angst die daders inboezemen. 
 
Angst doorbreken 
In veel gevallen lijkt angst een belangrijke bijdrage te leveren aan het buiten beeld 
blijven van daders. Voor daders met een gewelddadige reputatie geldt dat een 
bange omgeving vaak ook een zwijgende omgeving is. Laagdrempelige en anonieme 
manieren om informatie met politie en justitie te delen, kunnen de 
meldingsbereidheid vergroten. Verder laat een aantal grote strafzaken getuigen of 
mededaders zien die vanwege hun centrale rol niet anoniem kunnen blijven, maar 
desondanks wel, sterk bepalende, verklaringen hebben afgelegd. De angst voor het 
eigen leven of dat van andere, of de angst voor zeer lange gevangenisstraf, kunnen 
van een getuige of verdachte een meewerkende getuige of spijtoptant maken. Zo 
kan de grote angst die een dader oproept, en die hem langdurig kan afschermen, 
zich dus ook tegen hem gaan keren. Via verklaringen van getuigen en spijtoptanten 
is in geruchtmakende zaken, en ook in een voor de vijfde monitorronde bestudeerde 
zaak, het zwijgen rondom een hoofdverdachte effectief doorbroken. Tegelijkertijd 
bieden die zaken voorbeelden waaruit blijkt dat eenmaal afgelegde verklaringen 
behalve tot sterke bewijsposities ook tot complicaties kunnen leiden, bijvoorbeeld 
rondom de veiligheid van betrokkenen en hun naasten maar ook vanwege 
onduidelijkheid of onenigheid over de voorwaarden (toezeggingen) waaronder een 
verklaring is afgelegd. 
 
De fundamentele rol van opsporing  
De strafrechtelijke aanpak van georganiseerde criminaliteit gaat al geruime tijd 
gepaard met andere soorten van aanpak (zie paragraaf 5.2.3). Vanwege de 
verwevenheid van georganiseerde criminaliteit en de reguliere samenleving is dat 
ook nodig. Ook in deze rapportage is die verwevenheid weer uitgebreid beschreven 
en is gepleit voor het betrekken van de omgeving bij de bestrijding en preventie van 
georganiseerde misdaad.  
  
 Pagina 91 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
nadruk wordt gelegd op de combinatie van de verschillende instrumenten, zowel 
strafrechtelijke als niet-strafrechtelijke. 
Er is veel aandacht voor de mogelijke dreiging, de ondermijnende gevolgen van 
georganiseerde criminaliteit. Er wordt dan ook veel geïnvesteerd in de aanpak 
daarvan. Kennis van de uitvoeringspraktijk, de resultaten en de effectiviteit van die 
aanpak, is echter nog beperkt. De inzet, in onderzoek maar ook in bijvoorbeeld 
verantwoordingsrapportages, zou meer dan tot nu het geval is geweest gericht 
moeten zijn op het verkrijgen van kennis van hoe de verschillende 
aanpakmodaliteiten uitwerken in de praktijk. 
 
  
 Pagina 93 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Summary 
 
 
PM 
 
  
 Pagina 95 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Geraadpleegde bronnen 
Literatuur 
 
Bernasco, W. (red.) (2010). Offenders on offending: Learning about crime from 
criminals. Cullompton, Devon: Willan Publishing. 
 
Boerman, F., Grapendaal, M., Nieuwenhuis, F., en Stoffers, E. (2017). Nationaal 
dreigingsbeeld 2017. Georganiseerde criminaliteit. Zoetermeer: Nationale Politie, 
Landelijke Eenheid, Dienst Landelijke Informatieorganisatie. 
 
Bokhorst, R.J., Steeg, M. van der, & Poot, C.J. de (2011). Rechercheprocessen bij 
de bestrijding van georganiseerde criminaliteit. Den Haag: WODC. 
 
Bunt, H.G. van de (2007). Muren van stilzwijgen In: Van de Bunt, H., Spierenburg, 
P. & R. van Swaaningen (red.). Drie perspectieven op sociale controle (p. 113-136). 
Den Haag: Boom Juridische Uitgevers. 
 
Bunt, H.G. van de (2010). Walls of secrecy and silence: The Madoff case and cartels 
in the construction industry. Criminology & Public Policy, 9(3), 435-453.  
 
Bunt, H.G. van de, Huisman, K., Wingerde, K. van (2011). Gewone beroepen en 
georganiseerde criminaliteit. Tijdschrift voor Criminologie, 53(2), 86-99. 
 
Bunt, H.G. van de, & Kleemans, E.R. (2000). De WODC-monitor georganiseerde 
criminaliteit. In H. Moerland & B. Rovers (red.), Criminaliteitsanalyse in Nederland 
(p. 263-276). Den Haag: Elsevier Bedrijfsinformatie. 
 
Bunt, H.G. van de, & Kleemans, E.R., m.m.v. Poot, C.J. de, Bokhorst, R.J., 
Huikeshoven, M., Kouwenberg, R.F., Nassou, M. van, & Staring, R. (2007). 
Georganiseerde criminaliteit in Nederland: Derde rapportage op basis van de 
Monitor Georganiseerde Criminaliteit. Den Haag: Boom Juridische uitgevers. 
 
Bunt, H.G. van de, & Wingerde, C.G. van (2015). We are all going to be rich. A case 
study of the Dutch real estate fraud. In W. Huisman, J.G. van Erp, & G. Vande Walle 
(red.), Routledge handbook of white-collar and corporate crime in Europe, Oxford: 
Routledge, 304-317. 
 
Cornish, D.B., & Clarke, R.V. (2003). Opportunities, precipitators and criminal 
decisions: A reply to Wortley's critique of situational crime prevention. Crime 
prevention studies, 16, 41-96. 
 
Crijns, J.H., Dubelaar, M.J., & Pitcher, K.M. (2017). Collaboration with Justice in the 
Netherlands, Germany, Italy and Canada. A comparative study on the provision of 
undertakings to offenders who are willing to give evidence in the prosecution of 
others. Leiden University, 2017 
 
Dijk, A.M.M. van, Eichelsheim, V.E., Kleemans, E.R., Soudijn, M.R.J., & Weijer, S. 
van de (2019, nog te publiceren). Intergenerational continuity of crime among 
children of organized crime offenders in the Netherlands. 
 
Dijk, M. Van, Kleemans, E.R., & Eichelsheim, V. (2018). Children of Organized Crime 
Offenders: Like Father, Like Child? An Explorative and Qualitative Study Into 
  
 Pagina 97 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Koppen, P. van (1995). Amerikaans tappen; het nut van afluisteren. Nederlands 
Juristenblad, 70(8): 269-273. 
 
Koppen, P.J. van, Keijser, J.W. de, Horselenberg, R., & Jelicic, M. (red.) (2017). 
Routes van het recht. Over de rechtspsychologie. Den Haag: Boom Juridisch. 
 
Korte, L.R. de (2017). ‘Hitman, at your service’: een crime-scriptanalyse van 
liquidaties in Nederland. Justitiële verkenningen, 43(5): 29-44. 
 
Kruisbergen, E.W. (2013). Infiltrating organized crime groups. Theory, regulation 
and results of a last resort method of investigation. Cahier Politiestudies, 2013-
3/28: 109-136. 
 
Kruisbergen, E.W. (2017). Combating Organized Crime: A Study on Undercover 
Policing and the Follow-the-Money Strategy. Dissertatie VU Amsterdam. 
Amsterdam: Vrije Universiteit. 
 
Kruisbergen, E.W., Bunt, H.G. van de, & Kleemans, E.R. (2012). Georganiseerde 
criminaliteit in Nederland. Vierde rapportage op basis van de Monitor 
Georganiseerde Criminaliteit. Den Haag: Boom Lemma. 
 
Kruisbergen, E.W. & Jong, D. de (2010). Opsporen Onder Dekmantel: Regulering, 
Uitvoering en Resultaten van Undercovertrajecten. Meppel: Boom Juridische 
Uitgevers. 
 
Kruisbergen, E.W., Jong, D. de, & Kleemans, E.R. (2011). Undercover Policing: 
Assumptions and Empirical Evidence. British Journal of Criminology, 51(1): 394-
412. 
 
Kruisbergen E.W., Kleemans E.R., & Kouwenberg R.F. (2015). Profitability, power, 
or proximity? Organized crime offenders investing their money in legal economy. 
European Journal on Criminal Policy and Research, 21(2), 237-256. 
 
Kruisbergen, E.W., Kleemans, E.R., & Kouwenberg R.F. (2016). Explaining attrition: 
Investigating and confiscating the profits of organized crime. European Journal of 
Criminology, 13(6), 677-695 
 
Kruisbergen, E.W., Leukfeldt, E.R., Kleemans, E.R., & Roks, R.A. (2018). 
Georganiseerde criminaliteit en ICT. Rapportage in het kader van de vijfde ronde 
van de Monitor Georganiseerde Criminaliteit. Den Haag: WODC. 
 
Laan, F. van der (2012). ‘Prison doesn’t stop them’ Orchestrating criminal acts from 
behind bars. Trends in Organized Crime, 15(2/3), 130-145. 
 
Leiden, I. van, B. Bremmers, & H. Ferwerda (2014). Met grof geschut. Reconstructie 
van een moordonderzoek binnen de criminele woonwagenwereld. Amsterdam: Reed 
Business 
 
Madarie, R., & Kruisbergen, E.W. (nog te publiceren). Traffickers in transit: 
analysing the logistics and involvement mechanisms of organised crime at logistical 
nodes in the Netherlands. Empirical results of the Dutch Organised Crime Monitor. 
 
Moors, H., & Spapens, T. (2017a). Criminele families in Noord-Brabant. Een 
verkenning van generatie-effecten in de georganiseerde misdaad. Amsterdam: Reed 
Business. 
  
 Pagina 99 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
 
Soudijn, M.R.J. (2011). Geen smoesjes meer: De strategie van ‘removing excuses’ 
toegepast op financiële facilitators. Justitiële verkenningen, 37(2), 40-57.  
 
Spapens, A., m.m.v. Bruinsma, M. (2017). Van meerdere markten thuis? Overlap in 
markten van zware en georganiseerde misdaad en de consequenties voor de 
opsporing. Apeldoorn; Politie & Wetenschap, Tilburg: Tilburg University. 
 
Staring, R., Bisschop, L., Roks, R., Brein, E., & Bunt, H. van de (2019). 
Drugscriminaliteit in de Rotterdamse haven: aard en aanpak van het fenomeen. 
Rotterdam: Erasmus Universiteit Rotterdam. 
 
Tak, P.J.P. (2000). Engeland en Wales. In P.J.P Tak (red.), Heimelijke opsporing in 
de Europese Unie: De normering van bijzondere opsporingsmethoden in de landen 
van de Europese Unie (p. 207-298). Antwerpen, Groningen: Intersentia 
Rechtswetenschappen. 
 
Vanwesenbeeck, I. (2017). Sex work criminalization is barking up the wrong 
tree. Archives of sexual behavior, 46(6), 1631-1640. 
 
Verhoeven, M. (2017). Government policies and sex work realities: Human 
trafficking in the regulated sex industry. Dissertatie VU Amsterdam. Amsterdam: 
Vrije Universiteit. 
 
Weijer, S. van de, & Spapens, A. (2019). Intergenerationele overdracht en criminele 
families: introductie. Tijdschrift voor Criminologie, 61(2), 119-131. 
 
Werff, C. van der, & Bol, M.W. (1991). Het gerechtelijk vooronderzoek in woord en 
daad. Arnhem: Gouda Quint. 
 
Wingerde, C.G. van, & Bunt, H.G. van de (2017). Geëiste en opgelegde straffen bij 
de strafrechtelijke afhandeling van georganiseerde criminaliteit. Rapportage in het 
kader van de vijfde ronde van de Monitor Georganiseerde Criminaliteit. Apeldoorn: 
Politie & Wetenschap. 
 
Witte, R., & Moors, H. (2017). Cultureel erfgoed én crimineel probleem: over de 
subcultuur van woonwagenbewoners. Justitiële Verkenningen, 43/2: 60-74. 
 
Zaitch, D. (2005). The ambiguity of violence, secrecy, and trust among Colombian 
drug entrepreneurs. Journal of Drug Issues, 35(1), 201-228. 
 
 
Wet- en regelgeving, kamerstukken, ministeriële stukken en nota’s 
 
Ministerie van Justitie/Ministerie van Binnenlandse Zaken (1996). Plan van aanpak 
ter implementatie besluitvorming enquête opsporingsmethoden. Den Haag: 
Ministerie van Justitie/Ministerie van Binnenlandse Zaken. 
 
Minister van veiligheid en Justitie (2013). Bestrijding georganiseerde criminaliteit. 
Tweede Kamer, vergaderjaar 2012–2013, 29 911, nr. 79. 
 
 
Websites 
 
SWOV, https://www.swov.nl/feiten-cijfers/fact/voorlichting-hoe-effectief-
verkeersvoorlichting, geraadpleegd op 7 augustus 2019. 
  
 Pagina 101 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Bijlage 1 Samenstelling begeleidingscommissie 
Mr. F.K.G. Westerbeke, Hoofdofficier Landelijk Parket, Openbaar Ministerie 
(voorzitter) 
 
Drs. J.W. van Borselen, Directoraat-Generaal Politie en Veiligheidsregio’s, Ministerie 
van Justitie en Veiligheid 
 
Dr. A.J.J. Meershoek, Universiteit Twente 
 
Drs. B.J. Naaijkens, Directoraat-Generaal Rechtspleging en Rechtshandhaving, 
Ministerie van Justitie en Veiligheid 
 
Prof. dr. A. Verhage, Universiteit Gent 
 
M.A. van der Wel, Nationale Politie 
  
 Pagina 103 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Bijlage 2 Aandachtspuntenlijst 
De gegevens voor de aandachtspuntenlijst worden verkregen door middel van 
interviews en, vooral, dossieronderzoek. In eerste instantie dienen de betrokken 
OvJ/parketsecretaris en/of de teamleider van het onderzoek te worden benaderd. 
Het gesprek met deze actor(en) dient voor een globaal overzicht van de zaak en 
dient tevens als inleiding tot het te bestuderen opsporingsdossier. 
Hoewel een zaak meerdere deelonderzoeken kan omvatten, wordt per zaak in 
principe één aandachtspuntenlijst ingevuld. De 'structuur' van de zaak en van de 
deelonderzoeken kan dan worden aangegeven onder de aandachtspunten 1 en 2. 
Ook kan daar worden aangegeven dat bepaalde deelonderzoeken om bepaalde 
redenen beknopter of niet nader zijn geanalyseerd. 
 
De antwoorden dienen kort te worden toegelicht. In zoverre andere bronnen zijn 
geraadpleegd dient dit apart te worden vermeld. Beweringen die afkomstig zijn uit 
interviews, dienen zoveel mogelijk op hun betrouwbaarheid te worden getoetst. 
Bepaalde informatie kan relevant zijn voor meer dan één aandachtspunt. In dat 
geval wordt informatie onder ieder relevant aandachtspunt herhaald. 
De met een bolletje asterisk (*) aangegeven vermeldingen dienen te worden 
opgevat als aandachtspunten. Het zijn geen in te vullen categorieën. 
Nummer de verdachten en gebruik deze nummering zoveel mogelijk in de tekst (in 
principe staan er alleen persoons- en bedrijfsgegevens bij de aandachtspunten 3.2 
tot en met 3.4). 
 
Probeer zo min mogelijk kwalificerende opmerkingen te maken; laat de feiten zelf 
spreken. Maak gebruik van typerende citaten uit verhoren of tapgesprekken 
 
 
Overzicht aandachtspunten 
 
1 Zaakgegevens 
2 Kort overzicht opsporingsonderzoek 
3 Het samenwerkingsverband 
4 Activiteiten, werkwijze en schade 
5 Contacten met de omgeving 
6 Omvang, verdeling en besteding wederrechtelijk verkregen voordeel 
7 Strafrechtelijke afdoening 
8 Evaluatie 
 
 
1 Zaakgegevens 
 
 Korte omschrijving (bijv.: Nederlands-Surinaamse groep die zich bezighield met 
cocaïne-invoer via de haven in Rotterdam of Nederlandse/Duitse/Russische 
daders die aan ransomware deden). 
 Codenaam van de zaak: 
 Procesverbaal-nummer:  
 Relaties met andere onderzoeken: 
 Onderzoekende instantie(s): 
 Naam teamleider(s) en Officier van Justitie:  
 Datum start onderzoek:  
 Datum opening en sluiting SFO (Financieel gerechtelijk onderzoek) (indien van 
toepassing):  
  
 Pagina 105 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
 Met name bij grotere groepen / samenwerkingsverbanden is het belangrijker 
om de structuur en de samenstelling aan te geven, dan om alle 
persoonsgegevens van ‘perifere’ verdachten te noteren (dit is overigens ter 
beoordeling van degene die de zaak analyseert). 
 
3.2 Hoofdverdachten 
 
Vermeld per verdachte de volgende gegevens (verdachten nummeren): 
 Verdachtenummer 
 Naam: (* Voornamen ACHTERNAAM (bijnamen / roepnamen…….)) 
 Parketnummer(s): 
 Geboortedatum: 
 Geboorteplaats (geboorteland): 
 Geslacht: 
 Nationaliteit: 
 Woonplaats: 
 Beroep: 
 Criminele antecedenten: 
 ICT-skills;  
 Bijzonderheden: (* arbeidsverleden, specialisatie, taal, andere kwalificaties 
(bijv. ICT) 
 Rol in de criminele groep (* inclusief verwantschapsrelaties binnen de groep):  
 
3.3 Andere verdachten 
 
Vermeld de volgende gegevens over de andere verdachte(n) (nummering 3.2 
voortzetten): 
 Verdachtenummer 
 Naam: (* Voornamen ACHTERNAAM (Bijnamen / roepnamen: ...)) 
 Geboortedatum: 
 Geboorteplaats (geboorteland): 
 Geslacht: 
 Nationaliteit: 
 Woonplaats: 
 Beroep: 
 Criminele antecedenten: 
 ICT-skills;  
 Bijzonderheden: (* arbeidsverleden, specialisatie, taal, andere kwalificaties 
(bijv. ICT) 
 Bijzonderheden: 
 Rol: 
 
3.4 Overige betrokken personen en bedrijven 
 
Het gaat hierbij om overige betrokken personen en bedrijven, die niet formeel als 
verdachte zijn aangemerkt, maar die wel betrokken zijn bij het 
samenwerkingsverband en/of daarvoor een faciliterende functie vervullen, 
bijvoorbeeld een ICT-bedrijf dat apparatuur verschaft of kennis. 
N.B.: Licht de betrokkenheid van deze personen verder toe onder 5. 
 
Nummer de betrokkenen (P1, P2, etc. voor natuurlijke personen en B1, B2, 
etc. voor bedrijven / rechtspersonen) en vermeld de onderstaande gegevens: 
 
Personen 
 Nummer; 
  
 Pagina 107 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Wat hield de leden van het samenwerkingsverband bij elkaar en op welke wijze 
vonden geheimhouding, controle en disciplinering plaats binnen het 
samenwerkingsverband?: 
 Sociale relaties: familierelaties (specifiek beschrijven!), vriendschapsrelaties, 
herkomst, beroep, etc. 
 Economisch voordeel en / of immateriële beloningen. 
  Gehoorzaamheid uit angst vanwege dreiging met sancties en / of feitelijke 
geweldpleging. (online/offline) 
 Andere bindingsmechanismen. 
 
3.8 De rol van ICT 
 
  Welke rol speelt ICT binnen het samenwerkingsverband (los van de modus 
operandi)? 
 In welke mate vinden de contacten tussen de leden online plaats? Zijn er ook 
puur online contacten (zonder fysieke contacten)? 
 Wat voor soort contacten waren er online? (chat, beslissingen nemen, 
conflicten, etc?) 
 Welke rol heeft ICT gespeeld bij het ontstaan van het samenwerkingsverband? 
 Hoe wordt elkaars vertrouwen gewonnen bij online contacten en bij het 
aangaan van online relaties? 
 In welke mate hebben de verschillende leden een ICT-achtergrond en/of ICT-
kennis/-kwalificaties? 
 Verhouding tussen traditionele criminaliteit en het gebruik van ICT en/of 
cybercrime: gaat het voor zover om daders die al actief waren in traditionele 
georganiseerde criminaliteit en later ICT gingen toepassen of niet? 
 Zijn de activiteiten mbt het gebruik van ICT belegd bij specialisten of is het 
meer ‘doe het zelf’? 
 Zijn er speciaal personen gerekruteerd vanwege zijn/haar ICT skills? 
 Andere gevolgen van het gebruik van ICT voor de samenwerking/onderlinge 
verhoudingen etc? 
 
3.9 De rol van vrouwen 
 
Welke rol speelden vrouwen bij de illegale activiteiten?: 
 Vrouwen met een zelfstandige rol  (en waaruit blijkt die zelfstandige rol)? 
 Logistieke functies (toelichten). 
 Afscherming van illegale activiteiten. 
 Contacten met de dienstverlenende omgeving en met aanbieders of afnemers 
van illegale goederen en diensten. 
 
 
4 Activiteiten en werkwijze 
 
4.1 Primaire activiteiten, modus operandi en werkterrein van de groep / het 
netwerk 
 
Samenvatting 
Geef een toelichting op de voornaamste criminele activiteiten van de groep en op de 
werkwijze (modus operandi). 
 
 Geleverde goederen (drugs, wapens, voertuigen etc.) 
 Bij drugs: o.a. wel of geen specialisatie in bepaalde soorten drugs, de delen van 
het logistieke proces die men zelf verzorgt en / of uitbesteedt: productie, 
invoer, doorvoer, uitvoer, distributie 
  
 Pagina 109 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Geef hier een korte samenvatting (op basis van aandachtspunt 5.2 tot en met 5.9) 
van de mogelijkheden die de omgeving (buurt, bedrijf, beroep, etc.) biedt aan het 
criminele samenwerkingsverband en de risico’s en geef aan hoe het criminele 
samenwerkingsverband omgaat met deze mogelijkheden en risico’s. 
 
5.2 Contacten met andere criminele groeperingen of daders 
 
Zijn er contacten met andere criminele groeperingen of daders? Beschrijf de aard 
van de vastgestelde contacten en geef hierbij aan of het contact wordt gekenmerkt 
door samenwerking of door concurrentie en/of geweld. Hoe komen contacten tot 
stand; hoe tasten beide partijen elkaar af? 
N.B. Geef een indicatie van de betrouwbaarheid van de informatie. 
 Facilitators / illegale dienstverleners: witwassers, geldwisselaars, ondergrondse 
bankiers, documentenvervalsers, transporteurs, B.V.-makelaars, etc.; 
 Zakelijke relaties; 
 Gemeenschappelijke projecten; 
 Uitwisseling kennis / menskracht; 
 Onderlinge dienstverlening; 
 Ruilhandel;  
 Territoriale afspraken; 
 Geweld (bedreiging, intimidatie, geweldpleging, liquidatie, afpersing, chantage 
of ontvoering); 
 Ontneming goederen (ripdeals). 
 Verdeelsleutel van winsten; prijsbepaling. 
 
5.3 Contacten met terroristische en / of separatistische bewegingen 
 
Vermeld de naam van de groeperingen. Beschrijf de aard van de contacten. 
N.B. Geef een indicatie van de betrouwbaarheid van de informatie. 
 
5.4 Betrokkenheid van wettige ondernemingen en rechtspersonen 
 
In hoeverre zijn er relaties met wettige bedrijven, welke rol spelen deze wettige 
bedrijven bij de criminele activiteiten en op welke manier zijn deze bedrijven bewust 
of onbewust betrokken bij de illegale activiteiten? 
 Directe facilitering van illegale activiteiten (o.a. Dekmantel-firma's). 
 Geef tevens aan of deze bedrijven bewust voor dit doel zijn opgericht of reeds 
bestonden voor de aanvang van de illegale activiteiten; 
 Actieve samenwerking; 
 Meeprofiteren door afname van (te) goedkope goederen, meeprofiteren van 
creditcardfraude/carding; 
 Onbewust een belangrijke rol vervullen voor het criminele 
samenwerkingsverband; 
 ICT-bedrijven 
 Spy-shops 
 Witwassen van misdaadgelden; 
 Ontmoetingsplekken en huisvesting; 
 Vervoer van goederen en personen. 
 
N.B.: Geef bij meeprofiterende bedrijven aan wat de verhouding was tot het 
criminele samenwerkingsverband, in welke mate men op de hoogte was of had 
kunnen zijn van de illegale activiteiten en wat de reden was om mee te werken. 
 
5.5  Corrupte contacten met overheidsfunctionarissen 
 
  
 Pagina 111 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
 Liquidaties (n.b.: geef aan hoe hard eventuele vermoedens zijn en wat de 
mogelijke aanleiding voor de liquidatie(s) is geweest); 
 Screenen medewerkers; 
 Vernietiging / vervalsing administratie; 
 Communicatie – gedrag: beperking informatie-uitwisseling (o.a. Codetaal); 
 Communicatie – middelen: ict, overig 
 Contra-tap; 
 Contra-observatie; 
 Desinformatiecampagnes; 
 Andere dan de gebruikelijk communicatiekanalen; 
 Verblijf in het buitenland. 
 
5.9 Reacties op de overheid 
 
 In hoeverre reageren de betrokken daders op maatregelen van de overheid of 
op politieacties? 
 Op welke manier reageren de betrokken daders in deze gevallen (bijvoorbeeld: 
contra-activiteiten, aanpassen strategie, vermijdingsgedrag, etc.)? 
 
 
6 Omvang, verdeling en besteding van het wederrechtelijk verkregen 
voordeel (wvv) 
 
6.1 Omvang van het wvv 
 
Geef een schatting van de omvang van het totale wederrechtelijk verkregen 
voordeel (wvv) en geef indien mogelijk een toelichting m.b.v.: 
 Een indicatie van de lucrativiteit van de criminele activiteiten / de 'winstmarge' 
(op basis van verkregen baten en gemaakte kosten (indien mogelijk: per 
eenheid)); 
 De geschatte omvang van de illegale activiteiten (indien mogelijk: per jaar 
respectievelijk voor de geschatte totale duur van de criminele activiteiten). 
 
6.2 Verdeling van het wvv binnen het samenwerkingsverband 
 
Beschrijf kort de wijze waarop het wvv binnen het samenwerkingsverband wordt 
verdeeld: 
 Staan de medewerkers op de loonlijst, worden zij betaald met een deel van het 
wvv en/of bestaat er een bepaalde relatie tussen beloningen en prestaties?; 
 Welke verdachten verdienen er relatief het meest aan de criminele activiteiten? 
 
6.3 Besteding wvv door de betrokken personen 
 
Waar (in Nederland of elders) en waaraan wordt het wvv besteed? In hoeverre is er 
sprake van puur consumptieve privé-bestedingen (dure levensstijl), van 
investeringen in andere illegale activiteiten of van investeringen in legale 
ondernemingen/activiteiten?  
 Consumptieve privé-bestedingen (dure levensstijl); 
 Investeringen in andere illegale activiteiten; 
 Aankoop roerende goederen; 
 Aankoop onroerende goederen; 
 Vestiging wettige onderneming(en) - alle bedrijven van alle verdachten; 
 Investering in bestaande wettige ondernemingen; 
 Communicatie; 
 Beleggingen (o.a. Aandelen, obligaties, projectontwikkeling); 
  
 Pagina 113 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
 Ten laste legging en veroordeling. Op basis van welke artikelen van het 
Wetboek van Strafrecht (of andere relevante wetten) zijn de verdachten 
veroordeeld? 
 Is er hoger beroep aangetekend? 
 
7.2 Sfo / ontnemingsvordering 
 
 Heeft er een strafrechtelijk financieel onderzoek plaatsgevonden? Zo ja, wat 
zijn daarvan de belangrijkste uitkomsten? 
 Ontnemingsvorderingen en de resultaten daarvan. 
 
 
8 Evaluatie 
 
8.1 Leerervaringen en nieuwe inzichten  
 
Wat zijn de belangrijkste leerervaringen van dit onderzoek geweest? 
 Welke nieuwe inzichten heeft deze zaak opgeleverd over het verschijnsel 
georganiseerde criminaliteit? 
 In hoeverre wijkt de zaak af van gangbare beelden van georganiseerde 
criminaliteit en in hoeverre bevestigt deze zaak deze beelden? 
 Is er een bestuurlijke rapportage, wat is de inhoud? 
 
8.2 Mogelijkheden voor preventie 
 
Wat maakte het uitvoeren van de criminele activiteiten zo gemakkelijk / moeilijk en 
op welke manier zouden barrières opgeworpen kunnen worden (preventie)? 
 Maatschappelijke probleemgebieden en mogelijke ontwikkelingen daarin. 
 Criminogene factoren overheidsbeleid (o.a. regelgeving, prikkels, toezicht, 
controle, opsporing). 
 Potentiële barrières / preventiemogelijkheden. 
 
8.3 Mogelijke nieuwe ontwikkelingen 
 
Welke mogelijke nieuwe ontwikkelingen signaleert u op het gebied van de 
georganiseerde criminaliteit? 
 
8.4 Effectiviteit van toegepaste recherchestrategie(ën) 
 
 Wat zijn de maatschappelijke effecten van dit opsporingsonderzoek geweest? 
 Wat valt er te zeggen over de effectiviteit van de toegepaste 
recherchestrategie(ën)? 
 
8.5 Te interviewen personen en op te vragen rapporten 
 
Noteer hier de gegevens van te interviewen personen of op te vragen rapporten, die 
relevant kunnen zijn voor het eindrapport. 
  
 Pagina 115 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Bijlage 3 Beknopte casusbeschrijvingen 
Hieronder volgen beknopte beschrijvingen van de 180 zaken die in vijf rondes van 
de Monitor Georganiseerde Criminaliteit zijn geanalyseerd. 
  
Casus 1 
Mensensmokkel vanuit India. De route liep via Rusland en Polen naar Duitsland 
en/of Nederland en van daaruit veelal naar Engeland, Canada of de VS. Transporten 
vonden plaats met auto’s, schepen en vliegtuigen. 
 
Casus 2 
Productie van en handel in heroïne en cocaïne; witwasactiviteiten. In openbare 
gelegenheden werden contacten gelegd met klanten. Opbrengsten werden via 
verschillende postkantoren omgewisseld en doorgesluisd naar Marokko. Via een 
Brusselse bank werd geld ook witgewassen. 
 
Casus 3 
Productie van en handel in amfetamine. Legale en illegale grondstoffen kocht men 
bij legale bedrijven en bij een drietal leveranciers. De deelprocessen van productie 
werden door verschillende koppels en groepjes uitgevoerd op diverse locaties in 
binnen- en buitenland. 
 
Casus 4 
Mensenhandel. Vrouwen werden in Oost- en Centraal Europa geworven en meestal 
per bus (onder valse voorwendselen) naar Nederland gebracht. Zij belandden in de 
prostitutie. Met hulp van een ambtenaar kregen vrouwen een aanmeldingsstempel 
in hun paspoort. Ook antedateerde hij stempels, zodat vrouwen langer in Nederland 
konden blijven. 
 
Casus 5 
Productie van en handel in xtc en amfetamine; invoer van hasj; export van xtc, 
amfetamine, hasj , nederwiet en cocaïne. xtc en amfetamine werden in een 
laboratorium geproduceerd en per boot naar Engeland en Spanje vervoerd. Hasj 
werd vanuit Marokko per rubberboot naar Spanje gesmokkeld. De smokkel vanuit 
Spanje via Nederland naar Engeland vond plaats met vrachtwagens. Vanuit 
Colombia werd een cocaïnetransport naar Nederland georganiseerd. 
 
Casus 6 
Handel in cocaïne, heroïne, hasj, xtc en amfetamine. De cocaïne werd vanuit 
Venezuela per container naar Nederland vervoerd. Heroïne werd in een tankauto 
naar Engeland gesmokkeld. Wat de hasj betreft ging het om het bezit van ruim 
1.000 kilo en aanwijzingen van vervoer van Marokko naar Spanje en van Spanje 
naar Engeland. In Nederland geproduceerde xtc en amfetamine werden door de 
organisatie vervoerd naar Engeland. 
 
Casus 7 
Invoer van cocaïne. In een zeiljacht werd de cocaïne vanuit het Caribisch gebied 
naar een haven in Nederland gebracht. Een van de hoofdverdachten van de 
Colombiaanse groep werd naar Nederland gestuurd om de operatie hier voor de 
Colombianen te begeleiden en de voor hen bestemde cocaïne in ontvangst te 
nemen. 
 
Casus 8 
  
 Pagina 117 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Casus 15 
Mensenhandel. Vrouwen werden in Tsjechië geronseld en reisden via Duitsland per 
auto met de hoofdverdachte af naar Nederland. Daar werden zij overgedragen aan 
de hoofdverdachte van de hierboven beschreven  
Casus 14. 
 
Casus 16 
Cocaïnehandel. Vanuit Curaçao werd cocaïne in pakketten levensmiddelen 
verzonden naar België of Duitsland. De pakketten werden op een Nederlandse 
luchthaven ‘opgevangen’. Vanuit Curaçao werd het airwaybill-nummer doorgespeeld 
aan luchthavenpersoneel in Nederland. Dit onderschepte de lading en bracht de 
handel buiten het vliegveld. 
 
Casus 17 
Beheer van 15 wietkwekerijen, cocaïnehandel, fraude en geweld. De kwekerijen 
waren ondergebracht in schuren, kelders, slaapkamers en zolders. De wiet werd 
verkocht aan coffeeshops. De cocaïne was bestemd voor de tussenhandel ten 
behoeve van het lokale circuit. De fraude betrof het opkopen en leeghalen van 
noodlijdende BV’s. Het geweld ging om bedreigingen in verband met overnames in 
de horeca en om bedreiging van een koppelbazenbedrijf en van schuldenaars. 
 
Casus 18 
Handel in cocaïne en heroïne. Een organisatie in Turkije leverde op bestelling 
heroïne en cocaïne. Die werden door middel van vrachtauto’s naar Polen 
getransporteerd, waar ze door Nederlandse Turken werden afgehaald. Via 
tussenpersonen werden de drugs op lokale markten in Nederland afgezet en 
doorverkocht aan afnemers in Duitsland. 
 
Casus 19 
Afpersing, ripdeals, flessentrekkerij, illegale loterij, drugshandel en koppelbazerij. 
Onder andere door bedreiging, mishandeling, werd getracht een aantal personen 
geld afhandig te maken. Slachtoffers en daders kwamen uit hetzelfde (criminele) 
milieu. De ripdeals betroffen het niet betalen en niet leveren van hasj en het 
beroven van houders van coffeeshops. Bij de flessentrekkerij werden gedane 
bestellingen niet of ten dele betaald. Een illegale lotto werd overgenomen en 
voortgezet. Daarnaast zag men hasjhandel in kleine partijen. Door de verdachten 
werden een koppelbazenbedrijf en een Engelse limited opgericht. Dit laatste om 
Engelse werknemers in Duitsland te laten werken. 
 
Casus 20 
Handel in hasj, productie van en handel in xtc en amfetamine. Bij de productie van 
xtc ging het vooral om de voorbereiding. Wat de amfetamine betreft ging het meer 
om ‘pogingen’ tot produceren. Of dit voor beide producten daadwerkelijk gelukt is, 
wordt niet duidelijk. Bij de handel in xtc leken de pillen op bestelling door de 
hoofdverdachte in Nederland te worden aangekocht en doorgeleverd. Een poging 
om xtc aan een groep in Spanje te leveren mislukte. Bewezen is dat de 
hoofdverdachte betrokken was bij de uitvoer van 2 kilo hasj. 
 
Casus 21 
Primair ging het om ‘contra-activiteiten’: het onderscheppen van berichtenverkeer 
van politie en justitie. Voor het onderscheppen van semafoon- en radioverkeer 
gebruikte men een speciaal ontwikkeld semafoonprogramma en speciaal ontworpen 
scanners. Ook hield de groep zich bezig met het kraken van cryptogegevens van 
een observatieteam. Hiervoor werden computers, software en scanners aangekocht, 
die door ‘deskundige verdachten’ werden aangepast. Gegevens werden 
  
 Pagina 119 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Fraude: ontduiking van EU-heffingen. Melkpoeder uit het Oostblok had als 
zogenaamde bestemming onder andere Spanje en Nigeria, maar werd in Nederland 
afgezet. De T1 documenten werden niet bij de douane aangeboden of de schijn 
werd gewekt dat aanzuivering had plaatsgevonden. Het ‘groene strookje’ werd van 
een (valse) stempel voorzien en weer teruggestuurd naar de douane-expediteur. In 
feite werd nooit betaald. Valse aankoopfacturen verhulden waar de melkpoeder 
vandaan kwam. 
 
Casus 30 
Invoer van cocaïne vanuit Zuid-Amerika naar Nederland en witwassen. Invoer 
geschiedde in containers per schip. In een garnalenverwerkingsbedrijf in Zuid-
Amerika werd de waar verpakt in dozen garnalen met een dubbele bodem. Ten 
behoeve van het witwassen had de organisatie de beschikking over ruim 45 
bedrijven in Nederland, Zwitserland en de Nederlandse Antillen. 
 
Casus 31 
Geld wisselen en vermoedelijk ondergronds bankieren. Drugs- en textielhandelaren 
die geld wilden wisselen konden hierover telefonisch afspraken maken, of naar de 
woning of winkel van de hoofdverdachten gaan en daar hun geld afleveren. De 
wisselaars bekeken eerst of zij te wisselen geld direct aan anderen kwijt konden. De 
rest werd in België gewisseld.  
 
Casus 32 
Heroïnehandel; vermoedelijke productie/handel in xtc, precursoren en amfetamine. 
De heroïne werd vanuit zuid Oost-Azië in pakketten kleding naar woonadressen of 
bedrijven gestuurd op naam van een onbekende adressant. Ook werd van daaruit 
de heroïne in kisten met porselein naar een Duits restaurant gezonden. Doorvoer 
naar Frankrijk geschiedde met koeriers per auto of trein.  
 
Casus 33 
Mensenhandel. Op eigen initiatief of op bestelling werden de vrouwen in Nigeria 
geronseld. Voor paspoorten werd gebruikgemaakt van een documentenvervalser. 
Per vliegtuig reisde men af naar Nederland of Duitsland. De vrouwen werden in 
Nederland, Duitsland en België tewerkgesteld in een bordeel of in de 
raamprostitutie. 
 
Casus 34  
Mensenmokkel (kinderen). Vanuit India werden jongens, veelal van 8 tot 15 jaar, 
met ‘nep ouders’ naar Europa gebracht, waarvoor de echte ouders ruim € 11.000 
per kind moesten betalen. De nep ouders brachten de kinderen naar Europa op hun 
paspoort waarop hun eigen kinderen stonden bijgeschreven. De reis liep via 
Duitsland, Frankrijk of Zwitserland en dan naar Nederland. Een volgend paar nep 
ouders bracht de kinderen vervolgens naar de VS. 
 
Casus 35 
Mensensmokkel (Turken). Het traject Turkije - Nederland geschiedde veelal op 
Russische en Poolse schepen, of in containers op vrachtwagens via België, Frankrijk 
en Duitsland, of rechtstreeks via luchtverkeer. Door veelvuldige controles in 
Engeland is de organisatie, na een andere methode, overgestapt op het als 
verstekeling aan boord zetten in Nederlandse en Belgische havens. Dit gebeurde 
met de hulp van bemanningsleden, al dan niet met medeweten van de kapitein. 
 
Casus 36 
Handel in heroïne en ‘; belastingfraude. Pakistaanse heroïne werd vanuit Turkije 
met in Nederland geprepareerde auto’s naar Nederland gebracht. De xtc werd 
  
 Pagina 121 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Casus 44 
Productie van en handel in synthetische drugs. De benodigde chemicaliën werden bij 
bedrijven in Duitsland, Italië, Zwitserland en Nederland ingekocht. De grondstoffen 
werden vervolgens doorgeleverd of verwerkt tot synthetische drugs. De pillen 
werden geslagen in een bedrijf van de hoofdverdachte. Afnemers zaten door heel 
Nederland. 
 
Casus 45 
Productie van en handel in synthetische drugs en nepdrugs. De grondstoffen 
kwamen bij andere Nederlandse criminele groeperingen vandaan en via contacten 
met chemische bedrijven. De productie vond plaats in laboratoria in Nederland. De 
afzetmarkt lag zowel in Nederland als in het buitenland. 
 
Casus 46 
Mensensmokkel vanuit China en vervalsen van paspoorten. De route was veelal 
dezelfde en liep, grotendeels per vliegtuig, vanuit China via Moskou of de Oekraïne 
naar Praag. Hier vandaan, maar ook via Oostenrijk, werden de gesmokkelden naar 
het land van bestemming gebracht, zoals Nederland en Duitsland. 
 
Casus 47 
Productie van en handel in xtc en amfetamine. De drugs kwamen uiteindelijk terecht 
bij Nederlandse afnemers, maar er waren ook lijnen naar het buitenland. 
 
Casus 48 
Wapensmokkel vanuit Oost-Europa. De vuurwapens werden rechtstreeks 
aangekocht bij een fabriek. Via Hongarije, Oostenrijk en Duitsland werden de 
wapens over de weg naar Nederland vervoerd en verkocht via contacten in onder 
meer coffeeshops. 
 
Casus 49 
Creditcardfraude. In Chinese restaurants werden door obers creditcards gekopieerd 
door de gegevens van de magneetstrip op te slaan. Deze gegevens werden elders 
op blanco creditcards gedrukt. Met die vervalste creditcards werden allerlei 
aankopen gedaan in België, Duitsland, Frankrijk, Denemarken en Japan. 
 
Casus 50 
Hasjhandel vanuit Marokko. De organisatie verzorgde transporten per vrachtwagen 
op het traject Spanje - Nederland (deels bestemd voor de Nederlandse markt) en 
vanuit Nederland naar Denemarken, Noorwegen, Schotland, Engeland en Ierland. 
 
Casus 51 
De groep hield zich bezig met het organiseren van schijnhuwelijken, met name van 
schijnrelaties. Via de hoofdverdachte en zijn dochter werden mensen aan elkaar 
gekoppeld, met als doel een verblijfsvergunning te krijgen voor degene die zich 
illegaal in het land bevond. Daarnaast werden er via een stichting valse 
naturalisaties geregeld. 
 
Casus 52 
Geld wisselen. Het ging hierbij om het wisselen van grote hoeveelheden buitenlands 
geld in Nederlandse guldens, afkomstig van organisaties die softdrugs exporteerden. 
 
Casus 53 
Mensensmokkel vanuit Irak. De organisatie had contact met een groep die in Irak 
voor de uitreis zorgde. Een deel van de mensen werd uit Jemen gehaald. Daarnaast 
was deze criminele groep een onderdeel van een netwerk van smokkelorganisaties, 
  
 Pagina 123 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Mensenhandel vanuit het Oostblok. Vrouwen werden in een discotheek geronseld en 
onder valse voorwendselen met valse paspoorten naar Nederland gehaald en 
vervolgens gedwongen om in de prostitutie te werken. 
 
Casus 63 
Handel in cocaïne en synthetische drugs. De hoofdverdachte van deze groep kon wel 
aan synthetische drugs komen (‘), maar niet aan cocaïne. Om dit op te lossen ruilde 
hij met een andere criminele organisatie xtc tegen cocaïne. 
 
Casus 64 
Productie van en handel in synthetische drugs en invoer van cocaïne. De cocaïne 
werd per schip vanuit Zuid-Amerika in machines Nederland binnengesmokkeld. Met 
auto’s en vrachtwagens werden xtc en amfetamine vervoerd naar onder meer 
Hongarije en Engeland. 
 
Casus 65 
Geld wisselen voor drugshandelaren en ondergronds bankieren. Het wisselen werd 
uitgevoerd bij banken en wisselkantoren in België. Daarnaast was er sprake van 
informele moneytransfers door een aantal ondergrondse bankiers. Deze zorgden 
ervoor dat illegale verdiensten konden worden weggesluisd naar het buitenland. 
 
Casus 66 
Hasjhandel vanuit Marokko. Een Marokkaanse medeverdachte regelde de aanvoer 
naar Spanje. De organisatie zorgde voor verder transport naar Nederland met 
vrachtauto’s. De hasj was bestemd voor de Nederlandse, de Scandinavische en de 
Engelse markt. 
 
Casus 67 
Oliefraude. Vanuit België en Duitsland werden minerale oliën in Nederland in het 
vrije verkeer gebracht zonder dat afdracht van btw/accijnzen had plaatsgevonden. 
Het geleidedocument werd telkens valselijk voorzien van een Nederlands 
douanestempel. De goederen werden in het vrije verkeer gebracht door een aantal 
papieren firma’s en werden dan ‘gewit’ door tussenkomst van legale 
ondernemingen. 
 
Casus 68 
Handel in merkvervalste kleding vanuit Turkije. Een persoon in Turkije regelde 
inkoop en transport vanuit Turkije en vanuit Thailand via Turkije en Duitsland naar 
Nederland, via vrachtvervoer over de weg. Na opslag in loodsen werd de kleding 
doorverhandeld. 
 
Casus 69 
Sigarettensmokkel. De sigaretten werden legaal ingekocht, buiten de EU gebracht 
en vervolgens de EU weer binnengesmokkeld. Daarmee deed men voorkomen dat 
de handel niet voor de EU bestemd was, zodat geen accijns betaald hoefde te 
worden. Een andere methode was het valselijk afstempelen van de bij de zendingen 
behorende documenten. De sigaretten kwamen uiteindelijk terecht in Ierland, 
Engeland, Spanje en Portugal. 
 
Casus 70 
Handel in cocaïne, xtc en marihuana. De cocaïne werd uit Colombia betrokken en 
kwam per schip naar Nederland, soms via tussenhavens in Duitsland, België of 
Spanje. De xtc werd gekocht van een andere organisatie. De exacte herkomst van 
de marihuana is niet bekend.  
 
  
 Pagina 125 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Casus 79 
Geld wisselen, drugshandel en wapenhandel. Door deze groep werd geld gewisseld 
(verdiend met drugsleveringen aan coffeeshops) en gehandeld in wiet, hasj, xtc, 
amfetamine en vuurwapens. De wapens werden verkregen van twee Zwitsers in ruil 
voor drugs. Wiet werd deels ingekocht bij thuiskwekers; hasj werd gekocht van 
verschillende leveranciers. 
 
Casus 80 
Handel in vuurwapens. De precieze werkwijze van deze groep is niet duidelijk in 
beeld gekomen. Vermoedelijk betrok de groep de wapens vanuit het voormalige 
Oostblok, vooral uit Rusland. 
 
Casus 81 
Handel in xtc, MDMA, BMK, PMK, amfetamine, hasj, marihuana en nederwiet. De 
verdovende middelen werden naar verschillende landen uitgevoerd en verkocht aan 
afnemers in onder meer Engeland, Zweden en Nederland zelf. Het vervoer van de 
verdovende middelen werd uitgevoerd per (huur)auto, bestelbus, vrachtauto, via 
een transportbedrijf, per trein, per boot, per zeecontainer en per touringcar. 
 
Casus 82 
Mensensmokkel. Vanuit China werden groepen mensen naar West-Europa 
gesmokkeld en via Nederland en België naar het Verenigd Koninkrijk vervoerd. Daar 
werden de gesmokkelden opgevangen en werden zij geholpen bij het aanvragen van 
asiel. 
 
Casus 83 
Mensensmokkel. Crimineel samenwerkingsverband dat zich bezig hield met de 
smokkel van mensen vanuit China naar West-Europa. Via Nederland en België 
werden de gesmokkelden verder vervoerd naar het Verenigd Koninkrijk. 
 
Casus 84 
Handel in cocaïne, amfetamine, xtc, MDMA-pillen, hasj, hennep en sigaretten door 
verschillende samenwerkingsverbanden. De verdovende middelen werden per boot 
en per vrachtwagen in- of uitgevoerd. 
 
Casus 85 
Productie van en handel in xtc, amfetamine, MDMA, PMK, cocaïne, hasj en hennep, 
deels bestemd voor de Engelse markt. Vervoer geschiedde per vracht-, bestel- en 
personenauto.  
 
Casus 86 
Smokkel van heroïne vanuit Turkije via Nederland naar Spanje, deels ook bestemd 
voor de Nederlandse markt. Als deklading werden machineonderdelen, groente en 
fruit gebruikt. 
 
Casus 87 
Invoer van heroïne vanuit Turkije in Nederland en de distributie ervan en 
geldsmokkel m.b.v. koeriers naar Dubai en Turkije. 
 
Casus 88 
Inkoop bij legale bedrijven van apparatuur en materialen die, al dan niet na 
bewerking ervan, werden doorverkocht aan afnemers voor de vervaardiging van 
synthetische drugs. 
 
Casus 89 
  
 Pagina 127 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
 
Casus 100 
Smokkel van cocaïne die per schip naar West-Europa werd vervoerd. Dit gebeurde 
in containers met verschillende soorten dekladingen, vooral fruit. De andere lijn 
betrof xtc die voornamelijk in postpakketten naar de VS werd verstuurd. Tijdens het 
onderzoek werd ook een ‘-laboratorium aangetroffen. 
 
Casus 101 
Er was in deze zaak sprake van twee groeperingen die een samenwerkingsverband 
hadden teneinde verdovende middelentransporten tot stand te laten komen. De 
Colombiaanse organisatie zorgde voor de aanvoer van de cocaïne en verzorgde de 
dekladingen in Latijns Amerika. De Nederlandse c.q. Surinaamse tak verzorgde de 
invoer. 
 
Casus 102 
De groepering bestond hoofdzakelijk uit medewerkers van een bagage afhandelings-
bedrijf op een luchthaven. Uit koffers werden rugtassen met cocaïne gehaald, die 
vervolgens door de medewerkers van ‘airside’ naar ‘landside’ werden gebracht. Op 
‘landside’ werd de rugtas overgedragen aan een andere medewerker van de 
groepering. 
 
Casus 103 
Smokkel en fabricage van sigaretten. De smokkel werd per schip uitgevoerd vanuit 
twee Baltische staten. Via een aantal Noord-Duitse havens werden de containers 
over de weg met vrachtwagens de EU binnengebracht. Vanuit Duitsland werden de 
sigaretten naar België vervoerd. Ook beschikte de organisatie in België over een 
productielijn voor sigaretten. 
 
Casus 104 
Fraude. Vennootschappen kochten voor omvangrijke bedragen bepaalde rechten, 
onder meer in olie, kolen en goud. Geld dat in de vennootschappen aanwezig was 
werd niet gebruik om de verworven rechten te exploiteren, maar werd verdeeld 
onder leden van de organisatie. Om het spoor naar deze begunstigden te verhullen 
werd bij de verdeling gebruikgemaakt van diverse buitenlandse bankrekeningen, 
trustkantoren en Limiteds. 
 
Casus 105 
Verschillende criminele activiteiten, vooral productie van en handel in ‘. De 
organisatie maakte gebruik van verschillende ‘-laboratoria. Daarnaast was sprake 
van heling, handel in hasj en in verschillende geneesmiddelen, waaronder Viagra. 
 
Casus 106 
Fraude. Aankopen van BV’s om vervolgens de belastingheffing te frustreren. Om het 
geheel voor de fiscus zo ondoorzichtig mogelijk te maken werden onder meer de 
namen van gekochte rechtspersonen veranderd; bedrijven verkocht (en toch de 
oorspronkelijke zeggenschap gehandhaafd); documenten vervalst; eigendom en 
exploitatie verdeeld over verschillende rechtspersonen; en deed men het voorkomen 
alsof administratie gestolen of incompleet was. 
 
Casus 107 
Mensensmokkel. Illegalen uit diverse landen werden vanuit Turkije via Nederland 
naar het Verenigd Koninkrijk gesmokkeld. Landen van herkomst waren onder meer 
Albanië, Slovenië, Georgië, Afghanistan en Turkije. 
 
Casus 108 
  
 Pagina 129 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Ondergronds bankieren en mensensmokkel. Het merendeel van de transacties 
betrof de inleg in Nederland van kleine geldbedragen door personen van 
voornamelijk Irakese afkomst, bestemd voor familie in Irak. De hoofdverdachte is 
als organisator en coördinator betrokken geweest bij enkele 
mensensmokkeltransporten en ook fungeerde hij als borgsteller voor de financiële 
afhandeling van mensensmokkeltransporten. 
 
Casus 119 
Witwassen van crimineel vermogen en handel in drugs. Voor het witwassen werd 
gebruikgemaakt van diverse rechtspersonen in Nederland en Luxemburg. De 
verdovende middelen betroffen voornamelijk cocaïne, die per vliegtuig en boot 
vanuit Zuid-Amerika naar Nederland werd vervoerd, en om xtc die naar Zuid-
Amerika werd gebracht. In een woning werd een hennepkwekerij aangetroffen. 
 
Casus 120 
Afpersing, waarbij de hoofdverdachte de rol van afperser had. De afpersing vond 
plaats rondom vastgoedtransacties. 
 
Casus 121 
Afpersing van een aantal personen uit de vastgoedwereld en witwassen van de 
afgeperste gelden. De hoofdverdachte had daarbij de rol van afperser. De modus 
operandi kwam er (onder meer) op neer dat de slachtoffers een verzonnen 
probleem werd gepresenteerd en vervolgens werd tegen betaling een oplossing voor 
dat probleem aangeboden. 
 
Casus 122 
Hasjhandel, productie van hennep en witwassen. De hasj werd vanuit Marokko naar 
West-Europa vervoerd. Door de organisatie werden verder diverse 
hennepkwekerijen geëxploiteerd waartoe, al dan niet onder valse naam, 
verschillende locaties werden gehuurd. De hoofdverdachte was ook betrokken bij 
verschillende growshops. 
 
Casus 123 
Mensenhandel. Het netwerk was actief in de prostitutie en hield zich bezig met het 
uitbuiten van verschillende vrouwen. Deze werden tewerk gesteld in Amsterdam, 
Utrecht, Alkmaar, Den Haag en Antwerpen. De vrouwen waren voornamelijk 
afkomstig uit Duitsland en Nederland, een kleiner deel kwam uit (voormalig) Oost-
Europese landen. 
 
Casus 124 
Smokkel van cocaïne van Zuid-Amerika naar West-Afrika 
(voorbereidingshandelingen, er is nooit een concreet transport onderschept) en 
witwassen. Een lege boot werd de zee opgestuurd vanuit Zuid-Amerika en 
vervolgens bevoorraad met cocaïne via kleinere scheepjes. Het lossen van de lading 
bij West-Afrika ging ook met kleinere bootjes. Zo werd de gehele problematiek rond 
het in- en uitschepen van boten in havens voorkomen. 
 
Casus 125 
Mensenhandel. Het ronselen van vrouwen gebeurde in Hongarije, waarbij het 
slachtoffer iemand leerde kennen die dan vertelde dat er veel werk was in 
Nederland. De vrouwen werd voorgehouden dat zij in een bar of elders in de horeca 
konden werken. Eenmaal in Nederland bleek dat zij in de rosse buurt moesten 
werken. Sommige vrouwen wisten overigens dat zij in de prostitutie terecht zouden 
komen.  
 
  
 Pagina 131 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Handel in versnijdingsmiddelen. Verdachten kochten paracetamol en cafeïne in bij 
de reguliere handel. Zij verkochten het door aan personen die de stoffen gebruikten 
als middel om onder meer heroïne mee te versnijden. 
 
Casus 134 
Leveren van verwarmingsmantels, rondbodemkolven en andere 
laboratoriumbenodigdheden door een glasblazer aan personen die deze apparatuur 
gebruikten voor de productie van synthetische drugs.  
 
Casus 135 
Een glasblazer houdt zich bezig met het vervaardigen van materiaal (vooral de 
aanpassing van kolven) voor de productie van synthetische drugs. Dit materiaal 
wordt afgenomen door producenten van synthetische drugs.  
 
Casus 136 
Witwassen, valsheid in geschriften, oplichting en belastingfraude. Het witwassen had 
onder meer betrekking op miljoenen euro’s aan afgeperst geld. 
 
Casus 137 
Heroïnehandel. De heroïne werd ingekocht in Turkije en per auto naar Nederland 
vervoerd. De groep versneed de heroïne en verkocht het aan lokale afnemers en 
aan afnemers in Frankrijk, Duitsland, België en Ierland. Nederland fungeerde als 
transitland. Vrouwen fungeerden als tolk. 
 
Casus 138 
Hennephandel en witwassen. De groep hield zich bezig met inkoop, bewerking en 
verkoop van hennep. De natte hennep werd ingekocht via tussenpersonen. De 
eindafnemers kwamen uit België, Duitsland en Polen, maar er werd bemiddeld door 
tussenpersonen die in Nederland woonden. 
 
Casus 139 
Cocaïnehandel en witwassen. De hoofdverdachten importeerden de drugs vanuit 
Peru en Brazilië, soms via Suriname, naar Nederland.De drugs werden 
binnengesmokkeld via Schiphol of per boot afkomstig uit Brazilië via de haven van 
Vlissingen. Voor het vervoer van de drugs worden koeriers ingeschakeld die de 
drugs meenemen in een koffer (smokkel per vliegtuig) of tas (boot). Daarnaast 
werken de broers ook met bolletjesslikkers. 
 
Casus 140 
Cocaïnesmokkel door een groepering die voor een belangrijk deel bestaat uit 
familieleden en wordt aangevoerd door een vrouw. De familie importeert de drugs 
vanuit Venezuela via Colombia naar Curaçao en van daaruit wordt het per vliegtuig 
meegesmokkeld naar Nederland. Het wordt (onder meer) via bolletjesslikkers het 
land binnen gevoerd. 
 
Casus 141 
Het ging om een officiële bank die echter zonder vergunning vanuit Nederland 
opereerde en in een aantal gevallen naliet om een MOT-melding te doen. 
 
Casus 142 
Beleggingsfraude. De verdachten zetten een onderneming op waarvan zij het deden 
voorkomen dat deze investeerde in vakantieressorts. Via mooi ogend 
promotiemateriaal en professioneel uitziende prospectussen wisten zij beleggers te 
trekken om te investeren. Het ingelegde geld werd echter grotendeels niet 
geïnvesteerd maar verdween in de zakken van de daders. 
  
 Pagina 133 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
Witwassen van gelddoor middel van ondergronds bankieren. Het crimineel 
samenwerkingsverband opereerde vanuit een wasserette, waarvan de 
hoofdverdachten eigenaar waren. Daar kwamen klanten langs die geld wilden 
overboeken. De overboekingen gingen voornamelijk van Engeland naar Nederland. 
Ook vonden er vermoedelijk overboekingen plaats naar Thailand, Turkije, Pakistan 
en Dubai. 
 
Casus 151 
Cybercrime / drugssmokkel. Het CSV hackte met behulp van personen met 
computerkennis de computersystemen van twee bedrijven (terminal/rederij) en 
gebruikte die hack om containers met drugs vanuit de Antwerpse haven binnen te 
halen. De containers werden afgehaald voordat de reguliere bedrijven dit konden 
doen. 
 
Casus 152 
Cybercrime / drugs- en wapenhandel. Via online markplaats(en) werd gehandeld in 
cocaïne, hasj, heroïne, XTC , amfetamine en wapens. De goederen werden 
verstuurd binnen Nederland en naar afnemers in Zweden, België, Frankrijk, 
Duitsland, het VK. 
 
Casus 153 
Cybercrime. Computers en mobiele telefoons werden besmet met malware, met als 
doel frauduleuze banktransacties uit te voeren. Na inloggen op ‘internetbankieren’, 
werden slachtoffers doorgeleid naar een door de verdachten gemanipuleerde 
internetpagina. 
 
Casus 154 
Cybercrime. Een variant van skimmen (ook wel shimmen genoemd) waarbij niet de 
magneetstrip van een bankpas werd gekopieerd, maar waarbij het dataverkeer werd 
afgevangen tussen de pas en de terminal waar deze pas werd ingestoken. De aldus 
verkregen informatie werd op passen geladen waarmee vervolgens op verschillende 
plekken in de wereld geld werd opgenomen. 
 
Casus 155 
Cybercrime. Via banking malware werd geld van rekeningen gehaald. Slachtoffers 
ontvangen een mail die afkomstig lijkt van een energiebedrijf. In de mail wordt het 
slachtoffer verzocht een openstaand bedrag te voldoen, waarbij via een link meer 
informatie kan worden verkregen over de factuur. Wanneer op de link wordt geklikt, 
wordt de malware geladen. Via deze malware wordt geld vanaf bankrekeningen 
weggesluisd naar bankrekeningen die waren geopend door speciaal daarvoor 
geworven money mules. Daarna verdween het geld door middel van cashopnamen 
en overboekingen naar andere rekeningen.  
 
Casus 156 
Cybercrime. Phishing. Slachtoffers ontvingen e-mails die afkomstig leken te zijn van 
hun bank en waarin om bepaalde informatie werd gevraagd. Vervolgens belde een 
nep-bankmedewerkster met een verhaal over de beveiliging van de site van de 
bank, waarna de slachtoffers een code moesten geven (TAN-code). Vanaf dat 
moment werd ook meteen geld van de rekeningen gehaald. 
 
Casus 157 
Witwassen van waarschijnlijk uit drugshandel afkomstig geld. De hoofdverdachte 
ontvangt contant geld, vermoedelijk afkomstig van cocaïnehandel, en geeft dat door 
aan andere mensen. Een andere hoofdverdachte geeft hem het geld. De 
geldtransporten hebben vermoedelijk Zuid-Amerika als eindbestemming. 
  
 Pagina 135 van 138 
 

EINDRAPPORT | Georganiseerde criminaliteit in Nederland: daders, verwevenheid en opsporing | 19 oktober 2019 
 
Casus 167 
Cocaïnehandel en witwassen. Het CSV hield zich bezig met drugshandel, het 
financieren ervan en witwassen. Er werd gebruik gemaakt van eigen 
vervoermiddelen alsook van reguliere rederijen en luchtvaartmaatschappijen om de 
aangekochte cocaïne te vervoeren vanuit Zuid-Amerika naar Nederland. 
 
Casus 168 
Witwassen. De hoofdverdachte had wederrechtelijk verkregen vermogen opgebouwd 
uit de logistieke facilitering van handel in drugs. Bij de drugstransporten werd 
gebruik gemaakt van rechtspersonen in diverse landen die als dekmantel 
fungeerden. Onder hun naam werden met drugs gevulde machinerieën vervoerd. 
 
Casus 169 
Hennepteelt. Door de verdachten werden in verschillende panden hennepkwekerijen 
opgezet. Ook werd een hennepknipperij opgezet. 
 
Casus 170 
Internationale handel in verschillende soorten drugs (onder meer cocaïne, hennep 
en amfetamine). De illegale handelsstroom omvatte verschillende werelddelen. Er 
werd onder meer gebruik gemaakt van de zogenoemde freezones van Singapore en 
Dubai. De smokkel vond plaats in machines, waarbij in holle ruimten drugs werden 
verborgen. 
 
Casus 171 
Drugshandel. Een vooral in Brabant opererend CSV was betrokken bij de productie 
van en handel in onder meer XTC. Het CSV was tevens betrokken bij de handel in 
cocaïne, de teelt en handel in hennep en het witwassen van het geld dat hiermee 
werd verdiend. 
 
Casus 172 
Witwassen. De hoofdverdachte opereerde vrij zelfstandig in het ondergronds 
bankieren, zonder aansturing van brokers. Hij had een vast netwerk van 
tussenpersonen en geldkoeriers. De tussenpersonen introduceerden verschillende 
klanten bij de hoofdverdachte of lieten geldtransacties plaatsvinden via hem. Tevens 
werden bij de tussenpersonen, in opdracht van de hoofdverdachte, geldbedragen 
ingebracht en opgehaald. 
 
Casus 173 
Cybercrime. Witwassen van bitcoins. Verdachten kochten bitcoins in van personen 
die ze vermoedelijk via drugshandel op darknet markets hadden verdiend en gaven 
daar euro’s voor terug. Deze bitcoinwisselaars ontmoeten hun klanten vooral in 
openbare gelegenheden. 
 
Casus 174 
Het CSV bestond grotendeels uit leden van een bekende motorclub. Zij werden 
verdacht van wapenhandel, drugshandel (hennep en harddrugs) en afpersing.  
 
Casus 175 
Drugshandel. Een loods werd door het CSV gebruikt als ‘marktplaats’, als trefpunt 
voor een groot aantal kopers en verkopers van drugs en benodigde middelen voor 
de productie van drugs. 
 
Casus 176 
Cocaïnehandel. Een CSV hield zich in Amsterdam en Rotterdam bezig met handel in 
  
 Pagina 137 van 138 
 

