 
 
 
 
 
 
 
2021 Scorekaart    
 
  
 
 
Datum        November 2021 
 
 
 
Organisatie  Internationaal Monetair Fonds (IMF) 
 
Opgesteld door Directie Multilaterale Instellingen en Mensenrechten (DMM) 
 
  
  
 
 
 
 
Pagina 1 van 22 
 
 
 

 
2021 Score | Internationaal Monetair Fonds (IMF) 
 
1. Samenvatting 
1.1  Institutionele aspecten en functioneren 
Het IMF bevordert internationale economische samenwerking, specifiek gericht op 
internationale financiële stabiliteit en monetaire samenwerking. Voor lage-
inkomenslanden heeft het IMF een uitgebreid instrumentarium specifiek gericht op 
om hen te ondersteunen bij het bereiken van een stabiele-financieel-economische 
omgeving. Naast surveillance en financiële assistentie is ondersteuning van 
capaciteitsopbouw in lage-inkomenslanden een belangrijk onderdeel hiervan. Het 
IMF slaagt erin kwalitatief goede technische assistentie en assistentie bij 
capaciteitsopbouw te leveren.  
 
Sinds het uitbreken van COVID-19 heeft het IMF een daadkrachtige COVID-respons 
laten zien, via verhoogde uitgaven vanuit de Poverty Reduction and Growth Trust 
(PRGT) en de Catastrophe Containment and Relief Trust (CCRT) aan de sterkst 
getroffen landen. Hiermee werd aan lage-inkomenslanden extra financiële ruimte ter 
beschikking gesteld om daarmee de toegenomen uitgaven door de pandemie te 
kunnen financieren. 
 
De IMF staf legt regelmatig aan de Raad van Bewindvoerders verantwoording af en 
houdt daarnaast steeds beter contact met andere belanghebbenden (o.a. door een 
tweewekelijkse persconferentie in het hoofdkantoor). Nederland en België leveren 
beurtelings de bewindvoerder in de Raad van Bewindvoerders. De Nederlands-
Belgische kiesgroep heeft, gezien het percentage van de stemmen, een belangrijke 
rol in de besluitvorming van het IMF. De financiële stabiliteit van het IMF zelf is 
solide. De jaarcijfers zijn consistent.   
 
 Score Veran
dering 
Institutionele aspecten en functioneren  
Strategie en verantwoording  4  
Resultaatgerichtheid en transparantie 4  
Partnerschappen en samenwerking 4  
Operationeel management 4  
Beleidsevaluatie 4  
Human Resource Management 3  
Financiële stabiliteit 4  
Kostenefficiëntie 3  
Integriteit en grensoverschrijdend gedrag 4  
• Beoordeling: Licht = 1, Matig = 2, Relatief sterk = 3, Sterk = 4 
• Verandering sinds 2017: positief =  , neutraal = , negatief =   
 
1.2  Rollen van de organisatie 
Het IMF streeft ernaar om via surveillance, het verstrekken van financiële steun en 
het verlenen van technische assistentie alle leden, maar met name lage- en 
middeninkomenslanden, te ondersteunen bij het bereiken van macro-economische 
en financiële stabiliteit, duurzame economische ontwikkeling, werkgelegenheid, 
armoedebestrijding en het faciliteren van internationale handel. Op het gebied van 
klimaat is het IMF nog zoekende naar zijn specifieke rol, maar de urgentie van het 
klimaatprobleem en de effecten op stabiliteit worden inmiddels breed onderkend. De 
economische waarde van klimaat zal de komende jaren binnen het IMF hoger op de 
agenda komen.  
 
Pagina 3 van 22 
 
 
 

 
2021 Score | Internationaal Monetair Fonds (IMF) 
 
2  Inleiding 
In het kader van het buitenlandbeleid hecht Nederland aan multilaterale 
samenwerking. Nederland concentreert zich daarbij op het werken met en 
financieren van organisaties die relevant zijn voor het Nederlandse beleid, effectief 
zijn, of als ‘systeemorganisatie’ een sleutelrol vervullen binnen de multilaterale 
architectuur. Dit vraagt om zorgvuldige en regelmatige toetsing. Hiertoe worden 
zogenoemde scorekaarten opgesteld voor multilaterale organisaties waaraan 
Nederland een substantiële ODA-bijdrage levert, zoals VN-fondsen en -
programma’s, Internationale Financiële Instellingen (IFI’s), gespecialiseerde VN-
organisaties en grote mondiale fondsen. Toetsing vindt primair plaats aan het 
Nederlandse beleid voor Buitenlandse Handel en Ontwikkelingssamenwerking. Waar 
relevant wordt de betekenis van multilaterale instellingen voor andere aspecten van 
Nederlands beleid meegenomen. 
 
De frequentie van toetsing is gekoppeld aan de strategische (bij VN-instellingen) 
en/of financieringscyclus (bij IFI’s). Het ministerie van Buitenlandse Zaken 
publiceert de scorekaart voor een organisatie online in het jaar voorafgaand aan 
nieuwe strategische planning c.q. middelenaanvulling (in de regel om de drie of vier 
jaar).  
 
Elke scorekaart schetst doelstellingen, mandaat en kernkwaliteiten van de 
betreffende organisatie, de wijze waarop deze is ingericht, welke activiteiten deze 
uitvoert, de financiële omvang, en de Nederlandse bijdrage. Iedere scorekaart geeft 
daarbij - op basis van een analyse van een aantal deelaspecten - een appreciatie 
van de effectiviteit van de organisatie en van de mate waarin organisaties resultaten 
behalen die voor het Nederlandse BHOS-beleid relevant zijn.  
 
Voor de score van deelaspecten van effectiviteit geldt een vierpunten-schaal: 
onvoldoende, matig, voldoende en goed. Iedere scorekaart geeft daarnaast aan of 
een organisatie - ten opzichte van de vorige scorekaart - een positieve, negatieve of 
neutrale ontwikkeling heeft doorgemaakt.  
 
Beleidsmatige relevantie en impact (resultaten) worden aangeduid met de 
1
kwalificaties relevant, beperkt relevant en niet relevant . Het eerste hoofdstuk van 
elke scorekaart bevat een samenvatting, inclusief een tabel met samenvattende 
scores. 
 
Scorekaarten worden samengesteld op basis van rapportages van de organisatie 
zelf, van de Boards of Auditors, interne en externe evaluaties, beoordelingen door 
andere donoren en het Multilateral Organisations Performance Assessment Network 
2
(MOPAN) . Daarnaast wordt input verwerkt vanuit het ministerie van Buitenlandse 
Zaken, vakdepartementen, Permanente Vertegenwoordigingen en 
Kiesgroepkantoren. Ambassades dragen bij met informatie over het functioneren 
van landenkantoren van multilaterale instellingen. 
 
 
 
1 De ontwikkelingssamenwerkingspraktijk van het ministerie van Buitenlandse Zaken zet voor het meten van 
resultaten steeds meer in op een verschuiving van aandacht voor like minded (M&E) naar het concept van 
monitoren, evalueren en het vervolgens actief daarvan leren (MEL). Ook bij de VN fondsen en -organisaties en bij 
de Ontwikkelingsbanken wordt meer aandacht gevraagd voor deze verbeterslag van M&E naar MEL. Waar 
opportuun worden ze gestimuleerd hun procedures en benadering daar op aan te passen. 
 
2 MOPAN – een initiatief van 19 gelijkgezinde landen waaronder Nederland - licht in een tweejaarlijkse cyclus VN-
organisaties en Internationale Financiële Instellingen door op organisatorisch functioneren en 
ontwikkelingseffectiviteit. 
 
Pagina 5 van 22 
 
 
 

 
2021 Score | Internationaal Monetair Fonds (IMF) 
 
onderdeel van de surveillance-taak, houdt het IMF (veelal jaarlijkse) consultaties 
gehouden met alle lidstaten, de zogenaamde Artikel IV-consultaties. Hierbij worden 
doorgaans gesprekken gevoerd met overheden, centrale bankiers, parlementariërs 
en vertegenwoordigers van de private sector, vakbonden en het maatschappelijk 
middenveld. Na afloop van de consultaties verschijnt een rapport met 
beleidsadviezen die beogen de economische en financiële stabiliteit te bevorderen, 
kwetsbaarheden te verminderen en de levensstandaard te verhogen.  
 
Het IMF overziet en monitort de mondiale economische en financiële situatie middels 
3
Flagship Reports . Ook wordt veel onderzoek door het IMF gedaan naar sociaal-, 
financieel- en macro-economisch en monetair beleid, ook specifiek in de context van 
lage-inkomenslanden. Onder andere met dit werk ondersteunt het lidstaten om 
macro-economische uitdagingen het hoofd te bieden. Daarnaast publiceert het IMF 
specifieke rapporten over lage-inkomenslanden, waaronder ‘Macroeconomic 
Prospects for Low-income countries’. Ook heeft het IMF een specifiek 
beleidsraamwerk voor het monitoren van de houdbaarheid van schulden van lage-
inkomenslanden, het Low Income Countries Debt Sustainability Framework. In dit 
kader voert het Fonds samen met de Wereldbank zogenaamde 
4
schuldhoudbaarheidsanalyses uit. 
 
Financiële assistentie – Deze wordt vooral ingezet als landen in 
betalingsbalansproblemen (dreigen te) geraken en om landen te ondersteunen als 
een financiële en/of economische crisis dreigt of plaatsvindt. De assistentie is 
bedoeld om de macro-economische en financiële stabiliteit te behouden en waar 
nodig te versterken, bijvoorbeeld door het herstellen van de internationale reserves, 
het stabiliseren van de munteenheid of het financieren van noodzakelijke 
importgoederen. Financiële assistentie kan worden uitgekeerd in special drawing 
5
rights (SDR’s) , de bijzondere trekkingsrechten van het IMF, waarvan de waarde 
gebaseerd is op een mix van reservevaluta (dollar, euro, yen, pond en renminbi).  
 
Voor lage-inkomenslanden heeft het Fonds een apart fonds, de Poverty Reduction 
and Growth Trust (PRGT), die lage-inkomenslanden voorziet van concessionele 
leningen met lange looptijd en rentesubsidie. De concentratie van de uitstaande 
leningen van PRGT per regio was per 30 april 2020 als volgt: 
 
 
 In mln SDR % van totaal uitstaande 
leningen 
Afrika 7.570 81,9 
Azië en Pacific 580 6,3 
Europa 132 1,4 
Midden-Oosten en 727 7,9 
Centraal Azië 
Western Hemisphere 235 2,5 
Totaal 9.244 100 
Bron: IMF Annual Report 2020 Financial Statements 
 
Lage-inkomenslanden kunnen in aanmerking komen voor verschillende soorten IMF-
programma’s met financiële assistentie: voor een kortlopend 
betalingsbalansprobleem, voor een langdurig betalingsprobleem met ook structurele 
problemen en voor noodsteun uit de Catastrophe Containment and Relief Trust 
(CCRT) bij bijvoorbeeld een natuurramp of pandemie als COVID-19. In het kader 
van zijn COVID-respons heeft het IMF in 2020 voor een bedrag van SDR 520 miljoen  
 
3
 Onder andere het World Economic Outlook 
4
 Debt sustainability analyses ofwel DSAs 
5
 Op 19 augustus bedroeg de wisselkoers van 1 SDR: €1,21 en US$ 1,42 
Pagina 7 van 22 
 
 
 

 
2021 Score | Internationaal Monetair Fonds (IMF) 
 
financiële middelen van het IMF, waarmee het IMF tegen gunstige voorwaarden 
financiële middelen kan verstrekken aan lage-inkomenslanden. De PRGT bestaat uit 
een loan account, waarmee in het kader van de financiële assistentie leningen 
worden verstrekt aan lage-inkomenslanden, en een subsidy account, waarmee met 
schenkingen (ODA) de leningen tegen gunstigere voorwaarden worden verstrekt. Als 
gevolg van twee nieuwe Fund raising campagnes sinds Covid van resp. SDR 17 en 
12.6 miljard beschikt de PRGT loan account beschikt momenteel over een 
additionele capaciteit van SDR 29,6 miljard. De totale PRGT lending capacity 
bedraagt op dit moment 34,3 miljard. Nederland heeft een bijdrage van 8,5 miljoen 
geleverd aan de subsidy account van PRGT (volledig ODA) en een toezegging 
gedaan van 20 miljoen.  
 
Nederland draagt aan beide accounts bij, respectievelijk via een garantie op de 
begroting van Financiën (IXB) en via uitgaven op de BHOS- begroting (XVII). 
Nederland draagt via DNB, met een garantie van het ministerie van Financiën, op dit 
moment met SDR 1,5 miljard bij aan de PRGT loan account. Nederland heeft in 
2020-2021 SDR 28,5 miljoen bijgedragen aan de subsidy account vanuit het BHOS 
budget (ODA). 
 
Met het Catastrophe Containment and Relief Trust (CCRT) kan schuldaflossing aan 
het IMF worden verlicht voor lage-inkomenslanden en kwetsbare landen in het geval 
van rampen. Deze landen krijgen zo wat budgettaire ruimte voor crisisrespons. Na 
de uitbraak van COVID-19 is besloten ook epidemieën onder de definitie van 
“exceptional natural disasters” te laten vallen. Inmiddels is sinds het begin van de 
pandemie SDR 519,6 miljoen aan schuldaflossing van 29 landen aan het IMF 
kwijtgescholden. Nederland heeft in 2020 en 2021 EUR 25 miljoen bijgedragen aan 
de CCRT. 
 
Lage-inkomenslanden met voldoende ruimte binnen hun overheidsfinanciën kunnen 
ook gebruik maken van de algemene middelen van het IMF, die tegen minder 
gunstige voorwaarden dan de PRGT worden verstrekt, door middel van ‘blending’ 
met de PRGT-middelen. De quotamiddelen vormen samen met de tijdelijke 
middelen, de New Arrangements to Borrow (NAB) en de Bilateral Loan Agreements 
(BBA) de algemene middelen van het IMF. De NAB-middelen en bilaterale leningen 
zijn een aanvullende buffer op de permanente middelen zodat het IMF over 
7 e
voldoende middelen beschikt om ook staartrisico’s af te dekken. Bij de 15 
quotaherziening in 2020 zijn de totale quotamiddelen gelijk gebleven, op een totaal 
van SDR 477 miljard. De totale NAB-middelen bedragen SDR 361 miljard. Daarnaast 
is de bilaterale lening aan het IMF meer dan gehalveerd naar EUR 5,863 mld. De 
omvang van de door de Nederlandse staat gegarandeerde middelen van het IMF is 
in 2022 SDR 29,7 miljard. Nederland had een bestaande SDR allocatie van SDR 4,8 
miljard en daar is in 2021 een additionele allocatie van 8,4 miljard bijgekomen 
(gezamenlijk 13,2 miljard).  
Het bedrag dat het IMF direct beschikbaar heeft voor nieuwe leningen wordt 
aangegeven met de Forward Commitment Capacity (FCC) en bedroeg 20 augustus 
2021 SDR 157,7 miljard. De FCC ligt lager dan de omvang van de geactiveerde 
algemene middelen, doordat het IMF een deel van de middelen aanhoudt als 
reservebuffer en daarnaast reeds gecommitteerde middelen voor financiële 
assistentie programma’s in de FCC niet meerekent.  
 
Nederland draagt als donor bij aan de financiering van diverse IMF Technische 
Assistentie fondsen (zie tabel). Nederland is al enige tijd donor van deze fondsen en 
committeert zich hiermee additioneel aan de IMF-brede doelstelling om technische 
assistentie (TA) en capaciteitsontwikkeling (CD) aan met name lage-inkomenslanden 
te leveren om hiermee duurzame ontwikkeling te ondersteunen.  
Vanwege de economische gevolgen van COVID-19 is het leveren van TA en CD extra 
relevant geworden en deze maken dientengevolge ook onderdeel uit van de COVID 
respons zoals dat aan de Kamer is gecommuniceerd.  
 
7
 Gebeurtenissen waarop de kans statistisch erg klein is, maar waarvan de gevolgen enorm zijn.  
Pagina 9 van 22 
 
 
 

 
2021 Score | Internationaal Monetair Fonds (IMF) 
 
4  Institutionele aspecten en functioneren van de organisatie 
4.1  Strategie en verantwoording 
 
Het IMF staat al ruim 75 jaar in het middelpunt van de internationale financiële 
architectuur. Het IMF heeft daartoe een helder kernmandaat: de bevordering van de 
internationale financiële stabiliteit en monetaire samenwerking. Hieraan wordt op dit 
moment invulling gegeven d.m.v. het identificeren van 4 huidige prioriteiten: (1) 
veilig uit de crisis geraken, (2) het faciliteren van een groen, digitaal en inclusief 
wereldwijd herstel, (3) aanvulling van de financiële middelen van het fonds en het 
bevorderen van bestuurshervorming (4) het moderniseren van de arbeidsmarkt.  
 
Het mandaat is voor alle landen hetzelfde. Wel heeft het IMF een fonds voor lage-
inkomenslanden, de reeds besproken PRGT. Het IMF herziet periodiek de strategie 
achter de verschillende financiële programma’s. Voor technische assistentie ten 
behoeve van financieel-economische capaciteitsopbouw voert het Fonds elke vijf 
jaar een strategieherziening uit.  
 
Het IMF heeft daarnaast een aparte strategie voor technische assistentie in fragiele 
staten. Het Independent Evaluation Office (IEO) van het IMF heeft in 2021 een 
evaluatie van de technische bijstandsfondsen uitgevoerd, The IMF and Capacity 
Development. In dit rapport beveelt IEO aan dat de technische assistentie van het 
IMF zich hoofdzakelijk blijft richten op traditionele kerngebieden, waaronder de 
administratie en het beleid t.a.v. (belasting)inkomsten en uitgaven, 
belastinghervormingen, macro-economische statistieken en financiële integriteit. Het 
IMF kijkt bij technische assistentie ook steeds meer naar schuldhoudbaarheid, beleid 
t.a.v. publieke investeringen, anti-corruptie, cyber veiligheid en klimaatverandering.  
 
In individuele lage-inkomenslanden werkt het IMF met Poverty Reduction Strategies. 
Deze worden elke drie jaar herzien en vormen de leidraad voor de economische en 
 
financiële programma’s van het IMF. Deze strategieën worden door de betreffende 
overheden opgesteld in een participatief proces waarbij zowel interne stakeholders 
als externe ontwikkelingspartners zijn betrokken. De activiteiten van het IMF sluiten 
daarmee goed aan op het nationale armoedebeleid. 
 
IMF staf legt regelmatig aan de Raad van Bewindvoerders verantwoording af over de 
PRGT en de geleverde technische bijstand. PRGT-programma’s voor lage-
inkomenslanden en uitkomsten van tussentijdse monitoring worden ook ter 
goedkeuring aan de Raad van Bewindvoerders voorgelegd. Zowel donoren als de 
lage-inkomenslanden hebben een stem bij het beheer van de trustfondsen.  
 
Het IMF houdt steeds beter contact met belanghebbenden. Daarnaast wordt ook 
voor het bredere publiek ook een tweewekelijkse persconferentie gehouden in het 
hoofdkantoor. Ook heeft het Fonds een actief outreach-programma voor NGO’s en 
universiteiten. Het IMF heeft geen formeel klachtenmechanisme waar 
maatschappelijke organisaties terecht kunnen. Gezien de macro-economische 
ondersteunende rol kent het IMF anders dan de multilaterale ontwikkelingsbanken 
geen aan milieu gerelateerde ‘safeguards’. Wel hanteert het Fonds ‘social 
safeguards’ in lage-inkomenslanden ten behoeve van de bescherming van kwetsbare 
groepen.  
 
  
Pagina 11 van 22 
 
 
 

 
2021 Score | Internationaal Monetair Fonds (IMF) 
 
4.3  Partnerschappen en samenwerking 
 
Het IMF werkt nauw samen met lokale ministeries van Financiën en centrale banken, 
de belangrijkste partners bij economische hervormingsprogramma’s. Daarnaast 
werkt het Fonds samen met instanties die betrokken zijn bij mondiale economische 
kwesties, elk vanuit zijn eigen verantwoordelijkheid en specialisatie, zoals de 
Wereldbank, de G20, de Financial Stability Board, de OESO, het Network for 
Greening the Financial System (NGFS) en de WTO. Het IMF en de Wereldbank 
werken nauw samen op het gebied van steun aan individuele landen, technische 
bijstand en beleidskwesties die relevant zijn voor beide instellingen. IMF-evaluaties 
van de algemene economische situatie en het beleid van een land bieden nuttige 
informatie voor de beoordeling van potentiële ontwikkelingsprojecten of voor het 
beleid van de Wereldbank. Omgekeerd houdt het IMF rekening met het advies van 
de Wereldbank over structurele en sectorale hervormingen.  
 
Bij de aanpak van de COVID-19 pandemie en de economische gevolgen daarvan 
heeft het IMF intensief samengewerkt met WHO, WTO en WB. Zij pleitten 
gezamenlijk voor een meer evenwichtige distributie van vaccins. Daarnaast 
ondersteunt het IMF met de Wereldbank de implementatie van het door de G20 en 
de Club van Parijs ingestelde Debt Service Suspension Initiative (DSSI) waarmee 
wordt voorzien in tijdelijke schuldverlichting voor de lage inkomenslanden. Met 
dezelfde partners wordt via het Common Framework for Debt Treatments beyond 
the DSSI gezocht naar een meer structurele oplossing voor onhoudbare schulden. 
 
Partnerschappen met zowel donoren als ondersteunde landen staan ook centraal bij 
technische bijstand. De laatste jaren heeft het Fonds deze partnerschappen 
uitgebouwd door de oprichting van regionale technische assistentie centra.  
 
Met de VN werkt het IMF samen op verschillende terreinen, zoals bij fiscale kwesties 
en sociaal beleid maar bijvoorbeeld ook met het milieuprogramma van de VN 
(UNEP) en het Wereldvoedselprogramma (WFP).  
Deze samenwerking tussen IMF enerzijds en WB, VN en EU/bilaterale donoren op 
landenniveau anderzijds kan echter geïntensiveerd worden in de integrated national 
financing frameworks (INFF’s). We zien dat er stappen in die richting worden gezet, 
maar dit kan intensiever en meer structureel, waarbij de organisaties de synergie 
moeten opzoeken. 
 
Het IMF is onder meer betrokken bij het opstellen van de ramingen van de totale 
noodzakelijke uitgaven voor het behalen van de Sustainable Development Goals 
(SDGs). Het IMF trekt daarnaast samen op met de multilaterale 
ontwikkelingsbanken op bij het mobiliseren van financiële middelen voor het behalen 
van de SDGs. De coördinatie van het IMF met de regionale ontwikkelingsbanken kan 
beter waar het gaat om begrotingssteun-operaties, die complementair zijn aan de 
activiteiten van het Fonds.  
 
Hoewel het IMF regelmatig contact houdt met het maatschappelijk middenveld, is  
er bij de samenwerking met het IMF met derden ruimte voor verdere verbetering. 
Mede door de beperkte lokale capaciteit, is het IMF niet altijd voldoende zichtbaar 
als partner in lokale overlegfora en vanwege de technische aard van de technische 
assistentieprogramma’s zijn NGO’s nauwelijks betrokken bij de uitvoering daarvan.  
 
  
Pagina 13 van 22 
 
 
 

 
2021 Score | Internationaal Monetair Fonds (IMF) 
 
De kans op fraude en corruptie bij de trustfondsen is beperkt, aangezien de steun 
wordt verleend in de vorm van technische assistentie. In uiterste gevallen kunnen 
projecten stopgezet worden.  
 
 
Onderdeel Score Verandering 
Delegatie van bevoegdheden 4  
Projectbeheer en financieel beheer 4  
Verantwoordelijkheden en bevoegdheden decentrale 4  
kantoren 
Gebruik van lokale partners en systemen 4  
Aandacht voor risicomanagement 4  
TOTAAL 4  
Beoordeling: Onvoldoende = 1, Matig = 2, Voldoende = 3, Goed = 4 
Verandering sinds 2017: positief =  , neutraal = , negatief =  
4.5 Beleidsevaluatie 
 
Continue monitoring vormt een belangrijk onderdeel van IMF-programma’s. 
Periodiek wordt gekeken of programmadoelstellingen zijn gehaald, alvorens een 
nieuw deel van de lening wordt uitgekeerd. Na afronding blijven de resultaten 
voorwerp van zogenaamde post-program monitoring. Het IMF hanteert hiervoor een 
standaard raamwerk om ongelijke behandeling tussen landen te voorkomen.  
 
IMF maakt voor de evaluatie van zijn beleid allereerst gebruik van self-evaluation. 
Dit houdt in dat het beleid van het IMF, waaronder het beleid voor de lage-
inkomenslanden, periodiek door IMF staf wordt geëvalueerd, zodat de Raad van 
Bewindvoerders kan beoordelen of aanpassingen nodig zijn aan de surveillance, 
financiële assistentie of technische bijstand die het Fonds verleent. Voor de 
surveillance van lage-inkomenslanden is de periodieke evaluatie van het Debt 
Sustainability Framework, het raamwerk voor de beoordeling van de houdbaarheid 
van de overheidsfinanciën, van belang. Het beleid voor de verschillende 
programma’s voor financiële assistentie gefinancierd uit de PRGT wordt periodiek 
herzien. Het evaluatiebeleid voor technische bijstand is vastgelegd in het document 
‘IMF Policies and Practices on Capacity Development’ en vormt een belangrijke pilaar 
in het verbeteren van de effectiviteit van technische assistentie en training. Alle TA 
activiteiten worden minimaal jaarlijks, extern en/of intern, geëvalueerd op hun 
effectiviteit, kosteneffectiviteit, en mogelijke verbeteringspunten. In 2017 is een 
nieuw evaluatieraamwerk voor TA-activiteiten uitgerold dat gebruikt maakt van 
OESO-DAC evaluatiecriteria. In evaluaties van de regionale centra voor technische 
bijstand centra scoort het Fonds goed.  
 
Daarnaast maakt het IMF ook gebruik van onafhankelijke evaluaties van zijn beleid.  
Onafhankelijke evaluaties zijn belegd bij het Independent Evaluation Office (IEO), 
die zelf zijn werkprogramma samenstelt. Het IEO is in 2001 opgericht om het 
reguliere toetsing- en evaluatiewerk van het Fonds aan te vullen en te verbeteren 
zodat geleerde lessen sneller geïntegreerd worden in toekomstig werk. Het IEO is 
volledig onafhankelijk van het IMF management en werkt op afstand van de Raad 
van Bewindvoerders. De meerderheid van het IEO-personeel komt van buiten het 
Fonds. Het IEO concludeerde verder dat het zelf-evaluerende vermogen van het IMF 
over het algemeen van goede kwaliteit is. Maar volgens het IEO kan het IMF meer 
aandacht besteden aan de ontwikkeling van een gedeelde leercultuur, die ruimte 
laat voor kritische inbreng van medewerkers en de IMF-leden.  
 
Pagina 15 van 22 
 
 
 

 
2021 Score | Internationaal Monetair Fonds (IMF) 
 
4.7  Financiële soliditeit van het IMF  
 
Door de groeiende complexiteit van het internationale financieel-economische 
systeem en de gevolgen van de COVID-19 pandemie, is de druk op de surveillance 
van het Fonds en de vraag naar technische bijstand toegenomen. Het Fonds is er in 
geslaagd om in deze vraag te voorzien met een in reële termen gelijkblijvend 
budget.  
 
Het netto administratieve begrotingsresultaat in het fiscale jaar 2020 was USD 1350 
miljoen ten opzichte van een vooraf goedgekeurde begroting van USD 1397 miljoen. 
Ten opzichte van het fiscale jaar 2019 was de begroting hoger. Technische 
bijstandsactiviteiten zijn sterk toegenomen de afgelopen jaren. 
Capaciteitsontwikkeling vertegenwoordigde in 2020 ruim een vijfde van het budget. 
De totale uitgaven aan capaciteitsontwikkeling (zowel externe- als IMF–financiering) 
bedroegen USD 305 miljoen in 2020. In het Annual Report 2020 van het IMF worden 
de uitgaven die in 2020 zijn gedaan toegelicht in samenhang met alle projecten die 
zijn uitgevoerd en resultaten die zijn behaald. Extra nadruk gaat uit naar de 
bijzonder omstandigheden als gevolg van de pandemie. Om die gevolgen voor met 
name lage-inkomenslanden te mitigeren zijn extra financiële middelen beschikbaar 
gesteld vanuit PRGT en CCRT. Daarnaast kwam directe steun vanuit de Rapid Credit 
Facility (RCF) en Rapid Financing Instrument (RFI). Ook bleef Financing for 
Development hoog op de agenda binnen het IMF. 
 
Het komt uiterst zelden voor dat landen betalingsachterstanden hebben bij het IMF. 
De vormgeving van steunprogramma’s en de voorwaarden die het IMF stelt aan 
PRGT-leningen zijn belangrijke waarborgen voor terugbetaling. Programma’s worden 
voorafgegaan door een schuldhoudbaarheidsanalyse en een beoordeling van de 
terugbetaalcapaciteit. Het IMF geniet daarnaast een de facto preferred creditor 
status, waardoor het IMF bij schuldterugbetalingen voorrang krijgt boven ander 
private en publieke crediteuren. De PRGT heeft tenslotte ook een reservebuffer, die 
als gevolg van extra donaties van donoren is aangevuld vanwege de verhoogde 
vraag door COVID-19. Betalingsachterstanden vormen niet direct een risico voor de 
financiële soliditeit van het IMF.  
 
Het IMF beschikt over een uitgebreide auditfunctie. Deze omvat de inzet van een 
extern accountantskantoor, een interne auditfunctie en een onafhankelijk extern 
auditcomité dat toezicht houdt op de jaarlijkse audit. De Office of Internal Audit and 
Inspection valt direct onder de Managing Director en verricht interne en externe 
audits, controleert de procedures en administratieve systemen en de rechtmatige 
inzet van middelen. Het External Audit Committee (EAC) bestaat uit drie leden, 
onafhankelijk van het IMF en de Bewindvoerders. Het comité rapporteert direct aan 
de Raad van Gouverneurs en is verantwoordelijk voor het toezicht op de (interne) 
controlesystemen, de rapportagesystemen en het risicomanagement. 
 
De administratieve begroting en jaarrekening worden opgesteld overeenkomstig de 
International Financial Reporting Standards (IFRS), en worden op de publieke 
website gepubliceerd. De kwartaalcijfers worden niet voorzien van een inhoudelijke 
toelichting, maar moeten gelezen worden in samenhang met het financieel 
jaarrapport dat onderdeel uitmaakt van het IMF-jaarverslag waarin een toelichting 
op de financiële cijfers wordt gegeven in begrijpelijke taal.  
 
  
Pagina 17 van 22 
 
 
 

 
2021 Score | Internationaal Monetair Fonds (IMF) 
 
management de transparantieraamwerken van de centrale banken van de landen 
waaraan het IMF leent en kijkt hierbij naar adequaat toezicht, interne controle, 
auditing en mechanismen voor financiële rapportage. Om te voorkomen dat 
doelstellingen door corruptie niet behaald worden, wordt in de werkwijze en het 
instrumentarium specifiek aandacht besteed aan anti-corruptiemaatregelen. Nieuwe 
tranches worden alleen toegekend na adequate naleving van de criteria van het IMF 
op bovengenoemde punten.  
 
Om goed bestuur binnen de eigen organisatie te bevorderen kent het IMF een 
gedragscode voor het eigen personeel, financiële certificering en 
openbaarmakingsverplichtingen. Ook geldt er een gedragscode voor de Raad van 
Bewindvoerders. Een onafhankelijke ombudsman biedt onpartijdige en 
onafhankelijke hulp aan bij werk gerelateerde problemen. Voor klokkenluiders 
bestaat er een Integrity Hotline. Het IMF Ethics Office adviseert de instelling en zijn 
medewerkers over ethische kwesties en verzorgt trainingen op gebied van ethiek. In 
2020 heeft het IMF Ethics Office het Continuing Success Annual Report 2019 
gepubliceerd. In het periodieke Ethics Report worden integriteitsschendingen 
gepubliceerd, wat gezien kan worden als een teken van openheid en transparantie. 
Het aantal verzoeken om advies over verschillende integriteitskwesties is in de 
periode 2017-2019 gestegen van 410 naar 507. 
 
Om kwaliteit en effectiviteit van het anti-corruptiebeleid te bevorderen is de 
onderzoeksfunctie bij een afzonderlijk Office of Internal Investigation belegd. 
Aantijgingen van onethisch gedrag en overig wangedrag worden onderzocht door 
het Office of Internal Investigation.  
 
Het IMF onderschrijft het IFI Joint Statement on Continuous Advancement of 
Standards to Prevent SHEA’ dat de uitgangspunten voor de bestrijding van Sexual 
Exploitation and Harassment (SEAH) formuleert. De standaarden en procedures van 
het IMF terzake zijn op 18 oktober in London 2018 tijdens de Safeguarding Summit 
bekrachtigd. Het Fonds hanteert een beleid van zero tolerance on harassment, 
waaronder ook sexual harassment valt. Stafleden ondertekenen een overeenkomst 
waarbij men aangeeft zich te committeren aan de ethische normen van het IMF. Een 
Standard of Conduct vormt hier onderdeel van.  
 
 
Onderdeel Score Verandering 
Maatregelen rechtmatigheidsrisico’s 4  
Maatregelen doelmatigheidsrisico’s 4  
Beleid op grensoverschrijdend gedrag 4  
Transparantie integriteitsschendingen 3  
TOTAAL 4  
Beoordeling: Onvoldoende = 1, Matig = 2, Voldoende = 3, Goed = 4 
Verandering sinds 2017: positief =  , neutraal = , negatief =  
Pagina 19 van 22 
 
 
 

 
2021 Score | Internationaal Monetair Fonds (IMF) 
 
capaciteitsontwikkeling en het verstrekken van leningen zet het IMF inmiddels de 
eerste stappen om klimaatoverwegingen in nieuw beleid te integreren. Het Fonds 
stelt een eenmalige structurele verhoging van de begroting voor de financiering van 
zijn expertise over het incorporeren van klimaataspecten op de hoofdterreinen. 
 
 
Mobiliseren van de private sector voor de SDG’s 
Relevant. Door het versterken van de private sector, het bevorderen van 
werkgelegenheid en het ondersteunen van financieel-economische instituties speelt 
het IMF op indirecte wijze een rol in de ontwikkeling van de private sector in lage-
inkomenslanden.  
 
Inspelen op digitalisering 
Beperkt relevant. Met het verstrekken van technische assistentie op afstand tijdens 
de COVID-19 pandemie heeft het IMF in de praktijk bijgedragen aan de ontwikkeling 
van digitale vaardigheden. Daarnaast is digitalisering één van de speerpunten van 
de nieuwe beleidsagenda. Digitalisering is naast klimaat inmiddels een belangrijke 
prioriteit van het Fonds.  
 
Investeren in een toekomstbestendig handels- en investeringssysteem  
Relevant. Door het versterken van lokale economische en financiële instituties en de 
bevordering van financiële stabiliteit draagt het IMF indirect bij aan een 
toekomstbestendig handels- en investeringssysteem. 
 
 
 Rollen van de organisatie 
 Uitvoerend Coördinerend Normatief 
Rechtvaardige en 2 2 2 
Vreedzame 
samenlevingen 
Mobilisatie Private 2 4 4 
sector 
Gendergelijkheid en 2   
empowerment van 
vrouwen en meisjes 
Inspelen op 3 3 3 
digitalisering 
Toekomstbestendig 2 4 4 
Handels en 
Investeringssysteem 
Beoordeling: Licht = 1, Matig = 2, Relatief sterk = 3, Sterk = 4 
 
 
5.2 Overige relevantie  
 
Financing for Development 
Relevant Het IMF is de enige mondiale organisatie gericht op het bevorderen van de 
internationale macro-economische, financiële en monetaire stabiliteit, een 
voorwaarde voor economische ontwikkeling en armoedereductie, waar ook ter 
wereld. Het IMF is daarnaast nauw betrokken bij de agenda voor Financing for 
Development. Het IMF heeft samen met de andere IFI’s een strategie opgezet om de 
komende jaren bij te dragen aan de mobilisatie van middelen voor onder meer de 
ontwikkeling van lage-inkomenslanden te mobiliseren. 
 
Bestrijding gevolgen COVID-19-pandemie 
Pagina 21 van 22 
 
 
 

