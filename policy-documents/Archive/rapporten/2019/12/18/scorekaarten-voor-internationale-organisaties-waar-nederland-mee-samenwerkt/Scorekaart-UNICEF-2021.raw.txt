 
 
 
 
 
 
 
2021 Scorekaart   
 
  
 
 
Datum    November 2021 
 
 
 
SCOREKAART United Nations International Children’s Emergency 
Fund (UNICEF) 
 
Opgesteld door  Directie Multilaterale Instellingen en Mensenrechten 
 
 
  
  
 
 
 
 
 
 
 
 

 
2021 Score | Organisatie 
 
1. Samenvatting 
1.1  Institutionele aspecten en functioneren 
Het United Nations Children’s Fund (UNICEF) heeft een dubbel mandaat, waardoor 
het programma’s uitvoert op zowel ontwikkelings- als humanitair terrein, gericht op 
het verbeteren van levens van kinderen. De organisatie wordt als effectief en 
efficiënt beoordeeld. Er is gedegen aandacht voor financieel beheer en 
risicomanagement, waardoor de organisatie financieel gezond is. De organisatie is 
met name operationeel sterk en heeft een groot bereik, waardoor zij in tijden van 
crisis snel in actie kan komen en toegang heeft tot lokale gemeenschappen. De rol 
van UNICEF, als grote speler binnen de VN-familie, blijft belangrijk voor de 
succesvolle implementatie van de VN-hervormingen.  
 
Het werken in partnerschappen is een belangrijk onderdeel van de manier waarop 
UNICEF opereert en in de afgelopen jaren is het aantal strategische partnerschappen 
gestegen. De huidige visie van UNICEF op partnerschappen is echter aan 
vernieuwing toe, met name als het gaat om het opzetten en participeren in multi-
stakeholder partnerschappen. Hoewel UNICEF niet slechter presteert dan voorheen, 
zijn de eisen van Nederland als het gaat om werken in partnerschappen hoger 
geworden. Om deze reden is de score op dit onderdeel bijgesteld.  
 
UNICEF is uniek binnen de VN door het bestaan van UNICEF Nationale Comités in 36 
landen, die het werk van UNICEF onder de aandacht brengen bij een groot publiek. 
Hierdoor geniet de organisatie grote bekendheid en dit biedt mogelijkheden voor 
innovatieve financiering en partnerschappen met de private sector. 
 
De organisatie scoort goed op resultaatgerichtheid en transparantie. UNICEF heeft 
geïnvesteerd in het verbeteren van resultaatgericht werken en het koppelen van 
resultaten aan budgetten, waardoor het mogelijk is om voortgang en financiering 
per doelgebied te monitoren. Daarnaast rapporteert UNICEF ook in de Aid 
Transparancy Index (IATI), waardoor het voor iedereen toegankelijk is. UNICEF 
staat, na een stijging in de afgelopen jaren, op de zesde plek in de Index. Binnen 
het VN-systeem doet alleen UNDP (op derde plek) het beter.  
 
UNICEF weet goede medewerkers aan te trekken en werkt samen met relevante 
lokale en internationale partners. In de afgelopen twee jaar heeft UNICEF veel 
aandacht besteed aan het tegengaan van seksueel overschrijdend gedrag en 
intimidatie. Onder leiding van de huidige uitvoerende directeur heeft UNICEF dit 
onderwerp uit de taboesfeer getrokken door zich op het verbeteren van zowel het 
beleid als de werkcultuur te richten.   
 
 Score Verandering 
Institutionele aspecten en functioneren  
Strategie en verantwoording  3  
Resultaatgerichtheid en transparantie 4  
Partnerschappen en samenwerking 3  
Operationeel management 4  
Beleidsevaluatie 4  
Human Resource Management 3  
Financiële stabiliteit 3  
Kostenefficiëntie 3  
Integriteit en grensoverschrijdend gedrag 3  
Beoordeling: Onvoldoende = 1, Matig = 2, Voldoende = 3, Goed = 4 
Verandering sinds 2017: positief =, neutraal = , negatief =   
2 
 

 
2021 Score | Organisatie 
 
2  Inleiding 
In het kader van het buitenlandbeleid hecht Nederland aan multilaterale 
samenwerking. Nederland concentreert zich daarbij op het werken met en 
financieren van organisaties die relevant zijn voor het Nederlandse beleid, effectief 
zijn, of als ‘systeemorganisatie’ een sleutelrol vervullen binnen de multilaterale 
architectuur. Dit vraagt om zorgvuldige en regelmatige toetsing. Hiertoe worden 
zogenoemde scorekaarten opgesteld voor multilaterale organisaties waaraan 
Nederland een substantiële ODA-bijdrage levert, zoals VN-fondsen en -
programma’s, Internationale Financiële Instellingen (IFI’s), gespecialiseerde VN-
organisaties en grote mondiale fondsen. Toetsing vindt primair plaats aan het 
Nederlandse beleid voor Buitenlandse Handel en Ontwikkelingssamenwerking. Waar 
relevant wordt de betekenis van multilaterale instellingen voor andere aspecten van 
Nederlands beleid meegenomen. 
 
De frequentie van toetsing is gekoppeld aan de strategische (bij VN-instellingen) 
en/of financieringscyclus (bij IFI’s). Het ministerie van Buitenlandse Zaken 
publiceert de scorekaart voor een organisatie online in het jaar voorafgaand aan 
nieuwe strategische planning c.q. middelenaanvulling (in de regel om de drie of vier 
jaar).  
 
Elke scorekaart schetst doelstellingen, mandaat en kernkwaliteiten van de 
betreffende organisatie, de wijze waarop deze is ingericht, welke activiteiten deze 
uitvoert, de financiële omvang, en de Nederlandse bijdrage. Iedere scorekaart geeft 
daarbij - op basis van een analyse van een aantal deelaspecten - een appreciatie 
van de effectiviteit van de organisatie en van de mate waarin organisaties resultaten 
behalen die voor het Nederlandse BHOS-beleid relevant zijn.  
 
Voor de score van deelaspecten van effectiviteit geldt een vierpunten-schaal: 
onvoldoende, matig, voldoende en goed. Iedere scorekaart geeft daarnaast aan of 
een organisatie - ten opzichte van de vorige scorekaart - een positieve, negatieve of 
neutrale ontwikkeling heeft doorgemaakt.  
 
Beleidsmatige relevantie en impact (resultaten) worden aangeduid met de 
1
kwalificaties relevant, beperkt relevant en niet relevant . Het eerste hoofdstuk van 
elke scorekaart bevat een samenvatting, inclusief een tabel met samenvattende 
scores. 
 
Scorekaarten worden samengesteld op basis van rapportages van de organisatie 
zelf, van de Boards of Auditors, interne en externe evaluaties, beoordelingen door 
andere donoren en het Multilateral Organisations Performance Assessment Network 
2
(MOPAN) . Daarnaast wordt input verwerkt vanuit het ministerie van Buitenlandse 
Zaken, vakdepartementen, Permanente Vertegenwoordigingen en 
Kiesgroepkantoren. Ambassades dragen bij met informatie over het functioneren 
van landenkantoren van multilaterale instellingen. 
 
                                                
1
 De ontwikkelingssamenwerkingspraktijk van het ministerie van Buitenlandse Zaken zet voor het meten van 
resultaten steeds meer in op een verschuiving van aandacht voor monitoring en evaluatie (M&E) naar het concept 
van monitoren, evalueren en het vervolgens actief daarvan leren (MEL). Ook bij de VN fondsen en -organisaties en 
bij de Ontwikkelingsbanken wordt meer aandacht gevraagd voor deze verbeterslag van M&E naar MEL. Waar 
opportuun worden ze gestimuleerd hun procedures en benadering daar op aan te passen. 
2
 MOPAN – een initiatief van 19 gelijkgezinde landen waaronder Nederland - licht in een tweejaarlijkse cyclus VN-
organisaties en Internationale Financiële Instellingen door op organisatorisch functioneren en 
ontwikkelingseffectiviteit. 
 
4 
 

 
2021 Score | Organisatie 
 
voornamelijk via de Nationale Comités. De Nationale Comités opereren autonoom 
van UNICEF en van elkaar. 
 
Met zijn focus op het bevorderen van kinderrechten prioriteert UNICEF de volgende 
doelen in het Strategisch Plan voor 2022-2025: 
- Gezondheid: ieder kind kan overleven en zich ontplooien. 
- Onderwijs: ieder kind leert. 
- Bescherming: ieder kind is beschermd tegen geweld en uitbuiting. 
- Milieu en omgeving: ieder kind leeft in een veilige en schone omgeving. 
- Gelijke kansen: ieder kind heeft gelijke kansen om te slagen in het leven. 
 
UNICEF is betrokken bij de uitvoering van de VN-brede beleidsafspraken uit de 
Quadrennial Comprehensive Policy Review Resolutie (QCPR), zoals harmonisatie van 
procedures, versterkte partnerschappen tussen VN-organisaties en versterking van 
de kwaliteit en coördinerende rol van VN-Resident Coördinators ter ondersteuning 
van de hervormingen onder Delivering as One. Er wordt regelmatig aan de 
Uitvoerende Raad gerapporteerd over voortgang in de implementatie van de QCPR 
en resolutie 72/279 (2018) over de hervormingen van het VN-
ontwikkelingssysteem. Daarnaast definieert en operationaliseert UNICEF alle 
landenprogramma’s conform de UN Sustainable Development Cooperation 
Frameworks, die gezamenlijk opgesteld worden door VN-organisaties in de 
betreffende landen.  
 
De meest recente beleidsevaluaties richten zich op de uitvoering van het Strategisch 
Plan (2018-2021), het Gender Action Plan en de Humanitarian-Development Nexus. 
Deze evaluaties hebben in belangrijke mate de ontwikkeling van het nieuwe 
Strategische Plan beïnvloed. Het laatste MOPAN-rapport is in september 2021 met 
donoren gedeeld. Deze institutionele evaluatie concludeert dat de organisatie, 
ondanks de grote impact van COVID-19, in staat is om effectief te handelen en 
resultaten zoals uiteengezet in het Strategisch Plan te behalen. Een aandachtspunt 
is de sterk gedecentraliseerde organisatiestructuur van UNICEF, in combinatie met 
verzuiling tussen de verschillende thematische doelgebieden en een gecompliceerde 
verantwoordingsstructuur. Structuren gericht op meer samenwerking en flexibiliteit 
zijn nodig om de hiërarchische en verkokerde  manier van werken te veranderen.  
 
3.3  Nederlandse rol en invloed 
Vertegenwoordigers van het Ministerie van Buitenlandse Zaken in Den Haag en de 
Nederlandse Permanente Vertegenwoordiging in New York hebben namens 
Nederland zitting in de Uitvoerende Raad van UNICEF. De besluitvorming binnen de 
Uitvoerende Raad is op basis van consensus.  
 
Het Nederlandse lidmaatschap van de Uitvoerende Raad van UNICEF wordt bepaald 
door het interne rotatieschema van de Western European and other States-groep 
(WEOG). Op grond van dit rotatieschema is Nederland lid in de periode 2018-2019 
en in 2021. Informeel overleg en afstemming vinden plaats binnen de WEOG. Als 
relatief grote en actieve donor speelt Nederland een belangrijke rol binnen de 
Uitvoerende Raad door het agenderen en beïnvloeden van tekstbesluiten die per 
consensus worden aangenomen. Ook neemt Nederland regelmatig het initiatief tot 
plenaire verklaringen, over bijvoorbeeld de voortgang van de VN-hervormingen of 
de preventie van seksueel overschrijdend gedrag binnen de organisatie. Op 
aandringen van o.a. NL hebben de humanitaire programma’s de afgelopen jaren 
meer aandacht gekregen doordat ze als vast agendapunt op de UR terugkomen.  
6 
 

 
2021 Score | Organisatie 
 
Overzicht bijdragen en ranking grootste donoren (bedragen in USD miljoen). 
Jaar Bijdrage Ranking/donor Bedrag 
    
2018 Ongeoormerkte bijdrage 1. Verenigde Staten 133 
  2. Zweden 93 
  3. Duitsland 58 
 6. Nederland 35 
 Geoormerkte bijdrage 1. Verenigde Staten 618 
  2. Verenigd Koninkrijk 487 
 3. Duitsland 392 
 9. Nederland 135 
 Totaal bijdrage 1. Verenigde Staten 751 
4
  2. Verenigd Koninkrijk 538 
 3. Duitsland 450 
8. Nederland 170 
    
2019 Ongeoormerkte bijdrage 1. Verenigde Staten 113 
  2. Duitsland 67 
 
3. Zweden 63 
 
6. Nederland 37 
 
Geoormerkte bijdrage 1. Verenigde Staten 630 
 
 2. Verenigd Koninkrijk 442 
3. Duitsland 397 
7. Nederland 123 
Totaal bijdrage 1. Verenigde Staten 743 
 2. Verenigd Koninkrijk 494 
 
3. Duitsland 464 
 
7. Nederland 160 
    
2020 Ongeoormerkte bijdrage 1. Verenigde Staten 154 
  2. Duitsland 102 
 3. Zweden 70 
5
 6. Nederland 36 
Geoormerkte bijdrage 1. Verenigde Staten 747 
 2. Duitsland 642 
3. Europese Commissie 514 
7. Nederland 92 
Totaal bijdrage 1. Verenigde Staten 801 
 2. Duitsland 744 
3. Europese Commissie 514 
9. Nederland 128 
    
                                                
4
 In april van dit jaar heeft het Verenigd Koninkrijk aangekondigd 60 procent van de financiering aan UNICEF te 
korten. Welke impact dit op de programma’s van UNICEF zal hebben moet nog bezien worden. De toename in 
financiering uit private sector is sterk geoormerkt, waardoor het niet direct het gat op kan vullen. 
5
 Als het gaat om meerjarige ongeoormerkte bijdragen staat Nederland op plaats 3, na het Verenigd Koninkrijk en 
Zweden. 
8 
 

 
2021 Score | Organisatie 
 
de hulp is bedoeld bij programmering en uitvoering betrekt en aan hen 
verantwoording aflegt.  
 
Onderdeel Score Verandering 
Kernmandaat / Prioriteiten / Mission Creep 3  
Beleidsstrategie 3  
Theory of Change 3  
Aansluiting Nationaal beleid / Armoedestrategie 4  
Verantwoording  3  
Aanspreekbaarheid voor overige belanghebbenden 2  
TOTAAL 3  
Beoordeling: Onvoldoende = 1, Matig = 2, Voldoende = 3, Goed = 4 
Verandering sinds 2017: positief =, neutraal = , negatief =   
 
4.2 Resultaatgerichtheid en transparantie 
 
Het Strategisch Plan (2018-2021) bevat een resultatenraamwerk en identificeert een 
aantal prioritaire acties om Results-Based Management (RBM) te versterken. In 
2013 is de Field Results Group (FRG) opgericht om richting te geven aan RBM op 
landenniveau. UNICEF is betrokken bij het operationaliseren van het QCPR-
7
resultatenraamwerk om de gezamenlijke resultaten van de verschillende VN-
organisaties op landenniveau beter in kaart te brengen. Het is duidelijk dat meer 
moet gebeuren om meer samenhang in de uitvoering van de SDG’s te 
bewerkstelligen. UNICEF zal met name meer samen moeten werken binnen het VN-
landenteam om kinderrechten te beschermen en resultaten gezamenlijk te 
monitoren,  evalueren en leren.  
 
Onder leiding van Deputy Executive Director, Fayaz King, heeft UNICEF in de 
afgelopen vier jaar geïnvesteerd in het verbeteren van resultaatgericht werken en 
het koppelen van resultaten aan budgetten (Results-Based Budgeting). Daarnaast 
zijn in 2019 de rapportageraamwerken gestroomlijnd, waardoor het mogelijk is om 
resultaten te aggregeren per doelgebied. Het blijft een uitdaging om budget 
allocaties op specifieke doelgebieden of landenprogramma’s te managen. Dit komt 
grotendeels door het hoge percentage geoormerkte bijdragen van lidstaten (slechts 
19% van de financiering is ongeoormerkt). Dit maakt het moeilijk om middelen vrij 
te maken voor prioriteiten en hier strategische keuzes in te maken.  Zoals 
8
afgesproken in het Funding Compact , rapporteert UNICEF jaarlijks organisatie-
specifieke resultaten die voortvloeien uit financiering van gezamenlijke activiteiten.  
 
UNICEF is in 2013 begonnen met het publiceren van informatie op het gebied van 
financiën en resultaten in de International Aid Transparency Initiative (IATI) 
standaard. In de Aid Transparancy Index is UNICEF in 2020 gestegen van ‘good’ 
naar ‘very good’. Het staat nu, na een stijging in de afgelopen jaren, op de zesde 
plek in de Index. UNICEF levert maandelijks informatie aan op meer dan 95% van 
de IATI indicatoren. Hiermee voldoet UNICEF ruim aan de door Nederland gestelde 
voorwaarden. UNICEF maakt tevens deel uit van IATI’s bestuursraad. UNICEF 
communiceert over de resultaten aan de Uitvoerende Raad en de programmalanden, 
maar besteedt ook op sociale media veel aandacht aan de impact van UNICEF’s 
werk. Dit draagt bij aan de sterke merknaam van UNICEF. 
                                                
7
 De VN-brede beleidsafspraken uit de Quadrennial Comprehensive Policy Review Resolutie (QCPR) worden 
gemonitord aan de hand van een resultatenraamwerk met indicatoren die gezamenlijk met UNDP, UNFPA en 
UNWOMEN ontwikkeld zijn.  
8
 Afspraak tussen de VN en de lidstaten dat VN-organisaties effectiever samenwerken, o.a. gestimuleerd door 
voldoende ongeoormerkte financiering.  
10 
 

 
2021 Score | Organisatie 
 
samenwerken met UNFPA, UN Women, WHO, UNAIDS en de Wereldbank ter 
verbetering van het wereldwijde gezondheidssysteem. Als het gaat om 
samenwerking binnen het VN-systeem is er echter ook veel ruimte voor verbetering. 
Ook UNICEF zal meer bereidwilligheid moeten tonen om de manier van werken aan 
te passen zodat er meer harmonisatie en samenwerking plaats kan vinden. Om deze 
reden is de score bijgesteld naar een 3. 
 
Onderdeel Score Verandering 
Partnerschappen met andere organisaties 3  
Visie en rol partnerschappen 3  
Aansluiting partnerschappen met andere actoren 3  
Samenwerking en coördinatie overige actoren 3  
TOTAAL 3  
Beoordeling: Onvoldoende = 1, Matig = 2, Voldoende = 3, Goed = 4 
Verandering sinds 2017: positief =, neutraal = , negatief =   
 
4.4  Operationeel management 
 
UNICEF’s decentrale structuur zorgt ervoor dat de organisatie snel kan inspelen op 
specifieke ontwikkelingen, inclusief acute humanitaire situaties. De Field Support 
Group zorgt voor een verdeling van verantwoordelijkheden tussen de verschillende 
lagen van de organisatie. Door COVID-19 is de noodzaak om in te zetten op 
versnelling van implementatie van de SDG’s vergroot. Vanuit het interne 
Reimagining Business Models Project zal UNICEF hiertoe organisatieveranderingen 
doorvoeren die moeten leiden tot versterking van de gedecentraliseerde aanpak en 
een nieuwe manier van samenwerking met de private sector. 
 
UNICEF heeft projectbeheer en financieel beheer goed op orde. Via het interne 
managementsysteem InSight wordt tijdige en accurate informatie verzameld. Op die 
manier kunnen medewerkers slecht presterende projecten identificeren en 
aanpassen. In de afgelopen jaren is de ICT-infrastructuur vernieuwd, zodat het 
beter geharmoniseerd is met VN brede systemen.  
 
In de komende jaren zal UNICEF vorm moeten geven aan de verbeterde 
samenwerking met partners, zoals uiteengezet in het Strategisch Plan. Het huidige 
model richt zich hoofdzakelijk op het financieren van partnerschappen gericht op 
pleitbezorging. UNICEF wil naar strategische relaties met partners, inclusief de 
private sector, gericht op gezamenlijke doelen. In de afgelopen jaren is er 
geëxperimenteerd met nieuwe benaderingen. Dit heeft geresulteerd in een aantal 
mondiale strategische partnerschappen. Een punt van aandacht hierbij blijft nog 
prioritering van humanitaire partnerschappen in relatie tot de Grand Bargain en de 
9
Humanitarian-Development Nexus . De MOPAN-evaluatie van 2021 merkt op dat 
UNICEF zich meer zal moeten richten op het opbouwen van 
samenwerkingsverbanden waarbij optimaal gebruik gemaakt wordt van elkaars 
comparatieve voordelen.  
 
Risicomanagement is een belangrijk onderdeel van de projectimplementatie van 
UNICEF. In de afgelopen jaren heeft UNICEF stappen gezet om een nieuw 
risicomanagementbeleid en -raamwerk in te voeren. Hierbij heeft een verschuiving 
plaatsgevonden van ‘risk control’ naar ‘risk management’. De recente MOPAN-
evaluatie geeft aan dat dit beleid echter verder geïntegreerd moet worden in de 
                                                
9
 De Grand Bargain uit 2015 is een afspraak tussen donoren en VN organisaties gericht op het doeltreffender en 
doelmatiger maken van humanitaire actie. 
 
12 
 

 
2021 Score | Organisatie 
 
Onderdeel Score Verandering 
Helder vastgelegd evaluatiebeleid 4  
Inrichting evaluatiefunctie 4  
Onafhankelijkheid evaluatie-eenheid 4  
Reikwijdte en relevantie evaluaties 4  
Follow up aanbevelingen evaluaties 3  
TOTAAL 4  
Beoordeling: Onvoldoende = 1, Matig = 2, Voldoende = 3, Goed = 4 
Verandering sinds 2017: positief =, neutraal = , negatief =   
 
4.6 Human Resource Management 
 
UNICEF beschikt over gekwalificeerd, divers en zeer gemotiveerd personeel. Op 31 
december 2019 had de organisatie 15.327 medewerkers. UNICEF's personeelsbeleid 
is in overeenstemming met de standaarden en regels van de VN. De noodzaak om 
goed gekwalificeerde medewerkers te selecteren, ontwikkelen en behouden blijft een 
uitdaging voor de organisatie, vooral in noodhulpsituaties.  
 
Mobiliteit binnen UNICEF laat duidelijk nog te wensen over. Omdat de 
personeelsdiensten van de VN-organisaties geheel gescheiden zijn, is het lastig om 
van de ene VN-organisatie naar de andere over te stappen. Binnen de organisatie 
blijkt het bijvoorbeeld ook lastig om van een programma gericht op humanitaire 
hulp over te stappen naar een OS-gerelateerd programma. Hierdoor blijven 
medewerkers vaak vele jaren op fysiek en mentaal zware plekken werken en 
hebben zij niet de kans om na een paar jaar in een minder belastend gebied of land 
te werken. Nederland blijft dit als een punt van aandacht zien, waarop nog 
onvoldoende beleid is geformuleerd. 
 
UNICEF heeft in het personeelsbeleid aandachtsgebieden geïdentificeerd die cruciaal 
zijn voor het functioneren van de organisatie in de toekomst. Een aantal initiatieven 
is gericht op het verbeteren van de kwaliteit van het HR-systeem, zoals het 
rekruteren van jong talent met het “New and Emerging Talent” initiatief en 
versimpeling van vacatureteksten. Daarnaast is er ook geïnvesteerd in talent 
management door het introduceren van 360° feedback, coaching trajecten, en het 
opzetten van een leerportaal ‘AGORA’. Nederland maakt deel uit van het Junior 
Professional Officer (JPO) programma, waardoor UNICEF profiteert van diverse 
posten gefinancierd door Nederland.  
 
Sinds 2007 heeft UNICEF een Gender Parity and Equality Policy. UNICEF heeft met 
48% vrouwen al jaren bijna gender-gelijkheid binnen de organisatie (in 2014 was dit 
percentage 52%). Van de werknemers op niveau P5 is 45% vrouw. De representatie 
van vrouwen in de Professional categorie (internationale staf) is 50% en 47% in de 
National Officer categorie. De vertegenwoordiging van vrouwen is echter niet 
evenredig verdeeld over de verschillende regio’s, waarbij met name in Europa en 
Centraal Azië het percentage hoog is (63%) en in West en Centraal Afrika laag 
(37%). Met een progressief vaderschaps- (vier weken betaald) en 
zwangerschapsverlof (zes maanden betaald) loopt UNICEF vooruit op veel lidstaten, 
inclusief Nederland. UNICEF heeft als enige VN-organisatie het zwangerschapsverlof 
verlengd van 4 naar 6 maanden betaald verlof om het beleid van 6 maanden 
exclusieve borstvoeding te accommoderen voor eigen medewerkers. 
 
Onderdeel Score Verandering 
Mobiliteit  3  
14 
 

 
2021 Score | Organisatie 
 
Beoordeling: Onvoldoende = 1, Matig = 2, Voldoende = 3, Goed = 4 
Verandering sinds 2017: positief =, neutraal = , negatief =   
 
4.8  Efficiëntie 
 
Sinds de opening van het Global Shared Service Centre (GSSC) in Budapest in 
september 2015 bespaart UNICEF jaarlijks naar schatting USD 25 miljoen door 
schaalvoordelen en lagere operationele kosten. Daarnaast wordt jaarlijks naar 
schatting USD 3,7 miljoen extra gerealiseerd door een combinatie van overdracht 
van diensten, verdere stroomlijning van processen zowel binnen het GSSC als in de 
landenkantoren, en door meer automatisering en beter casemanagement. 
 
UNICEF’s institutionele kosten als percentage van de totale kosten in 2019 zijn met 
16% gelijk gebleven ten opzichte van 2018. Echter in 2016 en 2017 was dit 
percentage 13%.. De kostenstijging van 3% ten opzichte van 2016 en 2017 zien we 
voornamelijk terug in een “Investment fund for market development”. Deze kosten 
schommelden rond de USD 50 miljoen maar zijn sinds 2018 verdubbeld. Ook de 
post “other operating expenses” (USD 170 miljoen) is sinds 2016 (USD 86 miljoen) 
flink gegroeid. Hieronder vallen hoofdzakelijk de diensten van consultants en 
experts, en de ontwikkeling van informatietechnologie. Onder institutionele kosten 
vallen ook de reis-gerelateerde kosten. In 2019 en 2018 bedroegen deze kosten 3% 
van de totale kosten van dat jaar.  
 
UNICEF volgt het algemene VN-beleid wat betreft salarissen en secundaire 
arbeidsvoorwaarden. Dit wordt in de vijfde commissie vastgesteld. Het 
personeelsbestand is in de afgelopen vijf jaar toegenomen met een gemiddelde van 
5 procent per jaar en de personeelskosten zijn met ongeveer 8% toegenomen in de 
 
afgelopen drie jaar. Daarnaast is UNICEF 6,425 contracten aangegaan met 
consultants (5,425) en individuele zelfstandigen (984).   
 
Onderdeel Score Verandering 
Verhouding programma-uitgaven/overhead 2  
Kosteneffectiviteit programma’s 3  
Versobering salarissen en secundaire 3  
arbeidsvoorwaarden 
TOTAAL 3  
Beoordeling: Onvoldoende = 1, Matig = 2, Voldoende = 3, Goed = 4 
Verandering sinds 2017: positief =, neutraal = , negatief =   
4.9  Integriteit en grensoverschrijdend gedrag  
 
Het anti-corruptiebeleid van UNICEF is vastgesteld in 2006 en UNICEF laat alle 
gevallen onderzoeken door de interne Auditdienst, het Office of Internal Audit and 
Investigations (OIAI). Alle interne audit rapporten worden via de OIAI website 
openbaar gemaakt. Het OIAI voldoet aan internationale standaarden en vervult een 
controlerende en zelfstandige rol. Zij zijn verantwoordelijk voor het doen van 
onderzoeken naar klachten over fraude, misbruik van gezag, corruptie, seksuele 
intimidatie, en mismanagement.  
 
Volgens het BoA-rapport zijn in 2019 in totaal 15 zaken van fraude/vermoedens van 
fraude geïdentificeerd en onderzocht (tegenover 19 zaken in 2014) en 413 zaken 
gerelateerd aan Cash-transfer zaken (tegenover 184 in 2018). Hiermee was USD 
0,68 miljoen gemoeid, waarvan USD 26,827 teruggevorderd is. UNICEF werkt 
samen met ander VN-entiteiten om de risico’s rond Cash Transfer projecten te 
mitigeren, waarbij het investeert in een VN-brede aanpak, gericht op het verbeteren 
van technologische processen en informatieveiligheid. UNICEF heeft in mei 2007 een 
16 
 

 
2021 Score | Organisatie 
 
5  Relevantie van de organisatie 
5.1  Relevantie voor Nederlandse BHOS-prioriteiten 
 
Covid-response  
Relevant. UNICEF is verantwoordelijk is voor distributie van de vaccins aan de 92 
COVAX Advance Market Commitment landen. Daarnaast spreekt UNICEF zich in 
toenemende mate uit over de schadelijke gevolgen die de COVID-19 pandemie en 
de lockdowns hebben op kinderen en jongeren. De lopende programma’s van 
UNICEF zijn aangepast en ingezet om de gevolgen van de pandemie te mitigeren.  
 
Voedselzekerheid 
Relevant. UNICEF is actief in de aanpak van ernstige vormen van acute- en 
chronische ondervoeding bij jonge kinderen en een belangrijke partner voor 
Nederland. De organisatie heeft hier een coördinerende rol op basis van de recente 
strategie No time to Waste en het Partnerschap Framework met WFP. UNICEF 
ondersteunt programma’s om de chronische ondervoeding van jonge kinderen te 
voorkomen en te behandelen. UNICEF werkt op deze terreinen met name samen 
met WHO, WFP en FAO. Op humanitair terrein werkt UNICEF nauw samen met WFP. 
UNICEF is mondiaal coördinator van het humanitair cluster ‘voeding’. In 2020 
behandelde UNICEF bijna 5 miljoen kinderen tegen acute ondervoeding. 
 
Water / WASH 
Relevant. UNICEF is de leidende VN-organisatie voor toegang tot schoon drinkwater, 
sanitaire voorzieningen en hygiëne (WASH) voor de allerarmsten, op scholen en in 
gezondheidscentra en draagt hiermee substantieel bij aan de realisatie van SDG 6. 
UNICEF is ook een belangrijke aanjager van internationale donorcoördinatie en de 
SDG ontwikkelingsagenda op WASH. UNICEF is samen met het Verenigd Koninkrijk 
en Nederland initiatiefnemer van het Sanitation and Water for All initiatief en voert 
het secretariaat hiervan. In 2020 heeft de organisatie o.a. 106 miljoen mensen 
voorzien van onmisbare WASH-voorzieningen 3 miljard mensen bereikt met 
communicatie over de risico’s van COVID-19. Los van de COVID-19 interventies 
hebben in 2020 17 miljoen mensen toegang gekregen tot schoon drinkwater en 13,4 
miljoen tot basis sanitaire voorzieningen. UNICEF heeft 1,2 miljoen meisjes bereikt 
met diensten en middelen om hun menstruatie hygiënisch en waardig te kunnen 
managen. UNICEF is dan ook een belangrijke partner voor Nederland op WASH.   
 
Humanitaire Hulp & Diplomatie  
Relevant. Voor het Nederlandse noodhulpbeleid is UNICEF relevant. UNICEF speelt 
een uitvoerende, coördinerende en normatieve rol. Binnen de IASC dat zich richt op 
systeem brede, snelle en coherente respons bij humanitaire crises is UNICEF actief 
bij het ontwikkelen van richtlijnen op voor NL belangrijke onderwerpen, zoals 
MHPSS. UNICEF is één van de VN-organisaties waarmee Nederland in het kader van 
het noodhulpbeleid een meerjarig arrangement heeft. Nederland levert daarom een 
jaarlijkse bijdrage van EUR 17 miljoen aan UNICEF’s Global Humanitarian Thematic 
Fund. UNICEF is ook één van de kanalen die Nederland aanwendt om hulp bij acute 
crises mogelijk te maken. In 2020 besteedde UNICEF ongeveer US$ 2,2 miljard aan 
noodhulp. UNICEF en zijn uitvoeringspartners waren actief bij 455 nieuwe en 
lopende humanitaire crises in 152 landen.  
 
Onderwijs 
Relevant. In 2020 besteedde UNICEF bijna 1,2 miljard dollar aan onderwijs. 
Hierdoor zijn o.a. 301 miljoen kinderen bereikt met afstandsonderwijs; 48 miljoen 
niet-schoolgaande kinderen namen deel aan onderwijs; en meer dan 14 miljoen 
meisjes in humanitaire contexten namen deel aan onderwijs. UNICEF een belangrijk 
implementerende partner van Nederland binnen het Global Partnership for 
18 
 

 
2021 Score | Organisatie 
 
benadering op landenniveau (de Triple Nexus, humanitaire hulp, ontwikkelings- en 
vredesopbouwactiviteiten).  
 
Samenwerking private sector  
Beperkt relevant. UNICEF heeft een Corporate Social Responsibility (CSR) afdeling 
om het bedrijfsleven handvatten te geven voor het versterken van maatschappelijk 
verantwoord ondernemen, met een speciale focus op de rol van kinderen in de 
handelsketens. Daarnaast werkt UNICEF samen met de private sector onder meer 
via het Generation Unlimited-partnernetwerk en het Reimagine Education 
programma. Als onderdeel van de samenwerking richt het Nationaal Comité UNICEF 
Nederland zich op de bewustwording onder Nederlandse bedrijven van de Children's 
Rights and Business Principles (CRBP). Het zal deze werkzaamheden de komende 
jaren verder uitbreiden naar andere landen, onder meer via het programma Work: 
No Child's Business. Naast relevantie voor de BHOS-prioriteiten versterkt deze 
samenwerking de Nederlandse inzet - vanuit het mensenrechtenbeleid - op 
mensenrechten en bedrijfsleven en kinderarbeid. 
 
 
Rollen van de organisatie 
 Uitvoerend Coördinerend Normatief 
Covid-respons 4 3 3 
Voedselzekerheid 4 3 1 
Water/WASH 4 4 4 
Humanitaire Hulp 3 3 3 
Onderwijs 4 4 3 
MHPSS 4 4 2 
Jongeren 4 4 4 
SRGR 3 3 3 
Gendergelijkheid 3 3 2 
Veiligheid en rechtsorde  3 2 - 
Samenwerking private sector 3 3 2 
Internationale coördinatie en 3 3 - 
samenwerking ontwikkelingsbeleid 
Kinderrechten in Nederland 2 3 3 
Beoordeling: Licht = 1, Matig = 2, Relatief sterk = 3, Sterk = 4 
 
5.2 Overige relevantie  
Als systeemorganisatie speelt UNICEF, samen met UNDP, een belangrijke rol in het 
VN-ontwikkelingssysteem. Vanwege de beschikbare capaciteit werkt UNICEF vaak 
mee aan nieuwe initiatieven. UNICEF speelt een belangrijke uitvoerende en 
coördinerende rol voor overheden en uitvoerende organisaties (zoals lokale en 
internationale NGOs) op het gebied van inkoop van goederen en de logistieke 
afwikkeling (transport, opslag e.d.) daarvan. 
 
Het Nederlandse Nationale Comité voor UNICEF zet zich ook in voor betere naleving 
van kinderrechten in Nederland, met specifiek aandacht voor vluchtelingenkinderen, 
gezonde voeding, mentaal welzijn, participatie en gelijke kansen in de context van 
de coronacrisis. De organisatie is verder actief op het terrein van kinderrechten in 
het Caribisch deel van het Koninkrijk. Binnen Nederland heeft het Nederlandse 
Nationale Comité voor UNICEF partnerschappen met een aantal Nederlandse 
bedrijven (o.a. DSM, H&M, Djoser), charitatieve instellingen (Philips Foundation, 
NPL), platforms en kennisinstellingen ter bevordering van de rechten van het kind in 
20 
 

