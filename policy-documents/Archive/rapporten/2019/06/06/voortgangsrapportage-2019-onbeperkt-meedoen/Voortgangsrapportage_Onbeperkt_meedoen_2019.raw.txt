Voortgangs rapportage 2019
Onbeperkt
meedoen!

Inhoud
Inleiding 5
1. Brede landelijke beweging 7
2. Voortgang programma Onbeperkt meedoen! 15
2.1. Departementen 18
2.1.1. Actielijn Werk 18
2.1.2. Actielijn Onderwijs  21
2.1.3. Actielijn Vervoer 25
2.1.4. Actielijn Bouwen en Wonen 28
2.1.5. Actielijn Participatie en Toegankelijkheid 30
2.1.6. Actielijn Zorg en Ondersteuning  38
2.1.7. Actielijn Rijk als organisatie 42
2.2. Bestuurlijke partners 47
2.2.1. De Alliantie 47
2.2.2. Vereniging van Nederlandse Gemeenten 50
2.2.3. VNO-NCW en MKB-Nederland 53
2.3. Voorloperstraject 56
3. Blik op de toekomst 59

Inleiding
Twee miljoen Nederlanders hebben een lichamelijke (motorisch, visueel of auditief, of een 
 chronische aandoening) of mentale (verstandelijk, of een psychische of psychiatrische aandoening) 
beperking. Afhankelijk van de aard en intensiteit ervan is gewoon meedoen voor hen niet altijd 
vanzelfsprekend: ze lopen tegen allerlei zichtbare én onzichtbare drempels aan. 
Mensen met een beperking hebben recht op dezelfde kansen in de samenleving als ieder ander. 
Daarom is in 2018 het programma Onbeperkt meedoen! gepresenteerd, gebaseerd op het VN-verdrag 
inzake de rechten van personen met een handicap. Willen we dat mensen hun leven naar eigen 
inzicht kunnen leiden en volledig kunnen meedoen, dan moeten we ervoor zorgen dat er minder 
drempels zijn. Als we verhalen van ervaringsdeskundigen benutten en hen actief betrekken bij 
verbeteringen, vergroot dit de kans dat acties en maatregelen daadwerkelijk verschil maken. 
Rondom het VN-verdrag is een beweging op gang gekomen: van maatschappelijke initiatieven tot 
maatregelen van de Rijksoverheid. Samen met bestuurlijke partners (de Alliantie, VNG, VNO-NCW 
en MKB-Nederland), sectoren, bedrijven, organisaties en natuurlijk mensen met een beperking zelf, 
wil de Rijksoverheid binnen die beweging stappen zetten richting een inclusieve samenleving. 
Het ministerie van Volksgezondheid, Welzijn en Sport (VWS) heeft als coördinerend departement 
in samenwerking met alle deelnemende partijen een eerste voortgangsrapportage opgesteld.  
De rapportage is niet uitputtend, maar bevat een greep uit initiatieven, projecten en maatregelen 
uit de periode 2018-2019. Ook bevat de rapportage een doorkijk naar de komende jaren. 
In hoofdstuk 1 schetsen we op basis van verschillende levensdomeinen de maatschappelijke 
beweging die steeds zichtbaarder wordt in het land. Hoofdstuk 2 bevat de inspanningen en resul -
taten van Onbeperkt meedoen! die we delen aan de hand van de zeven actielijnen ( Bouwen en Wonen, 
Werk, Onderwijs, Vervoer, Participatie en Toegankelijkheid, Zorg en Ondersteuning, Rijk als organisatie) en de 
projecten van de bestuurlijke partners. 
Deze rapportage laat de eerste voortgang van het programma zien, maar er is nog werk aan de 
winkel. Op te veel plekken in de samenleving is volwaardig meedoen met een beperking nog geen 
vanzelfsprekendheid. De initiatieven genoemd in deze rapportage zijn dan ook bedoeld om te 
inspireren en handelingsperspectief te bieden. 
Naast acties en maatregelen vraagt een toegankelijke samenleving om meer bewustwording, 
wederzijds begrip en dialoog. Een toenemende bewustwording geeft mensen met een beperking 
de ruimte om hun positie in te nemen en hun ervaringen in te brengen. Daarmee ontstaan op 
allerlei plekken in de samenleving mogelijkheden voor een goed gesprek over aanpassingen.  
Soms kunnen kleine ingrepen een groot verschil maken. In andere gevallen is meer denkwerk  
en tijd nodig voor verandering. Zo zorgen we er samen voor dat steeds meer mensen onbeperkt 
kunnen meedoen. En dat is precies waar we het voor doen.
4 | Voortgangs rapportage Onbeperkt meedoen! Ministerie van Volksgezondheid, Welzijn en Sport

1.
Brede landelijke 
beweging
Om ervoor te zorgen dat mensen met een beperking daadwerkelijk minder drempels ondervinden, 
in álle facetten van hun dagelijks leven, moet er op alle niveaus beweging komen. Want alleen 
samen kunnen we drempels wegnemen: in de klas of op het werk, bij zorg aan huis of in een 
instelling, in de wijk of onderweg, in het stemhokje of in de bibliotheek, of tijdens het uitgaan, 
winkelen of sporten.
Met het programma Onbeperkt meedoen! creëren we hiervoor randvoorwaarden om dit gezamenlijk 
te doen. We willen partijen inspireren om met het onderwerp aan de slag te gaan. Zowel het kabinet 
als gemeenten, bedrijven, cliëntorganisaties, brancheorganisaties, fondsen, goede doelen en 
mensen met een beperking zelf, hebben de ambitie toe te werken naar een samenleving waaraan 
iedereen naar eigen wens en vermogen kan meedoen. In het programma is ‘niets over ons, zonder 
ons’ een belangrijk uitgangspunt. De bijdrage van mensen met een beperking zelf is onmisbaar. 
“ Partijen regelen het volgens mij niet expres slecht voor mensen 
met een beperking. Het is eerder onwetendheid. Het is dan ook 
aan ons om inzicht te geven in de problemen waar we tegenaan 
1
lopen en mogelijke oplossingen aan te dragen.”
1 In dit hoofdstuk zijn geanonimiseerde citaten van mensen met een beperking opgenomen.
6 | Voortgangs rapportage Onbeperkt meedoen! Ministerie van Volksgezondheid, Welzijn en Sport

Positieve beeldvorming
Meer maatschappelijk draagvlak creëren voor mensen met een beperking gaat verder dan alleen 
acties en maatregelen: het vereist een groter collectief bewustzijn over de belemmeringen voor 
mensen met een beperking. Waar lopen deze mensen in het dagelijks leven tegenaan?  
Hoe brengen we daar als samenleving verandering in, en wat kan eenieder daar zelf aan bijdragen? 
We willen vooroordelen en stereotypen tegengaan en laten zien waarom inclusie zo belangrijk is. 
Zo ontstaat er meer begrip en kan er daadwerkelijk een cultuuromslag plaatsvinden.
“Laatst vroeg ik tijdens een etentje: ‘Wie moet toegeven dat hij niet 
alles kan en sommige dingen moet oefenen?’ Iedereen aan tafel zei 
ja. Nou, welkom in de wereld van mensen met een beperking. 
Iedereen heeft een beperking, maar bij de meesten valt die niet op.”
We grijpen zoveel mogelijk gelegenheden aan om het belang van Onbeperkt meedoen! uit te dragen. 
2
We werken bijvoorbeeld mee aan het tv-programma Minister van Gehandicaptenzaken, waarin Lucille 
Werner “kandidaat-ministers” volgt die willen opkomen voor Nederlanders met een beperking.  
Na de verkiezing op 17 juni 2019 is het de bedoeling dat de nieuwe “minister” aandacht vraagt voor 
knelpunten en ideeën ophaalt. 
Verder werken we aan bewustwording door mijlpalen te vieren zoals de Internationale Dag voor 
Mensen met een Beperking, Wereld Autisme Dag en de Week van de Toegankelijkheid. En stimuleren wij 
anderen om ook in beweging te komen door inspirerende initiatieven uit te lichten en levens-
verhalen te delen. 
2 https://kro-ncrv.nl/ministervangehandicaptenzaken
8 | Voortgangs rapportage Onbeperkt meedoen! Ministerie van Volksgezondheid, Welzijn en Sport

Toegankelijke wijken
Lang niet alle openbare gebouwen en winkels zijn makkelijk bereikbaar voor mensen met een 
beperking en dat geldt ook voor de ruimte eromheen. Denk aan drempels die nooduitgangen 
onbereikbaar maken voor rolstoelers of reclameborden die op de stoep zijn uitgestald en de weg 
versperren. Bij wijkschouwen in Amstelveen inventariseert een groep inwoners in een rolstoel 
samen met wethouders, raadsleden en ambtenaren problemen zoals verzakkingen in het wegdek 
of schuin aflopende trottoirs. De gemeente werkt aan een meldpunt toegankelijkheid waar 
Amstelveners met een beperking terecht kunnen. Een probleem kan soms binnen een paar dagen 
worden opgelost. Is dat niet het geval en zijn er ingrijpendere aanpassingen nodig, dan wordt er 
bekeken of de oplossing in de meerjarenplanning voor de herinrichting van de openbare ruimte 
kan worden opgenomen. 
Als architect merkte Ed dat toegankelijk bouwen binnen de architectuur nog lang niet vanzelf-
sprekend is. Pas nadat hij zelf in een rolstoel terechtkwam, ontdekte hij hoe je creatief en slim 
kunt ontwerpen voor mensen met een beperking. Op die manier houden mensen niet alleen de 
regie over hun leven, het scheelt ook in zorgkosten. Ed ziet het nu als zijn missie om architecten 
daarvan te doordringen. 
“ Je bent er niet door studenten bouwkunde een dagje in een rolstoel 
te laten rijden. Er moet een besef ontstaan van wat het betekent 
om afhankelijk te zijn van derden. Dan ontstaat er vanzelf een 
andere ontwerphouding.”
Erica is rolstoelafhankelijk en maakt wekelijks gebruik van het zwembad in haar woonplaats.  
Het zwembad kreeg subsidie van de gemeente om de entree toegankelijker te maken, op voorwaarde 
dat gebruikers (zoals Erica) hierbij betrokken zouden worden. Inmiddels heeft het zwembad niet 
alleen een hellingbaan, maar ook een speciale trap die met één druk op de knop verandert in een 
rolstoellift. 
Verbindende zorg en ondersteuning 
Toegankelijke zorg voor mensen met een beperking gaat over aansluiting en afstemming op hun 
leefwereld. Daarmee loopt de zorg ook naadloos door in andere gebieden, zoals de directe woon -
omgeving, de werkplek en op school.
Bert, Kees-Jan en Theo hebben een beperking die niet direct zichtbaar is. Zij stuiten hierdoor 
regelmatig op onbegrip en hebben een werkgroep opgericht om meer respect en begrip voor 
mensen met een beperking te creëren. Ze geven gastlessen op scholen en bedrijven, waarbij 
deelnemers tijdens voel-experimenten zelf kunnen ervaren hoe het is om te leven met  
een beperking.
“ Het kost mij in de supermarkt veel tijd om alle boodschappen op de 
band te zetten. Soms duwt een klant achter me het winkelwagentje 
tegen mijn rug om me tot spoed te manen. Dat vind ik vervelend, 
want ik kan gewoon niet sneller.”
10 | Voortgangs rapportage Onbeperkt meedoen! Ministerie van Volksgezondheid, Welzijn en Sport

Kansen op de werkplek
Mensen met een arbeidsbeperking verdienen meer kansen op werk, om zo een inclusieve arbeids -
markt te stimuleren. Bij deze groep dient maatwerk voorop te staan. In de regio Dongemond 
hebben meer dan tweehonderd mensen met een afstand tot de arbeidsmarkt in 2018 een baan 
gevonden via sociaal werkbedrijf MidZuid. MidZuid merkt dat bedrijven in deze tijd van grote 
economische groei veel eerder bereid zijn om mensen aan te nemen, wat in het voordeel werkt 
van mensen met een lastigere uitgangspositie.
“Ik heb nog voldoende hersencellen om mijn werk te kunnen doen,  
maar soms heb ik even wat hulp nodig bij praktische dingen. Als je 
daar open over bent en geen verstoppertje speelt, wordt het overal 
geaccepteerd.” 
Bij Staatsbosbeheer kunnen mensen met een arbeidsbeperking essentiële ervaring opdoen en kans 
maken op een arbeidscontract. Staatsbosbeheer heeft daartoe samen met de gemeente Almere, 
het UWV, het ministerie van Binnenlandse Zaken en uitvoeringsorganisaties werkplekken gecreëerd. 
De verwachting is dat in 2019 binnen Staatsbosbeheer Nederland honderd banen zullen worden 
gerealiseerd voor deze groep mensen.
“ Solliciteren is lastig: je weet dat je dan twintig keer een ‘nee’ te 
horen krijgt. Mensen denken dat wij vaker ziek zijn, minder hard of 
minder snel werken.” 
Jongeren met een beperking gaan tijdens De Week van de Realist, een initiatief van CNV Jongeren,  
op bezoek bij organisaties om succesverhalen en tips voor een inclusieve werkvloer uit te wisselen. 
CNV verzamelt goede voorbeelden en deelt deze met andere werkgevers om hen te inspireren om 
mensen met een beperking beter te ondersteunen op de werkvloer. 
Drempelvrij reizen
Voor mensen met een mobiliteitsbeperking zou reizen net zo vanzelfsprekend moeten zijn als voor 
andere mensen. Ze hebben behoefte aan vervoer van deur tot deur, dat zo is ingericht dat ze zelf 
kunnen bepalen hoe en wanneer ze ergens heengaan. Mensen met een verstandelijke beperking, 
hersenletsel of een psychiatrische aandoening die moeite hebben om zelfstandig te reizen, 
kunnen sinds kort met de GoOV-app (ontwikkeld door Eljakim IT, INN4CARE en Siza en mogelijk 
gemaakt door het Technologiefonds van NSGK, Siza, Groot Klimmendaal en Pameijer) zonder 
begeleiding veilig op pad. GoOV bevat actuele reisinformatie, geeft aan wanneer de bus of trein 
vertrekt, en waar en wanneer er moet worden over- of uitgestapt. 
“De meeste tramconducteurs zijn heel vriendelijk. Toen ik op een 
ingewikkelde plek was zei een conducteur: ‘Houd je hand maar op.’ 
Vervolgens tekende hij in mijn handpalm onze locatie en de ligging 
ten opzichte van de andere haltes. Dat werkte echt heel goed.”
12 | Voortgangs rapportage Onbeperkt meedoen! Ministerie van Volksgezondheid, Welzijn en Sport

2. 
Voortgang programma 
Onbeperkt meedoen!
Besluit toegankelijkheid
Het VN-verdrag Handicap bepaalt dat moet worden gewerkt aan de geleidelijke verwezenlijking 
van algemene toegankelijkheid zodat mensen met een handicap zo veel mogelijk naar wens en 
vermogen kunnen meedoen aan de samenleving. De genoemde algemene toegankelijkheid is als 
norm vastgelegd in de Wet gelijke behandeling op grond van handicap of chronische ziekte (Wgbh/cz). 
In het Besluit toegankelijkheid wordt deze norm geconcretiseerd en het Besluit biedt daarmee een 
basis om daar invulling aan te geven. Zo wordt via dit Besluit bevorderd dat sectoren actieplannen 
maken waarin wordt beschreven hoe de sector werkt aan het verbeteren van de algemene toegan -
kelijkheid in dialoog met organisaties van en voor mensen met een handicap. 
Met het programma Onbeperkt meedoen! geven we in de periode 2018-2021 hieraan een concrete en 
gerichte impuls. Via de actielijnen van het programma bevorderen wij dat sectoren, inclusief het 
Rijk zelf, actieplannen maken en/of andere initiatieven ontwikkelen om alle aspecten van toegan -
kelijkheid te vergroten. De totstandkoming van actieplannen is een gezamenlijke inspanning 
waarbij van alle partijen initiatief wordt verwacht. Op deze wijze worden concrete ambities met 
betrekking tot toegankelijkheid geformuleerd op basis van daadwerkelijk door mensen ervaren 
problemen. Zo zijn er actieplannen die onder coördinatie van MKB-Nederland en VNO-NCW tot stand 
worden gebracht in de detailhandel, horeca, recreatie en cultuursector. En zo is er onder leiding van 
BZK een actieplan toegankelijkheid voor de bouw in samenspraak met de doelgroep opgesteld. 
14 | Voortgangs rapportage Onbeperkt meedoen! Ministerie van Volksgezondheid, Welzijn en Sport

Op die manier werken we aan de geleidelijke verwezenlijking van de algemene toegankelijkheid. 
Mocht na afloop van dit programma blijken dat deze werkwijze onvoldoende effect sorteert en er 
onvoldoende goede actieplannen tot stand zijn gebracht, dan ligt het voor de hand dat wij voor 
een andere benadering gaan kiezen. In dat geval kan bijvoorbeeld worden overwogen om het 
Besluit aan te passen. Overigens geldt dat sectoren, los van onze inzet via dit programma, ook direct 
op grond van het Besluit uitvoering moeten geven aan de daarin opgenomen verplichting om 
gaandeweg zorg te dragen voor de algemene toegankelijkheid voor personen met een handicap  
of chronische ziekte.
Waar staan we nu?
Een jaar na de start van het programma Onbeperkt meedoen! in 2018 maken we de balans op.  
Het programma wil ervoor zorgen dat mensen met een beperking merkbaar minder drempels 
tegenkomen in de samenleving, waardoor zij kunnen meedoen op een manier die bij hen past. 
Het kabinet deelt deze ambitie met een groot aantal partijen: toegankelijkheid en inclusie raken 
immers alle terreinen van onze samenleving. 
Daarom zoeken we zowel bij de uitvoering als op bestuurlijk niveau zoveel mogelijk de samen-
werking op. Hierbij werken we aan onderdelen van het VN-verdrag in actielijnen. Binnen alle 
actielijnen is een algemene prioriteit om bewustwording te creëren omtrent drempels die mensen 
met een beperking ervaren. De uitvoeringsverantwoordelijkheid ligt veelal op lokaal en/of  
regionaal niveau. De minister van VWS is als coördinerend bewindspersoon het centrale aanspreekpunt. 
Rollen en verantwoordelijkheden
Bij Onbeperkt meedoen! zijn de volgende departementen en partners betrokken. Deze partijen dragen 
elk met hun inzet bij aan de gezamenlijke ambitie en doelstelling van het programma en nemen 
daarbij op een inhoudelijk terrein of binnen een specifieke sector het voortouw:
• Ministerie van Binnenlandse Zaken en Koninkrijksrelaties (Actielijn Bouwen en Wonen, 
Actielijn Rijk als organisatie, Actielijn Participatie en Toegankelijkheid op onderdelen)
• Ministerie van Sociale Zaken en Werkgelegenheid (Actielijn Werk)
• Ministerie van Onderwijs, Cultuur en Wetenschap (Actielijn Onderwijs, Actielijn Participatie en 
Toegankelijkheid op onderdelen)
• Ministerie van Infrastructuur en Waterstaat (Actielijn Vervoer)
• Ministerie van Volksgezondheid, Welzijn en Sport (Actielijn Zorg en Ondersteuning,  
Actielijn Participatie en Toegankelijkheid (coördinatie), Actielijn Bouwen en Wonen op onderdelen, 
Actielijn Vervoer op onderdelen)
• De Alliantie
• Vereniging van Nederlandse Gemeenten
• VNO-NCW en MKB-Nederland
Rol programma
Elke partij kan met maatregelen en initiatieven op een specifiek gebied werken aan het wegnemen 
van drempels, het vergroten van toegankelijkheid en het verbeteren van bejegening. Maar om 
integraal op alle terreinen vooruitgang te boeken, is samenwerking en verbinding tussen partijen 
nodig. Het programma Onbeperkt meedoen! – gecoördineerd door het ministerie van VWS – draagt 
bij aan deze samenwerking in een aanjagende en faciliterende rol. Het programma helpt om het 
VN-verdrag duurzaam op de agenda te houden, stimuleert nieuwe initiatieven en treedt op als 
aanspreekpunt en gesprekspartner. Het programmateam denkt met initiatiefnemers mee over hoe 
tastbare resultaten kunnen worden behaald en helpt mee bij het communiceren van geslaagde 
16 | Voortgangs rapportage Onbeperkt meedoen! Ministerie van Volksgezondheid, Welzijn en Sport

2.1. Departementen
2.1.1. Actielijn Werk
Mensen met een beperking zitten meer dan twee keer zo vaak zonder werk als andere mensen. 
Binnen de actielijn Werk willen we mensen met een beperking meer kansen geven op een reguliere 
baan en daarmee bijdragen aan een inclusieve arbeidsmarkt. We doen dit samen met gemeenten, 
het UWV, vertegenwoordigers van de doelgroep (de Landelijke Cliëntenraad, Ieder(in), ervarings -
deskundigen) en sociale partners: vakbonden, AWVN, VNO-NCW en MKB-Nederland.  
Concrete acties richten zich op: 
1. Meer kansen voor mensen met een arbeidsbeperking op een baan; 
2. Verbeterde werkgeversdienstverlening; 
3. Verbeterde werknemersdienstverlening; 
4. Verbeterde verstrekking van werkvoorzieningen.
Periode 2018-2019
Breed Offensief 
De staatssecretaris van Sociale Zaken en Werkgelegenheid (SZW) heeft een Breed Offensief 
3
aangekondigd om meer mensen met een beperking aan het werk te helpen en houden.  
Het gaat hierbij met name om mensen die niet zelfstandig het wettelijk minimumloon 
kunnen verdienen. Nu staat nog circa de helft van hen aan de kant. Het Breed Offensief wil 
de juiste kaders bieden om dit te veranderen. Het Breed offensief wil daarmee betekenis -
volle stappen naar een inclusieve arbeidsmarkt bevorderen, waaraan mensen met een 
beperking met hun capaciteiten en talenten volop mee kunnen doen. Belangrijk onderdeel 
van het Breed Offensief is de vereenvoudiging van de Participatiewet en de Wet banenafspraak 
en quotum arbeidsbeperkten. Het Breed Offensief draagt bij aan het behalen van de afspraak 
van het Sociaal Akkoord uit 2013. Samen met vertegenwoordigers van de doelgroep (cliënten-
organisaties, ervaringsdeskundigen), werkgevers, vakbonden, gemeenten, UWV en het 
Ministerie van SZW wordt gewerkt aan de uitwerking van Breed Offensief. De Staatssecretaris 
van SZW heeft de Kamer op 23 mei geïnformeerd over de voortgang van Breed Offensief,  
de opvattingen van betrokken partijen en het verdere proces. 
De ijkpunten van het Breed Offensief zijn:
1. Het moet simpeler worden voor werkgevers en werkzoekenden.
2. Werken aantrekkelijker maken voor mensen met een beperking.
3. Werkgevers en werkzoekenden moeten elkaar makkelijker weten te vinden.
4. Focus op duurzaam werk.
Het Breed Offensief omvat een pakket aan acties voor werkzoekenden en werkgevers, zoals:
• Verbeteren en vereenvoudigen van het instrument loonkostensubsidie;
• Het lonender maken voor mensen om in deeltijd te werken met loonkostensubsidie; 
• Harmoniseren van het aanbod van werkvoorzieningen aan werkgever en werknemer en het 
versterken van adequate ondersteuning voor mensen met een beperking. Hiertoe is een 
wetsvoorstel in voorbereiding,
• Vereenvoudigen voor mensen met een beperking van de overgang tussen uitkering, 
dagbesteding en (beschut) werk (simpel switchen);
• Verbeteren van de regionale werkgeversdienstverlening.
3 Kamerstukken II 2017/18, 34 352, nr. 115 en Kamerstukken II 2018/19, 34 352, nr. 138. 
18 | Voortgangs rapportage Onbeperkt meedoen! Ministerie van Volksgezondheid, Welzijn en Sport

Verbetertraject UWV werkvoorziening 
5
De staatssecretaris van SZW heeft een aanvullend verbetertraject bij het UWV aangekondigd. 
In het kader van het project Toekomstvaste Inrichting Voorzieningen is de landelijke dienstverlening 
verdeeld naar type werkvoorziening over de zeven regionale UWV-kantoren. Dit resulteert in 
uniforme dienstverlening, kennisontwikkeling en beter toegesneden service, wat weer leidt 
tot kortere doorlooptijden en meer maatwerk.
Periode 2018-2021
Praktijkleren voor mensen voor wie een startkwalificatie nog een brug te ver is 
Meer dan de helft van de mensen in de bijstand en een derde van de mensen met een 
werkloos heidsuitkering heeft geen startkwalificatie. Dit belemmert hen op weg naar werk.  
Zij zijn kwetsbaar op de arbeidsmarkt. Met de pilots praktijkleren die de staatssecretaris van 
SZW samen met de minister van OCW heeft gestart, willen we de overgang naar werk voor 
hen versoepelen en de kans op duurzaam werk vergroten. De pilots lopen tot en met 2020, 
23 Arbeidsmarktregio’s doen mee. De ambitie is om bij goede ervaringen de werkwijze een 
vaste plek te geven in de regionale uitvoeringspraktijk voor werkzoekenden en werkenden 
die praktijkleren nodig hebben om aan het werk te gaan en blijven.
Simpel Switchen 
Het project Simpel Switchen in de Participatieketen (looptijd 2018-2020) wil het voor mensen 
veiliger en makkelijker maken om vanuit een uitkering te gaan werken en de overgangen 
tussen dagbesteding – beschut werk – banenafspraakbaan – reguliere baan te versoepelen, 
ook in de weg terug als het even tegen zit. Langs vier sporen zijn acties gestart: 
1. Mensen moeten makkelijker vanuit de uitkering kunnen gaan werken en weer terug 
kunnen vallen als het werken toch (even) niet lukt;
2. Beter inzicht in de financiële gevolgen van aan het werk gaan;
3. Meedoen op de best passende plek;
4. Continuïteit in begeleiding en meer integrale ondersteuning.
Challenge Inclusie door Technologie 
De Coalitie voor Technologie en Inclusie heeft op 23 november 2018 een challenge voor 
ondernemers, technologie-ontwikkelaars en mensen met een arbeidsbeperking georganiseerd. 
Hier zijn zeven pilots rondom technische hulpmiddelen uit voortgekomen, die met subsidie 
van het UVW in maart 2019 zijn gestart. Eind 2019 worden de eerste resultaten verwacht.
Monitoring
De ontwikkelingen op de actielijn werk volgen we met de volgende indicatoren: 
• Netto arbeidsparticipatie mensen met een arbeidsbeperking. 
Het percentage mensen met een arbeidsbeperking met betaald werk van alle mensen met een 
arbeidsbeperking in de leeftijd tussen 15-64 jaar. We laten daarbij ook de netto 
arbeidsparticipatie zien van mensen met een arbeidsbeperking met arbeidsvermogen door 
volledig arbeidsongeschikte mensen buiten beschouwing te laten.
5 Kamerbrief met kenmerk 2018-0000005330.
20 | Voortgangs rapportage Onbeperkt meedoen! Ministerie van Volksgezondheid, Welzijn en Sport

Ambities aansluiting onderwijs en zorg  
Minister Slob van Onderwijs, Cultuur en Wetenschap (OCW) en minister De Jonge van VWS 
6
hebben in twee gezamenlijke Kamerbrieven een aantal maatregelen geschetst voor een 
betere verbinding tussen onderwijs en zorg, het stimuleren van integraal maatwerk en het 
vereenvoudigen van de financiering van zorg in onderwijstijd. In het algemeen overleg 
Onderwijs en zorg van 21 februari 2019 zijn de ontwikkelingen besproken. Rond de zomer 
zullen beide ministers de Kamer per brief informeren over de vervolgstappen.
Periode 2019-2021: primair en voortgezet onderwijs
Onderwijsdialogen  
In juni 2019 ontvangen de Kamer en het veld van minister Slob het eindrapport van de 
dialogen, als bijlage bij de voortgangsrapportage passend onderwijs. Uit het online vertelpunt 
en de regiogesprekken blijkt dat er behoefte is aan dialoog over inclusiever onderwijs. 
Daarom krijgen regio’s in 2020 steun van de ministeries van OCW en VWS bij het voeren van 
dit soort gesprekken, in de vorm van filmpjes, voorbeelden en communicatie over zaken  
als maatwerk. 
Experiment geïntegreerde onderwijsvoorzieningen 
Op dit moment zijn twee initiatieven voor het schooljaar 2019-2020 ontvangen: één voor 
samen werking tussen speciaal basisonderwijs en speciaal onderwijs, en één voor het ver sterken 
van de samenwerking tussen regulier voortgezet en voortgezet speciaal onderwijs. 
Evaluatie passend onderwijs 
In 2020 vindt de evaluatie van het passend onderwijs plaats en zal minister Slob voorstellen 
doen voor de doorontwikkeling van dit stelsel. Hierbij zullen ook de uitkomsten van boven -
genoemde acties en de visie op inclusiever onderwijs worden betrokken.
Periode 2018-2019: middelbaar beroepsonderwijs en hoger onderwijs
Informatievoorziening en begeleiding 
Ondanks de beschikbare voorlichting zijn studenten vaak niet goed op de hoogte van de 
voorzieningen door hogescholen en universiteiten, DUO en gemeenten. Daarom informeren 
we (toekomstige) studenten met onder andere de website studeermeteenplan.nl en de factsheet 
Slim studeren in het hoger onderwijs. Naar aanleiding van de voortgangsrapportage van de 
NRO-monitor passend onderwijs en de klachtenrapportage van het JOB gaan we in gesprek 
met betrokken organisaties, waaronder het Jongerenpanel FNO, JOB, de MBO Raad, onder -
wijsinstellingen, studenten, en het ministerie van VWS. Aandachtspunten zijn drempels die 
studenten tegenkomen op het mbo, de verschillende regelingen en het bieden van een 
herkenbaar aanspreekpunt voor zorggerelateerde vragen op hbo- en wo-instellingen. 
6 Kamerstukken II 2018/19, 31497, nr. 282 en Kamerstukken II 2018/19, 26695, nr. 123
22 | Voortgangs rapportage Onbeperkt meedoen! Ministerie van Volksgezondheid, Welzijn en Sport

Periode 2019-2021: mbo en hoger onderwijs
Uitbreiding pilots  
Tijdens het algemeen overleg Studenten met een beperking in het mbo en hoger onderwijs heeft minister 
Van Engelshoven aangekondigd dat zij de lopende pilot rondom begeleiding van afgestudeerde 
mbo’ers op de arbeidsmarkt wil uitbreiden naar het hoger onderwijs. In de regio’s van de 
huidige pilots wordt gekeken of een hogeronderwijsinstelling kan aansluiten. 
Onderzoek arbeidsmarkt 
In 2019 zal het Expertisecentrum Handicap + Studie in de regio Nijmegen onderzoek doen 
naar de aansluiting en samenwerking tussen werkgevers, onderwijsinstellingen en studenten 
met een beperking. De opgedane inzichten kunnen dienen voor toekomstig beleid.
Monitoring
Voor het monitoren van de actielijn Onderwijs wordt uit verschillende instrumenten informatie 
gebruikt:
• De tevredenheid onder studenten met een beperking over de geboden begeleiding en 
voorzieningen wordt ieder jaar in kaart gebracht via de Studentenmonitor, een initiatief van het 
ministerie van OCW.
• Ook wordt informatie gebruikt uit de Nationale Studenten Enquête, die is opgezet vanuit de 
onderwijsinstellingen. In het mbo worden deze onderwerpen in kaart gebracht via de JOB 
monitor en de monitor passend onderwijs via NRO. 
• In de Monitor Beleidsmaatregelen volgen we de groep studenten met een beperking, mede op basis 
van bovengenoemde monitors. 
• Het Expertisecentrum Handicap + Studie brengt jaarlijks een rapport uit over studenten met  
een beperking, gebaseerd op de Nationale Studenten Enquête.
24 | Voortgangs rapportage Onbeperkt meedoen! Ministerie van Volksgezondheid, Welzijn en Sport

2. Doelgroepenvervoer efficiënter organiseren
In deze lijn wordt onder meer een verkenningstraject gestart naar de mogelijkheden om 
gemeentelijke criteria voor het toekennen van vervoersvoorzieningen en het indicatieproces 
te stroomlijnen. Daarbij wordt bekeken of het toekenningstraject voor vervoersvoorzieningen 
kan worden vereenvoudigd en of een integrale aanpak mogelijk is. Een ander voorbeeld uit 
deze lijn is dat CROW een tool kostenberekening doelgroepenvervoer heeft gerealiseerd, 
waarmee decentrale overheden doelgroepenvervoer gemakkelijker kunnen aanbesteden. 
Deze tool is sinds december 2018 beschikbaar.
3. Doelgroepenvervoer en openbaar vervoer beter op elkaar laten aansluiten 
Een onderdeel van deze lijn is de ondersteuning van de standaardisatie van gebruikersdata. 
Door gebruik te maken van gezamenlijke definities en reizigerskenmerken wordt de uitvoering 
van het doelgroepenvervoer vereenvoudigd en wordt de kans op fouten kleiner. Eenduidige 
definities zijn ook een voorwaarde om ICT-toepassingen te kunnen ontwikkelen, zoals die in 
het kader van mobility as a service. ICT-ontwikkelingen kunnen op deze manier de reiziger 
helpen verder regie op het reizen te voeren. Zo heeft ook Transvision de Valys-app in oktober 
2018 gelanceerd, die onder meer een reisadvies op maat geeft.
Periode 2019-2021
Ov-ambassadeurs  
De staatssecretaris van IenW stelt € 1,5 miljoen ter beschikking voor kansrijke lokale en 
regionale initiatieven, die mensen helpen bij het reizen met de trein, bus of metro, zoals de 
ov-ambassadeur. De komende periode wordt deze impuls nader uitgewerkt.
Inclusive Mobility Lab 
Het Inclusive Mobility Lab is een breed platform dat ruimte biedt voor doorlopende en structurele 
verbetering. Hier zijn zowel landelijke, provinciale en gemeentelijke overheden, als private 
partijen, waaronder vervoerders, en ervaringsdeskundigen bij betrokken. Via dit platform 
borgen we de continuïteit van initiatieven en kunnen we goede initiatieven uitbreiden. 
26 | Voortgangs rapportage Onbeperkt meedoen! Ministerie van Volksgezondheid, Welzijn en Sport

2.1.4. Actielijn Bouwen en Wonen
De actielijn Bouwen en Wonen is erop gericht de toegankelijkheid van de openbare ruimte en 
gebouwen te verbeteren en te zorgen voor voldoende geschikte woningen en woonvormen  
voor mensen met een beperking. Binnen de actielijn ligt de focus op vier thema’s:
1. Eenduidige richtlijnen voor toegankelijk (ver)bouwen; 
2. Stimuleren van voldoende geschikte en beschikbare woningen; 
3. Onderzoek naar extra toegankelijkheidseisen in het Bouwbesluit;
4. Inventarisatie knelpunten toegankelijkheid van de openbare ruimte.
Periode 2018-2019
Actieplan Toegankelijkheid voor de bouw  
De minister van Binnenlandse Zaken en Koninkrijksrelaties (BZK) zal op korte termijn (planning 
medio juni 2019) de Tweede Kamer informeren over de uitkomsten en conclusies met betrek -
king tot verschillende onderzoeken die zijn uitgevoerd op het gebied van toegankelijkheid. 
Het betreft onderzoek naar de knelpunten die door mensen met een beperking in de praktijk 
bij de toegankelijkheid van woningen en gebouwen het meest worden ervaren en een door 
het EIB uitgevoerde contra-expertise op in 2013 uitgevoerd onderzoek naar extra toegankelijk-
heidseisen voor nieuwbouwappartementen. Op beide onderzoeken zal in een Kamerbrief 
worden ingegaan en de vervolgstappen zullen in de Kamerbrief bekend worden gemaakt.
Toegankelijkheid in de Nationale Omgevingsvisie (NOVI) 
Met de Nationale Omgevingsvisie (NOVI) geeft het Rijk een langetermijnvisie op de 
toekomst en de ontwikkeling van de leefomgeving in Nederland. Het Rijk doet dit samen 
met onder andere provincies en gemeenten, waar vervolgens ook de regionale en lokale 
uitwerking plaatsvindt. De NOVI beantwoordt de vraag: welke belangen vinden we met 
elkaar zo belangrijk dat ze op nationaal niveau geregeld moeten worden of in ieder geval 
een richting mee moeten krijgen? Toegankelijkheid is als één van de belangen in het 
ontwerp opgenomen en dit geeft richting aan gemeenten bij het inclusiever inrichten van 
de openbare ruimte. Op 20 juni wordt de NOVI landelijk openbaar gemaakt en online 
opengesteld voor consultatie. De online consultatie loopt tot en met september 2019.   
In december 2019 wordt het document vastgesteld en aangeboden aan de Tweede Kamer.
Inventarisatie knelpunten wonen met een beperking 
De ministeries van BZK en VWS onderzoeken samen met Ieder(in) welke knelpunten mensen 
met een beperking ervaren wanneer zij op zoek gaan naar een geschikte woning of woonvorm. 
Een lopend onderzoek richt zich in het bijzonder op de leeftijdscategorie 15-30 jaar.  
Het onderzoek bestaat uit een literatuuronderzoek, een survey-onderzoek, focusgroepen en 
een landelijke expertmeeting. Het onderzoek richt zich onder meer op het in kaart brengen 
van de aard en de omvang van de vraag naar specifieke woningen of woonvormen voor 
mensen met een beperking. De afronding van het onderzoek is gepland voor eind juni 2019.
28 | Voortgangs rapportage Onbeperkt meedoen! Ministerie van Volksgezondheid, Welzijn en Sport

2.1.5. Actielijn Participatie en Toegankelijkheid
Binnen de actielijn Participatie en Toegankelijkheid willen we mensen met een beperking meer kansen 
bieden om mee te doen op terreinen als sport, cultuur, bibliotheken en media. Bovendien is het 
de bedoeling om meer websites en apps toegankelijk te maken en de informatievoorziening vanuit 
(semi-)overheden en andere partijen begrijpelijker te maken.
Periode 2018-2019: inclusieve vrijetijdsbesteding
Sport  
Op 29 juni 2018 hebben NOC*NSF, Vereniging Sport en Gemeenten, het ministerie van VWS 
en tal van andere partijen het Nationaal Sportakkoord ondertekend. Met het deelakkoord 
9
Inclusief sporten en bewegen willen we er, samen met de alliantie Sporten en bewegen voor iedereen, 
voor zorgen dat ook mensen met een beperking makkelijker aansluiting vinden bij 
sport(aanbieders).
• Programma Grenzeloos actief 
Grenzeloos actief is op 31 maart 2019 afgerond. De opbrengsten krijgen binnen het deel-
akkoord een vervolg. Inmiddels zijn er in 41 Wmo-regio’s samenwerkingsverbanden die 
met elkaar versnippering van het sportaanbod tegengaan.
• Vervoer 
Teamsporters met een ernstige lichamelijke beperking, die in competitieverband spelen 
en trainen, kunnen gebruik maken van een specifieke vervoersvoorziening. We onder -
zoeken hoe deze vervoersvoorziening ingezet kan worden voor een grotere doelgroep. 
Het gaat hierbij dan bijvoorbeeld om individuele sporters met een ernstige lichamelijk 
beperking, maar ook de vrijwilligers die nodig zijn bij wedstrijden zoals scheidsrechters. 
• Sporthulpmiddelen 
Stichting Special Heroes voert in gemeenten en regio’s een aantal pilots uit omtrent de 
uitgifte van sporthulpmiddelen, zodat meer mensen hier gebruik van kunnen maken. 
Het gaat om hulpmiddelen zoals een sportrolstoel, een blade om mee hard te lopen of 
een prothese arm om mee te kunnen volleyballen. Lokale regelgeving voorziet beperkt in 
deze diverse aanvragen, waardoor het voor mensen met een beperking minder makkelijk 
is om te sporten. 
• Toegankelijke sport- en beweegaccommodaties 
Via de Subsidieregeling stimulering bouw en onderhoud sportaccommodaties kunnen amateur-
sportorganisaties investeren in de toegankelijkheid van hun accommodaties. Deze regeling 
vanuit het ministerie van VWS loopt tot en met 1 januari 2024.
• Mensen met een verstandelijke beperking  
Special Olympics Nederland is dé sportorganisatie voor mensen met een verstandelijke 
beperking. Het ministerie van VWS steunt hun projecten Healthy athletes en Play Unified. 
Met het Healthy Athletes programma wordt een structurele actievere en gezondere 
leefstijl bevorderd. Tijdens evenementen worden sporters getest en krijgen sporters 
advies over hoe ze gezonder kunnen leven. Play Unified is een bewustwordingscampagne 
waar ontmoeting tussen sporters met een verstandelijke beperking en sporters zonder 
beperking centraal staat. Ze dagen elkaar uit om samen te gaan sporten.
9 Alliantiepartners zijn NOC*NSF, VSG, MEE NL, Sportkracht 12, Stichting Life Goals, Jeugdfonds Sport en Cultuur, 
Fonds gehandicaptensport, Nationaal Ouderenfonds en John Blankenstein Foundation.
30 | Voortgangs rapportage Onbeperkt meedoen! Ministerie van Volksgezondheid, Welzijn en Sport

• Inclusief publiceren 
Een plan van aanpak voor inclusief publiceren wordt uitgevoerd naar aanleiding van een 
rondetafelgesprek met de Oogvereniging, Vereniging Onbeperkt Lezen, Dedicon, de 
Koninklijke Bibliotheek, de Mediafederatie, VIVIS en Kennisnet. Inmiddels is vanuit het 
veld het initiatief genomen om voorlichtingssessies voor educatieve en algemene uitgevers 
te organiseren en is de informatieve website inclusiefpubliceren.nl gelanceerd.
Media
• Ondertiteling en gebarentaal 
De landelijke publieke omroep voorziet via de NPO 95% van de Nederlandstalige 
programma’s van ondertiteling voor mensen met een auditieve beperking. Voor landelijk 
opererende commerciële zenders ligt het percentage op 50%. 
• Gesproken ondertiteling en audiodescriptie 
Mensen met een visuele beperking hebben dankzij gesproken ondertiteling toegang tot 
producties van de NPO en programma’s van landelijk opererende commerciële 
omroepen. Het is het streven om de NPO meer programma’s met audiodescriptie aan te 
laten bieden. Via de app Earcatch kan thuis gebruik worden gemaakt van audiodescriptie 
van de NPO.
• Verplichting pakketaanbieders 
Pakketaanbieders dienen hun diensten voor mensen met een visuele of auditieve beperking 
toegankelijk te maken, door middel van een set-top-box, een insteekmodule of recht -
streekse ontvangst op een televisietoestel, of met een applicatie op een computer of een 
mobiele telefoon. Dit geldt voor diensten van publieke en commerciële omroepen. 
• Toegankelijkheid Nederlandse films 
Bij de subsidieverlening door het Nederlands Filmfonds voor Nederlandse bioscoopfilms en 
documentaires is het verplicht om deze te voorzien van ondertiteling en audiodescriptie 
en zo toegankelijk te maken voor mensen met een visuele of auditieve beperking. 
Hiertoe kan het bestuur van het fonds een aanvullende bijdrage verlenen. 
32 | Voortgangs rapportage Onbeperkt meedoen! Ministerie van Volksgezondheid, Welzijn en Sport

Digitale toegankelijkheid 
Digitale toegankelijkheid verschuift van een technisch probleem naar een bestuurlijk  
vraagstuk: naast de toegankelijkheid van websites en apps zijn er maatregelen nodig om  
de belemmeringen die mensen met een beperking in de online wereld ondervinden weg  
te nemen. 
• Tijdelijk besluit digitale toegankelijkheid overheid 
Websites en mobiele applicaties moeten toegankelijk(er) zijn en overheidsinstanties 
dienen verantwoording af te leggen via toegankelijkheidsverklaringen, die ze online 
moeten publiceren naar het model van de Europese Commissie van oktober 2018.  
Het Tijdelijk besluit digitale toegankelijkheid overheid geldt vanaf 23 september 2019 voor 
nieuwe websites (die na 23 september 2018 live zijn gegaan), vanaf 23 september 2020 
voor de overige websites en vanaf 23 juni 2021 voor mobiele applicaties.
• Toezicht via toegankelijkheidsverklaringen 
De voornaamste doelgroep van de toegankelijkheidsverklaringen zijn bestuursorganen 
met een toezichthoudende bevoegdheid, zoals gemeente- en waterschapsraden.  
Dankzij de toegankelijkheidsverklaringen kunnen zij eenvoudiger de rol van horizontale 
toezichthouder vervullen. Het ontwerp van de Wet digitale overheid behelst ook het inter-
bestuurlijk toezicht. In het geval van gemeenten en waterschappen worden de provincies 
de verticale toezichthouders. Optimaal toezicht vraagt om goede toegankelijkheidsverkla -
ringen, die voldoen aan de modelverklaring. Momenteel wordt een instrument ontwikkeld 
als hulpmiddel voor overheidsinstanties bij het opstellen van een dergelijke verklaring.
• Duurzaam informatiestelsel in de zorg 
Op 10 december 2018 heeft het Informatieberaad Zorg, een bestuurlijke samenwerking 
tussen deelnemers uit het zorgveld en het ministerie van VWS, een positief besluit 
genomen over de toepassing van de EU-richtlijn met betrekking tot de digitale toeganke -
lijkheid van de zorgsector. De standaard voor digitale toegankelijkheid van websites en 
andere digitale informatiedragers is de WCAG, de Web Content Accessibility Guidelines.  
De Architectuurboard Zorg heeft in januari 2019 geadviseerd om de richtlijn op te nemen 
in de Basisinfrastructuur, omdat de WCAG verplicht is voor overheden en organisaties die 
het publiek belang dienen en het burgerservicenummer gebruiken, waaronder zorg-
organisaties. Om het zorgveld te ondersteunen heeft de Oogvereniging een gratis hand -
leiding over digitale toegankelijkheid voor de zorgsector beschikbaar gesteld. Logius biedt 
de zorgsector ondersteuning met een helpdesk en een gratis website. 
34 | Voortgangs rapportage Onbeperkt meedoen! Ministerie van Volksgezondheid, Welzijn en Sport

Periode 2019-2021
Cultuur 
De minister van OCW investeert in 2019 en 2020 in de verbinding tussen cultuur en het 
sociale domein. Het gaat om een bedrag van € 1.000.000 per jaar. 11 Dit bedrag is voor de 
12
helft bestemd voor het stimuleren van kunstbeoefening door mensen met een beperking.  
Het Fonds voor Cultuurparticipatie is gevraagd een subsidieregeling te maken. De campagne 
‘Iktoon – kunst van iedereen’, ter promotie van actieve cultuurparticipatie, richt zich met steun 
van OCW in 2019 en 2020 ook expliciet op mensen met een functiebeperking. Verder wordt 
13
gekeken naar de toegankelijkheid van concerten voor mensen met een beperking.  
Hierover zal de Kamer nog voor de zomer van 2019 worden geïnformeerd. 
 
Op 17 mei jl. heeft de minister van OCW de Subsidieregeling restauratie rijksmonumenten 
2019–2020 gepubliceerd waarin is bepaald dat extra subsidie wordt verstrekt indien het plan 
maatregelen bevat die de toegankelijkheid van erfgoed voor mensen met een beperking 
14
verbetert.
Stemmen 
De Minister van BZK heeft op 15 oktober aan de Tweede Kamer gemeld dat er een wetsvoorstel 
wordt voorbereid dat experimenten met early voting en hulp bij het stemmen voor kiezers met 
15
een verstandelijke beperking mogelijk maakt. In de context van early voting kunnen de 
omstandigheden gecreëerd worden om kiezers met een beperking te ondersteunen en waar 
nodig te helpen om te kunnen stemmen. Bij de uitwerking worden onder meer het College voor 
de Rechten van de Mens en diverse belangenorganisaties zoals Ieder(in) en de LFB betrokken.  
 
In de brief van 9 mei 2019 informeerde de minister van BZK de Tweede Kamer over haar voor -
16
stellen voor nieuwe stembiljetten. Een nieuw stembiljet is wenselijk, omdat het huidige 
stembiljet (te) groot is en daardoor zowel voor de stembureaus als voor veel kiezers lastig 
hanteerbaar. Dat geldt ook in het kader van toegankelijkheid. Door zijn omvang is het huidige 
stembiljet niet voor alle kiezers goed leesbaar en ook met hulpmiddelen (zoals een mal voor 
blinden en slechtzienden) moeilijk te gebruiken. Voor logo’s van de partijen is op het huidige 
stembiljet geen ruimte, terwijl logo’s het stembiljet voor laaggeletterde kiezers toegankelijker 
maken. De minister van BZK wil zo snel als mogelijk een voorstel voor een experimentenwet bij 
de Tweede Kamer indienen om het mogelijk te maken dat in 2021 het eerste experiment met de 
nieuwe stembiljetten kan plaatsvinden.
11 Brief ‘Voortgang cultuur in een open samenleving’, Kamerstuk 32 820, nr. 274.
12 Uitvoering van de motie van het lid Bergkamp c.s., Kamerstuk 35 000 VIII, nr. 103.
13 Uitvoering van de motie van de leden Asscher en Ellemeet, Kamerstuk 35 000 VIII, nr. 107.
14 Staatscourant 2019, nr. 27705.
15 Brief aan de Tweede Kamer, Kamerstuk 31 142, nr. 87.
16 Brief aan de Tweede Kamer, Kamerstuk 35 165, nr. 4.
36 | Voortgangs rapportage Onbeperkt meedoen! Ministerie van Volksgezondheid, Welzijn en Sport

2.1.6. Actielijn Zorg en Ondersteuning 
Voor mensen met een levensbrede en levenslange beperking is zorg de eerste randvoorwaarde  
om deel te kunnen nemen aan de samenleving. De actielijn Zorg en Ondersteuning is bedoeld om 
toegankelijke en kwalitatief goede zorg en ondersteuning te waarborgen. Waar mogelijk zoeken 
we aansluiting bij de VWS-programma’s Zorg voor de Jeugd en Volwaardig Leven. De maatregelen uit 
deze actielijn zijn gericht op: 
1. Verbeteren van de toegang tot zorg en ondersteuning; 
2. Wegnemen van knelpunten rondom de verstrekking van hulpmiddelen; 
3. Extra investeren in cliëntondersteuning. 
Periode 2018-2019
Verdiepingstraject levensbrede en levenslange beperkingen 
Ouders en jongeren hebben bij de Alliantie aangegeven dat zij problemen ervaren bij de zorg 
en ondersteuning. Naar aanleiding daarvan is het ministerie van VWS een verdiepingstraject 
gestart, met Ieder(in), Per Saldo, de Alliantie, belangenorganisaties (zoals Ouderplatform) 
en de VNG. Tijdens een bijeenkomst op 21 maart 2019 en met behulp van het Zwartboek van 
Ieder(in) zijn de meest urgente knelpunten geïnventariseerd.
In regiobijeenkomsten komen de zes specifieke knelpunten aan bod die niet bij lopende 
VWS-programma’s kunnen worden ondergebracht: 
1. Onvoldoende logeeropvang en mogelijkheden respijtzorg.
2. Cliënten en naasten ervaren onvoldoende inzicht in gemeentelijke procedures.
3. Ontoereikende deskundigheid en expertise van professionals werkzaam in de inkoop en 
toegang tot zorg, waardoor levenslange, levensbrede problematiek in onvoldoende mate 
wordt herkend en erkend.
4. Ouders willen een volwaardige partner zijn van de hulpverlening.
5. Knelpunten PGB:
• Cliënten en naasten ervaren de aanvraagprocedure van PGB voor informele zorg als 
ontmoedigend.
6. Knelpunten rondom beschikking:
• Wlz-indicaties worden (doorgaans terecht) afgewezen door het CIZ. Cliënten voelen zich 
na een afwijzing van het kastje naar de muur gestuurd. Het is voor hen onduidelijk wat 
vervolgstappen zijn. 
• Een beschikking wordt niet meerjarig afgegeven. Dit veroorzaakt onzekerheid en stress 
over de continuering van de zorg en ondersteuning omdat er wel levenslang en levens-
brede ondersteuning nodig is.
Tijdens de regiobijeenkomsten staan bovenstaande knelpunten centraal en wordt een 
antwoord gezocht op de onderstaande vragen:
• Hoe wordt tijdig de behoefte aan ondersteuning van ouders/jongeren (h)erkend?
• Hoe bekijken we de toegang tot zorg met een integrale blik en vanuit het perspectief van  
de doelgroep?
• Hoe brengen we het ondersteuningsaanbod samen met de cliënt, het gezin en het netwerk 
tot stand?
• Hoe kunnen we indicaties stellen met levenslange en levensbrede zorg als uitgangspunt?
38 | Voortgangs rapportage Onbeperkt meedoen! Ministerie van Volksgezondheid, Welzijn en Sport

Aanpak cliëntondersteuning  
2018 was een voorbereidingsjaar voor de aanpak cliëntondersteuning. Doel van deze aanpak 
is om de onafhankelijke cliëntondersteuning te verbeteren en te versterken. Er wordt aan 
vier opgaven gewerkt: 
• Meer inzicht in vraag en aanbod.
• Bij de toegang beter bekend en georganiseerd.
• Meer kennis wet- en regelgeving.
• Bevorderen kwaliteit en deskundigheid. 
De afgelopen periode is een zevental acties in gang gezet: 
• Een onderzoek naar cliëntondersteuning zodat in beeld wordt gebracht waar cliënten 
behoefte aan hebben.
• Een onderzoek naar hindernissen die cliënten ondervinden bij het formuleren van de 
ondersteuningsvraag en het organiseren van de benodigde ondersteuning. Dit onderzoek  
zit in de afrondende fase. 
• Een onderzoek naar het aanbod van cliëntondersteuning. Het aanbod aan 
cliëntondersteuning in gemeenten, zorgkantoren en diverse organisaties wordt in kaart 
gebracht. Ook dit onderzoek bevindt zich in de afrondende fase. 
• In 2018 is het meerjarige koplopertraject gestart, waarbij een grote groep gemeenten 
intensief aan de slag is om lokaal beleid te ontwikkelen met betrekking tot de functie van 
cliëntondersteuner. Doel is om daarmee andere gemeenten te inspireren. 
• De 28 koplopergemeenten zijn opgeroepen tot het indienen van voorstellen voor de lokale 
versterking van cliëntondersteuning. Thema’s waar gemeenten mee aan de slag gaan zijn: 
domein overstijgende cliëntondersteuning (aandacht voor werk & inkomen en schulden), 
aansluiting formele en informele cliëntondersteuning overgang Wmo/Wlz, preventieve en 
outreachende vormen van cliëntondersteuning en centrale toegang tot cliëntondersteuning. 
Verder gaan een aantal gemeenten in pilots aan de slag met de vier doelgroepen binnen het 
sociaal domein om zo ervaring op te doen met hoe (gespecialiseerde) cliëntondersteuning 
kan worden ingericht voor deze doelgroepen. 
• Zorgverzekeraars Nederland heeft in februari 2019 de ontwikkelagenda (onafhankelijke) 
cliëntondersteuning gepubliceerd. De actie die zich richt op de professionalisering van de 
beroepsgroep en toerusting van vrijwilligers heeft ertoe geleid dat er een beroepscode, 
beroepsprofiel en een beroepsregister is ontwikkeld. 
• In het VWS-programma Volwaardig leven zijn vijf Wlz pilots opgezet, daarbij wordt gekeken 
naar andere en innovatieve vormen van cliëntondersteuning die beter aansluiten bij de 
behoefte van de cliënt. 
40 | Voortgangs rapportage Onbeperkt meedoen! Ministerie van Volksgezondheid, Welzijn en Sport

2.1.7. Actielijn Rijk als organisatie
Het Rijk als organisatie wil toegankelijk zijn voor mensen met een beperking. De focus van  
het programma Onbeperkt meedoen! bij het Rijk als organisatie ligt op de terreinen: 
1. Werkgeverschap
2. Gebouwen en omgeving 
3. Informatie
4. Inkoop. 
Periode 2018-2019
Werkgeverschap 
Het Rijk als werkgever kijkt naar de mogelijkheden van de gehele doelgroep van het 
VN-verdrag. In het onderdeel Diversiteit en Inclusie van het Strategisch personeelsplan 2020-2025 is 
in 2018 de inzet voor deze groep specifiek opgenomen. Hierbij gaat het niet alleen om te 
realiseren arbeidsplaatsen, maar ook om de bewustwording van een ieder op de werkvloer. 
Dit betekent niet dat enkel ingezet wordt op het aannemen van mensen, maar ook het 
zorgen voor goede ondersteuning en faciliteiten, ontwikkelmogelijkheden en sociale acceptatie 
in de werkomgeving binnen de werkomgeving. Voorbeelden van acties die verschillende 
ministeries hebben ondernomen zijn het aanwijzen van contactpersonen met kennis en 
ervaring bij de afdelingen P&O/HRM voor mensen met een beperking en het uitwisselen 
tussen ministeries van best practices. Ook de Ondernemingsraden vragen aandacht voor 
mensen met een beperking. 
Voortgang invulling banenafspraak bij de Rijksoverheid  
De opgave voor het Rijk op basis van het Sociaal Akkoord is om tot 2024 stapsgewijs circa 
23
5.000 banen te realiseren voor de doelgroep van de banenafspraak. Ter uitvoering van het 
Sociaal Akkoord 2013 hebben de ministeries in 2018 een meerjarig plan van aanpak gemaakt 
24
voor de realisatie van de banenafspraak. Op 11 april 2019 is een Bestuursakkoord getekend 
door overheids- en onderwijssectoren, met daarin de afspraak dat elke sector uiterlijk 1 juni 
2019 een werkagenda opstelt met concrete acties, voorzien van een planning en prognose. 
De sector Rijk gebruikt een meerjarige aanpak met vier methodes:
1. Realisatie van banen via individuele plaatsingen 
Inzet op het vergroten van individuele plaatsingen met aangepaste werkpakketten,  
via jobcarving en functiecreatie. Denk hierbij aan functies in het beleidsproces, 
administratie, baliewerk en web-beheer met name op mbo-plus niveau.  
23 De banenafspraak richt zich op: mensen die onder de Participatiewet vallen en die niet zelfstandig het wettelijk 
minimumloon kunnen verdienen, (ex-) vso/pro-leerlingen die zich hebben aangemeld bij het UWV, mensen met 
een WSW-indicatie, Wajongers met arbeidsvermogen, mensen met een WIW- of ID-baan, mensen met een 
medische beperking die is ontstaan voor hun achttiende verjaardag of tijdens hun studie, mensen die met  
een voorziening werken en alleen door deze voorziening het minimumloon kunnen verdienen. Zie tevens: 
Kamerstukken II 2017/18, 34 352, nr. 115, Kamerstukken II 2018/19, 34 352, nr. 138 en de Jaarrapportages 
Bedrijfsvoering Rijk. 
24 Voor de uitvoering van de methodes is elk ministerie zelf verantwoordelijk. De laatste cijfers omtrent het aantal 
werknemers per ministerie vanuit de banenafspraak en quotumwet arbeidsbeperkten zijn opgenomen in de 
Jaarrapportage Bedrijfsvoering Rijk 2019. 
42 | Voortgangs rapportage Onbeperkt meedoen! Ministerie van Volksgezondheid, Welzijn en Sport

Informatie 
Het ministerie van AZ werkt aan:
• Het verbeteren van inclusieve overheidsinformatie en dienstverlening, inclusief de 
dienstverlening naar werknemers. 
• Het vergroten van kennis over moeilijk bereikbare doelgroepen en hun informatiebehoefte.
Het ministerie van BZK werkt aan: 
• De voorbereiding op de uitvoer van de Europese Richtlijn voor toegankelijke websites en 
27
apps voor de bedrijfsvoering van de Rijksoverheid zelf.
28
• Lancering van NL DIGIbeter, de Agenda Digitale Overheid, in juli 2018. 
29
• Inzet op digitale inclusie voor iedere Nederlander.
• Toegankelijke systemen voor werknemers. 
Vanuit de bedrijfsvoering wordt gewerkt aan de uitvoering van toegankelijkheidsmaatre -
gelen voor werknemers, bewustwording bij het management over de aanvraagmogelijk -
heden voor ondersteuning en hulpmiddelen, het signaleren van knelpunten en het delen 
van best practices.
Inkoop 
Het Rijk koopt producten, diensten en werken op maatschappelijk verantwoorde wijze in 
(MVI). Onderdeel van deze brede aanpak is dat de Rijksoverheid bij aanbestedingen wil dat 
ondernemers mensen met een grotere afstand tot de arbeidsmarkt inzetten. In 2018 zijn 
aangepaste inkoopkaders voor Internationale Sociale Voorwaarden en voor social return on investment 
30
(SROI) ingegaan. In 2018 was bij 57 van de 299 aanbestedingen het SROI-kader van toepassing. 
Bij 56,1% van deze aanbestedingen is SROI daadwerkelijk uitgevraagd via een contract-
bepaling gericht op een te realiseren percentage van de social return (streefpercentage 5% 
van de loonsom).
27 Voor overige overheidsinstanties zie Actielijn Participatie en Toegankelijkheid, Digitale Toegankelijkheid.
28 Kamerstukken II 2017/2018,26643, nr. 549. 
29 Kamerstukken II 2018/2019, 26643, nr. 583.
30 Jaarrapportage Bedrijfsvoering Rijk 2019, paragraaf 4.1.7.
44 | Voortgangs rapportage Onbeperkt meedoen! Ministerie van Volksgezondheid, Welzijn en Sport

Monitoring
Het programma Onbeperkt meedoen! en de actielijn Rijk als Organisatie richten zich op een algemeen 
proces van bewustwording en op de inzet dat een ieder naar vermogen mee kan doen. De acties 
die de Rijksoverheid als Organisatie onderneemt zijn, waar het de cijfers en ontwikkelingen 
betreft, opgenomen in de Jaarrapportage Bedrijfsvoering Rijk in de paragrafen 2.3 en verder, 3.2, 
3.3.6, 4.1.5. en 4.1.7 en hoofdstuk 5. De acties zijn niet alleen in cijfers uit te drukken daar het ook 
om het wijzigen van de houding gaat. Daarmee zijn de toekomstige algemene rapportages zoals de 
diverse medewerkertevredenheidsonderzoeken 31, de signalen vanuit de Ondernemingsraad en de 
diverse netwerken die actief zijn bij de Rijksoverheid van en voor mensen met een beperking 
hierbij ook van belang.
31 Over de invulling van medewerkerstevredenheidsonderzoeken vindt periodiek overleg plaats.
46 | Voortgangs rapportage Onbeperkt meedoen! Ministerie van Volksgezondheid, Welzijn en Sport

Communicatie  
De Alliantie heeft de website nietsoveronszonderons.nl gelanceerd en brengt een tweemaande -
lijkse nieuwsbrief uit. Inmiddels zijn er vier nieuwsbrieven verzonden naar 414 ontvangers. 
Sinds februari 2018 is het twitteraccount @nietszonderons actief, met 192 volgers. 
Periode 2019-2021
Doorontwikkeling Niets Over Ons Zonder Ons 
De Alliantie onderzoekt bij haar achterban welke vorm van ondersteuning bij een eventueel 
vervolg van het project Niets Over Ons Zonder Ons wenselijk zou zijn en betrekt hen bij het schrijven 
van het projectplan. Het vervolgproject zou in 2020 moeten starten.
Vervolg trainingen ervaringsdeskundigen 
Afgelopen jaar heeft de Alliantie een training ontwikkeld door en voor ervaringsdeskundigen. 
Ervaringsdeskundigen leren hoe ze, vanuit een breder perspectief, de gezamenlijke belangen 
van mensen met een beperking kunnen behartigen. V óór december 2019 verwacht de Alliantie 
minimaal tien trainingen (met zestien deelnemers per training) te hebben gegeven.
Campagne Adviespunt 
In juni 2019 start een campagne om het Adviespunt breed onder de aandacht te krijgen.
Landelijke kennis- en netwerkdag 
De Alliantie organiseert in november 2019 een landelijke kennis- en netwerkdag voor 
ervarings deskundigen en netwerkpartijen.
Uitbreiding doelgroepen  
De Alliantie wil er ook zijn voor psychisch kwetsbare mensen, maar merkt dat deze groep 
vooralsnog moeilijk te benaderen is. Deze mensen ervaren het als stigmatiserend wanneer 
psychische kwetsbaarheid een beperking wordt genoemd. De Alliantie gaat in 2019 met 
relevante partijen in gesprek over inclusief taalgebruik en het benaderen van deze  
specifieke groep.
48 | Voortgangs rapportage Onbeperkt meedoen! Ministerie van Volksgezondheid, Welzijn en Sport

2.2.2. Vereniging van Nederlandse Gemeenten
De Vereniging van Nederlandse Gemeenten (VNG) heeft tot doel om een extra impuls te geven aan 
gemeentelijke initiatieven die onbeperkte deelname van inwoners met een beperking bevorderen. 
Door onder meer met 25 koplopergemeenten bestaande initiatieven groter en zichtbaarder te maken. 
Ook wil de VNG de overige gemeenten ondersteunen bij hun stappen naar een inclusievere samen -
leving. De ambitie is dat gemeenten het VN-verdrag kennen, dat ze de doelen van het VN-verdrag 
concreet vertalen in beleid en actieplannen (middels een Lokale Inclusie Agenda) en dat dit resulteert 
in projecten, activiteiten of andere initiatieven.
Periode 2018-2019
Koplopergemeenten  
De VNG heeft in samenwerking met de Alliantie 25 koplopergemeenten geselecteerd, als 
voorbeeld en inspiratie voor andere gemeenten (zie in dit verband ook 2.2.1. De Alliantie). 
Een aantal gemeenten heeft al een Lokale Inclusie Agenda (zoals Almere en Breda, de 
winnaar van de Access City Award 2019), anderen voeren belangrijke aanpassingen uit 
(Hardenberg) of hebben iemand aangenomen met een beperking, ter bevordering van 
bewustwording (Huizen). Via een online forum wisselen de koplopergemeenten onderling 
kennis uit. Beleidsmedewerkers van koplopergemeenten gaan bovendien bij elkaar op 
werkbezoek om ervaringen te delen en meer ideeën op te doen.
Handreiking Lokale Inclusie Agenda  
De VNG heeft een Handreiking Lokale Inclusie Agenda opgesteld, samen met ervaringsdeskundigen 
(deels vanuit cliëntorganisaties, deels zonder relatie met specifieke organisaties) en beleids -
ambtenaren van verschillende gemeenten (koploper- en niet-koplopergemeenten).  
De handreiking bevat een Routekaart met alle stappen voor het opstellen van een Lokale 
Inclusie Agenda, een Index met levensdomeinen die daaronder vallen, en inspirerende 
voorbeelden uit andere gemeenten. Elke vier maanden wordt de handreiking geactualiseerd. 
De VNG verspreidt de handleiding actief en wordt hierover ook door gemeenten, ervarings -
deskundigen en andere (koepel)organisaties benaderd.
Leernetwerken en informatiedeling 
De VNG deelt goede voorbeelden (Samen doen in Reusel, Toegankelijkheid in Groningen) 
handreikingen (stappenplan openbare toiletten) en relevante nieuwsberichten (over 
toegankelijk stemmen, een toegankelijke Koningsdag) op de projectpagina www.vng.nl/
iedereen-doet-mee. Vragen die in het koploperforum verschenen, hebben geleid tot leernet -
werken. Zo werkt de Speeltuinbende nu met enkele gemeenten aan een Handreiking Samen 
Spelen voor gemeenten. Voorts gaven opmerkingen over de beperkte kennis in de samen-
leving rondom het VN-verdrag aanleiding tot een bijeenkomst over bewustwording en 
bejegening. Om tot een Lokale Inclusie Agenda te komen, is het nodig dat mensen met  
een beperking hierover meepraten. Daarom heeft de VNG in samenwerking met Movisie  
de inspiratiebundel Organiseer ervaringsdeskundigheid ontwikkeld. Ervaringsdeskundigen en 
beleidsmedewerkers vertellen wat zij hebben geleerd, wat de samenwerking hen heeft 
opgeleverd, en delen tips. 
50 | Voortgangs rapportage Onbeperkt meedoen! Ministerie van Volksgezondheid, Welzijn en Sport

Monitoring
De VNG heeft bij de start van het project in 2018 samen met Movisie een nulmeting gehouden om 
vast te stellen waar gemeenten staan in de uitvoering van het VN-verdrag. Deze meting is herhaald 
in 2019.
De vragenlijst is uitgezet onder alle 355 gemeenten. Waar bij de nulmeting 25% reageerde, was dat 
bij de éénmeting 34%. Bij de éénmeting gaven meer gemeenten aan dat ze aan een concreet plan 
werken of dit al uitvoeren. Het aantal gemeenten dat in de verkennende fase zit is gedaald:  
van ongeveer de helft in 2018, naar iets meer dan een derde in 2019. 
Vrijwel alle gemeenten werken aan het betrekken van mensen met een beperking bij hun beleid 
(90%), fysieke toegankelijkheid van gebouwen (89%) en toegankelijke communicatie (84%).  
De lichte stijging bij dit laatste onderwerp ten opzichte van 2018 kan het gevolg zijn van de nieuwe 
regelgeving rondom toegankelijke websites (zie in dit kader ook Digitale toegankelijkheid onder 
2.1.5. Actielijn Participatie en Toegankelijkheid). Een mooie ontwikkeling is dat aanzienlijk minder 
gemeenten zich uitsluitend richten op fysieke beperkingen (10% in 2019, tegenover 20% in 2018). 
In de meting van 2019 geven meer gemeenten aan last te hebben van tegenstrijdige regelgeving. 
Het Bouwbesluit wordt hierbij vaak genoemd. Daarnaast ervaren gemeenten knelpunten bij het 
betrekken van ervaringsdeskundigen. Mogelijk signaleren gemeenten meer knelpunten omdat zij 
nu voor het eerst actief samenwerken met inwoners met een beperking. De knelpunten rondom 
kennis over de verplichtingen uit het VN-verdrag nemen af.
52 | Voortgangs rapportage Onbeperkt meedoen! Ministerie van Volksgezondheid, Welzijn en Sport

Communicatie 
De website mkbtoegankelijk.nl biedt ondernemers laagdrempelige informatie over toeganke -
lijkheid, in de vorm van checklists, inspirerende ervaringsverhalen, tips en tools.  
Daarnaast ontvangen aangesloten brancheorganisaties regelmatig communicatiepakketten 
met social media-berichten en artikelen over toegankelijkheid, ter kennisgeving aan hun leden. 
 
Verder zijn branches zelf actief met communicatie en bewustwording aan de slag gegaan.  
Zo heeft het Verbond van Verzekeraars een webinar over digitale toegankelijkheid gepresenteerd, 
en een dialoogsessie over dienstverlening georganiseerd voor mensen met een beperking en 
verzekeraars. De Vereniging Nederlandse Poppodia en Festivals en de Vereniging van 
Evenementen Makers hebben samen met ervaringsdeskundigen een workshop toegankelijke 
evenementen gehouden. Koninklijke Horeca Nederland heeft met de Hoge Hotelschool 
Breda, Saxion en de Vrije Universiteit een seminar over toegankelijkheid georganiseerd voor 
hotelschoolstudenten. Daarnaast wordt toegankelijkheid behandeld binnen de algemene 
ledenvergadering van een aantal aangesloten brancheverenigingen. Deze activiteiten vinden 
plaats naast de vaste communicatiestroom over dit onderwerp.
Periode 2019-2021
Opschalen pilots  
In 2019 kijken VNO-NCW en MKB-Nederland samen met branches, de Alliantie en VNG hoe 
de pilots de komende twee jaar kunnen worden opgeschaald. Het doel is om in veel meer 
gemeenten toegankelijke winkel- en uitgaansgebieden te realiseren, waarbij ook de openbare 
ruimte wordt meegenomen. De aanpak van de pilots wordt aangepast zodat deze minder 
arbeidsintensief is, en overdraagbaar naar andere gemeenten.
Vervolg actieplannen  
VNO-NCW en MKB-Nederland ronden de laatste nieuwe actieplannen voor de detailhandel 
binnenkort af en zijn in gesprek met branches over het ontwikkelen van meer actieplannen 
voor de sectoren cultuur en recreatie. Daarnaast wordt er een format opgezet voor actie -
plannen omtrent het vergroten van digitale toegankelijkheid.
Ontwikkelen e-tools 
Er wordt een app ontwikkeld waarmee ondernemers kunnen inschatten op welke terreinen hun 
bedrijf toegankelijker kan worden: een digitale zelfscan voor de fysieke toegankelijkheid.  
Op de website mkbtoegankelijk.nl wordt een e-learningmodule aangeboden met een training 
voor ondernemers en hun medewerkers wat betreft de bejegening van mensen met  
een beperking.
54 | Voortgangs rapportage Onbeperkt meedoen! Ministerie van Volksgezondheid, Welzijn en Sport

2.3. Voorloperstraject
Doel
Het doel van het voorloperstraject is verbinding te zoeken met initiatieven en goede voorbeelden 
in de samenleving die de toegankelijkheid en de kans op ’onbeperkt meedoen’ vergroten.  
Vanuit het programmateam worden initiatieven benaderd en onderzoeken we hoe we hun ideeën 
verder kunnen ontwikkelen, uitvoeren en opschalen. Het kan gaan om initiatieven die de aanpak 
van de actielijnen versterken, maar ook om nieuwe onderwerpen die nog niet op de kaart staan. 
Daarmee ontstaat een olievlekeffect dat de beweging naar een meer inclusieve samenleving steeds 
verder versterkt.
Verrichte activiteiten
In de periode sinds de lancering van het programma is er met maatschappelijke initiatiefnemers, 
fondsen en kennisorganisaties gesproken om een beeld te krijgen hoe het voorloperstraject 
gestalte zou kunnen krijgen. 
Volgende stappen
Uit de gesprekken die we met maatschappelijke organisaties, kennisorganisaties en fondsen 
hebben gevoerd, blijkt dat men het stimuleren van goede voorbeelden en initiatieven met open 
armen ontvangt. Het doel is om op een planmatige manier netwerken en samenwerking uit te 
bouwen. Fondsen en goede doelen organisaties financieren tal van projecten waarbij de 
(verwachte) impact van een te financieren initiatief centraal staat. Juist die projecten zouden 
interessant kunnen zijn. Er is grote belangstelling om tot verdere samenwerking te komen.  
Wij zijn hiervoor de mogelijkheden aan het nagaan. 
Een eerste voorbeeld waaraan gewerkt wordt is het Speelakkoord. In gesprek met o.a. de NSGK en 
de Speeltuinbende kwamen zij met het voorstel om een ‘Speelakkoord’ uit te werken, waarbij alle 
organisaties die zich bezighouden met spelen de handen ineen kunnen slaan. Hoewel het nog in 
een pril stadium is, lijkt het ons kansrijk om dit samen met betrokken partijen verder uit te werken. 
Tegelijkertijd is ook duidelijk dat overdragen en opschalen van losstaande projecten niet vanzelf 
en niet gemakkelijk gaat. Het is een complexe uitdaging waarbij de vraag centraal staat wat de 
succesfactoren zijn en hoe je die toe kan passen in andere situaties. Dat vergt kennisontwikkeling 
en kennisdeling. Op dit moment gaan de gedachten uit naar een subsidieregeling waarbij de 
voorwaarde niet alleen is dat het moet bijdragen aan een concrete verbetering in het leven van 
mensen met een beperking, maar ook dat je de succesfactoren kan analyseren en dat die in andere 
situaties toepasbaar zijn. Hierbij gaan wij na wat de (financiële) mogelijkheden zijn om initiatieven te 
ondersteunen en welke voorwaarden er gesteld moeten worden in het kader van opschaalbaarheid. 
Mogelijk ontstaan er crossovers met andere lopende programma’s, zoals ‘Voor Elkaar’.  
Ook verkennen we met andere kennisorganisaties die op specifieke terreinen actief zijn of wij hun 
inzet en netwerken kunnen benutten voor het programma. 
56 | Voortgangs rapportage Onbeperkt meedoen! Ministerie van Volksgezondheid, Welzijn en Sport

3. 
Blik op de toekomst
Uit bovenstaande acties, maatregelen en initiatieven spreekt de energie die nu in de samenleving 
aanwezig is. Meerdere voorbeelden laten zien dat mensen met een beperking steeds vaker een stem 
krijgen binnen hun gemeente om drempels aan te kaarten. Steeds meer bedrijven en organisaties 
verbeteren hun dienstverlening. Dit draagt bij aan het vergroten van de maatschappelijke beweging 
naar een toegankelijkere samenleving. Met de afspraken die in het programma Onbeperkt meedoen! 
zijn gemaakt en de eerste maatregelen die zijn getroffen, draagt het kabinet bij aan die beweging.
Dat is een gunstige ontwikkeling, maar daarmee zijn we er nog niet. Of het nu gaat om openbaar 
vervoer, het onderwijs, de arbeidsmarkt of de openbare ruimte: op al deze terreinen ligt nog een 
opgave om drempels weg te nemen die mensen in de praktijk ervaren.
De opdracht waar het VN-verdrag ons als samenleving voor plaatst, is niet in één kabinetsperiode 
afgerond. Onbeperkt meedoen! geeft in de periode 2018-2021 een gerichte impuls aan de uitvoering 
van het VN-verdrag. Door het programma te monitoren, komt er meer kennis over en inzicht in de 
bijkomende of resterende drempels die deelname in de weg staan, en mogelijke oplossingen hiervoor. 
In alle gevallen is het essentieel om in gesprek te blijven met ervaringsdeskundigen over de thema’s 
die zij zelf aandragen. Ook is het cruciaal om het bewustzijn in de samenleving te blijven vergroten 
ten aanzien van de drempels waar mensen met een beperking in de praktijk tegen aanlopen.
58 | Voortgangs rapportage Onbeperkt meedoen! Ministerie van Volksgezondheid, Welzijn en Sport

Dit is een uitgave van
Ministerie van Volksgezondheid, 
Welzijn en Sport
 
Bezoekadres 
Parnassusplein 5 | 2511 vx Den Haag
Postadres 
Postbus 20350 | 2500 ej Den Haag
Telefoon 070 340 79 11
www.rijksoverheid.nl
juni 2019

