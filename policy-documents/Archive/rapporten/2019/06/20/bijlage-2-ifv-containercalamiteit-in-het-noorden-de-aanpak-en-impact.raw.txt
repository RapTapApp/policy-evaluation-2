Containercalamiteit 
in het Noorden:
de aanpak en impact
Een evaluatie ten behoeve van het ministerie van 
Infrastructuur en Waterstaat

Inhoud 
Afkortingen 5 
Belangrijkste boodschap 6 
1 Inleiding 7 
1.1 Achtergrond 7 
1.2 Leren van dilemma’s 8 
1.3 Informatieverzameling 10 
1.4 Opbouw rapport 10 
2 Feitenrelaas 11 
2.1 Het incident 11 
2.2 Alarmering en opschaling 13 
2.3 Duiding gevaarlijke stoffen 17 
2.4 Aanvang strafrechtelijk onderzoek 18 
2.5 Lokaliseren en bergen van containers 18 
2.6 Opruimwerkzaamheden in het Waddengebied 21 
2.7 Onderzoek naar ecologische impact 23 
2.8 Aansprakelijkheidstelling voor schade 25 
2.9 Publieksinformatie 26 
2.10 Informatievoorziening aan de Tweede Kamer 27 
3 Voorbereiding op rampen en crises in het Waddengebied:  
wat en op welke manier? 29 
3.1 Het juridisch kader 29 
3.2 Incident- en calamiteitenbestrijdingsplannen 30 
3.3 Plan en praktijk 33 
3.4 Plannen en planvorming 34 
3.5 Afronding 35 
4 Besluitvorming: wie neemt de regie? 36 
4.1 Inleiding 36 
4.2 Duiding van de gebeurtenis 36 
4.3 Cruciale beslissingen 39 
4.4 Regie 42 
4.5 Afronding 43 
5 Samenwerken en informeren: wie doet wat? 44 
5.1 Inleiding 44 
5.2 Interne samenwerking binnen het ministerie van IenW 45 
5.3 Samenwerkende partijen 48 
5.4 Informatiedeling 49 
5.5 Crisiscommunicatie 50 
5.6 Schurende ketens? 53 
5.7 Afronding 57 
 
 
 
3/75 
 
 

Afkortingen 
BWO Bestuurlijk Wadden Overleg 
CCT Corporate Crisisteam 
CoPI commando plaats incident 
CoWa Coördinatieteam Waddeneilanden 
CRW Coördinatie Regeling Waddenzee 
DCC Departementaal Coördinatiecentrum Crisisbeheersing 
DG directeur-generaal 
EZK Economische Zaken en Klimaat 
GRIP gecoördineerde regionale incidentbestrijdingsprocedure 
HBJZ Hoofddirectie Bestuurlijke en Juridische Zaken 
HID hoofdingenieur-directeur 
IenW Infrastructuur en Waterstaat  
IFV Instituut Fysieke Veiligheid 
ILT Inspectie voor Leefomgeving en Transport 
IBP incidentbestrijdingsplan 
IMDG-code International Maritime Dangerous Goods Code 
JenV Justitie en Veiligheid 
KNMI Koninklijk Nederlands Meteorologisch Instituut 
KNRM Koninklijke Nederlandse Redding Maatschappij 
KVNR Koninklijke Vereniging van Nederlandse Reders 
LCM Landelijke Coördinatiecommissie Milieuverontreiniging Water 
LCMS Landelijk Crisis Management Systeem 
LIOGS Landelijk Informatiepunt Ongevallen Gevaarlijke Stoffen 
LNV Landbouw, Natuur en Voedselkwaliteit 
MARIN Maritime Research Institute Nederland 
NGB Nederlands Genootschap van Burgemeesters 
NIOZ Koninklijk Nederlands Instituut voor Onderzoek der Zee 
OBW Opdrachtgeverscollectief Beheer Waddenzee 
OvV Onderzoeksraad voor Veiligheid 
OvD officier van dienst 
RBT regionaal beleidsteam 
RCT regionaal crisisteam 
RIVM Rijksinstituut voor Volksgezondheid en Milieu 
ROT regionaal operationeel team 
RWS Rijkswaterstaat 
RWS-NN Rijkswaterstaat Noord-Nederland 
RWS-ZD Rijkswaterstaat Zee en Delta 
SBK-regeling Samenwerkingsregeling Bestrijding Kustverontreiniging 
Rijkswaterstaatdiensten 
VWM Verkeer- en Watermanagement 
Wbmo Wet bestrijding maritieme ongevallen 
Wvr Wet veiligheidsregio’s 
5/75 
 
 

1 Inleiding 
1.1 Achtergrond 
In de nacht van dinsdag 1 op woensdag 2 januari 2019 woedde op de Noordzee een 
noordwesterstorm. Het containerschip MSC Zoe, dat onderweg was naar Bremerhaven 
(Duitsland), verloor die nacht een deel van zijn lading ter hoogte van Vlieland en 
Terschelling. Naar later bleek, sloegen in totaal 342 containers overboord. In de containers 
werden onder meer huishoudelijke apparatuur, tuinmeubels, kleding, speelgoed en auto-
onderdelen vervoerd. Al in de vroege ochtend van woensdag 2 januari troffen bewoners van 
Terschelling en Vlieland spullen aan, die uit de containers afkomstig waren. Niet veel later 
zouden ook op Texel, Ameland en Schiermonnikoog en aan de Friese en Groningse kust 
allerlei spullen aanspoelen. 
Het nieuws dat er op de stranden ‘iets te halen’ viel, verspreidde zich als een lopend vuurtje. 
De sfeer sloeg echter al snel om, omdat er wel erg veel spullen aanspoelden die van weinig 
waarde meer waren. Het was rotzooi in de vorm van losse schoenen, kapotte stoelen en 
daarnaast heel veel plastic en piepschuim, ook als hele kleine bolletjes. Bovendien werd al 
vrij snel duidelijk dat ten minste twee van de overboord geslagen containers gevaarlijke 
stoffen bevatten: het betrof één container met peroxide en één container met lithium-ion 
batterijen. De containers die aanvankelijk ‘een kans’ leken, werden steeds meer een last. 
Met man en (land)macht werd getracht de stranden en kust schoon te maken om een 
milieuramp in dit bijzondere natuurgebied te voorkomen. 
 
Terwijl de Waddengemeenten de opruimacties op de stranden coördineerden, startte 
Rijkswaterstaat (RWS) op 3 januari met de berging van de containers die in de vaargeul en 
in de Waddenzee dreven of op de eilanden en zandplaten waren aangespoeld. Behalve op 
de Waddeneilanden kwam een deel van de lading – via de zeegaten tussen de eilanden – 
terecht in (of op de bodem van) de Waddenzee. Als beheerder van dit natuurgebied en 
verantwoordelijke voor de bereikbaarheid en veiligheid van de scheepvaart startte RWS, in 
samenwerking met de Kustwacht, met de voorbereiding van de berging van deze containers. 
Op 10 januari werd ervan uitgegaan dat de volgende dag met de berging van de containers 
uit zee kon worden gestart, maar vanwege de weersomstandigheden moest de aanvang van 
deze werkzaamheden tot 18 januari worden uitgesteld. 
 
Het overboord slaan van enkele honderden containers en de omvang van het gebied waar 
containers en spullen aanspoelden, maakten dat bij de afhandeling van deze calamiteit vele 
partijen betrokken waren. Naast drie veiligheidsregio’s (Fryslân, Groningen, Noord-Holland 
Noord), de Waddeneilanden en gemeenten aan de Friese en Groningse kust waren dat 
RWS, de Kustwacht, Defensie, waterschappen en terreinbeherende natuurorganisaties. 
Het Departementaal Coördinatiecentrum Crisisbeheersing van het ministerie van 
Infrastructuur en Waterstaat (DCC-IenW) heeft het lectoraat Crisisbeheersing van het 
Instituut Fysieke Veiligheid (IFV) gevraagd het gezamenlijk – door onderdelen van het 
ministerie van IenW – geleverde crisismanagement te evalueren. Het gaat daarbij in het 
bijzonder om wat er geleerd kan worden van de onderlinge samenwerking tussen de 
betrokken departementsonderdelen en van de samenwerking met andere betrokken partijen. 
 
Gelijktijdig met deze evaluatie heeft het lectoraat Crisisbeheersing een evaluatie verricht ten 
behoeve van de veiligheidsregio’s Fryslân, Groningen en Noord-Holland Noord, waarin meer 
7/75 
 
 

2. Besluitvorming: wie neemt de regie? 
Het is misschien wat ouderwets te veronderstellen dat er in een complexe casus als 
deze iemand ‘de baas’ moet zijn. Eén van de belangrijkste kenmerken van het 
hedendaagse crisismanagement is tenslotte dat het vooral in netwerken geschiedt: 
‘crisismanagement is netwerkmanagement’, zo luidt het adagium. Maar er zijn ook 
verantwoordelijkheden en soms dienen keuzes te worden gemaakt of beslissingen 
te worden genomen. In crisissituaties wordt verwacht dat er op sommige momenten 
sprake is van éénhoofdige leiding; de crisisstructuren zijn ook op dat uitgangspunt 
geënt. De vraag is dan, wie er in deze casus de leiding had en waarover? Was dat 
ook voor iedereen duidelijk of is daar gedurende het proces discussie over geweest? 
In de beleving kan het soms lijken dat er niks gebeurt, omdat ogenschijnlijk ‘de regie’ 
ontbreekt. Wie stroopte in deze casus nu zijn mouwen op om daadwerkelijk iets te 
doen? 
 
3. Samenwerken en informeren: wie doet wat? 
Kenmerkend voor de situatie die zich voordeed, is dat veel organisaties (c.q. 
actoren) betrokken waren. Dat is iets wat wij in dergelijke situaties wel vaker zien. 
We leven in een netwerksamenleving en zelden doet een organisatie nog iets 
alleen. Hoe goed afzonderlijke organisaties ook hun best doen, uiteindelijk is het 
geheel meer dan de som der delen. Zonder tijdige en goede informatie-uitwisseling 
kan het gemakkelijk gebeuren dat een cruciale actor te lang langs de kant blijft staan 
of te laat betrokken wordt. Tijdig informeren, voldoende afstemmen en waar nodig 
samenwerken zijn belangrijke elementen van goed crisismanagement.  
Samenwerken en informeren was in deze casus best complex. Niet alleen vanwege 
het aantal betrokken actoren, maar vooral ook vanwege de ‘scheidslijnen’ die 
moesten worden beslecht. Zo is er altijd de scheidslijn tussen de algemene keten 
(van gemeenten en veiligheidsregio’s) en functionele ketens (in dit geval die van 
water en milieu). Eerdere calamiteiten hebben laten zien dat de scheidslijnen tussen 
ketens soms ware drempels kunnen zijn. 
 
4. Op en afschaling: crisisbeheersing versus ‘business as usual’ 
Op- en afschaling is een thema dat eigenlijk in elke evaluatie van een bijzondere 
situatie naar voren komt. Soms speelt de vraag of er te laat is opgeschaald of dat 
juist te vroeg is afgeschaald. Wanneer en hoe lang wordt gebruikgemaakt van een 
bijzondere structuur, die soms ook knellend kan zijn en reguliere werkzaamheden 
kan vertragen. Wanneer wordt weer langs de normale structuren gewerkt? De 
overgang van het bijzondere naar weer de reguliere structuur kan soms nog wel 
eens te abrupt gaan, zonder dat er bijvoorbeeld – zoals dat wel wordt genoemd – 
een ‘overdrachtsdossier’ is opgesteld. Op- en afschaling lijkt in deze casus een extra 
lastig thema, vanwege de betrokkenheid van een groot aantal actoren uit 
verschillende typen organisaties die elk een eigen opschalingssystematiek kennen, 
maar deze ook op elkaar moeten zien af te stemmen. Loopt dat allemaal voldoende 
parallel? In hoeverre ben je afhankelijk van andere actoren wat betreft dit thema? 
 
  
9/75 
 
 

2 Feitenrelaas 
2.1 Het incident 
In de nacht van dinsdag 1 op woensdag 2 januari 2019 woedt er op de Noordzee een 
4
noordwesterstorm: er staat windkracht 8, de golven zijn zo’n zes tot acht meter hoog. Het 
containerschip MSC Zoe, dat op de Noordzee richting Bremerhaven vaart, verliest die nacht 
een aantal containers. Rond 01.30 uur meldt de kapitein van het schip aan de Duitse 
5
Kustwacht dat hij onderweg containers verloren heeft. Het precieze aantal containers dat 
overboord is geslagen, is op dat moment onbekend. Ook de locatie waar de containers 
overboord zijn geslagen, is onduidelijk. 
 
Via de Brandaris, een zeeverkeerscentrale van RWS, raakt de Nederlandse Kustwacht rond 
04.00 uur van de melding op de hoogte. Terwijl het Duitse Havariekommando die ochtend 
de regie over het schip overneemt en MSC Zoe naar de Duitse havenstad Bremerhaven 
6
leidt, informeren RWS en de Nederlandse Kustwacht schepen op de Nederlandse 
7
Noordzee over het incident. 
 
Aanvankelijk gaat het Havariekommando op basis van mededelingen van de kapitein, ervan 
uit dat de containers in Duitse wateren overboord zijn geslagen. Maar omdat in de ochtend 
van 2 januari als eerste op Terschelling containers aanspoelen (en wel op het 
Noordzeestrand tussen strandpaal 8 en 18), ontstaat het vermoeden dat al eerder op de 
vaarroute containers verloren zijn. Rond 10.45 uur zijn op Terschelling vier containers 
8 
gelokaliseerd en op Vlieland drie. 
Aantal overboord geslagen containers 
Hoewel in de eerste berichten wordt gesproken van dertig containers, meldt de Duitse 
Kustwacht die woensdagmiddag om 13.35 uur, na contact te hebben gehad met het schip, 
9
dat er mogelijk 270 containers overboord zijn geslagen. Dit aantal wordt na enige tijd, op 
basis van een verdere inventarisatie, naar boven bijgesteld. Na het lossen van containers in 
de Poolse havenstad Gdansk maakt de reder op 5 februari de inschatting dat 345 containers 
10
verloren zijn. Op 11 februari wordt dit aantal voor een laatste maal gecorrigeerd naar in 
totaal 342 containers. 
 
  
                                                      
4
 Ontleend aan https://www.zeepost.info/index.php/2019/01/09/hoe-kon-het-zo-mis-gaan-op-de-msc-zoe/. 
5
 Bron: LCMS-Journaal RWS-ZD. 
6
 Dit is de Duitse dienst die in actie komt als er zich op zee een ongeval of incident voordoet. 
7
 De Kustwacht is een samenwerkingsverband van verschillende overheidsdiensten die werken aan de veiligheid op zee en 
wordt aangestuurd door RWS. Het Kustwachtcentrum in Den Helder fungeert als operationeel commandocentrum in het 
geval zich op zee een incident of calamiteit voordoet. 
8
 AD, 2 januari 2019. Nieuws binnenland: Flatscreens en IKEA-spullen: strandjutters slaan hun slag op Vlieland en 
Terschelling. Ontleend aan https://www.ad.nl/binnenland/flatscreens-en-ikea-spullen-strandjutters-slaan-hun-slag-op-
vlieland-en-terschelling~a87227d9/. 
9
 Bron: Incidentrapport Kustwacht. 
10
 RWS, 6 februari 2019. Ontleend aan https://www.rijkswaterstaat.nl/nieuws/2019/02/rederij-msc-zoe-nieuwe-inschatting-
overboord-geslagen-containers.aspx. 
11/75 
 
 

Stoffen (LIOGS) naar de werking van deze stof. De adviseur gevaarlijke stoffen van het 
LIOGS heeft echter meer specifieke informatie nodig. Om iets over de werking te kunnen 
zeggen, zal hij moeten weten welk type organische peroxide het betreft: het ene type 
peroxide zal ontbranden bij temperaturen boven 5 graden, het andere is ‘slechts’ vervuilend. 
 
Halverwege woensdagmiddag, zo rond 14.30 uur, stelt het Duitse Havariekommando aan de 
nautisch adviseur van RWS-ZD een lijst beschikbaar waaruit blijkt dat de MSC Zoe in totaal 
vijfentwintig containers met een IMDG-code vervoerde. De containers met IMDG-code 
bevatten verschillende milieugevaarlijke en brandbare vaste stoffen. De nautisch adviseur 
13
stuurt de lijst door naar het Kustwachtcentrum en RWS-NN. Ook wordt de lijst voorgelegd 
aan de Landelijke Coördinatiecommissie Milieuverontreiniging Water (LCM). Hoeveel van 
deze vijfentwintig containers met een IMDG-code overboord zijn geslagen, is op dat moment 
14
nog onduidelijk. 
Op vrijdag 4 januari wordt hierover meer duidelijkheid verkregen, nadat experts van de 
verzekeraar van de reder een visuele inspectie op de MSC Zoe hebben uitgevoerd. Die 
middag verneemt RWS-ZD dat in totaal twee containers met gevaarlijke stoffen overboord 
15
zijn gegaan. Het betreft: 
- één container met 280 zakken peroxide van 25 kg; en 
- één container met 1400 kg lithium-ion batterijen. 
2.2 Alarmering en opschaling 
2.2.1 Opschaling binnen Rijkswaterstaat 
 
Bij RWS-ZD wordt in de ochtend van 2 januari rond 06.45 uur opgeschaald naar fase-2 (zie 
onderstaande toelichting). Ook bij RWS-NN vindt die dag opschaling plaats. De voorzitter 
van het RCT van RWS-NN wordt rond 09.30 uur door de Officier van Dienst (OvD) van de 
situatie op de hoogte gesteld: er zijn tijdens de storm in de nacht zo’n dertig containers 
overboord geslagen, enkelen zijn al op de Waddeneilanden aangespoeld. De voorzitter van 
het RCT van RWS-NN neemt daarop contact op met de burgemeesters van de 
Waddeneilanden om een indruk te krijgen van de situatie ter plaatse. Hij maakt uit hun 
reacties op dat zij zich ernstig zorgen maken over de troep die op de stranden is 
aangespoeld en de kosten voor het opruimen. Voor hem is dit reden om het RCT bijeen te 
roepen. Om 13.00 uur is er een eerste overleg, waarna (om 14.00 uur) wordt besloten ook 
16
binnen RWS-NN op te schalen naar fase-2. Diezelfde dag komt het RCT van RWS-NN nog 
tweemaal bijeen. Het RCT van RWS-ZD heeft om 15.30 uur een eerste overleg. 
Aandachtspunten van beide crisisteams zijn het achterhalen van het aantal en de inhoud 
van de overboord geslagen containers en de consequenties ervan voor zowel de 
waterkwaliteit als voor de veiligheid van de scheepvaart op de Noordzee en Waddenzee. 
 
Het bericht van de Kustwacht dat op de Noordzee dertig containers overboord zijn geslagen, 
bereikt in de ochtend van 2 januari ook het DCC-IenW, dat rond 10.30 uur de interne 
organisatie van RWS informeert. Wanneer de Kustwacht om 12.00 uur, op basis van een 
verkenningsvlucht over het containerschip MSC Zoe, inschat dat geen dertig, maar 
tweehonderd containers verloren zouden zijn en enige tijd later (om 13.35 uur) van de Duitse 
autoriteiten het bericht volgt dat het 270 containers betreft, verstuurt het DCC-IenW om 
                                                      
13
 Bron: Incidentlogboek RWS-ZD. 
14
 Informatiebericht DCC-IenW d.d. 3 januari 2019 (11.41 uur). 
15
 Bron: LCMS-journaal RWS-ZD. 
16
 Situatierapport RWS-NN d.d. 2 januari 2019 (13.00 uur). 
13/75 
 
 

stemmen, wordt deelgenomen door de HID van RWS-ZD, de HID van RWS-NN, de directeur 
Netwerkmanagement van RWS-NN en de directeur Wegverkeersmanagement van RWS-
19
VWM. Ook de directeur Omgeving, Communicatie en Strategie, een jurist en een 
communicatieadviseur van de Bestuursstaf van RWS en het DCC-IenW nemen deel aan het 
overleg. Onderwerpen die aan de orde komen zijn het lokaliseren van de containers, de 
determinatie van de inhoud, de waterkwaliteit, het nautisch beheer en de 
informatievoorziening aan de scheepvaart. Verder wordt stilgestaan bij de ondersteuning van 
de Waddengemeenten bij het opruimen van containerafval en de onderlinge taakverdeling in 
de communicatie richting verschillende doelgroepen (scheepvaart- en visserijsector, de 
20
belanghebbende in het Noorden en in de Haagse omgeving). Op zondag 6 januari om 
16.00 uur is er een tweede telefonisch overleg, waarin bovengenoemde aandachtspunten 
21
wederom de revue passeren. 
In het weekend hebben ook het RCT van RWS-ZD en het RCT van RWS-NN verschillende 
keren (telefonisch) overleg. In het RCT van RWS-ZD gaat de aandacht uit naar de survey 
die door de berger op de Noordzee wordt uitgevoerd om containers te lokaliseren en naar de 
bergingswerkzaamheden. Om hierin vaart te maken heeft RWS-ZD in samenwerking met 
het DCC-IenW bij Defensie een bijstandsverzoek ingediend voor de inzet van een 
mijnenveger en een patrouilleschip. In het RCT van RWS-NN zijn onderwerpen van overleg 
de berging van de containers die op zandplaten zijn aangespoeld, waarbij de vraag speelt in 
hoeverre de hoogwaterstanden hierbij belemmerend werken. Ook heeft de afstemming met 
het ROT van Veiligheidsregio Fryslân de aandacht. 
 
2.2.2 Opschaling binnen het ministerie van IenW 
Voorbereidingsgroep 
Maandagmorgen 7 januari is er op initiatief van het DCC-IenW een bijeenkomst van de 
ambtelijke Voorbereidingsgroep om op departementaal niveau informatie over de overboord 
geslagen containers te delen en na te gaan of bepaalde zaken nadere aandacht behoeven. 
Aan het overleg wordt ook deelgenomen door vertegenwoordigers van de ministeries van 
Defensie, Economische Zaken en Klimaat (EZK) en Landbouw, Natuur en Voedselkwaliteit 
(LNV). Tevens is een vertegenwoordiger van het Nationaal Crisiscentrum aanwezig en 
nemen de directeur Publieke Gezondheid en het afdelingshoofd Crisisbeheersing van de 
Veiligheidsregio Fryslân via een videoverbinding deel aan het overleg. Tijdens het overleg 
wordt informatie gedeeld over verschillende thema’s, zoals de bergingswerkzaamheden, de 
mogelijke schade aan kabels en pijpleidingen die onder de zeebodem liggen (maar die zijn 
in orde bevonden), de juridische aansprakelijkheidstelling richting de reder en de coördinatie 
van vrijwillige opruimacties. Wat dit laatste betreft geeft Veiligheidsregio Fryslân aan dat de 
veiligheidsregio er bewust voor heeft gekozen de coördinatie van de opruimacties niet op 
zich te nemen, omdat dit lokaal – op de eilanden – gebeurt, waar teams aanwezig zijn die de 
vrijwilligers naar specifieke plekken verwijzen. 
Coördinatiegroep 
Aansluitend aan het overleg van de Voorbereidingsgroep vindt er om 11.15 uur onder 
voorzitterschap van de DG-RWS een bijeenkomst plaats van de zogenoemde 
Coördinatiegroep, bestaande uit de DG’s en directeuren van verschillende 
departementsonderdelen van IenW. Gesproken wordt over onder andere het opruimen van 
                                                      
19
 Verkeer- en Watermanagement (VWM) is een landelijk organisatieonderdeel van RWS voor het verkeersmanagement op 
de (vaar)weg en het watermanagement. Onder VWM vallen onder meer het Scheepvaartverkeercentrum dat gevestigd is 
in Rotterdam en het Watermanagementcentrum Nederland dat gevestigd is in Lelystad. 
20
 Verslag CCT d.d. 5 januari 2019. 
21
 Verslag CCT d.d. 6 januari 2019. 
 
15/75 
 
 

2.3 Duiding gevaarlijke stoffen 
Omdat de DG-RWS en ook de staatssecretaris van IenW inzicht wensen in de mogelijke 
gevolgen van de gevaarlijke stoffen die overboord zijn geslagen, initieert het DCC-IenW een 
telefonisch overleg tussen RWS-ZD, RWS-NN, de Kustwacht en Veiligheidsregio Fryslân. 
Aan het overleg dat op vrijdagmorgen 4 januari plaatsvindt, wordt ook deelgenomen door 
experts van de LCM en van het LIOGS. Afgesproken wordt dat van de chemische stoffen die 
op de lijst met containers met IMDG-code vermeld staan, een oordeel zal worden gevormd 
over de gezondheidsrisico’s en ook over de consequenties van deze stoffen voor de 
waterkwaliteit. 
Zaterdag 5 januari wordt het overleg voortgezet en sluiten ook een vertegenwoordiger van 
de Inspectie voor Leefomgeving en Transport (ILT) en een toxicoloog van het RIVM aan. Op 
dat moment is inmiddels bekend dat in totaal twee containers met een IMDG-code 
overboord zijn geslagen: één met peroxide en één met lithium-ion batterijen. Voor wat betreft 
de organische perioxide is de conclusie dat het product (bij verstuiven) irritatie kan 
veroorzaken aan de luchtwegen, huid en ogen. Het is daarom af te raden bij aantreffen van 
een zak peroxide deze aan te raken. Het RIVM geeft aan dat de risico’s van de lading 
lithium-ion batterijen voor de volksgezondheid beperkt zijn. Door het koude en zoute 
23
zeewater zullen de batterijen vrijwel volledig ontladen. 
Op basis van deze conclusies stellen communicatieadviseurs van RWS een Q&A-lijst op 
voor het publiek. Het RIVM maakt een publieksvriendelijke factsheet over wat te doen bij het 
aantreffen van een zak peroxide. Deze zal vervolgens op de website van Veiligheidsregio 
Fryslân worden geplaatst. Enkele maanden later, op 28 maart 2019, wordt de container met 
24
peroxide op de bodem van de Duitse Noordzee aangetroffen. De container met lithium-ion 
batterijen is nog niet gevonden. 
 
Ladinglijst MSC Zoe 
Nadat eenmaal bekend is dat in totaal 342 containers in de Noordzee terecht zijn gekomen, zijn 
de daarbij behorende ladinglijsten gedeeld met overheidsdiensten en met onderzoekers van de 
Waddenacademie die deze informatie nodig hebben om in te kunnen schatten wat de 
ecologische gevolgen van de lading zouden kunnen zijn. Daarnaast is door het DCC-IenW aan 
het LIOGS gevraagd een toxicologische duiding te geven van de inhoud van deze containers.  
In de media en de Tweede Kamer blijven evenwel vragen bestaan over de stoffen die in zee 
terecht zijn gekomen. Om meer inzicht te krijgen in de ladinglijst doen Omroep Fryslân en RTV 
Noord een beroep op de Wet openbaarheid van bestuur (Wob). Op grond van de Wob worden 
documenten in principe openbaar gemaakt, tenzij daarop een uitzondering van toepassing is die 
in de Wob wordt genoemd. Eén van die uitzonderingsgronden betreft de openbaarmaking van 
bedrijfs- en fabricagegegevens die vertrouwelijk aan de overheid zijn verstrekt. Omdat door 
betrokken partijen (MSC en Maersk) de ladinglijst vertrouwelijk aan de overheid ter beschikking 
is gesteld en deze, naast globale informatie over de producten in de containers, ook specifieke 
gegevens over de bedrijfsvoering van de betrokken partijen bevat, kunnen deze meer specifieke 
gegevens om bovengenoemde reden niet worden verstrekt. Voor het overige is op 9 mei 2019 
25
de beschikbare informatie over de producten in de containers openbaar gemaakt. 
 
  
                                                      
23
 Brief van de minister van IenW aan de Tweede Kamer d.d. 15 januari 2019; TK 2018-2019, 29 684, nr. 165. 
24
 Brief van de minister van IenW aan de Tweede Kamer d.d. 29 maart 2019; TK 2018-2019, 29 684, nr. 168. 
25
 Rijksoverheid, 9 mei 2019. Documenten: Besluit Wob-verzoek lading MSC Zoe. Ontleend aan 
https://www.rijksoverheid.nl/documenten/wob-verzoeken/2019/05/09/besluit-wob-verzoek-lading-msc-zoe. 
17/75 
 
 

Om een beter beeld te kunnen vormen van het aantal containers dat overboord is geslagen, 
vliegt de Kustwacht die woensdagochtend ook over het containerschip MSC Zoe, dat op dat 
moment nog in Duitse wateren ligt. Op basis van die beelden wordt rond 12.00 uur ingeschat 
dat het schip minimaal 200 containers verloren heeft. Enige tijd later (13.35 uur) volgt het 
bericht van de Duitse autoriteiten dat zeer waarschijnlijk 270 containers verloren zijn. 
Op grond van de Wet bestrijding maritieme ongevallen (Wbmo) is de rederij van het schip 
verantwoordelijk (en ook verantwoordelijk gesteld) voor het bergen van de containers 
(inclusief de inhoud). De nautisch adviseur van RWS-ZD informeert welk bergingsbedrijf de 
reder hiervoor wenst in te schakelen, zodat daarmee het plan van aanpak kan worden 
afgestemd. Na navraag blijkt nog diezelfde avond dat de verzekeraar van de rederij het 
bergingsbedrijf Ardent uit IJmuiden al heeft benaderd en opdracht heeft gegeven voor het 
bergen van de containers. 
 
De volgende dag, donderdag 3 januari, wordt door Ardent een initieel bergingsplan 
aangeleverd en heeft de nautisch adviseur van RWS-ZD contact met het bergingsbedrijf om 
de prioriteiten en strategie te bepalen. Bij het lokaliseren en bergen van containers dient, zo 
volgt uit advies van de Kustwacht, als eerste prioriteit uit te gaan naar de Eemsgeul en 
vervolgens naar locaties waar kabels en pijpleidingen liggen. Al in de middag beginnen de 
eerste surveywerkzaamheden in het Eemsgebied. Om 15.00 uur vertrekt het schip 
Friendship van een Terschellingse rederij om op de vaarroute van de MSC Zoe richting de 
Eemsgeul eventuele containers te lokaliseren. Om de capaciteit in het lokaliseren van 
containers te vergroten, wordt op vrijdag 4 januari door RWS-ZD opdracht gegeven om het 
meet- en onderzoeksschip Arca van RWS (op kosten van de reder) voor 
surveywerkzaamheden in te zetten en volgt op zondag 6 januari de opdracht om ook de 
30
Zirphea van RWS uit te laten varen. Ondertussen is bij Defensie een bijstandsverzoek 
ingediend voor de inzet van nog eens twee schepen. Met drie schepen die door het 
bergingsbedrijf Ardent zijn ingeschakeld, wordt vanaf maandag 7 januari eerst met vijf, en 
31
vanaf vrijdag 11 januari met in totaal zeven schepen de bodem van de Noordzee verkend. 
2
Het gebied dat moet worden onderzocht, beslaat zo’n 2700 km (wat ongeveer even groot is 
als het oppervlakte van provincie Drenthe). 
 
Parallel aan de surveywerkzaamheden wordt een bergingsplan uitgewerkt. Doelstelling 
daarbij is om eerst de Eemsgeul weer bevaarbaar te maken en vervolgens de containers te 
bergen die in de vaargeul boven de Waddeneilanden liggen. Vanwege de slechte 
weersomstandigheden kan pas op 18 januari met de bergingswerkzaamheden op de 
Noordzee worden aangevangen. Die ochtend starten twee schepen met de berging van 
containers in de Eemsgeul en de vaargeul boven Terschelling. De voortgang van de 
bergingswerkzaamheden blijft echter afhankelijk van de weersomstandigheden. Om 
optimaal van gunstige weersomstandigheden gebruik te kunnen maken, stelt het KNMI 
dagelijks voor het Noordzeegebied een apart weerbericht op. 
 
Weersomstandigheden 
De eerste weken van januari is het in het Waddengebied vrij onstuimig weer. Zo bracht de 
storm die in de nacht van 1 op 2 januari woedde, de MSC Zoe in problemen en in de week erna 
(vanaf dinsdag 8 tot donderdag 10 januari) woedt er wederom een noordwesterstorm, waarbij 
bovendien sprake is van springtij en rekening moet worden gehouden met extra hoge 
waterstanden en golfslag. Ook in de derde week van januari blijft het guur met een windkracht 5 
tot 6 en windvlagen van windkracht 8, en daarna een temperatuur die daalt tot rond het 
vriespunt. 
                                                      
30
 Verslag CCT d.d. 6 januari 2019. 
31
 Op 9 januari vertrekken de Arca en de Zirfeae naar de zoeklocatie (Verslag CCT d.d. 9 januari 2019). De schepen van 
Defensie arriveren op 10 en 11 januari 2019. 
19/75 
 
 

2.6 Opruimwerkzaamheden in het Waddengebied 
Aangespoelde containers op de Wadden 
Op de Wadden spoelen in totaal negentien complete containers aan waarvan één op het Duitse 
eiland Borkum. Op de Nederlandse eilanden betreft het drie containers op Vlieland, zes op 
Terschelling, drie op Schiermonnikoog en zes op het Rif en de Engelsmanplaat.  
Op woensdag 2 januari wordt begonnen met de berging van de containers die op Terschelling 
zijn aangespoeld. In de ochtend van donderdag 3 januari start de berging van de containers op 
Vlieland. Vervolgens worden op 7 januari de containers geborgen die op Schiermonnikoog zijn 
36
aangespoeld. De berging van de containers op de zandplaten vindt op verschillende 
momenten plaats; op 9 januari zijn de laatste drie geborgen. 
 
In het Waddengebied spoelen niet alleen containers aan, maar ook een enorme hoeveelheid 
troep: speelgoed, schoeisel, kapotte stoelen en kleine plasticbolletjes en piepschuim. De 
burgemeesters van Vlieland en Terschelling worden als eerste met de veelheid aan rommel 
geconfronteerd die op de stranden is aangespoeld. Op woensdagmiddag 2 januari starten 
op deze eilanden de eerste opruimacties die door de CoWa’s van Veiligheidsregio Fryslân 
worden gecoördineerd (zie onderstaand). Niet veel later volgen opruimacties op Ameland, 
37
Schiermonnikoog en aan de Friese en Groningse kust. 
 
Coördinatieteam Waddeneilanden (CoWa) 
Binnen de crisisorganisatie van Veiligheidsregio Fryslân hebben de Friese Waddeneilanden een 
bijzondere positie. Bij een incident moet een eiland zich de eerste uren zelf zien te redden met 
de mensen en middelen die voor handen zijn. Speciaal daarvoor is er op elk eiland een 
38
zogenoemd Coördinatieteam Waddeneilanden (CoWa). Dit team bestaat uit 
vertegenwoordigers van de gemeente, politie, brandweer, ambulancezorg en (soms ook) de 
KNRM, RWS en Staatsbosbeheer. Het multidisciplinaire team geeft tijdens incidenten invulling 
aan de incidentbestrijding, waarbij de Leider CoWa contact onderhoudt met de Leider CoPI op 
het vaste land. 
 
Aan de opruimacties wordt niet deelgenomen door bewoners van de eilanden en ook 
toeristen die (in de kerstvakantie) op de eilanden verblijven en vele vrijwilligers die van het 
vaste land naar de Waddeneilanden komen, leveren een bijdrage. RWS-NN biedt de Friese 
Waddengemeenten ondersteuning aan met helikoptervluchten, om locaties in beeld te 
brengen waar troep is aangespoeld. Ook stelt RWS-NN aan de gemeente Schiermonnikoog 
een beachcleaner ter beschikking; een apparaat dat zand schraapt en het vervolgens zeeft 
en waarmee op die manier klein plastic uit het zand wordt gehaald. 
 
Om het afval op de Engelsmanplaat en het Rif bij Schiermonnikoog op te ruimen schakelt 
RWS-NN op 3 januari, in overleg met de reder, de maritieme dienstverlener BDS Harlingen 
in die in opdracht van de reder de bergingswerkzaamheden uitvoert. Door BDS Harlingen 
wordt ook het vuil opgeruimd dat bij de Afsluitdijk is aangespoeld. Om veiligheidsredenen is 
inzet van vrijwilligers hier niet mogelijk. Op andere dijken helpen vrijwilligers mee met 
39
opruimacties die door waterschappen worden gecoördineerd. 
 
  
                                                      
36
 LCMS-Journaal RWS-NN. 
37
 Zie hierover meer in Van Duin et al. (2019b). 
38
 Veiligheidsregio Fryslân, GRIP op crisissituaties, 2017. 
39
 RWS, 6 januari 2019. Nieuwsbericht: Groot deel verloren containers MSC Zoe gelokaliseerd. Ontleend aan 
https://www.rijkswaterstaat.nl/nieuws/2019/01/groot-deel-verloren-containers-msc-zoe-gelokaliseerd.aspx. 
21/75 
 
 

44
vissers om deze werkzaamheden te verrichten. Omdat vissersvaartuigen gecertificeerd zijn 
45
om vis te vangen, hebben de vissers een certificaat van ontheffing nodig van de ILT. Bij het 
aanvragen van dit certificaat moeten vissers over een schriftelijke opdracht van de berger 
46
beschikken en ook een schriftelijke verklaring hebben ontvangen van de verzekering. 
 
Fishing for litter 
Naast de speciale opruimacties is er het reguliere Fishing for litter project waaraan vissers 
belangeloos deelnemen. In het kader van dit project wordt door vissers zwerfvuil uit zee 
meegenomen en aan wal gebracht, alwaar het wordt ingenomen en wordt afgevoerd om te 
worden verwerkt. In het kader van het Fishing for litter project wordt door vissers jaarlijks ruim 
285.000 ton afval uit zee gehaald. Na het incident met de MSC Zoe krijgen vissers meer 
zwerfafval in hun netten en nemen de kosten die worden gemaakt voor het verwerken van het 
afval toe. De vergoeding van deze extra kosten is onderwerp van gesprek tussen RWS en de 
47
verzekeraar van de reder. 
2.6.3 Plan van aanpak tot medio 2020 
 
Op 14 februari wordt door de Waddengemeenten, de Waddenkustgemeenten, de 
veiligheidsregio’s Fryslân, Groningen en Noord-Holland Noord en terreinbeherende 
natuurorganisaties, waterschappen en RWS een plan van aanpak vastgesteld voor het – ook 
op wat langere termijn – opruimen van afval in het Waddengebied. In het plan van aanpak 
zijn afspraken vastgelegd voor het frequent uitvoeren van inspecties van de kuststrook door 
deelnemende partijen, waarvan de resultaten worden gemeld bij de gemeente of een 
aangewezen coördinator. Het plan van aanpak dat onder coördinatie van RWS tot stand 
kwam, heeft een looptijd van achttien maanden (tot medio 2020). Gedurende die periode zal 
48
het eventueel nog aan te spoelen afval worden opgeruimd. 
2.7 Onderzoek naar ecologische impact 
De mogelijke ecologische gevolgen van de containercalamiteit zijn al bij aanvang een punt 
van zorg, zowel van belangenverenigingen als van gemeenten en het ministerie van IenW. 
Ook in politiek Den Haag en in de media speelt dit thema. Wanneer in de tweede week van 
januari in het Waddengebied dode zeehonden aanspoelen, wordt direct een link met de 
MSC Zoe gelegd. Een relatie met de rotzooi uit de containers kan echter niet zomaar worden 
aangetoond:  
 
“In de winter is het aantal meldingen altijd hoger en door de huidige stroming op zee 
kunnen er deze dagen meer dode zeehonden aanspoelen. Wij kijken altijd naar de 
staat van ontbinding en daaruit blijkt dat sommige dieren al lang geleden zijn 
overleden. Door de stroming spoelen ze nu pas aan. En omdat er nu zoveel mensen 
                                                      
44
 Nederlandse Visserbond, 17 januari 2019. Vissers assisteren bij berging MSC Zoe containers. Ontleend aan 
https://www.vissersbond.nl/vissers-assisteren-bij-berging-msc-zoe-containers/. 
45
 Dit is bepaald in de Schepenwet die ziet op de veiligheid van schepen in relatie tot hun inzet. Het gaat daarbij 
bijvoorbeeld om de omvang en het gewicht van het op te vissen afval en de plaats op het schip waar het afval wordt 
opgeslagen (op het dek i.p.v. in het ruim zoals met gevangen vis gebeurt). Dit soort zaken beïnvloeden de stabiliteit en 
dus de veiligheid van het schip. 
46
 ILT, 14 maart 2019. Nieuwsbericht: Vissers kunnen met ILT-certificaat drijfvuil MSC ZOE opruimen. Ontleend aan 
https://www.ilent.nl/actueel/nieuws/2019/03/14/vissers-kunnen-met-ilt-certificaat-drijfvuil-msc-zoe-opruimen. 
47
 Ontleend aan https://www.rijkswaterstaat.nl/water/vaarwegenoverzicht/waddenzee/opruimactie-containers-waddenzee-
en-noordzee/index.aspx. 
48
 Zie voor het plan van aanpak ‘Maatregelenpakket opruimen incident MSC Zoe’ 
https://staticresources.rijkswaterstaat.nl/binaries/maatregelenpakket%20eindversie%202.0_tcm21-207860.pdf. 
 
23/75 
 
 

2.8 Aansprakelijkheidstelling voor schade 
Nadat eerst is achterhaald welke verzekeraar namens de rederij optreedt, wordt op 
woensdagmorgen 2 januari vanuit RWS-ZD een civielrechtelijke aansprakelijkheidsstelling 
(Letter of liability) verstuurd aan Dupi, de Nederlandse tussenpersoon van de verzekeraar 
van de rederij. Omdat volgens de Wbmo de geregistreerd eigenaar van een schip (i.c. rederij 
MSC) verantwoordelijk is voor het opruimen van alles wat een gevaar of belemmering voor 
de scheepvaart vormt of grote schadelijke gevolgen heeft voor het mariene milieu of de 
kustlijn, verstuurt RWS-ZD vervolgens op 4 januari een bestuursrechtelijke beschikking, 
waarin de reder door de Nederlandse Staat aansprakelijk wordt gesteld voor de kosten van 
56
de opruimwerkzaamheden en de geleden schade. In de brief wordt gesteld: 
 
“Krachtens artikel 9 Wbmo bent u als geregistreerd eigenaar van het containerschip 
MSC Zoe verplicht om de op drift geraakte, gezonken of gestrande containers en de 
daaruit afkomstige inhoud op te sporen en op te ruimen. [..] Vooralsnog ga ik ervan 
uit dat de opruimingswerkzaamheden door u voortvarend zullen worden opgepakt. 
Mocht u daarin tekortschieten dan ga ik conform artikel 13 lid 1 Wbmo zelf over tot 
opruiming en verhaal alle kosten [..] op u.” 
 
De kosten voor het opruimen van de stranden zijn voor de Friese Waddengemeenten een 
heet hangijzer. De gemeenten stellen elk afzonderlijk op grond van de Wet milieubeheer de 
57
rederij aansprakelijk voor alle schade die uit het incident zal voortvloeien. De 
Waddengemeenten hebben echter weinig hoop dat de schade ook (binnen afzienbare tijd) 
zal worden vergoed en uiten hun zorgen richting RWS. Bij haar bezoeken aan Ameland en 
Schiermonnikoog in het weekend van 5 en 6 januari heeft de DG-RWS aangeboden de 
schadeafhandeling voor de getroffen Waddeneilanden en andere overheden te coördineren. 
In het CCT-overleg van maandag 7 januari wordt dit bevestigd. Tijdens de eerste RBT-
vergadering op 9 januari in Harlingen wordt met de getroffen overheidspartijen afgesproken 
dat RWS de declaraties zal bundelen en een gezamenlijke schadeclaim zal indienen bij de 
58
verzekeraar. Bij RWS-ZD wordt een contactpersoon aangewezen voor de schadeclaims 
vanuit getroffen overheidspartijen. 
Om rond de schadeafwikkeling tot een regeling te komen, wordt advies ingewonnen van de 
Landsadvocaat. De Hoofddirectie Bestuurlijke en Juridische Zaken (HBJZ) van het ministerie 
van IenW berekent op basis van het Internationaal Verdrag van Nairobi inzake het opruimen 
59
van wrakken het maximale bedrag van de aansprakelijkheid. De aansprakelijkheidslimiet is 
afhankelijk van de grootte van het schip en aangezien de MSC Zoe een van de grootste 
containerschepen ter wereld is, zou MSC voor het maximale bedrag van 89,5 miljoen euro 
60
aansprakelijk kunnen worden gesteld. Een reder kan tegen een aansprakelijkheidstelling 
een beperking inroepen, maar MSC heeft dat niet gedaan. 
 
Op 16 januari ligt er een concept plan van aanpak voor de schadeafhandeling waarin is 
vastgelegd dat RWS-ZD de gezamenlijke schadeclaim coördineert. Per gemeente wordt een 
contactpersoon aangewezen; daarnaast worden de gemeentesecretaris van 
                                                      
56
 Brief van de minister van Infrastructuur en Waterstaat aan de Tweede Kamer d.d. 15 januari 2019; TK 2018-2019, 29 
684, 165. 
57
 Op 2 januari 2019 is vanuit gemeente Terschelling een brief naar de reder uitgegaan die ook is toegestuurd aan andere 
Waddengemeenten met het advies om op eenzelfde manier de reder aansprakelijk te stellen. 
58
 Brief van de voorzitter van Veiligheidsregio Fryslân aan de gemeenteraden van de Friese gemeenten d.d. 6 maart 2019. 
59
 Attenderingsbericht DCC–IenW d.d. 7 januari 2019 (geen tijdstip bekend). 
60
 Nieuwsbladtransport, 9 januari 2019. Schade: MSC voor bijna 90 miljoen euro aansprakelijk voor ‘MSC Zoe’. Ontleend 
aan https://www.nieuwsbladtransport.nl/scheepvaart/2019/01/09/msc-voor-bijna-90-miljoen-euro-aansprakelijk-voor-msc-
zoe/?gdpr=accept. 
 
25/75 
 
 

Waddenburgemeesters een brandbrief, die tevens aan de Tweede Kamer is verstuurd en 
66
waarin wordt gepleit voor een veiliger vervoer van containers op zee. Die avond is de 
minister te gast bij Jinek. In de tv-uitzending spreekt zij haar waardering uit voor de inzet van 
alle mensen die hebben geholpen bij het opruimen van de aangespoelde rommel. Ook uit ze 
67
haar zorgen over de mogelijke ecologische consequenties van deze calamiteit. Het bergen 
van de containers, zo is haar inschatting, zal zeker nog enkele weken tot maanden duren.  
Om een indruk te geven van hoe het bergen van de containers in zijn werk gaat, organiseert 
RWS op maandag 12 januari een excursie voor journalisten. Door onder andere de NOS, 
RTL, de Leeuwarder Courant en Omroep Fryslân wordt hiervan gebruikgemaakt. 
2.10 Informatievoorziening aan de Tweede Kamer 
Op vrijdag 4 januari gaat een brief uit naar de Tweede Kamer waarin de minister van IenW 
een overzicht geeft van wat op dat moment bekend is over de containers die op de 
Noordzee overboord zijn geslagen en wat door RWS en anderen wordt gedaan. RWS 
coördineert de opruimacties op de Noordzee en de Waddenzee. Ook onderhoudt RWS 
nauw contact met de Duitse autoriteiten over de lading en de gevaarlijke stoffen. RWS 
informeert hierover Veiligheidsregio Fryslân, die de activiteiten op de Waddeneilanden 
68
coördineert en de voorlichting aan het publiek over gevaarlijke stoffen verzorgt. 
 
Na het weekend volgt van verschillende Tweede Kamerfracties een reeks vragen over de 
impact van de gebeurtenis en hoe een dergelijke gebeurtenis in de toekomst zou kunnen 
worden voorkomen. Het Tweede Kamerlid Von Martels (CDA) vraagt de minister 
bijvoorbeeld hoe het staat met de opvolging van de aanbevelingen uit het rapport van  
30 augustus 2010 van de toenmalige Inspectie Verkeer en Waterstaat, waaruit bleek dat 
minder dan de helft (46 procent) van de containers aan boord van zeeschepen conform de 
69
daarvoor geldende normen zijn vastgesjord. Leden van de PvdA-fractie willen graag van 
de minister weten hoe op lokaal, regionaal en internationaal niveau wordt samengewerkt om 
de effecten van ‘deze ramp’ te beperken en ook of de minister de eerdere aanbeveling van 
de PvdA zou willen overnemen om containers te voorzien van een chip en een tracking 
70
device, zodat containers (in de toekomst) eenvoudiger zouden zijn op te sporen. Leden 
van D66 en GroenLinks vragen de minister hoe de negatieve gevolgen voor natuur en milieu 
in het Waddengebied inzichtelijk worden gemaakt en welke toezeggingen kunnen worden 
gedaan om deze tegen te gaan; welke centrale coördinatie vanuit overheden plaatsvindt om 
opruimacties van vrijwilligers te faciliteren; en of de minister een rol weggelegd ziet voor de 
toekomstige Waddenautoriteit in de organisatie en informatievoorziening bij dergelijke 
71
calamiteiten. Leden van de VVD-fractie zijn daarnaast nog geïnteresseerd van de minister 
te vernemen wat er wordt gedaan om de gevolgen voor de visserijsector (en ook voor de 
72
overige scheepvaart in het Wadden- en Noordzeegebied) te beperken. 
Vooruitlopend op de beantwoording van deze vragen stuurt minister Van Nieuwenhuizen op 
15 januari een (tweede) overzicht van de actuele stand van zaken, waarin zij ingaat op de 
berging van de containers, de verschillende onderzoeken die zijn ingesteld en de 
schadeafwikkeling. Zij geeft daarbij aan dat de reder heeft laten weten zich verantwoordelijk 
                                                      
66
 Zie www.terschelling.nl/t-actueel/containers_45329/item/waddenburgemeesters-uiten-zorgen-over-
containervervoer_45931.html. 
67
 Uitzending Jinek d.d. 10 januari 2019. Ontleend aan https://evajinek.kro-ncrv.nl/fragmenten/minister-cora-van-
nieuwenhuizen-ontroerd-over-de-ecologische-ramp-aan-de-waddenzee. 
68
 Brief van de minister van IenW aan de Tweede Kamer d.d. 4 januari 2019; TK 2018-2019, 29 684, nr. 164. 
69
 Zie Aanhangsel bij de Handelingen TK 2018-2019 nr. 1430.  
70
 Zie Aanhangsel bij de Handelingen TK 2018-2019 nr. 1433. 
71
 Zie Aanhangsel bij de Handelingen TK 2018-2019 nr. 1434. 
72
 Zie Aanhangsel bij de Handelingen TK 2018-2019 nr. 1432. 
 
27/75 
 
 

3 Voorbereiding op rampen en 
crises in het Waddengebied: 
wat en op welke manier? 
Voor de bestrijding van rampen en crises op de Noordzee en in het Waddengebied zijn twee 
verschillende plannen opgesteld, waarvan het Incidentbestrijdingsplan Waddenzee nog niet 
zo lang geleden (in februari 2016) is vastgesteld. Daarin wordt aangegeven welke partijen in 
voorkomende gevallen voor welke processen verantwoordelijk zijn. Daarnaast is de overleg- 
en besluitvormingsstructuur die in een dergelijke crisissituatie van toepassing is, meest 
recent in september 2017 nog beoefend in een fictieve oliecasus. Uit wetenschappelijke 
literatuur is echter bekend dat er een groot verschil bestaat tussen enerzijds ‘plannen’ en 
anderzijds ‘de uitvoering’. Op papier (of in een rampoefening) lijkt het allemaal zo helder en 
duidelijk, maar tijdens de daadwerkelijke uitvoering blijkt vaak dat de werkelijkheid niet zo 
eenvoudig is. Bij een oefening zijn de hulptroepen altijd snel paraat en is een klus meestal 
zo gepiept. In het ‘echie’ komen veel meer problemen kijken: er wordt net een schakeltje 
gemist of zaken duren langer dan gedacht. In veel gevallen verschijnen er hobbels op de 
weg, waarmee vooraf geen rekening is gehouden. De vraag waarom het ‘anders gaat dan 
gepland’ biedt de mogelijkheid tot het finetunen van rampenplannen, maar vooral ook tot het 
begrijpen van elkaars werkwijze. 
3.1 Het juridisch kader 
Nederland is een zeer gereguleerd land; we zijn niet wars van plannen en procedures. Ook 
in relatie tot deze calamiteit was de nodige regelgeving van toepassing. Een fors deel 
daarvan heeft betrekking op de functionele keten: de waterwereld. Onderstaand geven wij 
de belangrijkste wetgeving voor deze casus weer. 
 
Wet bestrijding maritieme ongevallen (Wbmo) 
De kapitein of exploitant van een schip is op basis van artikel 5 sub 3 van de Wet bestrijding 
maritieme ongevallen (Wbmo) verplicht te melden dat zich een ongeval heeft voorgedaan met 
als gevolg dat een op zee verloren zaak is gestrand, gezonken of op drift is geraakt. Die 
melding moet worden gedaan bij de minister van IenW, een taak die in uitvoeringsregelingen 
belegd is bij de Kustwacht. De eerste actie die daarop volgt is het waarschuwen van het overige 
scheepvaartverkeer. In de Wbmo wordt de geregistreerde eigenaar aangewezen als 
verantwoordelijke voor het opruimen. Dat geldt wanneer de minister heeft vastgesteld dat het 
‘wrak’ (een term die breed geïnterpreteerd wordt) een gevaar vormt. Dat gevaar kan bestaan uit 
het belemmeren van de scheepvaart of een situatie die naar verwachting grote schadelijke 
gevolgen zal hebben voor het mariene milieu of de kustlijn. In het geval van een verontreiniging 
van wateren of de kust of wanneer in zee drijvende verontreinigende stoffen, containers of 
stukgoederen worden waargenomen, is de minister bevoegd alle maatregelen te nemen die 
nodig zijn om de veiligheid van de scheepvaart en personen te waarborgen en het milieu te 
beschermen. 
 
29/75 
 
 

 
77
Figuur 3.1 Samenhang planvorming in relatie tot het IBP-Noordzee 
 
 
 
In het plan worden acht categorieën van scenario’s uitgewerkt. 
1. Mens en dier in nood 
2. Verontreiniging zee en kust 
3. Ongeval gevaarlijke stoffen 
4. Brand en/of explosie 
5. Ordeverstoring 
6. Ecologisch incident 
7. Aanvaring en/of losgeslagen schip, object of lading 
8. Mijnbouwincident. 
 
Bij elk scenario wordt aangegeven hoe de melding en alarmering en de leiding en 
coördinatie is geregeld en welke partijen betrokken zijn. Daarnaast wordt per scenario voor 
de relevante processen een checklist gegeven en wordt inzicht verschaft in de 
informatiestromen. Een incident kan meerdere scenario’s in zich hebben. Het scenario dat 
het meest overeenkomt met de containercalamiteit lijkt scenario zeven: aanvaring en/of 
losgeslagen schip of lading. Er worden hier vier sub-scenario’s onderscheiden die alle vier 
(deels) passend zijn: in de vaarweg, gezonken, op de oever/strand en vermist. Daarbij is 
nautisch verkeersmanagement het hoofdproces. Daarnaast lijken er koppelingen met de 
scenario’s verontreiniging zee en kust (scenario 2) en ecologisch incident (scenario 6), 
hoewel dat laatste scenario feitelijk alleen gericht is op aangespoelde vogels/dieren en veel 
zieke of dode dieren in het water. 
                                                      
77
 Bron: RWS-ZD, Incidentbestrijdingsplan Noordzee, 2015. 
31/75 
 
 

Ten eerste kan, als gevolg van een incident, een schip lading of brandstof verliezen die in het 
water terechtkomt en zodoende water en/of oevers verontreinigt. Binnen dit scenario wordt een 
aantal sub-scenario’s onderscheiden waarvan er vier bij de containercalamiteit van toepassing 
konden zijn: stof opgelost in water, stof drijft op water, stof zinkt en verontreiniging kust/oever. 
Het tweede scenario, ongeval met gevaarlijke stoffen, wordt omschreven als een incident 
waarbij giftige of explosieve gassen vanuit de verpakking vrijkomen. Van de acht sub-scenario’s 
die hieronder vallen, zouden in ieder geval van toepassing kunnen zijn het sub-scenario 
‘vrijgekomen chemische stof’ en mogelijk ook het sub-scenario ‘gedumpte/onbekende stof’. Er 
was immers geen honderd procent zekerheid wat er nu in alle containers zat. 
Ten derde is er het scenario ‘ecologisch incident’ waarbij het ecologisch evenwicht wordt 
verstoord. De twee sub-scenario’s betreffen beide problemen met dieren waarmee het lijkt alsof 
dit scenario niet van toepassing zou zijn, terwijl deze casus nu juist de nodige aspecten had van 
een (dreigende) ecologische calamiteit. De plastics en zeker de kleine bolletjes vormen een 
potentiële bedreiging voor het ecologisch evenwicht. 
Ten slotte is er dan nog het scenario ‘aanvaring en/of losgeslagen lading’, waaronder vier sub-
scenario’s vallen die alle vier van toepassing konden zijn (en deels ook waren): lading in de 
vaarweg, gezonken, op oever/strand en vermist. Dit scenario past – in ieder geval in 
terminologie – nog het meest bij de containercalamiteit. 
3.3 Plan en praktijk 
Bij elkaar bieden de twee incidentbestrijdingsplannen vele (sub-)scenario’s die een relatie 
(zouden kunnen) hebben met de containercalamiteit. Wat zegt deze observatie nu over de 
betekenis van planvorming (en eventueel de aanpassing of uitbreiding ervan met extra 
scenario’s) voor de praktijk? Uit de gesprekken maken wij op dat ten tijde van de 
gebeurtenissen van begin 2019 de verschillende scenario’s niet echt een rol hebben 
gespeeld. Voor zover dat wel het geval was, betreft dat de melding en alarmering volgens 
het kader van het IBP-Noordzee. 
In het IBP-Waddenzee wordt aangegeven dat de melding is te kwalificeren naar een 
scenario en zo het alarmeringsproces gestructureerd kan verlopen. Maar er is in dit geval 
geen leidend scenario (of aantal scenario’s) vastgesteld, zoals dat volgens het plan wel zou 
82
hebben gemoeten. Bij de CRW en de betrokken meldkamers zijn meldkamerprotocollen te 
hanteren waarmee de verschillende scenario’s kunnen worden doorlopen. Ook wordt in het 
IBP-Waddenzee per scenario aangegeven wie de leidende partij is tot GRIP-1. Voor een 
ongeval met gevaarlijke stoffen is dat de brandweer, maar voor alle andere scenario’s is dat 
RWS. Daaraan wordt toegevoegd dat het opperbevel ligt bij de burgemeester van de 
gemeente waar de ‘bron’ van het incident zich bevindt. In dit geval lag de bron echter niet in 
het Waddengebied, maar op de Noordzee. Wat dat betekent voor het opperbevel, blijft in het 
plan onbesproken. Over een dergelijke situatie waarin het Waddengebied effectgebied is en 
ook over de aansluiting met het IBP-Noordzee, wordt in het IBP-Waddenzee nauwelijks iets 
gezegd. In het IBP-Noordzee is die relatie wel geëxpliciteerd (zie bovenstaande figuur 3.1). 
 
Als wij de plannen in ogenschouw nemen en deze betrekken op deze casus valt een aantal 
zaken op. Ten eerste valt op dat vrijwel geen van de respondenten die wij in het kader van 
deze evaluatie spraken, de gebeurtenis als een crisis definieerde. Hooguit zou in de 
toekomst (als het heel erg zou tegenzitten) sprake kunnen zijn van een ecologische crisis. 
Toch zou conform de logica van de opschalingsstructuur van RWS (zie paragraaf 2.2.1) – 
waarin onderscheid wordt gemaakt tussen incident (geen opschaling), calamiteit (fase-1) en 
                                                      
82
 Als een incident meerdere scenario’s omvat, moet bepaald worden welk scenario leidend is. Zie IBP-Waddenzee, 2016, 
p. 11. 
33/75 
 
 

zou eerder uit minder (vier of vijf) scenario’s kunnen bestaan, waarbij de scenario’s wel 
verder doordacht zouden kunnen worden. In het huidige plan zijn de scenario’s gericht op 
verschillende soorten van gebeurtenissen, waarvan we weten dat deze altijd gevarieerder 
zullen zijn dan vooraf bedacht. Belangrijker is daarom een onderscheid te maken in de 
soorten processen – en de daarbij betrokken actoren – die een rol kunnen spelen. Ook zou 
meer kunnen worden doordacht wat een scenario al op dit moment (het stadium van 
voorbereiding) betekent. Wat kan nu al georganiseerd en afgesproken worden? 
Bij het eventueel aanpassen van de plannen zou tevens aandacht geschonken kunnen 
worden aan: 
˃ een duidelijke koppeling tussen het IBP-Noordzee en IBP-Waddenzee; ook in termen 
van bewustwording. 
˃ de wijze waarop de onderlinge afstemming (tussen verschillende ketens) wordt 
georganiseerd en wat het betekent als er naar GRIP-4 wordt opgeschaald. 
˃ afspraken over verantwoordelijkheden (wie is verantwoordelijk voor wat); niet alleen 
duidelijk vastleggen, maar ook organiseren dat deze verantwoordelijkheden in de acute 
situatie snel met elkaar worden gedeeld. (Nu bestaat er bij sommigen bijvoorbeeld nog 
steeds ten onrechte het beeld dat RWS verantwoordelijk zou zijn voor het opruimen van 
de stranden). 
˃ de rol van de Douane en het aanhaken bij het gecoördineerde overleg. 
˃ de betrokkenheid van de terreinbeherende natuurorganisaties (Staatsbosbeheer, 
Natuurmomenten, It Fryske Gea e.a.). 
˃ nader uitgewerkte actieplannen voor verschillende scenario’s (wat moet of kan je vooraf 
al weten bij bepaalde risico’s). 
˃ de rol van vrijwilligers. 
3.5 Afronding 
De relatie tussen preparatie en praktijk is altijd lastig. De werkelijkheid is meestal net weer 
anders dan vooraf in scenario’s is opgetekend en er zijn bij een calamiteit geregeld andere 
en vaak meer actoren betrokken dan vooraf in plannen is voorzien. Op zich mag dat 
betrokkenen er zeker niet van weerhouden scenario’s te ontwikkelen (als het er maar niet te 
veel zijn!), plannen op te stellen, betrokkenen op te leiden en gezamenlijke oefeningen te 
houden. Al deze activiteiten kunnen ertoe bijdragen dat in een onverhoopte crisissituatie er 
al gevoel is met de mogelijke problemen. Dat er een structuur is waarbinnen gewerkt wordt, 
men dezelfde taal spreekt en bij voorkeur hetzelfde informatiesysteem deelt. Kortom, dat 
betrokkenen elkaar al kennen, zodat ook waar nodig geïmproviseerd kan worden. 
Het was achteraf zeker niet zo dat de verschillen tussen plan en werkelijkheid tot grote 
problemen hebben geleid. Het gezamenlijk afgelegde planningsproces was hier zonder meer 
van betekenis. 
 
35/75 
 
 

gebeurtenis in hun eigen bewoordingen. Leden van D66 en GroenLinks vroegen de minister 
van IenW bijvoorbeeld hoe ‘de ecologische gevolgen van deze ramp’ inzichtelijk gemaakt 
84
zouden worden. De minister van LNV liet later in diezelfde bewoordingen weten daar 
85
onderzoek naar te laten doen. Leden van de PvdA-fractie spraken van een ‘ernstige ramp 
86
voor één van de mooiste natuurgebieden van Nederland’. Niet eerder was zo’n groot 
aantal containers juist ter hoogte van de Waddeneilanden in zee terecht gekomen. In hun 
brandbrief van 9 januari 2019 aan de voorzitter van de Tweede Kamer noemden de 
Waddenburgemeesters wat was voorgevallen een ‘milieuramp van nationale omvang’. 
Anderen meenden dat van een ramp geen sprake was, laat staan van een nationale ramp. 
Er vielen immers geen doden te betreuren; niemand was gewond geraakt. De materiële 
schade viel slechts toe (in ieder geval voor veruit het grootste deel) aan de reder van het 
schip. Ook door de minister van IenW werd aanvankelijk in antwoord op Tweede 
87
Kamervragen en in brieven aan de Tweede Kamer de term ramp niet gebruikt. Wel sprak 
88
zij haar zorgen uit over de mogelijke gevolgen van de vervuiling op de lange termijn. Om 
die reden sprak de Waddenvereniging reeds bij aanvang van een ‘ecologische ramp’.  
 
Neutraler waren omschrijvingen als ‘Verloren containers MSC Zoe’. Velen met wie wij in het 
kader van deze evaluatie spraken, hielden het op een incident. In de CRW-Nieuwsbrief werd 
bijvoorbeeld verslag gedaan van het ‘Containerincident MSC Zoe’. Daarnaast werd ook 
geregeld de term calamiteit gebruikt om de ernst van de situatie te benadrukken. De 
beeldvorming over het overboord slaan van ruim driehonderd containers op de Noordzee 
loopt dus nogal uiteen. Vaak is er een relatie tussen hoe een actor (een organisatie of 
persoon) een situatie benoemt of duidt en de belangen die de betreffende actor 
representeert en de waarden waar hij voor staat. De milieubeweging bijvoorbeeld plakt er 
een heel ander label op dan iemand die geregeld op zee vaart. De duiding van een situatie 
heeft echter ook te maken met de zeldzaamheid of frequentie waarmee een situatie zich 
voordoet. Iets wat wel vaker voorkomt, zal anders worden betiteld dan een uitzonderlijke 
situatie. Dat schepen op de Noordzee containers of lading verliezen, is niet heel bijzonder. 
De omvang – niet tientallen maar enkele honderden containers – maakte deze casus 
anders. Maar niet alleen de omvang van de verloren lading was bepalend, ook de 
(mogelijke) gevolgen speelden in de beeldvorming een rol. Op andere plaatsen en wat 
verder weg van de Nederlandse kust hadden we deze gebeurtenis misschien niet eens 
opgemerkt. Nu de rommel op de stranden van de Waddeneilanden aanspoelde en mogelijk 
langdurig een van de meest geliefde natuurgebieden van ons land aantast, maakte dat deze 
gebeurtenis impact had. Er was een calamiteit met vervelende gevolgen voor de 
scheepvaart op de Noordzee en met mogelijk langdurige schade voor het Waddengebied. 
Pas na verloop van tijd kunnen mogelijk, op basis van onderzoek, de ecologische 
consequenties van deze gebeurtenis worden vastgesteld. Om de gebeurtenis en de impact 
die deze had te duiden, gebruiken wij de term containercalamiteit. Op de aanpak ervan 
wordt in het nu volgende ingegaan. 
Wat is het probleem? 
Wat is het probleem, is een klassieke vraag voor crisismanagers. Daarna volgt dan al snel 
de vraag: Voor wie is of was het een probleem? En wie moe(s)t er dan wat aan doen? Deze 
simpele vraag naar wat nu eigenlijk het probleem was, blijkt ook dit keer lastig te 
beantwoorden. Was nu bijvoorbeeld het voornaamste probleem dat er containers overboord 
                                                      
84
 TK 2018-2019, Kamervragen 2019Z00069 d.d. 7 januari 2019. 
85
 Brief van de minister van LNV aan de Tweede Kamer d.d. 29 maart 2019; TK 2018-2019, 20 684, nr. 167. 
86
 TK 2018-2019, Kamervragen 2019Z00074 d.d. 7 januari 2019. 
87
 In haar brief van 4 januari 2019 spreekt de minister van ‘een incident’; TK 2019-2018, 29 684, nr. 164. 
88
 Zie bijvoorbeeld de uitzending van Jinek van 10 januari 2019. https://evajinek.kro-ncrv.nl/artikelen/minister-cora-van-
nieuwenhuizen-over-de-vervolgstappen-van-de-containerramp. 
 
37/75 
 
 

4.3 Cruciale beslissingen 
Wat waren in deze casus nu de cruciale beslissingen en door wie zijn die genomen? Wij 
hebben in gesprekken deze vraag enkele keren gesteld, maar het bleek lastig om de 
cruciale beslissingen te benoemen. Wat maakt nu immers dat een beslissing als cruciaal kan 
worden aangemerkt? Wanneer kan iets een besluit worden genoemd? Is daarvoor een 
formele handeling nodig? In een poging de belangrijkste beslissingen op een rijtje te zetten, 
maken wij onderscheid tussen enerzijds (meer) inhoudelijke en anderzijds (meer) 
procesmatige beslissingen. 
Inhoudelijk 
Om de inhoudelijke beslissingen op een rijtje te zetten, is onderscheid te maken naar de 
berging van de containers, het opruimen van het Waddengebied, de schadeafwikkeling en 
het onderzoek naar de mogelijke ecologische gevolgen. 
Aan de berging van de containers die in de Noordzee lagen, ging een survey vooraf om de 
containers te lokaliseren. In het kader van dit proces zijn door de HID van RWS-ZD 
verschillende beslissingen genomen, die in zekere zin verstrekkend waren en daarom met 
de DG-RWS werden afgestemd. Verstrekkend waren vooral beslissingen met mogelijk grote 
financiële gevolgen (die al snel tot enkele miljoenen euro’s konden oplopen). Het betrof 
bijvoorbeeld de inzet van de schepen Arca en Zirfaea. Hoewel de reder verantwoordelijk was 
voor de berging van alles wat in de Noordzee terecht was gekomen, zette RWS deze 
schepen in om het bergingsproces te versnellen. Eerst om zo snel mogelijk een goed beeld 
te krijgen van de locaties waar containers gezonken waren en later om de berging zo snel 
als mogelijk uit te voeren. De daarbij gevolgde prioritering (van vaarroutes e.d.) sloot aan bij 
de planvorming en de afspraken die er op dit terrein bestaan. 
Er is vooralsnog geen besluit genomen op welk moment een punt achter de 
bergingsoperatie zal worden gezet. Verondersteld mag worden dat dan in ieder geval de 
complete containers en ook grote delen van containers geborgen zijn. Maar tot hoe lang 
men nog moet of zal doorgaan met het opruimen van losse troep die op de zeebodem 
terecht is gekomen, is niet vastgelegd. Natuurlijk moet de veroorzaker de rommel opruimen 
die hij heeft gemaakt, maar moet dat dan ook tot de allerlaatste ‘My Little Pony’ gebeuren? 
Het bergen vergt enorm veel vermogen en dus brandstof. Er is ten behoeve van de berging 
van de containers al zo’n 1,8 miljoen liter brandstof verbruikt. Wellicht zal moeten worden 
geaccepteerd dat er resten van containers of van de inhoud ervan op de zeebodem blijven 
liggen. Een van onze respondenten drukte dit treffend uit met de woorden: “De laatste muis 
moet je niet met een tijger willen vangen.” Dat is precies waar het bij het 
proportionaliteitsbeginsel om gaat. 
 
Ook bij het opruimen van het Waddengebied zijn verschillende beslissingen genomen die 
geen zware beslissing waren, maar wel de basis legden voor het verdere proces. Een 
belangrijke beslissing was bijvoorbeeld om op 3 januari de door de rederij gecontracteerde 
calamiteitenaannemer opdracht te geven om ronddrijvende containers te bergen, zodat deze 
geen gevaar meer zouden opleveren voor de scheepvaart. Een andere keuze was om 
(conform geldende wet- en regelgeving) bij de gemeenten de verantwoordelijkheid te laten 
voor het opruimen van de rommel op de stranden, maar daarnaast tot een gezamenlijk plan 
van aanpak te komen om de schoonmaak- en opruimwerkzaamheden voor ten minste 
achttien maanden te coördineren. 
 
Ten aanzien van de schadeafwikkeling werd wellicht de meest cruciale beslissing genomen, 
namelijk dat het ministerie van IenW (i.c. RWS) namens alle overheidspartijen een 
gezamenlijke claim zou indienen bij de reder. De vraag die hierbij natuurlijk gesteld kan 
worden (en wij ook wel hoorden) is, waarom het ministerie niet de kosten die de gemeenten 
39/75 
 
 

Impressie van werkzaamheden 
˃ Het achterhalen van de reder en zijn contactpersoon (verzekeraar e.a.) en het contact 
leggen en houden met deze actoren. 
˃ Inzicht krijgen in de lading van het containerschip, waaronder het aantal containers met 
gevaarlijke stoffen en de consequenties daarvan voor de waterkwaliteit. 
˃ Het organiseren van detectie- en bergingsschepen (incl. bijstandsverzoek aan Defensie). 
˃ Het opstellen en monitoren van voorwaarden met betrekking tot de 
bergingswerkzaamheden. 
˃ Het in kaart brengen en verwijderen van aangespoelde containers en troep op de 
zandplaten, het Rif, de kwelders en dijken. 
˃ Andere partijen informeren en inzet plegen om opschaling naar GRIP-4 te realiseren. 
˃ Het opstellen van een procedure voor de schadeafwikkeling en inrichten loketfunctie. 
˃ Het initiëren van een onderzoek naar mogelijke ecologische gevolgen. 
˃ Het faciliteren van opruimacties door vissers (incl. vergunningverlening). 
˃ Het faciliteren van het bezoek van de minister aan Terschelling. 
˃ Monitoren van allerlei vragen die in de media en politieke arena leven. 
˃ Opstellen van pers- en nieuwsberichten (incl. persexcursie rond de berging). 
˃ Informeren van de Tweede Kamer en beantwoorden van Kamervragen. 
˃ Bijwonen en verslagen maken van alle (interne) overleggen. 
 
Als uitvoeringsorganisatie van het ministerie van IenW is RWS vooral een ‘doe-organisatie’. 
Vanaf het moment dat duidelijk werd dat op de Noordzee een schip in problemen was 
geraakt en containers verloren had, is direct veel opgepakt en zijn mensen aan het werk 
gegaan. Zij werden daartoe opgepiept en kregen er plotseling (tijdelijk) een andere klus bij. 
Het andere, meer reguliere, werk kwam op een laag pitje, maar moest natuurlijk later alsnog 
wel worden gedaan. Zo gaat dat. 
Geluk bij een ongeluk 
Het is een cliché maar daarmee niet minder waar: deze calamiteit had veel lastiger kunnen 
zijn. Eigenlijk wekt het verbazing dat van de 16.000 containers die MSC Zoe vervoerde, 
uiteindelijk maar vijfentwintig containers gevaarlijke stoffen bevatten, waarvan er dus twee 
overboord zijn gevallen. Dat hadden er veel meer kunnen zijn. Zeer waarschijnlijk was de 
hevige storm mede de oorzaak van het overboord slaan van de containers, maar diezelfde 
hevige wind maakte ook dat een groot deel van de rotzooi op de stranden, wadplaten en 
dijken aanspoelde en vervolgens ook kon worden opgeruimd. Storm is één van de beste 
opruimers. 
Een ander geluk bij een ongeluk was dat de veroorzaker (de reder MSC) kennelijk maximale 
inspanningen heeft gepleegd om zo snel en grondig mogelijk de veroorzaakte problemen 
ook weer op te lossen. Verschillende respondenten verzekerden ons dat RWS zelf nooit bij 
machte zou zijn geweest (als bijvoorbeeld de reder het erbij had laten zitten) om binnen zo’n 
korte tijd zo veel capaciteit (in hoogwaardige detectie- en bergingsschepen e.d.) te 
organiseren om alle containers – en wat daarvan nog over is – te lichten en op te ruimen. 
Feitelijk is er op de Noordzeebodem vrijwel geen hele container meer te vinden; het zijn 
vrijwel alleen delen van containers en resten van de inhoud die geborgen worden. Degenen 
die van RWS betrokken zijn bij het bergingsproces, zijn onder de indruk van de daadkracht 
van de reder en het constructieve overleg. 
  
41/75 
 
 

4.5 Afronding 
Het is waarschijnlijk niet zo vreemd dat in deze casus een beperkt aantal cruciale 
beslissingen te traceren zijn. Feitelijk begon deze casus pas, toen de problemen al waren 
geschied en daar weinig meer aan te beïnvloeden was. “De rotzooi moest worden 
opgeruimd”, zoals een respondent het zei. In eerdere situaties lag dat anders. Toen in 
oktober 2016 bij RWS informatie doorkwam dat de Merwedebrug forse (haar)scheurtjes 
vertoonde, moest acuut besloten worden de brug af te sluiten voor het vrachtverkeer. Na het 
ongeval met de Stint (in oktober 2018) stond het ministerie (i.c. de minister) voor de vraag of 
het voertuig al dan niet van de weg moest worden gehaald. Dergelijke ingrijpende keuzes 
speelden in deze casus niet. Wel zijn enkele procedurele beslissingen verstrekkend geweest 
en zijn beslissingen genomen waarmee mogelijk miljoenen euro’s in het geding waren. Die 
beslissingen zijn met voldoende zorgvuldigheid en weloverwogen genomen. 
Deze casus toont daarnaast vooral veel voorbeelden van actiegericht handelen en doen. In 
de loop van de dagen en weken zijn tientallen acties opgepakt, veelal gebaseerd op parate 
kennis of vooraf opgestelde plannen en procedures, maar soms ook niet. Daarbij speelde 
zeker mee dat er de afgelopen jaren ervaring is opgebouwd. 
Op hoofdlijnen – en dan vooral daar waar duidelijk was dat het ministerie van IenW in charge 
was en welke rol het had te vervullen – werd snel gehandeld en doorgepakt. De problemen 
deden zich voor in het schemergebied, waar niet zo duidelijk was, wie nu welke rol had en 
waar de regie lag. Feitelijk betreft dat maar een heel beperkt aantal zaken (de stranden en 
communicatie) en tot zo ongeveer de eerste vier tot vijf dagen. Daarna liep alles in de 
afstemming met externe partijen duidelijk beter. Vervelend was natuurlijk wel dat de publieke 
aandacht voor het Waddengebied – en meer specifiek de Waddeneilanden – juist die eerste 
dagen het grootst was en de beeldvorming over de afhandeling van het incident zich toen 
reeds had gevormd. 
 
43/75 
 
 

en een deel water. Terwijl de bestuurlijke situatie op de Noordzee vrij overzichtelijk is, is die 
dat in het Waddengebied veel minder. De vijf bewoonde eilanden zijn afzonderlijke 
gemeenten en ook op het vaste land kreeg een vijftal gemeenten met aangespoeld afval van 
doen: Súdwest Fryslân, Harlingen, Waadhoeke, Noardeast Fryslân en (de per 1 januari 2019 
gevormde Groningse gemeente) Het Hogeland. Als zodanig raakte de calamiteit drie 
provincies en zo ook drie veiligheidsregio’s, met daarnaast nog eens verschillende 
waterschappen en terreinbeherende natuurorganisaties, zoals Staatsbosbeheer, 
Natuurmonumenten, It Fryske Gea en het Groninger Landschap. 
 
Crisismanagement mag dan vooral netwerkmanagement zijn, maar met zoveel verschillende 
actoren is dat op voorhand niet eenvoudig. Hoe bekend is men met elkaar? Welke relaties 
liggen er al, hoe goed en bestendig zijn die en wat betekenen die in een specifieke situatie 
als deze? Tussen de betrokken actoren bestaan enkele wezenlijke verschillen. 
Schiermonnikoog zal als kleinste gemeente van Nederland (met nog geen duizend inwoners 
en een ambtelijk apparaat van enkele tientallen personen) gewend zijn anders te werken 
dan RWS met circa 8700 medewerkers. Daarnaast kent elke organisatie bij calamiteiten en 
crises zijn eigen opschalingsprincipes. 
Binnen RWS bestaat een opschalingsstructuur waarin onderscheid wordt gemaakt tussen 
vier fasen: van incidenteel en beperkt (fase-0) tot groot en landelijk en crisisachtig (fase-3). 
In het laatste geval gaat het vooral om de effecten of de impact, naast de gebeurtenis zelf. 
Op departementaal niveau komt er binnen IenW een ambtelijke Voorbereidingsgroep en 
eventueel een Coördinatiegroep (met DG’s) bijeen om – als nodig – zaken af te stemmen. 
Binnen de algemene keten kent men de GRIP-systematiek, bestaande uit vijf niveaus 
(GRIP-1 t/m GRIP-5). Organisaties uit een functionele keten – zoals in dit geval RWS, de 
waterschappen en terreinbeheerders – haken hierop aan en laten de eigen opschaling vaak 
mede bepalen door het niveau van de GRIP-opschaling. De vraag is natuurlijk of deze 
structuren ook in de praktijk goed op elkaar aansluiten. Is het voldoende om over en weer 
contactpersonen te hebben en in crisisteams liaisons te laten participeren? Of is er meer 
nodig om tot goede samenwerking te komen? Bij samenwerking is in ieder geval één aspect 
altijd van wezenlijk belang, namelijk een goede en snelle uitwisseling van informatie. Zonder 
goede informatiedeling komt goede samenwerking nooit op gang. Het ‘netcentrisch werken’ 
stelt juist daarom het delen en uitwisselen van informatie centraal, ten behoeve van het goed 
samenwerken binnen het geheel – oftewel het netwerk – van betrokken organisaties en 
instellingen. 
In dit hoofdstuk gaan we eerst in op de interne samenwerking binnen het ministerie van 
IenW en staan we vervolgens stil bij de samenwerking met andere betrokken actoren. 
5.2 Interne samenwerking binnen het ministerie van IenW 
Hoewel wij in diverse gesprekken de wijze van interne samenwerking ter sprake brachten, is 
dit niet echt een thema dat tot veel discussie leidde. Het feit dat verschillende onderdelen 
van het ministerie betrokken raakten, was geen factor die in de afhandeling een 
belemmering vormde. Veel betrokkenen kenden elkaar en op hoofdlijnen werkte men 
conform de procedures die zijn afgesproken. De interne opschaling verliep soepel; het DCC-
IenW pakte zijn faciliterende rol snel en adequaat op. Eigenlijk, zo valt haast te zeggen, is 
het thema van de interne samenwerking nauwelijks de moeite waard om separaat te 
behandelen. De vraag die dat oproept is, waar dat – een relatief soepele interne 
samenwerking – aan te danken is? 
In ieder geval was deze calamiteit zeker niet de eerste bijzondere situatie waarmee het 
ministerie recentelijk is geconfronteerd. Vrijwel dagelijks zijn er wel incidenten (op de weg, 
op het water of anderszins) die de aandacht (van veelal RWS) vragen en met een zekere 
45/75 
 
 

orde. Uit het verslag van het overleg kan worden opgemaakt dat RWS een groot belang 
hechtte aan afstemming met de bestuurlijke partners van de algemene keten en dat dit goed 
georganiseerd zou worden (zie hierna). 
 
Op maandag 7 januari volgden op het ministerie twee verschillende interne overleggen. Ten 
eerste was er een overleg van de zogenoemde Voorbereidingsgroep, voorgezeten door het 
hoofd van het DCC-IenW. Dit interdepartementale overleg, waaraan tevens een aantal 
externe partijen deelnam (Kustwacht, Defensie, LNV en Veiligheidsregio Fryslân), was 
bedoeld om de verschillende onderdelen van het departement op eenzelfde informatieniveau 
te krijgen. Nu wisten ook zij wat er was gebeurd, wat de stand van zaken was en wat vanuit 
hun directie eventueel kon worden ingebracht. Direct aansluitend aan dit overleg kwam de 
Coördinatiegroep bijeen, voorgezeten door de DG-RWS. Tijdens dit overleg nam de 
ambtelijke top van het ministerie kennis van de stand van zaken, waarna werd afgesproken 
dat RWS ‘in the lead’ kon blijven. 
Diezelfde middag volgde nog een CCT-overleg, dat vanaf 10 januari werd geleid door de 
HID van RWS-NN als zijnde waarnemend plaatsvervangend DG-RWS. De afhandeling van 
het incident (c.q. de begeleiding van het bergingsproces) lag op het bordje van RWS-ZD; de 
afstemming met de Waddengemeenten, Veiligheidsregio Fryslân en andere partijen in het 
Noorden – wat in feite het meest belangrijke en kwetsbare aspect was – was aan RWS-NN. 
Aangezien dat pakket bij de HID van RWS-NN lag, had zij er alle belang bij goed 
geïnformeerd te worden door andere onderdelen van het ministerie. Hoe staat het met de 
berging? Hoe kan de schadeafwikkeling voor de gemeenten zo goed mogelijk worden 
georganiseerd? En zo verder. 
 
Hoewel er na 7 januari nog heel veel zou gebeuren en te doen stond, waren met de 
opschaling naar GRIP-4 in Veiligheidsregio Fryslân en de wijze waarop de taken binnen het 
ministerie (i.c. RWS) waren verdeeld, de belangrijkste piketpaaltjes wel geslagen. Inhoudelijk 
en organisatorisch moest het grote werk nog beginnen (traceren van de containers, het 
bergen ervan, de schadeafwikkeling etc.) maar van het ministerie vroeg dat – ook in termen 
van samenwerking – maar weinig bijzonders meer. Een uitzondering daarop was de 
crisiscommunicatie; de informatievoorziening aan pers en publiek. Het was vooral over de 
interne afstemming die over de crisiscommunicatie diende plaats te vinden, waarover 
betrokkenen in gesprekken het meest kritisch waren. Communicatieadviseurs van regionale 
onderdelen (die veel vragen van de pers op zich afgevuurd zagen) hebben het als lastig 
ervaren dat, zeker de eerste dagen, er maar weinig naar buiten toe gecommuniceerd kon 
worden. Voor de buitenwereld leek het wel alsof RWS ‘op vakantie’ was. Dat kwam mede 
omdat over welhaast ‘elke punt en komma’ van een mediabericht eerst afstemming moest 
plaatsvinden met de eigen Bestuursstaf en vervolgens met de directie Communicatie van het 
departement. Dat maakte dat RWS in de eerste dagen nauwelijks in beeld was in de 
berichtgeving. Daarna kwam hierin verandering, mede omdat met Veiligheidsregio Fryslân 
afspraken waren vastgelegd. In de weken na 7 januari zouden nog veel 
communicatieactiviteiten ontplooid worden, waarbij nauwe samenwerking tussen de 
verschillende onderdelen van het ministerie van groot belang was. 
  
47/75 
 
 

Niet alleen het ministerie van IenW, maar ook het ministerie van LNV was in deze casus 
betrokken. Bij Defensie werden verzoeken tot ondersteuning ingediend. Ten behoeve van de 
berging van containers zijn twee defensieschepen ingezet; op Schiermonnikoog hebben 
honderd militairen enkele dagen geholpen de stranden op te ruimen. 
 
De samenwerking tussen het merendeel van deze partijen vond in feite al vanaf de eerste 
dag plaats, maar kreeg met de opschaling naar GRIP-4 in Veiligheidsregio Fryslân meer 
structuur. 
5.4 Informatiedeling 
Tijdig informeren en voldoende afstemmen zijn, zoals gezegd, belangrijke elementen van 
goed crisismanagement. De vorm waarin dat gebeurt – de wijze van organiseren – speelt 
daarbij een rol. Hoe wordt het overleg tussen de belangrijkste actoren vormgegeven? Op 
welke manier heeft de informatie-uitwisseling plaats? In deze casus gebeurde dat vanaf het 
begin op verschillende manieren. 
Vanaf de eerste berichten 
Bij de zeeverkeerscentrale van RWS, de Brandaris, raakte men in de vroege ochtend van  
2 januari als eerste op de hoogte van het verlies van containers op de Noordzee. Dit bericht 
werd gemeld aan de Kustwacht, die vervolgens anderen hiervan op de hoogte stelde, 
waaronder het scheepvaartverkeer maar ook het DCC-IenW. Vervolgens informeerde het 
DCC-IenW die ochtend de interne organisatie van RWS en later ook IenW-breed (o.a. de 
minister, staatssecretaris en de DG’s) via sms-berichten. Omdat de inhoud van de berichten 
in lengte toenam, gingen de sms-berichten over in uitgebreide informatie- c.q. 
attenderingsberichten waarin steeds een update werd gegeven van de stand van zaken. Tot 
en met 8 februari zijn in totaal vijftien attenderingsberichten aan de verschillende 
departementsonderdelen verstuurd. Mede langs die weg werden politiek en ambtelijk 
verantwoordelijken op de hoogte gehouden. Daarnaast initieerde het DCC-IenW een aantal 
overleggen (over gevaarlijke stoffen, maar ook de Voorbereidingsgroep en 
Coördinatiegroep) en stimuleerde het op die manier zowel de interne als externe 
afstemming. 
LCMS en andere informatiesystemen 
Ten behoeve van het delen van informatie in bijzondere situaties wordt door hulpdiensten 
binnen een veiligheidsregio al langere tijd gebruikgemaakt van het Landelijk Crisis 
Management Systeem (LCMS). Sinds een aantal jaren maken ook andere partijen waarmee 
in crisissituaties wordt samengewerkt van dit informatiesysteem gebruik. Zo zijn inmiddels de 
waterschappen en (sinds 2018) ook RWS op LCMS aangesloten en meest recent (sinds 
2019) ook de Kustwacht. Werken met het systeem vraagt wel enige oefening en ervaring. 
Sommigen binnen RWS vonden het systeem daarom nog wat lastig in gebruik. Door 
verschillende onderdelen van RWS werd dan ook de eerste dagen weinig van LCMS 
gebruikgemaakt en uitsluitend met (de meer vertrouwde) interne logboeken gewerkt. Daarbij 
was men in de veronderstelling dat collega’s de informatie die daarin werd bijgehouden, wel 
zouden raadplegen, maar die gingen er juist van uit dat de belangrijkste informatie in LCMS 
zou staan. Hoewel daarin dus een leemte zat, heeft dat niet tot onoverkomelijke problemen 
geleid; het was alleen ‘onhandig’. Door informatiemanagers die vanuit de veiligheidsregio 
betrokken waren, werden overigens juist complimenten gegeven hoe consequent (na 
verloop van tijd) ook door RWS-onderdelen de zogenoemde tabbladen in LCMS werden 
ingevuld. 
 
49/75 
 
 

geleden in opdracht van RWS had opgesteld hoe de inzet van vrijwilligers te coördineren. In 
het artikel werd verder bij monde van een medewerker van It Fryske Gea het beeld 
geschetst dat RWS verantwoordelijk zou zijn voor het opruimen van alle troep: ‘Klein 
juttersgoed is voor het eiland. Is het meer dan 5 kuub, dan is Rijkswaterstaat 
verantwoordelijk voor de afvoer’. 
 
Inhoudelijk valt – nadat wij met ruim honderdveertig direct betrokkenen gesproken hebben – 
veel op het artikel aan te merken. Dat handige checklijstje van de Waddenvereniging gaat 
bijvoorbeeld vooral over de aanpak van besmeurde vogels, niet over de inzet van vrijwilligers 
in duingebieden om rommel op te ruimen. Ook geven de auteurs een wel erg rigide uitleg 
van GRIP, waarbij een achterhaalde indeling wordt gepresenteerd (GRIP-Rijk wordt 
genoemd, maar dat bestaat al niet meer). Ook die ‘5 kuub’ is een voorbeeld van een 
hardnekkig misverstand, waarvan het bestaan met het krantenartikel alleen maar is 
versterkt. Met verschillende van degenen die in het artikel worden opgevoerd, is overigens 
niet eens gesproken. 
Toch is de kritiek die op het artikel te geven is, voor ons niet de reden om er hier naar te 
verwijzen. De les die eruit getrokken kan worden is vooral dat er in de media weinig 
(waarheidsgetrouwe) informatie over het verloop van die eerste dagen verschenen is. 
Kennelijk heeft het ministerie van IenW (i.c. RWS) – maar dat geldt ook voor Veiligheidsregio 
Fryslân – in die periode weinig naar de buitenwereld toe gecommuniceerd over wat er 
gaande was en werd gedaan. De externe communicatie bleef beperkt – althans zo lijkt het – 
tot boodschappen over de ‘facts and figures’; er werd weinig gezegd over het proces. 
Waarom was er zo lang onduidelijkheid over het precieze aantal containers dat in het water 
was gestort? En hoe zit het nu precies met die regeling van 5 kuub? Voor Veiligheidsregio 
Fryslân geldt min of meer hetzelfde. Wat betekende bijvoorbeeld de opschaling naar GRIP-4 
en waarom was er dan eerst afgeschaald naar GRIP-1? Er had uitgelegd kunnen worden dat 
de gevaarlijke stoffen gelukkig nauwelijks gevaarlijk bleken, maar dat we – ondanks deze 
kennis – eigenlijk niet hadden moeten afschalen, omdat er inmiddels maatschappelijk zo 
veel gebeurde en dat herstelden we daarom de volgende dag. Ook daarover had uitleg 
gegeven kunnen worden. De vraag is waarom de veiligheidsregio en RWS met name in de 
eerste dagen hebben nagelaten over deze zaken te communiceren. Daarbij zullen zeer 
waarschijnlijk verschillende factoren een rol hebben gespeeld. Wat zeker heeft 
meegespeeld, is dat in die periode het zwaartepunt in de media bij de afzonderlijk eilanden 
lag, de veiligheidsregio bestuurlijk nog niet was opgeschaald (en er dus nog niet uit ‘één 
mond werd gesproken’) en ook de koppeling op het terrein van de crisiscommunicatie tussen 
de veiligheidsregio en RWS nog beperkt was. Daarnaast speelde ook mee dat de media 
deze verhalen soms niet wilden horen. 
‘Facts and figures’ 
Bij rampen en crises worden getallen en feiten altijd enorm belangrijk gevonden; dat geeft 
houvast en zekerheid. Hoeveel doden en gewonden zijn er gevallen, hoeveel huizen zijn 
verwoest? Na een calamiteit worden dergelijke vragen vrijwel standaard gesteld en bij het 
verstrekken van aantallen gaat eigenlijk altijd wel iets fout. Door hulpdiensten en instanties 
worden doorgaans forse inspanningen gepleegd om zo snel mogelijk te achterhalen hoeveel 
gewonden er zijn, hoe erg ze eraan toe zijn, hoeveel kinderen zich onder de gewonden 
bevinden etc. Bij vliegrampen is er achteraf vrijwel altijd discussie over het exacte aantal 
(omgekomen) passagiers en bemanningsleden en hoe betrouwbaar blijkt dan de 
passagierslijst te zijn? Dan blijkt toch iemand op het laatste moment niet te zijn ingestapt of 
was er nog een extra bemanningslid bijgekomen. In de evaluatie van het schietdrama in 
Alphen aan den Rijn is uitgebreid op het thema van slachtofferlijsten ingegaan. In die 
evaluatie werd geconcludeerd dat burgemeesters zich veel minder zouden moeten laten 
leiden door de druk van de media en zich niet moeten laten verleiden hieromtrent 
51/75 
 
 

van de ladinglijst – uitgekomen op 342 ontbrekende containers. Ook al is door RWS wel 
gecommuniceerd over de grote mate van onzekerheid rond het aantal containers en de 
factoren waar dit afhankelijk van was, blijkbaar waren de media vooral in ‘facts en figures’ 
geïnteresseerd. 
5.6 Schurende ketens? 
Samenwerking tussen de algemene en de functionele keten was in deze casus 
onvermijdelijk. Het ging daarbij vooral om samenwerking tussen enerzijds de waterketen 
(met name RWS) en anderzijds de algemene keten van gemeenten en de Veiligheidsregio 
Fryslân. In het verleden hebben zich op verschillende plaatsen in ons land gebeurtenissen 
voorgedaan, waarbij de samenwerking tussen beide ketens niet echt soepel verliep. Juist ten 
tijde van de containercalamiteit rondde een van onze respondenten, als crisismanager bij 
RWS-NN bij deze casus betrokken, haar masterthesis over het thema ‘schurende ketens’ af. 
Een goede reden om haar onderzoeksbevindingen mee te nemen in de beschouwing van dit 
thema. 
In haar masterthesis richt Dingenouts-Koops zich op de mogelijke aanwezigheid van 
schuring, zijnde hardnekkige vormen van wrijving tussen de algemene en de functionele 
95
keten. Zij onderzocht in dat kader zes recente casus en concludeert dat de schuring zich 
met name voordoet bij gebeurtenissen op en rond het water, zoals bij het stuwincident bij 
Grave (2016). Op basis van literatuur en gesprekken komt Dingenouts-Koops tot een aantal 
factoren die een rol spelen. Waar in het verleden aspecten als onbekendheid en 
onvoldoende management van het netwerk belangrijk waren, spelen bij recente casus de 
volgende factoren een rol: 
˃ onduidelijkheid over het zwaartepunt van de crisis; 
˃ concurrerende belangen; 
˃ onduidelijkheid in taken, rollen en verantwoordelijkheden. 
 
Een grote mate van geografische congruentie (eenzelfde gebiedsindeling) lijkt een factor te 
zijn die de kans op schuring wat verkleint. Als aanbeveling voor een goede samenwerking 
noemt Dingenouts-Koops het gebruikmaken van de GRIP-structuur en dan op een creatieve 
wijze. “Zonder GRIP laten de partners elkaar te gemakkelijk los.” Ook raadt zij aan om in 
verschillende gremia mogelijke of potentiële factoren van schuring te bespreken. 
 
Was er in deze casus nu ook sprake van schuring? En wat verklaart dan – mede tegen de 
achtergrond van voorgaande observaties – de eventuele aan- of afwezigheid van schuring? 
Voordat wij daarop ingaan, is het goed even stil te staan bij het stuwincident dat zich eind 
2016 voordeed bij Grave (zie onderstaand). 
 
                                                      
95
 Dingenouts-Koops (2019). 
53/75 
 
 

Reacties van respondenten werkzaam voor de veiligheidsregio 
˃ “De samenwerking met RWS vond ik de eerste dagen moeizaam. Het contact leggen, 
iemand aan tafel krijgen, informatie ophalen en acties afspreken. De liaison zei de eerste 
dagen vooral ‘dat weet ik niet’, ‘is niet mijn onderdeel’, ‘ga ik uitzoeken’. Informatie geven 
was lastig. Later verbeterde dat wel. De Kustwacht was vanaf het begin aanwezig, actief, 
helder en transparant in communicatie en verwachtingen.” 
 
˃ “In het begin heb ik veel telefonisch contact gehad met de Kustwacht. Dit verliep erg goed. 
RWS sloot direct aan in het ROT. Later kregen de waterpartners een afzonderlijk tabblad in 
LCMS; zij vulden hun tabblad goed.” 
 
˃ “In de samenwerking met RWS moest denk ik in het begin een beetje worden ‘afgetast’ 
over rollen en werkwijze en wederzijdse ‘werelden’. Gaandeweg ging dat in mijn beleving 
steeds beter. Wat ik wel ‘jammer’ vond, is dat het DCC-IenW nog niet netcentrisch werkt. 
Wij hebben hen wel toegang kunnen geven tot onze activiteit; de waterpartners kregen een 
afzonderlijk tabblad in LCMS en dat vulden ze goed in. Wij kregen van hen periodiek de 
attenderingsmails. Dat werkte op zich goed, maar het had nog optimaler gekund.” 
 
˃ “De samenwerking met de waterpartijen verliep goed. Het bleek zeker van toegevoegde 
waarde dat zij in het ROT en het RBT aanwezig waren, vanaf het begin betrokken en 
bijvoorbeeld ook aangesloten waren op LCMS. De samenwerking met RWS was in het 
begin nog wel even ingewikkeld. Hierbij speelde echt het verschil tussen de functionele en 
de algemene keten. Als algemene keten zijn wij primair horizontaal georiënteerd, terwijl de 
RWS-collega’s gedwongen zijn om heel verticaal te werken. Nadat dit was besproken met 
de liaison van RWS en ook met de HID van RWS-NN is dit veel beter gegaan. Maar er was 
ook veel waardering voor RWS omdat, zoals één van de ROT-leden opmerkte, 80 procent 
van het werk wel bij één persoon (in het ROT) lag.” 
 
˃ “Een bijzondere ervaring, zo vaak zit je niet samen aan tafel. Daardoor meer inzicht in 
elkaars werkveld gekregen en met name RWS heeft een sleutelrol bij dit incident gehad. Zij 
hadden zelf wellicht vooral last van hun eigen ‘langere interne lijnen’ (naar het Haagse), 
terwijl andere partners meer slagkracht in praktijk kunnen brengen.” 
 
˃ “Vanaf de dag dat ik betrokken raakte, merkte ik dat de contacten bij RWS het lastigst 
waren. Zij moesten alles kortsluiten met de directie. Dat betekende dat er pas laat 
gecommuniceerd kon worden.” 
 
˃ “Ik heb vooral zaken gedaan met RWS. Het ligt vast ook aan de functionarissen met wie je 
te maken hebt, maar de samenwerking met RWS ging echt goed. Slagvaardig, nooit teveel, 
en goede antwoorden genereren op de vragen die er lagen. Ja, super.” 
De constellatie 
Voor zover er sprake was van wrijving, speelde zich dat vooral in de eerste dagen af. 
Verschillende van de respondenten met wie wij spraken in het kader van de eerder 
genoemde evaluatie ten behoeve van de drie veiligheidsregio’s, hadden wel enige 
opmerkingen over RWS, maar na het weekend (van 5 en 6 januari), zo gaven respondenten 
aan, wisten partijen elkaar veel beter te vinden. Soms liet – in het beeld van sommigen – 
nog wel iets op zich wachten, maar over het algemeen was daar toen wel begrip voor. Het 
roept de vraag op wat er dan aan de eerdere wrijving ten grondslag lag? 
 
55/75 
 
 

Toch is een relativering over de lichte schuring die er aanvankelijk was op zijn plaats. In 
vergelijking met de situatie in Grave verliep de samenwerking nu relatief vlekkeloos. 
Natuurlijk was Grave een andere situatie, zoals elke situatie anders is. In Grave was sprake 
van een acute en ook onzekere situatie: er was een lek in het schip geslagen waaruit 
benzeen ontsnappen kon. Toch is dat niet de enige verklaring voor het duidelijke verschil in 
de mate van schuring. In deze casus was er al vanaf het eerste uur contact tussen RWS, de 
Veiligheidsregio Fryslân en de afzonderlijke gemeenten en gedurende het proces is dat zo 
gebleven. Zelden werd een van de partijen door de andere partij verrast; met een telefoontje, 
een appje of in LCMS werd informatie gedeeld. Daarbij speelde het ‘kennen en gekend 
worden’ in belangrijke mate mee. Zo wordt al enkele jaren door beide werelden gezamenlijk 
gewerkt aan de voorbereiding op een eventuele calamiteit of crisis op de Waddenzee. Deze 
samenwerking kreeg concreet vorm en inhoud in de Coördinatie Regeling Waddenzee 
(CRW), waarin naast waterpartijen als RWS, waterschappen en de Kustwacht ook 
gemeenten en veiligheidsregio’s participeren, om gezamenlijk activiteiten te ontwikkelen en 
afspraken vast te leggen voor het onverhoopte geval dat het Waddengebied getroffen zou 
worden door een calamiteit. Het betreft een flink aantal personen en organisaties die 
samenwerk(t)en aan een gemeenschappelijke aanpak en planvorming. Het belangrijkste 
product, zijnde het IBP-Waddenzee, is gezamenlijk opgesteld en vervolgens vastgesteld 
door de verschillende betrokken partijen. Daarmee voorziet de CRW niet alleen in een 
bestuurlijk dak, maar geeft het ook aanzetten voor de samenwerking tussen operationele 
diensten. Bovendien is het IBP-Waddenzee niet het enige concrete eindproduct. Ook met 
sessies en (grote) oefeningen probeert men de voorbereiding op een hoger plan te krijgen. 
Kennen en gekend worden is in dit geval meer dan het zo populair geworden ‘netwerken’ 
waarbij personen of organisaties elkaar kort (liefst met een ‘elevator pitch’ – het moet 
allemaal ook niet te lang duren) hebben kunnen zien. 
 
Ten slotte speelt mee dat de partijen elkaar regelmatig, en niet alleen in het kader van de 
CRW, tegenkomen. RWS heeft relatiemanagers op de eilanden en in bijna alle gesprekken 
spraken bijvoorbeeld burgemeesters erover dat ze de nodige personen van RWS kennen. 
De (dagelijkse) werelden zijn hier duidelijk meer met elkaar verweven dan bij het incident in 
Grave het geval was. Niet alleen de CRW maar ook de frequente contacten tussen beide 
ketens dragen bij aan wederzijds begrip, hetgeen schuring beperkt. 
5.7 Afronding 
Er wordt altijd veel (en misschien wel te veel) belang gehecht aan goede samenwerking 
tijdens een crisis. Terecht gaf Scholtens (2007) aan dat samen werken misschien wel 
belangrijker is dan samenwerken. Primair moeten betrokken actoren een klus klaren en 
daarbij hebben ze elkaar soms nodig, maar soms ligt het zwaartepunt toch ook bij ieders 
eigen taak. Achteraf roepen dat de coördinatie niet goed was, is soms een manier om de 
problemen van het eigen optreden en het gebrek aan voorbereiding te maskeren. Samen 
werken dient, aldus Scholtens, al voorafgaand aan de ramp of crisis vanzelfsprekend te zijn, 
in plaats van dat het opeens ten tijde van een kritiek situatie gerealiseerd zou moeten 
worden. 
 
In dit hoofdstuk passeerden verschillende aspecten de revue die te maken hadden met de 
samenwerking in die eerste dagen en de weken erna. De interne samenwerking (binnen het 
ministerie en met name binnen RWS) gaf nauwelijks aanleiding tot uitzonderlijke 
observaties. Iedere organisatie of onderdeel deed gewoon – vaak conform bestaande 
afspraken en procedures – zijn ‘ding’. Daarbij was er ook een vrij overzichtelijke 
taakverdeling waarbij RWS-ZD zich concentreerde op al datgene wat direct te maken had 
57/75 
 
 

6 Op- en afschaling: 
crisisbeheersing versus 
‘business as usual’ 
Op- en afschaling is een thema dat eigenlijk in elke evaluatie van een bijzondere situatie 
naar voren komt. Soms speelt de vraag of er te laat is opgeschaald of dat juist te vroeg is 
afgeschaald. Wanneer en hoe lang wordt gebruikgemaakt van een bijzondere structuur, die 
soms ook knellend kan zijn en reguliere werkzaamheden kan vertragen. Wanneer wordt 
weer langs de normale structuren gewerkt? De overgang van het bijzondere naar weer de 
reguliere structuur kan soms nog wel eens te abrupt gaan, zonder dat er bijvoorbeeld – zoals 
dat wel wordt genoemd – een ‘overdrachtsdossier’ is opgesteld. Op- en afschaling lijkt in 
deze casus een extra lastig thema, vanwege de betrokkenheid van een groot aantal actoren 
uit verschillende typen organisaties die elk een eigen opschalingssystematiek kennen, maar 
deze ook op elkaar moeten zien af te stemmen. Loopt dat allemaal voldoende parallel? In 
hoeverre ben je afhankelijk van andere actoren wat betreft dit thema? 
6.1 Inleiding 
Bij aanvang van dit onderzoek beseften wij niet dat het thema van op- en afschaling voor het 
ministerie van IenW zo belangrijk is geweest en dan vooral het opschalingsproces dat in 
Veiligheidsregio Fryslân plaatsvond. Wij waren in de veronderstelling dat wij ons slechts op 
de interne op- en afschaling binnen het ministerie van IenW zouden hoeven richten en 
eventueel zijdelings zouden ingaan op het opschalingsproces in Veiligheidsregio Fryslân. 
Verrassend genoeg was in vrijwel elk gesprek dat wij met betrokkenen van het ministerie 
voerden, het proces van opschaling in de veiligheidsregio een terugkerend onderwerp 
waarover men wenste te spreken; de GRIP-systematiek kwam uitgebreid aan bod. In dit 
hoofdstuk besteden wij daarom, nadat wij eerst het interne opschalingsproces hebben 
beschreven, aandacht aan de toepassing van GRIP in deze casus. Een belangrijk onderdeel 
daarvan is de betekenis van GRIP-4 voor de functionele keten(s). 
6.2 Interne opschaling 
Welbeschouwd hebben zich in deze casus twee calamiteiten voorgedaan. Ten eerste was er 
een calamiteit op de Noordzee: de ruim driehonderd verloren containers veroorzaakten een 
acuut nautisch risico. Voorkomen moest worden dat schepen in aanvaring zouden komen 
met een container of delen daarvan. Voor vissers was het gevaar dat hun netten door de 
containers verstrikt of kapot zouden raken; vissersboten zouden daardoor mogelijk zelfs 
98
kunnen kapseizen. Ook was er het risico dat de vaargeul, vanwege een mogelijke 
stapeling van containers, voor een deel niet bevaarbaar zou zijn. Er lag een enorme opgave 
om zo snel mogelijk al die containers en lading te traceren en te bergen, ook al lag die 
verantwoordelijkheid (op grond van de Wbmo) primair bij de reder. Er diende rekening te 
                                                      
98
 Nederlandse Vissersbond, 3 januari 2019. Nieuws: Dobberende containers zijn ramp voor vissers. Ontleend aan 
https://www.vissersbond.nl/dobberende-containers-zijn-ramp-voor-vissers/. 
59/75 
 
 

(de organische peroxide en ook de batterijen waren niet dermate schadelijk dat er voor de 
hulpdiensten veel te doen bleef), werd op donderdagmiddag 3 januari afgeschaald naar 
GRIP-1. De stranden op Vlieland waren toen inmiddels zo goed als opgeruimd. 
Het signaal dat in Veiligheidsregio Fryslân was afgeschaald naar GRIP-1, leidde bij anderen 
en ook zeker binnen het ministerie van IenW tot verbazing. Namen ze in Friesland deze 
calamiteit wel voldoende serieus? Al snel bleek de situatie helemaal niet in rustiger, maar in 
roeriger vaarwater terecht te komen. Op donderdagavond was een groot deel van de 
uitzending van Jinek aan “de containerramp” gewijd, waarbij de burgemeester van Vlieland 
uitvoerig aan het woord kwam. Er verschenen vervolgens in de media tal van berichten over 
vrijwilligers die wilden komen helpen om de rotzooi op te ruimen. Nu het om ‘onze’ 
Waddenzee ging, genoot deze calamiteit tot ver buiten de provincie grote belangstelling. 
Belangenorganisaties lieten via de media weten dat coördinatie van de overheid wenselijk 
was. 
Vrijdagochtend werd in de veiligheidsregio weer opgeschaald naar GRIP-2 en werd die dag 
en in het weekend van 5 en 6 januari uitvoerig overlegd over de noodzaak om op te schalen 
naar GRIP-4. Voorzitter Crone van Veiligheidsregio Fryslân had die dagen achter de 
schermen intensief contact met de Waddenburgemeesters, alsook met de CdK en enkele 
Haagse topambtenaren. Deze en gene werd gemasseerd en bijgepraat over wat GRIP-4 zou 
kunnen bieden, waarna op maandagochtend 7 januari formeel naar GRIP-4 werd 
opgeschaald. 
6.4 Waarom GRIP-4, en waarom pas op dat moment? 
Zoals wij eveneens in de evaluatie voor de drie betrokken veiligheidsregio’s aangeven, zijn 
er ons inziens meerdere redenen te geven waarom in deze casus opschaling naar GRIP-4 in 
de rede lag. Wij noemen de volgende: 
˃ Er was sprake van een uitzonderlijke calamiteit: niet eerder waren zo vlakbij de 
Nederlandse kust zo veel containers in de Noordzee beland. 
˃ Het betrof bovendien een van de meest gewaardeerde natuurgebieden van ons land; 
een ‘uniek en onmisbaar werelderfgoed’. 
˃ De gebeurtenis genoot – mede daarom – veel media-aandacht en bracht vele 
honderden vrijwilligers op de been die wilden helpen bij het opruimen van de 
aangespoelde spullen en troep. 
˃ Bij de afhandeling waren meerdere gemeenten, veiligheidsregio’s, waterschappen en 
daarnaast ook andere (nationale) organisaties betrokken, waaronder RWS en 
terreinbeherende natuurorganisaties. 
˃ Zowel RWS als de gemeenten waren aan zet en er diende daarom afstemming tussen 
de waterketen en de algemene keten plaats te vinden. 
 
Vanaf het weekend werd er ook feitelijk aangestuurd op opschaling naar GRIP-4, primair om 
binnen Veiligheidsregio Fryslân bestuurlijke afstemming met de Waddenburgemeesters te 
organiseren, die zeer ontdaan en verontwaardigd waren over wat er allemaal aan rommel op 
hun eiland was aangespoeld. Door verschillende personen werden activiteiten ontplooid om 
de geesten hierop voor te bereiden, want een eventuele opschaling naar GRIP-4 betekende 
wel dat de voorzitter van de veiligheidsregio in beeld zou komen. Wat dat betreft kleeft er 
aan GRIP-4 een hardnekkig misverstand. In de media wordt GRIP-4 wel beschouwd als ‘het 
hoogste opschalingsniveau’, waarmee wordt gesuggereerd dat wat zich voordoet of heeft 
voorgedaan vooral ‘ernstig’ of ‘niet onder controle’ is. In tegenstelling tot deze verwachting 
die met een opschaling naar GRIP-4 zou worden gewekt, was de situatie operationeel 
gezien juist onder controle. Op diverse plaatsen waren personen en organisaties slagvaardig 
aan het werk gegaan: RWS (met de coördinatie van het scheepvaartverkeer en de 
61/75 
 
 

Toepassing GRIP bij een sociale calamiteit: de casus Fort Oranje 
De toepassing van GRIP bij de sluiting en ontruiming van camping Fort Oranje toonde een 
andere rol van de veiligheidsregio. De situatie vroeg niet direct om de inzet van de brandweer of 
ambulancezorg, maar vooral om coördinatie tussen (andere) betrokken partijen. In de evaluatie 
van het lectoraat Crisisbeheersing zijn de volgende argumenten voor opschaling naar GRIP-4 
101
op een rijtje gezet: 
 
˃ De acute situatie – Door de opstelling van de beheerder van Fort Oranje dreigden alle 
ongeveer 600 bewoners van de camping plotseling op straat te komen staan, zonder over 
een alternatief onderkomen te beschikken. Er dreigde een ‘sociale calamiteit’. 
 
˃ Bovenlokale problematiek – De vaste bewoners van de camping vormden een 
gemeenschap van kansarmen en criminelen die in het verleden vanuit andere gemeenten 
naar Fort Oranje waren gekomen. Het probleem was als zodanig bovenlokaal ontstaan en 
voor de (her)huisvesting van de bewoners van de camping was zo ook de inspanning van 
meerdere gemeenten nodig. 
 
˃ Bestuurlijke slagkracht – Met de opschaling naar GRIP-4 werd een duidelijk signaal 
afgegeven dat gemeente Zundert er niet alleen voor stond. Het bracht bestuurlijk meer 
gewicht in de schaal om bij het Rijk financiële middelen te genereren voor een snelle 
herhuisvesting van de campingbewoners. 
 
˃ Operationele slagkracht – Met de opschaling kwam van verschillende organisaties (politie, 
GGD en veiligheidsregio) de nodige capaciteit vrij in termen van menskracht en middelen 
om het beheer van de camping over te nemen en te starten met ontruiming. 
 
˃ Een coördinatiemechanisme – Door op te schalen lag er een heldere structuur waarmee 
een aantal zaken kon worden geregeld: regelmaat in overleg, verslaglegging en ook 
strategische en tactische denkkracht. 
 
˃ Risicobereidheid – Gemeente Zundert was als relatief kleine gemeente (van 20.000 
inwoners) beperkt in menskracht en kon zich naar verhouding financieel weinig permitteren. 
In regionaal verband konden die risico’s makkelijker worden gedragen. 
 
˃ Symbolische functie – Met het instellen van GRIP-4 werd richting de beheerder, de 
bewoners en het publiek duidelijk gemaakt dat het menens was en de zaak serieus werd 
aangepakt. Aan de erbarmelijke leefomstandigheden op Fort Oranje zou zo snel mogelijk 
een einde worden gemaakt. 
 
Op basis van het advies dat de burgemeesters bij het NGB hadden ingewonnen en een 
notitie die door de Operationeel Leider was opgesteld, is op maandag 7 januari besloten tot 
opschaling naar GRIP-4, wat dus vooral van belang was om afstemming tussen betrokken 
partijen te organiseren. Het RBT bood een gremium waar niet alleen alle betrokken 
burgemeesters samenkwamen, maar waar ook de koppeling met directeuren van 
operationele diensten uit de functionele keten werd gelegd. Tot dat moment bleek het lastig 
om de afstemming tussen de ketens louter en alleen in ROT-verband goed te organiseren. 
Enerzijds heeft dat te maken met mandaten en bevoegdheden, maar anderzijds ook met het 
feit dat juist in bijzondere situaties enige centralisatie van besluitvorming onvermijdelijk en 
vaak ook wenselijk is. Al vanaf dag één was er veel contact met de Waddenburgemeesters; 
zowel de Operationeel Leider had bij aanvang enkele keren per dag met hen contact en ook 
vanuit RWS vond veelvuldig overleg met de Waddenburgemeesters plaats. In feite bestond 
                                                      
101
 Van Duin, Eikenaar & Wijkhuijs (2018). 
63/75 
 
 

6.5 Een GRIP-groen? 
In de nasleep van alle hectiek rond de containercalamiteit is door terreinbeherende 
natuurorganisaties de term ‘groene GRIP-systematiek’ geïntroduceerd. In een brief aan de 
leden van de vaste Kamercommissie voor Infrastructuur en Waterstaat, die diende als input 
voor het rondetafelgesprek dat op 10 april 2019 in de Tweede Kamer plaatsvond, stellen zij 
dat er naast de reguliere GRIP een speciale structuur voor ecologische calamiteiten zou 
moeten komen. Dat klinkt natuurlijk goed en maakt nieuwsgierig hoe die structuur eruit zou 
kunnen zien en wat de achterliggende redenen ervan zijn. Onderstaand gaan wij hierop in. 
 
Binnen de Strategie Nationale Veiligheid worden vijf vitale belangen onderscheiden: 
territoriale veiligheid, sociale en politieke stabiliteit, economische veiligheid, fysieke veiligheid 
én ecologische veiligheid. Ecologische veiligheid is dus geen onbekende noemer om op te 
acteren. Ten aanzien van deze vitale belangen hebben zowel nationale overheden als de 
veiligheidsregio’s een rol. 
Wie de ontwikkelingen op het terrein van de veiligheidsregio’s een beetje heeft gevolgd, 
weet dat sinds het ontstaan van de veiligheidsregio’s in 2010 de rol van de veiligheidsregio’s 
zich – met name de laatste paar jaar – heeft verbreed. Veiligheidsregio’s (althans sommige) 
vervullen niet langer alleen de klassieke brandweerfunctie, maar soms ook een meer 
103
coördinerende en faciliterende rol. Deze ontwikkeling is te ontwaren uit de jaarboeken 
Lessen uit crises en mini-crises (die sinds 2013 onder redactie van het lectoraat 
Crisisbeheersing zijn uitgebracht) en past bij de flexibilisering in de toepassing van de GRIP-
systematiek. Waar de GRIP-systematiek voorheen enkel en alleen werd toegepast bij 
fysieke incidenten (omdat de opschalingsmethodiek daar nu eenmaal in de vorige eeuw voor 
bedacht is), wordt GRIP de laatste jaren ook toegepast bij andersoortige incidenten en 
calamiteiten. GRIP is dan ook primair een middel of vehikel om tot een multidisciplinaire 
aanpak van incidenten en calamiteiten te komen, zowel op operationeel als op bestuurlijk 
niveau. Vroeger waren dat vooral branden en zware ongevallen, tegenwoordig wordt de 
systematiek ook gebruikt bij andersoortige gebeurtenissen, zoals ten tijde van de 
vluchtelingencrisis (2015), tijdens de nafase van de hagelstorm in Zuidoost-Brabant (2016) 
en bij de sluiting en ontruiming van camping Fort Oranje (2017). Bij al deze – zeer 
verschillende – situaties bracht ‘GRIP’ structuur in hetzij het operationele dan wel het 
bestuurlijke proces. 
 
De GRIP-systematiek kan zo ook in andere bijzondere situaties een prima structuur bieden 
om tot afstemming tussen betrokken partijen te komen. Er hoeft dus geen aparte ‘groene 
GRIP-systematiek’ in het leven te worden roepen voor specifiek ecologische calamiteiten. 
Als er voor elk type calamiteit (fysiek, sociaal, ecologisch etc.) een aparte GRIP-systematiek 
wordt bedacht, maakt dat het wel erg ingewikkeld en verwarrend. Naar onze mening is er 
één GRIP die bij verschillende typen calamiteiten kan worden toegepast. De kracht van 
GRIP is en moet juist de brede toepasbaarheid zijn. 
Dit betekent wel dat in de ‘mind-set’ van velen nog wat zal moeten of zou kunnen 
veranderen. GRIP is niet (langer) ‘het speeltje van de brandweer’ die bij elke brand a la 
minuut moet uitrukken. De één-op-één koppeling tussen GRIP en grote urgentie moet 
worden losgelaten, inclusief het idee dat hoe hoger wordt opgeschaald hoe groter het 
incident is. Nog steeds bestaat bij nogal wat personen (binnen veiligheidsregio’s) het 
hardnekkige idee dat op- en afschaling direct verband houden met de omvang van een 
incident en vooral ook de ‘hectiek’. Als de hectiek ervan af is, zou al gelijk afgeschaald 
kunnen worden en bij een gebrek aan hectiek zou GRIP niet passen. Het verdient echter 
aanbeveling om niet met een ‘rampenbril’ maar met een ‘crisisbril’ naar een casus als deze 
te kijken. Als er zogezegd eens niet vanuit de urgentie van de ‘rampen’-bestrijding, maar 
                                                      
103
 Van Duin (2019). 
65/75 
 
 

Waddenzee. Bovendien lag de bron van deze calamiteit op de Noordzee en hadden ook 
waterschappen met de gevolgen te maken. Wij verwachten dan ook niet dat met de 
introductie van een nieuwe autoriteit een betere aanpak of structuur voor een calamiteit als 
deze te realiseren is. 
6.6 Afschaling 
Netjes afhechten: BWO+ 
Het goed afhechten van een crisissituatie, waarmee bedoeld wordt het bewerkstelligen van 
een goede overgang van de bijzondere situatie naar de normale situatie, is zeker geen 
vanzelfsprekendheid. Soms wordt wel vergeten dat er ook nog een nafase zou kunnen 
komen, waarin zich problemen kunnen voordoen die bijzondere aandacht vragen. Er zijn 
verschillende voorbeelden te geven waarin er zelfs nauwelijks sprake was van een 
overdracht en de bestrijding van een acute situatie abrupt tot een einde kwam en anderen 
maar moesten zien wat ze verder zouden doen. 
Voor zover er nu al een oordeel gevormd kan worden, is in deze casus een mooie vorm 
gevonden om de processen die thans nog lopen en ook nog wel een tijdje (misschien zelfs 
enkele jaren) zullen lopen, op een goede manier te borgen. Na de tweede RBT-vergadering 
was zo langzamerhand het meeste wel gezegd en behandeld en was de noodzaak om voor 
het ‘acute’ bij elkaar te komen wel zo’n beetje uit de lucht. Omdat echter de manier waarop 
de nafase zou worden ingegaan nog niet helemaal helder was, werd niet de derde RBT-
vergadering de laatste bijeenkomst, maar werd toch nog een vierde RBT-vergadering 
wenselijk geacht om tot een ordentelijke afhechting te komen. In de vierde en laatste 
vergadering van het RBT op 6 februari 2019 werd besloten om voor de deelprocessen 
berging, schoonmaken/opruimen en schadeafhandeling het bestaande BWO in te zetten 
voor de bestuurlijke afstemming en dit BWO voor de duur van de nafase uit te breiden tot 
een BWO+ (met een vertegenwoordiger namens de vier betrokken waterschapen, een 
bestuurlijk vertegenwoordiger namens de vier betrokken terreinbeherende organisaties en 
een Friese ‘Wal’-burgemeester). 
Het aardige van deze overdracht is, dat voor een bestaande structuur is gekozen die juist 
voor het Waddengebied in het leven is geroepen en in deze casus ook haar waarde heeft 
bewezen, omdat tijdens de acute fase juist deze structuur maakte dat de relevante actoren 
elkaar al kenden. 
Moment van overdracht 
Dat het RBT enige tijd nodig had om tot overeenstemming over de aanpak van de nafase te 
komen, betekende dat voor zolang ook binnen RWS de crisisstructuur (met een CCT en 
twee RCT’en) in tact bleef. De overleggen van het RBT dienden immers te worden 
voorbereid en daaruit volgden vanzelfsprekend ook weer actiepunten. Wel nam de 
frequentie van de interne overleggen af. De naar verhouding relatief lange duur van 
opschaling trok als zodanig een wissel op de reguliere organisatie en betekende dat er soms 
andere personen bij de afhandeling van het incident betrokken raakten. In veel gevallen is er 
echter bewust voor gekozen de crisisfunctie tot het einde toe te blijven vervullen en de klus 
af te maken. 
  
67/75 
 
 

7 Conclusies en 
aanbevelingen 
7.1 Ter inleiding 
In deze evaluatie zijn wij ingegaan op de containercalamiteit op de Noordzee, waarbij de 
aandacht uitging naar zowel de aanpak als de impact van deze gebeurtenis. Voor alles wat 
er op de Noordzee te doen stond, was het ministerie van IenW (i.c. RWS) het primaire 
aanspreekpunt. Voor de effecten van de calamiteit en de impact die deze had in het 
Waddengebied, was de verantwoordelijkheidsverdeling duidelijk meer complex. Hier was 
samenwerking met andere partners noodzakelijk. 
 
Het ministerie van IenW heeft mede in samenwerking met anderen al het mogelijke gedaan 
om de berging van de containers zo spoedig en zo zorgvuldig mogelijk te laten plaatsvinden 
en de gevolgen van de calamiteit te beperken. Ongetwijfeld hadden bepaalde zaken beter 
gekund, maar belangrijker is dat door alle betrokkenen een grote inzet is gepleegd en veel in 
goede harmonie verliep. 
Vanaf 2 januari hebben veel functionarissen van het ministerie van IenW en met name van 
RWS – uiteraard met vele anderen – een grote inspanning geleverd om de gevolgen van de 
containercalamiteit te beperken. Wij zijn van mening dat binnen de grenzen van hun 
mogelijkheden zij dat zonder meer goed hebben gedaan: 
˃ De alarmering en eerste acties op zee zijn (ook in samenwerking met de Kustwacht) 
goed aan- en opgepakt. 
˃ Er is snel geacteerd op potentiële risico’s (zowel voor het nautisch verkeer als van 
gevaarlijke stoffen). 
˃ Intern is snel opgeschaald en zijn de juiste structuren gehanteerd om de gevolgen van 
deze bijzondere calamiteit zo beperkt mogelijk te houden. 
˃ De twee betrokken regio’s (RWS-ZD en RWS-NN) hebben elk hun rol goed en ook in 
gezamenlijkheid opgepakt. 
˃ Ook binnen het departement in den brede is goed samengewerkt. 
˃ In de loop van het proces zijn enorm veel kleine en grotere zaken snel en adequaat 
georganiseerd en opgepakt, zowel in relatie tot de berging als richting gemeenten. 
˃ De samenwerking met de gemeenten en de veiligheidsregio verliep gaandeweg steeds 
beter, vooral nadat besloten was tot opschaling naar GRIP-4. 
˃ De afschaling en de vervolgtrajecten zijn goed verankerd binnen de reeds bestaande 
structuur van de CRW. 
 
 
  
69/75 
 
 

˃ Hoewel het – gezien de locatie en aard van de calamiteit – voor de hand had gelegen 
dat RWS-ZD namens het ministerie van IenW de regie zou voeren, was het in deze 
casus – vanwege de onvermijdelijke koppeling met gemeenten en al datgene wat zich in 
Friesland afspeelde – verstandig dat binnen RWS de coördinatie bij RWS-NN werd 
gelegd en daarmee de HID van RWS-NN ‘in the lead’ was. 
 
˃ Tot werkelijke crisisbesluitvorming (onder tijdsdruk en met onvolledige informatie 
genomen besluiten) noopte deze calamiteit niet. Deels kwam dat doordat de acuutheid 
van de situatie beperkt was. Veel was feitelijk ‘business as usual’, met name voor RWS-
ZD. Het zwaartepunt van deze calamiteit lag meer bij uitvoeren en doen, dan bij het 
moeten nemen van cruciale beslissingen. 
Samenwerken en informeren 
In deze evaluatie is uitgebreid ingegaan op het thema van samenwerking, zowel binnen het 
ministerie van IenW als tussen de algemene en functionele ketens. 
 
˃ De interne samenwerking binnen het ministerie en binnen RWS verliep soepel. Vanaf 
het begin leidde RWS-ZD alle processen op de Noordzee en richtte RWS-NN zich op 
het Waddengebied. Waar nodig haakten andere onderdelen van RWS (m.n. VWM) en 
het ministerie (bijv. het DCC-IenW) aan. 
 
˃ In tegenstelling tot eerdere situaties waarin sprake was van ‘schurende ketens’, wisten 
RWS en de algemene keten (i.c. de gemeenten en veiligheidsregio) elkaar in deze 
casus vanaf aanvang tot en met de nafase behoorlijk goed te vinden. De wederzijdse 
bekendheid was groot; de schuring was beperkt. 
 
˃ Aanvankelijk bestond bij functionarissen uit de algemene keten het beeld dat RWS zich 
wat afzijdig hield, maar daarmee wordt voorbijgegaan aan het feit dat RWS vanaf dag 
één zowel op de Noordzee als in het Waddengebied volop bezig was. Bijvoorbeeld met 
de veiligheid van de scheepvaart (door o.a. het markeren van routes) en met het bergen 
van aangespoelde containers en het opruimen van aangespoelde rommel op de platen 
en het Rif. Uiteindelijk heeft RWS – door aan te bieden de schadeafhandeling te 
coördineren, een gezamenlijk plan van aanpak voor het opruimen en schoonmaken te 
initiëren en opdracht te geven tot een breed opgezet ecologisch onderzoek – meer 
gedaan dan waar de organisatie op grond van wettelijke taken toe verplicht was. 
 
˃ Al was voor een deel van de betrokkenen uit de algemene keten gaandeweg voldoende 
duidelijk dat in dit geval RWS geen specifieke verantwoordelijkheid had voor het 
opruimen van de stranden (het betrof geen olie of andere zware vervuiling), er zijn tot de 
dag van vandaag personen die hier anders over denken. Het valt op dat behalve richting 
direct betrokkenen (gemeenten en veiligheidsregio) weinig over dit onderwerp (‘hoe zit 
het nu echt?’) gecommuniceerd is. 
 
˃ In de periode tussen 2 januari en 18 februari zijn er verschillende getallen over de 
aantallen verloren containers naar buiten gebracht en passeerden zo ook in de media 
verschillende aantallen de revue. Al werd vanuit het ministerie erbij gezegd dat cijfers 
voorlopig waren, is het niet echt gelukt anderen mee te nemen in de onzekerheden van 
de gemelde aantallen. Nu droegen de gemelde, wisselende, aantallen ongewild bij aan 
het beeld dat het ministerie niet voldoende ‘in control’ was. 
 
 
 
71/75 
 
 

deze zal worden gerealiseerd. Bovendien – zo constateren wij – ging het helemaal niet 
zo slecht als sommigen wel suggereerden; zoveel is er niet misgegaan. 
7.3 Aanbevelingen 
 De incidentbestrijdingsplannen die in deze casus van toepassing waren, zouden eens 
kritisch tegen het licht gehouden moeten worden om te bezien hoe het aantal daarin 
opgenomen scenario’s tot een minimum kan worden beperkt. In plaats van de (vele) 
soorten gebeurtenissen te benoemen, zouden primair de cruciale processen (en de 
daarbij behorende verantwoordelijkheden) centraal kunnen worden gesteld. Ook kan 
tussen het IBP-Noordzee en het IBP-Waddenzee een duidelijker koppeling worden 
gelegd. 
 
 Aangezien de CRW – waarin de verschillende partijen samenkomen die in het 
Waddengebied een rol spelen – in deze casus zijn waarde heeft bewezen, valt mogelijk 
meer langs deze lijn te organiseren (zoals bijvoorbeeld een gezamenlijk aanpak voor de 
coördinatie van de inzet van vrijwilligers). 
 
 Het zou goed zijn als in voorkomende gevallen organisaties uit de verschillende ketens 
al in een vroeg stadium – ook bestuurlijk – bij elkaar komen om zowel inhoudelijk als 
communicatief zaken met elkaar af te stemmen en te delen. Dat vereist over het 
algemeen: 
- wederzijds begrip; 
- kennis over de andere partij en de belangen aldaar; 
- een wat andere manier van denken over opschaling. 
 
 Cruciaal in de afstemming tussen ketens is aandacht voor het zo spoedig mogelijk 
aanvangen van de integrale crisiscommunicatie die informerend (ook over het proces), 
duidend en soms ook faciliterend (richting burgerinitiatieven) kan zijn. 
 
 Voor zover wij weten is er niet eerder bij de incidentbestrijding zo intensief 
gebruikgemaakt van WhatsApp; het is een kind van deze tijd. Omdat verondersteld mag 
worden dat ook in de toekomst (nieuwe) sociale media veelvuldig zullen worden 
gebruikt, vraagt dit nadere aandacht. Het gaat dan bijvoorbeeld om whatsappdiscipline, 
de koppeling met LCMS oftewel om WhatsApp-management. 
 
73/75 
 
 

Scholtens, A. (2007). Samenwerking in crisisbeheersing: overschat en onderschat (lectorale 
rede). Apeldoorn/Arnhem: Politieacademie & NIFV. 
 
Wijkhuijs, V. & Duin, M. (2016). De vluchtelingencrisis. In M. van Duin & V. Wijkhuijs (red.), 
Lessen uit crises en mini-crises 2015 (pp. 217-247). Den Haag: Boom bestuurskunde. 
 
Wijkhuijs, V., Duin, M. van & Sikkens, E. (2017). Als hagel geen hagel meer blijkt te zijn: 
noodweer in Zuidoost-Brabant. In M. van Duin & V. Wijkhuijs (red.), Lessen uit crises en 
mini-crises 2016 (pp. 111-122). Den Haag: Boom bestuurskunde. 
 
Zanten, P. van, Reijden, E. van der, Slot, M., Kamphorst, M. & Duvekot, F. (2017). Evaluatie 
crisisbeheersing Grave: crisisbeheersing in de eerste 48 uur na de aanvaring van de stuw bij 
Grave. Utrecht: Berenschot. 
75/75 
 
 

