 
 
 
SABA PACKAGE 
 
(uitwerking van de ‘‘Saba Package’’, hierna: ‘‘Bestuursakkoord’) 
 
zoals overeengekomen tussen 
 
HET OPENBAAR LICHAAM SABA 
 
en 
 
DE STAAT DER NEDERLANDEN 
 
waarin 
 
Saba en de ministeries uitvoering geven aan afspraken over gezamenlijke prioriteiten in de periode 
2019 – 2022 
 
 
 
 
 
BESTUURSAKKOORD SABA – STAAT DER NEDERLANDEN - Pagina 1 van 22 

Kernboodschap 
 
Sinds de ontmanteling van het Land de Nederlandse Antillen op 10 oktober 2010 zijn Bonaire, Saba en 
Sint Eustatius openbare lichamen geworden binnen het Koninkrijk der Nederlanden. De structuur van 
deze openbare lichamen is op hoofdlijnen gespiegeld naar de gemeentelijke structuur in Europees 
Nederland. 
 
De verschillende organen van het openbaar lichaam Saba hebben in deze structuur, sinds de 
ontmanteling, positief en resultaatgericht samengewerkt met alle verschillende ministeries en andere 
partners. Het resultaat van deze werkwijze is merkbaar, zowel op lokaal niveau onder de bevolking 
van Saba als op Rijksniveau. Het kabinet heeft waardering voor de wijze waarop het openbaar lichaam 
Saba opereert waar het goed bestuur en financieel beheer betreft. Dit Bestuursakkoord is een verdere 
invulling én uitwerking van deze positieve samenwerking die tot doel strekt om voort te borduren op 
deze resultaten en deze te bestendigen. Het grondslagdocument hiervoor was een document van 3 
april 2018 van het openbaar lichaam aan het ministerie van Binnenlandse Zaken en Koninkrijksrelaties 
(BZK) getiteld de Saba Package. Het idee daarachter was om samen een overkoepelend document op 
te stellen waarin de prioriteiten en werkwijze om hier uitvoering aan te geven, worden bepaald, voor 
zowel het openbaar lichaam Saba als het Rijk tot en met 2022.  
 
Gelet op het belang dat het openbaar lichaam hecht aan het markeren van deze positieve 
samenwerking, wordt dit bestuursakkoord kortweg als “Saba Package” aangeduid. Deze Saba Package 
is bedoeld als overkoepelend document tussen de Staat der Nederlanden en het Openbaar Lichaam 
Saba waarin we samen onze wensen voor de verdere ontwikkeling van Saba, onze gedeelde ambities 
en hoe we deze verwachten te bereiken, vastleggen. De reeds lopende projecten op Saba zullen 
vanzelfsprekend en ongestoord doorlopen.  
 
De Saba Package wordt gecomplementeerd met een uitvoeringsagenda per jaar gedurende de 
looptijd van het akkoord. Dat betekent dat er, gezamenlijk met deze Package, een uitvoeringsagenda 
voor het jaar 2019 wordt vastgesteld. Elk jaar wordt de huidige uitvoeringsagenda geactualiseerd en 
voor het komende jaar vastgesteld. In oktober 2019 worden de gesprekken over de uitvoeringsagenda 
2020 opgestart tussen het Bestuurscollege van Saba en het Directoraat-Generaal Koninkrijksrelaties 
(DG KR) van het ministerie van BZK, waarna een uitvoeringsagenda 2020 in december 2019 wordt 
vastgesteld nadat deze in de stuurgroep Caribisch Nederland (CN) is besproken en vastgesteld. Voor 
het jaar 2021 en 2022 zal dat op dezelfde wijze gaan. Het openbaar lichaam Saba neemt het initiatief 
tot het realiseren van een jaarlijkse uitvoeringsagenda; naast vaststelling in de stuurgroep CN behoeft 
de jaarlijkse uitvoeringsagenda de instemming van zowel de staatssecretaris van het ministerie van 
BZK als van het Bestuurscollege van het openbaar lichaam Saba. 
 
  
BESTUURSAKKOORD SABA – STAAT DER NEDERLANDEN - Pagina 3 van 22 

KOMEN HIERBIJ OVEREEN: 
 
1. Prioriteiten 
 
 De volgende tien (10) onderwerpen hebben prioriteit in de periode 2019 – 2022. De 
onderwerpen zijn niet hiërarchisch genummerd en er is geen sprake van een rangorde. 
De onderwerpen zijn onder te brengen in vier centrale thema’s te weten sociale 
ontwikkeling, economische ontwikkeling, goed bestuur en openbare orde, veiligheid en 
rampenbestrijding.  
 
1.1   Bestrijding van armoede 
 
1.2  Sociale voorzieningen op orde 
 
1.3   Verlaging ‘costs of doing business’ en ‘costs of living’  
 
 1.4   Impulsen voor de economie 
 
 1.5   Investeren in het fysieke domein en dit consolideren 
 
 1.6   Oplossingen voor verschillende OOV vraagstukken 
 
 1.7   Oplossingen voor verschillende rampenbestrijding vraagstukken 
 
 1.8  Andere taakverdeling waarbij verschillende taken van het Rijk naar OLS gaan 
 
 1.9  Een dienstverlenende en solide overheidsorganisatie 
 
 1.10  Robuuste overheidsfinanciën 
 
 
2. Werkwijze 
 
 Partijen zetten samen de positieve en resultaatgerichte aanpak voort. Wanneer er vanuit 
Rijkszijde meerdere ministeries betrokken zijn bij een onderwerp (en het dus een 
interdepartementaal onderwerp betreft) krijgt dit onderwerp extra aandacht, met name 
van het ministerie van Binnenlandse Zaken en Koninkrijksrelaties.  
 
 Partijen komen daarom hierbij overeen dat er gezocht wordt naar doorbraken waarbij de 
volgende werkwijze tussen Partijen als uitgangspunt zal gelden: 
  
BESTUURSAKKOORD SABA – STAAT DER NEDERLANDEN - Pagina 5 van 22 

tijdelijke pilots. Partijen committeren zich eraan om in het geval van knelpunten 
in regelgeving dan wel uitvoering van het akkoord om in gesprek te gaan en hier 
pragmatisch en oplossingsgericht naar te kijken. Daar waar het onderwerpen op 
terreinen van andere departementen betreft, kan het ministerie van BZK als 
bemiddelaar optreden. 
 
2.8  Wanneer een knelpunt voorgelegd wordt aan het ministerie van BZK, streven 
Partijen ernaar binnen zes (6) weken een eindbeslissing te hebben. Tevens 
worden knelpunten in de reguliere voortgangsrapportage benoemd en besproken 
in het daarop volgende overleg (zie 2.2). 
 
3. Verdere uitwerking van de tien (10) prioriteiten 
 
  Partijen hebben samen de tien (10) prioriteiten bepaald voor de periode 2019 – 2022. Het 
grondslagdocument hiervoor was de Saba Package. Het Bestuursakkoord is een 
uitwerking van de inspanning die de Staat enerzijds en Saba anderzijds met elkaar 
aangaan om in de periode 2019 – 2022 samen te werken aan de tien (10) prioriteiten. 
Hieronder zal verdere invulling gegeven worden per prioriteit.  
 
  De prioriteiten zijn verdeeld in vier (4) thema’s, te weten: 
 
  3.1 Sociale ontwikkeling 
 
  3.2 Economische ontwikkeling   
 
  3.3 Goed bestuur 
   
  3.4 Openbare orde en veiligheid en rampenbestrijding 
   
    
  
BESTUURSAKKOORD SABA – STAAT DER NEDERLANDEN - Pagina 7 van 22 

- OLS start met het project ‘leren budgetteren’. SZW is bereid om OLS hierin bij te 
staan door het zoeken van passende expertise om dit initiatief te ondersteunen en 
hieraan financieel bij te dragen. 
 
- OLS expliciteert het beleid rond armoedebestrijding in een ‘Beleidsplan 
armoedebestrijding’. Dit wordt opgesteld met de verschillende stakeholders 
waaronder SZW (vooral ten behoeve van de afstemming op de bijzondere 
onderstand, die door het optrekken per 1 januari 2019 van de inkomensgrens tot 
3
120% WML een aanzienlijk ruimer bereik heeft). 
 
  
                                                 
3
 Wet minimumloon 
BESTUURSAKKOORD SABA – STAAT DER NEDERLANDEN - Pagina 9 van 22 

- OLS en OCW zetten zich in voor goed beroepsonderwijs dat tegemoet komt aan de 
behoeften van de arbeidsmarkt. Zowel voor de schoolgaande jeugd als in het kader 
van volwasseneneducatie. De introductie van CVQ-onderwijs draagt daar aan bij. 
Dat laatste geldt ook voor het SEP (Skilled Enhancement Program) van Saba, waarbij 
SZW ondersteunt. 
 
- OLS stimuleert samenwerking in het jeugddomein en stelt met stakeholders een 
jeugdbeleidsplan vast waaraan uitvoering wordt gegeven. 
 
- VWS blijft zich inspannen om (permanente) tandheelkundige hulp op Saba te 
realiseren en om problemen bij medische uitzendingen te voorkomen/op te lossen. 
 
- De eilandbesturen moeten voor hun eiland een bezoldigingsbesluit vaststellen met 
betrekking tot de salarissen en de toelagen van onderwijspersoneel. De besluiten 
zijn nu door OCW opgesteld en ter tekening aan de eilandbesturen voorgelegd. Het 
is belangrijk dat de eilandbesturen tot ondertekening overgaan om de cao afspraken 
een wettelijke grondslag te geven. OCW ondersteunt Saba bij het maken van de 
besluiten. 
 
- OLS ontvangt van VWS een jaarlijkse bijzondere uitkering van $309.944 voor de 
uitvoering van de taken op publieke gezondheid. Deze tijdelijk regeling wordt begin 
2019 geëvalueerd, omdat de regeling loopt tot 1 januari 2020. VWS en OLS gaan 
voor de zomer 2019 met elkaar in gesprek over de uitkomsten van deze evaluatie 
en uitvoering van de taken uit de Wet Publieke Gezondheid. 
 
- De pilot waarin preventieve taken van het Centrum voor Jeugd en Gezin voor twee 
jaar zijn overgedragen aan OLS wordt uitgevoerd en na positieve evaluatie (derde 
kwartaal 2019) regulier voortgezet in 2020. 
 
- Een minder kwetsbare Sabaanse economie dient geschraagd te worden met een 
solide, toegankelijk bancair stelsel, inclusief de mogelijkheid om hypotheken aan te 
gaan. BZK onderneemt hiertoe - samen met andere ministeries - initiatieven, mede 
gebaseerd op het rapport in opdracht van Financiën, naar de kwaliteit en 
toegankelijkheid van het bancair stelsel in Caribisch Nederland.  
 
  
BESTUURSAKKOORD SABA – STAAT DER NEDERLANDEN - Pagina 11 van 22 

4 Impulsen voor de economie 
 - De Sabaanse economie is kwetsbaar en het verstevigen van de economie is van 
groot belang. Momenteel is de Sabaanse economie grotendeels afhankelijk van 
de Amerikaanse Medische Universiteit. Deze brengt rond de 400 studenten naar 
Saba. Dit zorgt voor verhuur van appartementen en klandizie in supermarkten, 
restaurants etc. Een andere pijler is toerisme, deze kan versterkt kan worden. 
Daarbij moet zorgvuldig te werk worden gegaan om negatieve effecten van 
verdere ontwikkeling te voorkomen.  
 
- OLS wil het toeristisch imago van Saba ‘the unspoiled queen’ als duurzaam, eco 
vriendelijk en veilig eiland beter en langjarig marketen onder high-end toeristen. 
Hiertoe wordt een ‘Action plan tourism 2019 – 2021’ opgesteld. EZK en RVO 
kunnen hierbij op verzoek adviseren. 
 
- EZK en RVO kunnen adviseren bij de ontwikkeling van  specifieke 
stimuleringsmaatregelen voor (startende) ondernemers, naast de reeds 
bestaande instrumenten zoals Qredits. 
 
- OLS, EZK en LNV werken samen aan projecten op Saba die een impuls zijn voor de 
verdere ontwikkelingen van de natuurparken onder water en op het land en 
daarmee bijdragen aan het toerisme. Onder andere door aanleg en onderhoud 
van wandelpaden, de aanleg van een botanische tuin en andere initiatieven op 
het snijvlak van natuurbehoud, natuurontwikkeling en ecotoerisme. 
 
- EZK en RVO kunnen adviseren bij onderzoek door OLS naar nieuwe stappen in het 
kader van duurzaamheid. 
 
- EZK en RVO kunnen adviseren bij onderzoek naar mogelijkheden om de 
economie van Saba te diversifiëren en te vergroten. 
 
  
BESTUURSAKKOORD SABA – STAAT DER NEDERLANDEN - Pagina 13 van 22 

 
 
GOED BESTUUR 
6 Taakverdeling en samenwerking 
OLS wenst stap voor stap, met checks en balances vanuit het Rijk, meer 
 
verantwoordelijkheden te krijgen. Dit kan onder meer via pilot projecten. 
 
- SZW en OLS evalueren de nieuwe werkwijze rond tewerkstellingsvergunningen, 
waarbij OLS feitelijk de verantwoordelijkheid heeft overgenomen voor de 
vacaturetijd van bepaalde functies (met formele vaststelling door SZW). 
 
- SZW/OLS werken toe naar verbetering en versoepeling van het TWV-proces en 
voeren het gesprek over de rol van OLS in dat proces.  
 
- SZW is bereid samen met OLS te verkennen hoe de betrokkenheid van OLS bij de 
uitvoering van de bijzondere onderstand kan worden vergroot. Hierbij zou gestart 
kunnen worden met een pilot waarbij OLS de verstrekking van 
schoolbenodigdheden voortgezet onderwijs namens SZW doet.  
 
- JenV, VWS en OLS bezien op welke manier de taken en bevoegdheden van de 
gezaghebber verruimd kunnen worden. Dit op basis van een eerdere brief (dd. 21 
december 2018) over zeven bevoegdheden die de gezaghebbers van de drie 
eilanden wensen te krijgen, onder andere over de bevelsbevoegdheid en de 
bestuurlijke boete. 
 
- Met het ministerie van OCW wordt uitvoering gegeven aan het voornemen de 
onderwijshuisvestingtaken van het Rijksvastgoed bedrijf te beleggen bij het OLS.  
 
- VWS en OLS geven verder uitvoering aan de pilot ‘jeugdpreventie’, waarbij 
preventieve taken in het jeugddomein van het Rijk voor 2 jaar naar OLS zijn 
gegaan. De pilot wordt na positieve evaluatie regulier voortgezet na 2020. 
  
BESTUURSAKKOORD SABA – STAAT DER NEDERLANDEN - Pagina 15 van 22 

- OLS spant zich samen met BZK in om de kwetsbaarheden bij burgerzaken te 
verhelpen. 
 
- Personeelsbesluiten en overeenkomsten van opdrachten (OVO’s) op het gebied 
van personele inzet bij het OLS worden door het BC voor de ingangsdatum van 
het personeelsbesluit of de overeenkomst ter goedkeuring aan de RV voorgelegd. 
Als er bijzonderheden zijn en bijvoorbeeld tijdige aanbieding van het dossier 
(daardoor) niet mogelijk is, zorgt het BC voor een toelichting. Het BC zorgt ervoor 
dat enkel complete dossiers ter goedkeuring aangeboden worden. 
  
BESTUURSAKKOORD SABA – STAAT DER NEDERLANDEN - Pagina 17 van 22 

 
 
OPENBARE ORDE EN VEILIGHEID EN RAMPENBESTRIJDING 
9 Oplossingen op OOV vraagstukken 
OLS en Rijk werken intensief samen aan OOV vraagstukken. Een aantal onderwerpen 
 
vragen extra aandacht: 
 
- OLS beschrijft de afhandeling van meldingen buiten reguliere werktijden en doet 
voorstellen voor verbeteringen hiervan aan JenV (meldkamer Saba). Deze 
worden na wederzijds goedkeuren uitgevoerd. 
 
- OLS voert met ondersteuning van JenV concrete acties uit ter verbetering van de 
OOV keten. 
 
- JenV en OLS willen beiden de drugshandel en het drugsgebruik op Saba 
terugdringen. Dit gebeurt door middel van een projectmatige aanpak. Eerste 
uitvoeringsstappen worden eerst in het driehoeksoverleg besproken. 
 
- JenV, FIN, DEF en OLS blijven zich inspannen voor een betere afstemming van de 
werkzaamheden van de samenwerkende partijen op de luchthaven en in de 
haven (de buitengrenzen). 
 
- Er liggen veel OOV taken bij OLS terwijl hier geen formatie voor beschikbaar is. 
JenV spant zich in om als overbrugging een rijkstrainee en vervolgens een op 
termijn permanente formatieplaats aan OLS toe te voegen (onder voorbehoud 
van financiering). 
 
-  
  
BESTUURSAKKOORD SABA – STAAT DER NEDERLANDEN - Pagina 19 van 22 

 
4.  Slotbepalingen 
 
4.1  Dit Bestuursakkoord treedt in werking op het moment van ondertekening door 
beide partijen.  
 
4.2.     Dit Bestuursakkoord eindigt op 30 april 2022.  
 
4.3.   Tussentijdse wijziging van dit Bestuursakkoord, kan enkel met wederzijdse 
schriftelijke goedkeuring en overeenstemming over het tijdstip en de wijze 
waarop plaatsvinden. Ingeval één der partijen het Bestuursakkoord tussentijds 
wenst te wijzigen dan wordt dit kenbaar gemaakt in het periodiek 
voortgangsoverleg en dan kunnen hierover door partijen afspraken worden 
gemaakt. Deze systematiek geldt ook in het geval één der partijen het 
Bestuursakkoord wenst te beëindigen.  
 
4.4  Partijen hanteren volledige transparantie als uitgangspunt. OLS en de 
verschillende partners van het Rijk hebben door het jaar heen bilaterale 
overleggen over de vier (4) thema’s en tien (10) prioriteiten. Het DG 
Koninkrijksrelaties wordt hierbij actief betrokken om mede de samenhang in de 
uitvoering te borgen. Het OLS rapporteert halfjaarlijks over de voortgang conform 
de bepalingen 2.2. en 2.3. van dit akkoord. Partijen evalueren dit Bestuursakkoord 
op een nader moment, uiterlijk begin 2021. 
 
  
Aldus overeengekomen en in tweevoud ondertekend, in  ____________, te ____________ 
 
 
Openbaar Lichaam Saba De Staat der Nederlanden 
  
  
  
_______________________  _______________________ 
  
Dhr. B. Zagers Dhr. R.W. Knops 
Gedeputeerde Saba Staatssecretaris van BZK 
 
 
 
BESTUURSAKKOORD SABA – STAAT DER NEDERLANDEN - Pagina 21 van 22 

