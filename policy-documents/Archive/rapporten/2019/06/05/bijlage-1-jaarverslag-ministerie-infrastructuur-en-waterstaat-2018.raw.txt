Jaarverslag ministerie Infrastructuur en Waterstaat 2018 
Vraagnum Vraag en Antwoord 
mer 
1 Vraag: 
Welke beleidsinstrumenten zet u, buiten het Plastic Pact om, op dit moment in om 
de productie van nieuw plastic te voorkomen? 
 
Antwoord: 
Plastic is als materiaal waardevol. Het moet alleen zuinig en zorgvuldig gebruikt en 
na gebruik opnieuw  in de kringloop gebracht worden. Ik ben dus niet tegen de 
productie van plastics. Naast het Plastic Pact NL zet ik vooral in op de volgende 
instrumenten: (1) Het CIRCO-programma: dit stimuleert bedrijven om hun plastic 
producten en verpakkingen circulair te ontwerpen, (2) de implementatie van de 
Single Use Plastics richtlijn: hiermee worden marktverboden en 
gebruiksbeperkingen geïntroduceerd voor producten waarvoor nu al duurzame 
alternatieven op de markt zijn, (3) prikkels tot innovatie: deze worden gegeven 
via een verdere uitbreiding van producentenverantwoordelijkheid voor 
verpakkingen en wegwerpartikelen, waar die duurzame alternatieven er nog niet 
zijn, (4) bevordering van toepassing plastic recyclaat: door een nog te sluiten 
Green Deal met plastic producerende en toepassende bedrijven over het 
waarborgen van rechtmatige claims van recycled content in nieuwe materialen en 
producten, en tenslotte (5) de ondersteuning van de Plastic Promise: dit is een 
landelijke beweging met vertegenwoordigers uit de evenementenindustrie, 
drankfabrikanten, festivals en sportevents die zich inzetten voor verantwoord 
plastic gebruik en concrete initiatieven nemen om alternatieve materialen te 
gebruiken en meer plastic producten te hergebruiken. 
 
2 Vraag: 
Welke beleidsinstrumenten zet u, buiten het Plastic Pact om, op dit moment in om 
het hergebruik van plastic te stimuleren? 
 
Antwoord: 
Hergebruik heeft, waar mogelijk, de voorkeur op recycling. In het Plastic Pact is 
afgesproken dat plastic producten en plastic verpakkingen in 2025 waar mogelijk 
herbruikbaar dienen te zijn. Er zijn ook al goede voorbeelden waar dit gebeurt 
zonder afspraken; denk aan de bierkratten, plastic pallets waar dit in een gesloten 
kring gebeurt. Recent is de Verpakkingenrichtlijn gewijzigd en deze legt een 
verplichting op aan de lidstaten om maatregelen te nemen om hergebruik te 
stimuleren. Ik verken in dit kader hoe we dit in Nederland kunnen implementeren 
en ga hierover met het bedrijfsleven in gesprek. Tenslotte is het ook mogelijk 
bepaalde plastic producten en onderdelen in andere toepassingen te gebruiken, 
zoals al gebeurt in de textielsector (‘repurpose’: van kleding naar tapijt of 
isolatiemateriaal). Voorts kunnen in Repaircafé’s nieuwe mogelijkheden worden 
gevonden om de gebruiksduur van plastic producten te verlengen, in circulaire 
ambachtscentra kunnen nieuwe toepassingsmogelijkheden voor afgedankte plastic 
producten worden ontwikkeld. 
 
3 Vraag: 
Welke preventiedoelstelling heeft u voor de productie van nieuw plastic? 
 
Antwoord: 
Ik ben op zich niet tegen de productie van plastics. Wel kan het gebruik van 
eenmalige plastic producten en verpakkingen minder. Daarom heb ik voor het 
ombuigen van de trend van meer naar minder (onnodig) gebruik van plastics, 
samen met de 75 partijen van het Plastic Pact NL een kwantitatief reductiedoel 
van -20% in 2025 afgesproken. Preventie is erop gericht dat plastics niet in het 
milieu terecht komen. Daarom ontmoedig ik storten, verbranden en export van 
plastic afval via de (verhoogde) afvalstoffenbelasting, heb ik mij aangesloten bij 
de recent gemaakte afspraken van 180 landen in het kader van het Verdrag van 

Jaarverslag ministerie Infrastructuur en Waterstaat 2018 
Antwoord: 
Ja. In de Green Deal Circulair inkopen leveren alle deelnemende partijen van de 
Green Deal een bijdrage voor de kosten van activiteiten zoals voor het organiseren 
van een community of practice. Ook IenW levert een financiële bijdrage voor de 
ondersteuning van de activiteiten van de Green Deal gedurende de looptijd.  
 
8 Vraag: 
Op welke manier kunnen de projecten gefinancierd uit de Green Deal Circulair 
inkopen na de besteding van de 5 miljoen euro financieel gecontinueerd worden? 
 
Antwoord: 
Er worden geen projecten gefinancierd vanuit de Green Deal Circulair inkopen. 
Vanuit de Klimaatenveloppe is € 5 miljoen besteed aan transitiegerichte 
(klimaatneutrale en circulaire) inkoop door overheden. Deze middelen zijn besteed 
aan pilotprojecten, leernetwerken en het meten aan projecten en leernetwerken. 
Er zijn in 2018 meer dan 100 projecten ondersteund om klimaatneutraal en 
circulair in te kopen door het hele land. Deze ondersteuning is eenmalig voor de 
betreffende projecten.  
 
9 Vraag: 
Is er een verplichting voor Rijkswaterstaat om, behalve waar dat om technische 
redenen niet mogelijk is, de infrastructuur circulair (“remontabel”) aan te leggen? 
 
Antwoord: 
Er geldt geen wettelijke verplichting voor Rijkswaterstaat om infrastructuur 
circulair aan te leggen. In november 2018 (Kamerstukken 2018-2019, 30196 nr 
612) heb ik uw Kamer geïnformeerd over de wijze waarop RWS haar inkoopkracht 
kan inzetten voor duurzame transities. Daarbij is mijn ambitie dat RWS in 2030 
klimaatneutraal en circulair werkt, om zo de netwerken toekomstbestendig te 
maken en bij te dragen aan de maatschappelijke opgaven op het gebied van 
klimaat en circulaire economie.  
 
10 Vraag: 
Wat is het verwachte effect van de 100% verkoop van elektrische voertuigen op 
het elektriciteitsverbruik in Nederland? 
 
Antwoord: 
In het ontwerp-Klimaatakkoord is aangegeven dat bij 100 procent nieuwverkoop 
van elektrische personenauto’s in 2030 de benodigde extra energiebehoefte voor 
het laden van deze auto’s 7.100 GWh bedraagt. Hiervoor zijn circa 1,8 miljoen 
laadpunten nodig. 
In eerdere PBL-notities is geraamd dat een CO2-reductie van elektrisch rijden met 
1 megaton een extra CO2-uitstoot voor elektriciteitsproductie van 0,4 megaton 
kon geven. De PBL-analyse van het ontwerp-Klimaatakkoord geeft aan dat de 
CO2-uitstoot van de elektriciteitsproductie bij uitvoering van de voorgestelde 
maatregelen sterk gaat afnemen, waardoor deze extra CO2-uitstoot geen 0,4 
megaton maar 0,1 megaton kan worden. Ook bij de productie van benzine en 
diesel komen broeikasgassen vrij, qua orde van grootte vergelijkbaar met die 0,1 
megaton. 
 
11 Vraag: 
Welk gedeelte van deze elektriciteit zal worden opgewekt door Nederlandse 
windmolens en zonneparken en welk gedeelte zal worden geïmporteerd uit Duitse 
bruinkoolcentrales? 
 
Antwoord: 
De doorrekening van het ontwerp klimaatakkoord geeft aan, dat bij uitvoering van 
de afspraken Nederland meer elektriciteit produceert dan verbruikt. Nederland is 

Jaarverslag ministerie Infrastructuur en Waterstaat 2018 
Antwoord: 
Er is voortvarend gestart met de in het regeerakkoord genoemde projecten en 
programma’s. Een deel van de regeerakkoordprojecten en bijbehorende budgetten 
zijn reeds opgenomen in het Meerjarenprogramma Infrastructuur, Ruimte en 
Transport (MIRT). Eind 2018 heb ik uw Kamer hierover geïnformeerd 
(Kamerstukken II, 2018-2019, 35000 A, nr. 23). In juni informeer ik uw Kamer 
over de voortgang van het MIRT. 
 
De resterende regeerakkoordmiddelen zijn bestemd voor de resterende ambities 
uit het regeerakkoord, zoals de aanpak van de A12, A28, stedelijk en regionaal 
openbaar vervoer, en vaarwegen. Deze projecten zijn nog niet in het MIRT 
opgenomen, omdat een aanloopperiode benodigd is om een startbeslissing voor te 
bereiden. Conform de MIRT-spelregels wordt uw Kamer bij het nemen van een 
startbeslissing geïnformeerd over het bijbehorende projectbudget. Het is daarom 
in dit stadium nog niet mogelijk aan te geven welke exacte bedragen hierbij nodig 
zijn, maar de verwachting is dat de regeerakkoordmiddelen onvoldoende zijn om 
alle resterende regeerakkoordambities te realiseren.  
 
16 Vraag: 
Hoeveel geld komt er tekort om deze genoemde weg-, water- en 
spoorverbindingen ook binnen afzienbare tijd te realiseren? 
 
Antwoord: 
Zie ook vraag 15. De aanvullende middelen stellen ons in staat om te werken aan 
de prioriteiten uit het Regeerakkoord. Via de brieven in het kader van het MIRT 
rapporteren we over de voortgang en invulling. Voor het starten van een 
verkenning is conform de MIRT-spelregels altijd zicht op 75% financiering 
noodzakelijk. In de algemene overleggen bespreek ik met uw Kamer in hoeverre 
deze invulling aansluit bij de verwachtingen.  
 
17 Vraag: 
Welke rol kunnen green bonds daar nog in spelen om te zorgen voor externe of 
andere financiering van infraprojecten? 
 
Antwoord: 
De minister van Financiën heeft aangegeven dat de uitgifte van een groene 
obligatie geen instrument is waarmee extra middelen voor de klimaatopgave 
beschikbaar komen. De reguliere begrotingsregels bieden het integrale 
afwegingskader voor beleidsintensiveringen en ombuigingen, waarbij de uitgaven 
niet afhangen van de inkomsten. 
  
18 Vraag: 
Hoe gaat u, gelet op de aantrekkende markt, recente ervaringen met grote 
aanbestedingen en minder aanbieders die nu mee willen doen, grote 
kostenoverschrijdingen of vertragingen voorkomen en welke tegenvallers zijn 
bekend of gaan nog komen bij grootschalige aanbestedingen van infra? 
 
Antwoord: 
Uitgangspunt bij het huidige inkoopbeleid is dat de risico's worden belegd bij de 
partij die het risico het beste kan beheersen. Om de risico's op tegenvallers te 
beperken wordt er in de planning en budget van projecten nu ook rekening 
gehouden met voorziene en onvoorziene risico’s. Bij dreigende tegenvallers 
worden beheersmaatregelen getroffen en wordt er eventueel versoberd. De 
(markt)ontwikkelingen zijn voor Rijkswaterstaat reden om een onderzoek uit te 
voeren naar de toekomstige opgave en verbetermogelijkheden in de GWW-
sector. Hieruit blijkt de noodzaak om de voorspelbaarheid en beheersbaarheid van 
complexe projecten te vergroten, de productie en het innovatieve vermogen van 
de markt te verhogen. Rijkswaterstaat heeft een eerste inventarisatie van 

Jaarverslag ministerie Infrastructuur en Waterstaat 2018 
Rijksinvestering. De feitelijke afdracht is afhankelijk van inkomsten van LSNed uit 
entreegelden. Op basis van de jaarverantwoording LSNed is geconcludeerd dat 
afdracht aan IenW niet aan de orde was.  
 
23 Vraag: 
Hoe groot is de bijdrage van de burger aan het vorderingenonderzoek 
rijvaardigheid van het CBR? Graag uitgesplitst per gemiddeld onderzoek en in 
verhouding tot de bijdrage van IenW. 
 
Antwoord: 
Een vorderingenonderzoek naar de rijvaardigheid, na staandehouding en melding 
door de politie, kostte in 2018 in totaal 1.038 euro waarvan 450 euro door het 
departement wordt betaald en 588 euro door de burger. 
 
24 Vraag: 
Hoe heeft de handhaving op het gebied van suïcidepreventie en externe veiligheid 
langs het spoor vorm gekregen in 2018? Hoeveel inspecties vonden er op dit 
gebied plaats en wat waren de bevindingen van deze inspecties? 
 
Antwoord: 
Voor het spoor is in 2017 het programma ‘Suïcidepreventie, afhandeling en nazorg 
op het spoor 2017-2021’ van ProRail vastgesteld (11 mei 2017, Kst. 29 893, nr. 
212). Het doel van dit programma is het versterken van preventie én verkorting 
van de afhandeltijd van een suïcide-incident. De maatregelen moeten daarmee 
een verbetering opleveren van de spoorveiligheid en de betrouwbaarheid van de 
dienstregeling. Concrete maatregelen zijn onder meer het treffen van toegang 
beperkende maatregelen, zoals hekwerken en anti-loopmatten, inzetten van het 
opleidingsprogramma ‘herkennen en aanspreken van mogelijk suïcidale personen’ 
voor medewerkers van de spoorbedrijven en het versnellen van het 
afhandelingsproces door afspraken van NS en ProRail met de politie (bijvoorbeeld 
door het gebruik van de beelden van de frontcamera in treinen of van 
bewakingsbeelden van stations en overwegen kan de toedracht sneller worden 
vastgesteld). 
  
Ten aanzien van de externe veiligheid langs het spoor is in het Jaarverslag 
Spoorveiligheid 2017, dat bij brief van 27 november 2018 (kenmerk 29893, nr. 
224) aan uw Kamer is aangeboden, aangegeven dat de ILT in 2017 op 
spoorwegemplacementen 700 reservoirwagens op druppellekkage heeft 
geïnspecteerd. Bij 22 wagens zijn er daadwerkelijk lekkages geconstateerd. 
Daartegen is door de ILT opgetreden. Daarnaast heeft de ILT in 2017 100 
doorgaande treinen geïnspecteerd, daarbij zijn 15 overtredingen geconstateerd. 
Ook heeft de ILT op het emplacement Kijfhoek extra controles uitgevoerd op de 
registratie van wagens met gevaarlijke stoffen. De ILT heeft in 2017 in dit kader 
314 sporen gecontroleerd en in 70 gevallen kwam de verstrekte informatie niet 
overeen met de aangetroffen situatie. Tegen deze overtredingen is zowel 
bestuursrechtelijk als strafrechtelijk opgetreden. In het Jaarverslag Spoorveiligheid 
2018, dat in het komende najaar aan uw Kamer zal worden aangeboden, zal een 
actualisatie van de inspectieresultaten worden gegeven.  
 
25 Vraag: 
Wat is de reden dat de cijfers van 2018 over sociale veiligheid in het stads- en 
streekvervoer niet zijn meegenomen in het jaarverslag 2018? Staan deze cijfers 
onder het kopje overig? 
 
Antwoord: 
De kengetallen klanttevredenheid regionaal openbaar vervoer en sociale veiligheid 
in het openbaar vervoer worden gerapporteerd aan de hand van de 
klantenbarometer en de personeelsmonitor. De gegevens van 2018 waren nog niet 

Jaarverslag ministerie Infrastructuur en Waterstaat 2018 
30 Vraag: 
Op welke manier wordt duidelijk hoe vaak het personeel te maken heeft met 
veiligheidsincidenten in en rond het ov als enkel aangegeven wordt of zij één of 
meerdere keren slachtoffers zijn geweest van een incident? 
 
Antwoord: 
In de toelichting van de landelijke rapportage wordt weergegeven welk percentage 
een of meerdere keren slachtoffer was. In de enquête onder het personeel wordt 
per type incident ook gevraagd hoe vaak men daarvan slachtoffer is geweest. 
Daarnaast houden vervoerders bij hoe vaak personeel incidenten meldt en wordt 
in de personeelsmonitor gevraagd naar de meldingsbereidheid van incidenten. 
 
31 Vraag: 
Welke vragen worden aan klanten gesteld om hun oordeel over de sociale 
veiligheid bij NS te bepalen? 
 
Antwoord: 
In de treinbelevingsmonitor wordt aan de reiziger gevraagd om 22 stellingen te 
beoordelen. Onder deze stellingen zijn: ‘Ik voel me veilig in deze trein’ en ‘Het 
gedrag van medereizigers vind ik prettig’. Deze worden gebruikt om tot een 
oordeel te komen. 
 
32 Vraag: 
Op welke wijze vult Nederland zijn actief lidmaatschap van de Internation Civil 
Aviation Organization (ICAO) en European Aviation Safety Agency (EASA) in? 
 
Antwoord: 
ICAO 
Binnen ICAO maakt Nederland deel uit van een rotatiegroep met 7 andere landen 
(Oostenrijk, België, Luxemburg, Zwitserland, Ierland, Portugal en Kroatië), de 
ABIS-groep. De 7 landen hebben op rotatiebasis samen 1 zetel in de Raad. 
Nederland is kansrijke kandidaat voor een zetel in de Raad van ICAO voor de 
periode 2019-2022 en volgt dan Ierland op. Daarnaast nemen Nederlandse 
experts in ICAO deel aan diverse technische comités en werkgroepen. In deze 
gremia worden de door de Raad van ICAO te nemen besluiten voorbereid en kan 
Nederland invloed uitoefenen op de voorstellen die naar de Raad gaan. 
EASA 
EASA ondersteunt de ontwikkeling en handhaving van EU-regelgeving op het 
gebied van veiligheid en milieubescherming van de (burger)luchtvaart. 
Het agentschap staat onder leiding van de raad van bestuur. Deze raad is 
samengesteld uit vertegenwoordigers van alle lidstaten en de Europese 
Commissie. Nederland wordt in de raad van bestuur vertegenwoordigd door het 
ministerie van Infrastructuur en Waterstaat. Daarnaast hebben vanuit het 
ministerie experts zitting in verschillende adviesgroepen van het agentschap, 
alsmede werkgroepen voor de ontwikkeling van nieuwe regelgeving. 
 
33 Vraag: 
Kunt u in cijfers uitdrukken wat de effecten zijn van de Nederlandse luchtvaart op 
het milieu en de leefomgeving in 2017 en 2018? 
 
Antwoord:·      
De totale emissies van de luchtvaart in Nederland zijn te vinden op de site van de 
Emissieregistratie. Dit geeft inzicht in de emissies per luchthaven. Op de site van 
het CBS zijn gegevens over het aantal vliegtuigbewegingen in Nederland te 
vinden. 
·     In de handhavingsrapportages over het jaar 2017 en 2018 van de ILT voor 
Schiphol wordt inzichtelijk gemaakt dat de normen voor het totale volume geluid, 
het externe veiligheidsrisico en de uitstoot van stoffen die plaatselijk 

Jaarverslag ministerie Infrastructuur en Waterstaat 2018 
het reisbeleid van het Ministerie van Infrastructuur en Waterstaat. Door de inzet 
van biokerosine worden vluchten van medewerkers van IenW verduurzaamd en 
daarmee hun CO2 footprint verkleind. Vanzelfsprekend zijn ook voor de aankoop 
van deze vliegtickets gelden vanuit IenW naar de KLM gegaan. Naast deze gelden 
zijn er echter geen andere bedragen gegaan naar de KLM. 
 
37 Vraag: 
Kunt u uitleggen wat mainportverkeer is? 
 
Antwoord: 
Mainportverkeer bestaat uit vluchten die Nederland verbinden met belangrijke 
economische bestemmingen in Europa en de rest van de wereld. Op deze wijze 
draagt het mainportverkeer bij aan de netwerkkwaliteit.  
Een essentieel onderdeel van het mainportverkeer is het hubgebonden verkeer op 
Schiphol met een (Europees) verbindingennetwerk om de (inter)continentale 
bestemmingen te voeden. 
 
38 Vraag: 
Bestaat er een verschil in de ranglijst kostenniveau van de luchthavens op het 
gebied van vrachtverkeer en passagiersverkeer? 
 
Antwoord: 
In de SEO benchmark luchthavengelden en overheidsheffingen worden de kosten 
op de luchthavens vergeleken op basis van een pakket vliegtuigbewegingen met 
een voor Schiphol representatieve vloot. Daarin zijn ook vrachtvliegtuigen 
opgenomen. In de ranglijst zijn deze vluchten dus verwerkt. Er zijn geen 
afzonderlijke ranglijsten opgesteld voor vrachtvliegtuigen en vluchten van 
passagiersvliegtuigen (die overigens deels ook vracht vervoeren in de “belly”).   
 
39 Vraag: 
Hoe vaak heeft de Inspectie Leefomgeving en Transport (ILT) handhavend moeten 
optreden vanwege geluidsoverschrijdingen door vluchten van en naar Schiphol? 
 
Antwoord: 
De ILT heeft niet handhavend hoeven op te treden.  
In het gebruiksjaar 2017 zijn in 5 handhavingspunten de geluidsnormen 
overschreden: in 4 handhavingspunten zijn de normen voor het gehele etmaal 
overschreden (de geluidsnormen Lden) en in 1 geluidspunt de normen voor de 
nacht (Lnight). De ILT heeft in 2018 een analyse uitgevoerd om vast te stellen wat 
de oorzaken zijn. Op basis daarvan heeft de ILT geen maatregel aan de 
luchtvaartsector opgelegd omdat de overschrijdingen het gevolg waren van het 
vliegen volgens het Nieuwe Normen en Handhavingsstelsel (NNHS). Dit is in lijn 
met het anticiperend handhaven (zie kamerstuk 31936, nr. 296).  
In het gebruiksjaar 2018 zijn in 4 handhavingspunten de geluidsnormen 
overschreden. Het betreft de geluidsnormen voor het gehele etmaal, de 
geluidsnormen voor de nacht zijn niet overschreden. De ILT voert momenteel een 
zelfde analyse uit naar de oorzaken.  
U kunt hierover lezen in de handhavingsrapportage Schiphol 2018 van de ILT. 
Deze rapportage was ten tijde van het drukken van het jaarverslag van I&W nog 
niet gereed, en is op 22 mei 2019 aan de Kamer aangeboden. 
 
40 Vraag: 
Hoeveel geld ging er vanuit de rijksoverheid naar WinAIR in het jaar 2018 en 
hoeveel geld staat er nog gepland om naar WinAIR te gaan? 
 
Antwoord: 
Er is in 2018 evenals in de jaren daarvoor geen geld vanuit de rijksoverheid naar 
Winair gegaan. Er zijn ook geen uitgaven gepland. In de rijksbegroting is alleen 

Jaarverslag ministerie Infrastructuur en Waterstaat 2018 
Beide Comités worden ondersteund door Sub-comités waar de eisen worden 
ontwikkeld en voorbereid voor besluitvorming in de Comités. 
Als maritieme natie participeert Nederland actief in zowel de Comités als de Sub-
comités en levert daarmee een inhoudelijke bijdrage aan de totstandkoming van 
internationaal geldende eisen m.b.t. veiligheid, bemanning en milieu voor de 
mondiale scheepvaart. Daarnaast is Nederland ook lid van de IMO Council, het 
dagelijks bestuur van de IMO, waar o.m. de sturing op het werkprogramma van de 
IMO plaatsvindt. Ook participeert Nederland in de Assembly waar het 
werkprogramma uiteindelijk wordt vastgesteld.  
 
45 Vraag: 
Kunt u nader uiteenzetten hoe u zorgt voor “state of the art” regelgeving op het 
gebied van marktordening, passagiersrechten, bemanningszaken en security? 
 
Antwoord: 
De regelgeving op maritiem terrein komt grotendeels uit de internationale 
overlegcircuits IMO voor de zeevaart en CCR voor de binnenvaart. Ook in 
Europees verband wordt regelgeving opgesteld. Binnen Nederland zorg ik ervoor 
dat deze regelgeving waar nodig wordt geïmplementeerd in wet- en regelgeving. 
Een klein deel van de regelgeving is nationaal bepaald. Dit wordt met enige 
regelmaat bekeken op actualiteit. Hierbij worden ook signalen uit de praktijk en 
van de ILT benut.   
 
46 Vraag: 
Kunt u nader uiteenzetten waarom er in de afgelopen acht jaar vertraging is 
ontstaan in passeertijd van de sluizen? Heeft droogte en ongepland onderhoud 
hier invloed op gehad? 
 
Antwoord: 
De passeertijden bij sluizen zijn vrij constant en voldoen de laatste jaren op 
vrijwel alle Rijksvaarwegen aan de streefwaarden. Op de hoofdtransportassen 
helaas nog niet. Dit wordt voornamelijk veroorzaakt door gebrek aan structurele 
fysieke capaciteit van de sluizen op de corridors tussen Zeeland en Rotterdam. 
Voor de sluizen op die corridors lopen dan ook MIRT-projecten, gericht op het 
verbeteren van deze capaciteit. In 2018 is de afname met name veroorzaakt door 
gepland onderhoud bij enkele sluizen en de lange periode van laag water met veel 
omvaarverkeer met meer schepen bij enkele sluizen. De invloed van ongepland 
onderhoud als gevolg van storingen op de totaalscores van de passeertijden bij 
sluizen is beperkt, maar we zien de laatste jaren het aantal storingen op de 
vaarwegen wel toenemen. Samen met de geplande en toenemende 
vervangingsopgave zet dit de beschikbaarheid van de vaarwegen onder druk.  
 
47 Vraag: 
Kunt u voorbeelden geven van projecten die uitgevoerd zijn met de 
subsidieregeling Innovaties Duurzame Binnenvaart? 
 
Antwoord: 
Binnen de subsidieregeling innovaties duurzame binnenvaart (IDB) zijn onder 
meer de volgende projecten uitgevoerd: 
• Het uitrusten van een containerschip met volledige elektrische voortstuwing 
door gebruik van duurzame energie (industrieel onderzoek). 
• Het toepassen van de voortstuwing van een binnenvaartschip op waterstof 
(experimenteel ontwikkelingsproject). 
• Het retrofitten van een binnenvaartschip naar methanol aandrijving 
(experimenteel ontwikkelingsproject). 
• Het inzetten van een batterijcontainer voor duurzame voortstuwing van een 
containerschip (industrieel onderzoeksproject). 

Jaarverslag ministerie Infrastructuur en Waterstaat 2018 
51 Vraag: 
Klopt het dat de lucht in Nederland in 2018 minder schoon is geworden? 
 
Antwoord: 
In het jaarverslag op pag. 117, is gerapporteerd over verschillende emissies. Het 
betreft de gerealiseerde emissies tot en met 2016. Voor NOx en fijnstof is sprake 
van een daling in gerealiseerde emissies alsook naar de toekomst. Dit beeld wordt 
tevens bevestigd door de laatste NSL Monitoringsrapportage, waaruit blijkt dat het 
aantal luchtkwaliteitsknelpunten in 2017 verder is afgenomen. Uit de NSL 
Monitoringsrapportage 2019, welke later dit jaar beschikbaar komt, zal blijken hoe 
de luchtkwaliteit zich in 2018 heeft ontwikkeld. In het jaarverslag 2019 verwacht 
ik te kunnen rapporteren over de realisatie in 2018 van luchtverontreinigende 
emissies. 
 
52 Vraag: 
Kunt u uitleggen waardoor de lucht in Nederland minder schoon is geworden in 
2018? 
 
Antwoord: 
In het jaarverslag op pag. 117, is gerapporteerd over verschillende emissies. Het 
betreft de gerealiseerde emissies tot en met 2016. Voor NOx en fijnstof is sprake 
van een daling in gerealiseerde emissies alsook naar de toekomst. Dit beeld wordt 
tevens bevestigd door de laatste NSL Monitoringsrapportage, waaruit blijkt dat het 
aantal luchtkwaliteitsknelpunten in 2017 verder is afgenomen. Uit de NSL 
Monitoringsrapportage 2019, welke later dit jaar beschikbaar komt, zal blijken hoe 
de luchtkwaliteit zich in 2018 heeft ontwikkeld. In het jaarverslag 2019 verwacht 
ik te kunnen rapporteren over de realisatie in 2018 van luchtverontreinigende 
emissies. 
 
53 Vraag: 
Kunt u nader uiteenzetten waarom 11,2 miljoen euro niet is uitgegeven aan het 
Nationaal Samenwerkingsprogramma Luchtkwaliteit (NSL), terwijl dit wel was 
begroot voor 2018? Zijn deze gelden uiteindelijk wel aan het NSL uitgegeven? 
 
Antwoord: 
Deze middelen zijn gereserveerd voor de afrekening van de NSL subsidies die tot 
met 2017 in het kader van het NSL aan provincies zijn verstrekt. De vaststelling 
van deze subsidies vereist een zorgvuldige analyse, hiervoor blijkt meer tijd nodig 
te zijn dan vooraf was voorzien. De vaststelling en de afrekening van de NSL- 
subsidies zal daarom in 2019 plaatsvinden. 
  
 
54 Vraag: 
Waardoor is er vertraging ontstaan bij de saneringsmaatregelen in het kader van 
geluidshinder? 
 
Antwoord: 
In 2018 zijn minder woningen gesaneerd dan oorspronkelijk gepland. De oorzaak 
daarvoor ligt met name in de krappe bouwmarkt, waardoor bouwplanningen bij de 
uitvoering van gevelisolatieprojecten zijn uitgelopen. 
 
55 Vraag: 
Op wat voor opdrachten met als gevolg hogere uitgaven van 1,6 miljoen euro 
wordt gedoeld op het terrein van gezonde lucht en geluid- en verkeersemissies? 
 
 
 

Jaarverslag ministerie Infrastructuur en Waterstaat 2018 
Antwoord: 
De middelen zijn in 2018 besteed aan de uitkeringen van toegekende projecten 
DKTI-regeling 2017/2018. Concreet gaat het om maatregelen voor experimenten 
en proeftuinen met e-trucks in de logistieke keten, tank- en laadpleinen waaronder 
waterstofstations en de ontwikkeling van schone voertuigen voor specifieke 
niches, bijvoorbeeld de afvalsector. 
Overigens staat tegenover de genoemde verlaging van € 8 mln op het 
opdrachtenbudget een gelijke verhoging van het subsidiebudget, omdat de 
uitgaven DKTI-regeling 2018 uiteindelijk zijn verantwoord op het financieel 
instrument subsidies.  
 
60 Vraag: 
Kunt u toelichten welke demonstratieprojecten bij diverse gemeenten zijn 
uitgevoerd ten behoeve van zero-emissie stadslogistiek? Kunt u toelichten waarom 
de uitgaven in 2016 op de DKTI-regeling lager zijn uitgevallen dan oorspronkelijk 
was geraamd? 
 
Antwoord: 
De DKTI-regeling 1e ronde is gesloten op 21 december 2017 en toegekend in 
2018. De regeling kende toen een overtekening en besteding aan 33 projecten op 
in totaal 52 locaties met een gemiddelde doorlooptijd van 2 tot 3 jaar. De 
uitkeringen in het kader van de DKTI-regeling zijn in 2018 volledig verplicht. 
Omdat de gehonoreerde projecten een langere doorlooptijd hebben, vinden ook de 
uitkeringen die hieraan zijn gekoppeld over een langere periode (ook na 2018) 
plaats. DKTI heeft een bredere reikwijdte dan stadslogistiek alleen en richt zich op 
initiatieven uit het bedrijfsleven. 
Concreet gaat het om maatregelen voor experimenten en proeftuinen met e-trucks 
in de logistieke keten, tank- en laadpleinen waaronder waterstofstations en de 
ontwikkeling van schone voertuigen voor specifieke niches, bijvoorbeeld de 
afvalsector. 
 
61 Vraag: 
Kunt u toelichten waarom de uitgaven in 2016 op de DKTI-regeling lager zijn 
uitgevallen dan oorspronkelijk was geraamd? 
 
Antwoord: 
In neem aan dat de Kamer doelt op het jaar 2018. 
De DKTI-regeling 1e ronde is gesloten op 21 december 2017 en toegekend in 
2018. De regeling kende toen een overtekening en besteding aan 33 projecten op 
in totaal 52 locaties met een gemiddelde doorlooptijd van 2 tot 3 jaar. De 
uitkeringen in het kader van de DKTI-regeling zijn in 2018 volledig verplicht. 
Omdat de gehonoreerde projecten een langere doorlooptijd hebben, vinden ook de 
uitkeringen die hieraan zijn gekoppeld over een langere periode (ook na 2018) 
plaats.  
 
62 Vraag: 
Wat wordt verstaan onder Kennis co-creatie en kennislanding van wetenschap in 
beleid? 
 
Antwoord: 
Bij kennis co-creatie wordt nieuwe kennis in samenspraak met een gebruiker of 
een andere partij ontwikkeld. Door de behoefte van de gebruiker te koppelen aan 
inhoudelijke ontwikkelingen kunnen gezamenlijk nieuwe inzichten of producten 
gerealiseerd worden. Kennislanding van wetenschap in beleid, betekent dat 
onderzoekers en beleidsmedewerkers er gezamenlijk zorg voor dragen dat de 
resultaten van wetenschappelijk onderzoek vertaald worden en concreet gemaakt 
worden. Dat gebeurt op een zodanige manier dat de wetenschappelijke resultaten 
in concrete beleidsmaatregelen of –adviezen vertaald zijn. 

Jaarverslag ministerie Infrastructuur en Waterstaat 2018 
66 Vraag: 
Welk gedeelte van het Infrastructuurfonds wordt risicogestuurd ingezet? Staat dit 
budget in verhouding tot de verwachte maatschappelijke schade die de enorme 
toename aan filevorming zal opleveren? 
 
Antwoord: 
Er is geen specifiek deel van het Infrastructuurfonds dat risicogestuurd wordt 
ingezet. Binnen het taakstellend budget van een project 
worden projectspecifieke risicoreserveringen getroffen voor als risico’s zich 
voordoen binnen projecten. Wanneer deze risicoreserveringen na afloop van het 
project niet benodigd zijn geweest dan vloeien deze terug naar de 
Investeringsruimte. Daarnaast worden op het infrastructuurfonds ook 
reserveringen getroffen voor risico’s met een projectoverstijgend karakter. Zo 
informeer ik u bijvoorbeeld jaarlijks met de begroting over de risicoreservering 
voor beheer en onderhoud, en heb ik u geïnformeerd over het risico van 
brandwerendheid bij tunnels. 
  
67 Vraag: 
Wat zijn de totale kosten voor externe inhuur en welk verschil in uitgaven zou er 
zijn geweest in 2018 als deze mensen in vaste dienst waren geweest? 
 
Antwoord: 
De totale kosten voor externe inhuur waren in 2018 €211 miljoen. 
Daarvan betrof €105 miljoen taken die aan de markt worden overgelaten door 
RWS (niet-kerntaken) waarvoor geen eigen personeel kan worden ingezet. 
Voor de overige €106 miljoen gaat het om specialistische advisering en 
uitzendkrachten, waar over het algemeen sprake is van kortdurende advisering 
voor projecten.  
Hoe groot het verschil in uitgaven zou zijn geweest als deze mensen in vaste 
dienst zouden zijn geweest valt niet exact te geven.  Hoewel medewerkers in 
vaste dienst minder kosten per uur, geldt voor het in vaste dienst nemen van een 
medewerker weer dat een volledig jaarsalaris en meerjarige doorloop moet 
worden betaald. Dit terwijl de specifieke expertise niet altijd voor langere tijd 
nodig is. 
 
68 Vraag: 
Welke departement maakte in 2018 de meeste personele onkosten? Om welk 
totaalbedrag  ging het hier? 
 
Antwoord: 
Onder verwijzing naar Tabel 40 Externe inhuur uit de Jaarrapportage 
Bedrijfsvoering Rijk 2018 op pagina 106 kan worden gesteld dat het ministerie van 
Defensie met € 3.537 miljoen de meeste personele uitgaven had in 2018. 
  

