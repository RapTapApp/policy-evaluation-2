1 
 
Internationale Haaien Strategie 2019 (IHS-19) 
 
Deze beleidsstrategie is gebaseerd op het rapport “Nederlandse Strategie voor haaien in 
internationaal beheer en beleid, inclusief Caribisch Nederland” dat door de Nederlandse 
Elasmobranchen Vereniging (NEV) in 2018 op verzoek van het ministerie van LNV is gemaakt. In 
bedoeld rapport zijn wetenschappelijke bronnen, analyses en gedetailleerde beleidssuggesties 
opgenomen. Deze Internationale Haaien Strategie 2019 (IHS-19) is de beleidsmatige vertaling 
hiervan. 
Haaien- en roggenpopulaties hebben wereldwijd te maken met verschillende drukfactoren die hun 
voorkomen en gezondheid beïnvloeden. De belangrijkste is visserij (zowel gericht als bijvangst). 
Daarnaast zijn habitatverstoring, vervuiling en klimaatverandering en de effecten die dit heeft op 
de gehele voedselketen van invloed. 
Haaien en roggen groeien langzaam, zijn pas op hoge leeftijd geslachtsrijp en brengen weinig 
jongen voort. Deze biologische eigenschappen maken haaien en roggen erg kwetsbaar voor extra 
sterfte door visserij en habitatverstoring of -vernietiging. Om deze reden zal een programma 
gericht op herstel van haaien- en roggenpopulaties een lange-termijnvisie van enkele tientallen 
jaren moeten bevatten en zal de lange generatietijd van deze soorten centraal moeten staan in het 
beleid.  
Deze strategie geeft een meerjarig kader om haaien- en roggenpopulaties goed te beheren en bij 
te dragen aan herstel in (inter)nationale wateren, inclusief Caribisch Nederland. De strategie wil 
zoveel mogelijk aansluiten bij en complementair zijn aan bestaande EU en (inter)nationale 
regelgeving en beheermaatregelen. De doelstellingen van de Food and Agriculture Organization of 
the United Nations (FAO) Plan of Action for Sharks vormen de leidraad. Deze doelstellingen zijn: 
(1) de kennis over de haaienvisserij, de haaiensoorten en de rol die zij spelen in het ecosysteem 
uitbreiden; (2) ervoor te zorgen dat de duurzaamheid van de gerichte haaienvisserij gewaarborgd 
is en dat de bijvangst van haaien in het kader van andere visserijtakken goed wordt 
gereglementeerd; en (3) de samenhang tussen het interne en externe communautaire beleid 
betreffende haaien te stimuleren. 
De ambitie van deze strategie richt zich op drie verschillende beleidsniveau’s (deel A): de EU 
binnen de invloed van het Gemeenschappelijk Visserij Beleid (GVB); internationaal buiten GVB; en 
tenslotte Caribisch Nederland. De feitelijke acties van deze strategie richten zich op vier 
beleidsdoelen (deel B): versterking en verbetering van wetenschap; aanscherpen van 
beheermaatregelen; stakeholders en educatie; en inzet in internationale verdragen. 
 
Deel A. de ambities per beleidsniveau 
Beleidsniveau 1. EU binnen Gemeenschappelijk Visserij Beleid 
Binnen het GVB worden bestanden van commercieel gevangen soorten beheerd via de TAC en 
Quota verordening waarbinnen jaarlijks de Total Allowable Catches (TACs) voor visbestanden 
worden vastgesteld (voor 2016: verordening (EU) 2016/72). Sinds 2009 geldt er een ‘groeps-TAC’ 
voor alle roggen die regulier worden (bij)gevangen in de EU-visserij. Dit betekent dat er geen 
vangstlimieten zijn per soort, maar gezamenlijk voor alle soorten die gevangen mogen worden. 
Aangezien er over de overgrote meerderheid van de roggensoorten die onder dit TAC vallen geen 
volledige bestandsschatting (stock assessment) gedaan kan worden, wordt het TAC gebaseerd op 
soort-specifiek advies over populatie trends van de International Council for the Exploration of the 
Sea (ICES). Toepassing van het voorzorgsbeginsel en een negatieve trend in een aantal van de 
populaties van roggen soorten binnen de EU, zorgen dat deze TAC sinds de instelling een aantal 
keer naar beneden is bijgesteld.  
Vanuit discussies met internationale stakeholders in het kader van de uitvoering van de 
doelstellingen binnen de Kaderrichtlijn Mariene Strategie blijkt dat er behoefte is om de groeps-TAC 
te evalueren om het bestandsbeheer beter te laten aansluiten op overige beleidsinstrumenten zoals 
de aanlandplicht, waarbij aandacht is voor een regionale aanpak en ruimtelijke beheermaatregelen. 
Internationale Haaien Strategie 2019 

3 
 
onderbouwen van een nieuwe aanpak voor beheer zoals de Management Strategy Evaluations; en 
(2) expertise inbrengen in de versterking van bestandsbeoordelingen voor zgn ”data-poor” soorten. 
Nederland zet de huidige inspanning voort om in alle RFMOs het praktijk van ontvinnen stop te 
2
zetten en dwingende vangstafspraken te maken over specifieke soorten . 
Verder zijn er kansen binnen de zgn Fisheries Partnership Agreements (FPAs) van de EU met derde 
3
landen om afspraken over beschermingsmaatregelen voor haaien op te nemen . Ook de afspraken 
over sectorale steun aan de visserij kunnen hieraan gekoppeld worden. 
Er is er al heel veel gedaan in CITES verband zoals de richtlijnen voor Non-Detriment Finding 
(NDF), risk assessments, soorten identificatie en het herkennen van vinnen. 
Daarnaast zou er mondiaal meer aandacht besteed kunnen worden aan het feit dat in veel landen 
vinnen nog apart aangeland kunnen worden van de rest van de haai. In de EU is er sinds een paar 
jaar wetgeving voor ‘fins naturally attached’ zodat de vinnen niet apart in de handel terecht 
komen. Ook kan de gegevensverzameling van bestaande visserij verbeterd worden, bijvoorbeeld 
over welke soorten gevangen worden in de verschillende vormen van visserij, ook als het gaat om 
bijvangst. Verder kan er nog een verbetering komen in de afstemming tussen landen als het gaat 
om exploitatie van dezelfde populaties, bijvoorbeeld in de Middellandse Zee en de Cariben.  
 
Beleidsniveau 3. Caribisch Nederland 
In september 2015 zijn de wateren (EEZ en Territoriale Wateren) van Saba en Bonaire tot 
zeezoogdieren- en haaienreservaat verklaard, het ‘Yarari’ Reservaat. Eind september 2018 heeft 
ook Sint Eustatius een intentieverklaring hiertoe getekend. Instelling van een haaienreservaat kan 
het bewustwordingsproces versterken en daarmee bijdragen aan de effectieve bescherming van de 
haaienpopulaties. Om deze reservaten tot een succes te maken is het nodig afspraken te maken 
over toegestaan gebruik, controle en handhaving. Hiervoor zal het nodig zijn om het Visserijbesluit 
BES aan te passen waarbij maatregelen om de (bij)vangst van haaien en roggen zo veel mogelijk 
te beperken, zoals technische maatregelen en gebruik van vistuig. Ook een verbod op ontvinnen 
van haaien is een van de maatregelen die meegenomen bij de genoemde wetswijziging. Naast het 
aanpassen van de regelgeving is een effectieve handhaving van belang. Zo is het ontvinnen van 
haaien is op Bonaire verboden, maar de handhaving blijkt lastig te zijn. Voor succesvol 
visserijbeheer is een samenwerking tussen beleid, visserij en onderzoekers nodig, in overleg met 
de natuurparken. Hiervoor zou de visserijsector dusdanig georganiseerd moeten zijn dat er een 
aanspreek punt is.  
Om recht te doen aan het hoog migrerende karakter van veel haaien- en roggensoorten is 
samenwerking in de gehele Caribische regio van belang. Het enige grensoverschrijdende wettelijke 
instrument specifiek voor de Caribische regio is het SPAW protocol (Protocol for the Special 
Protection of Areas and Wildlife). Op voordracht van Nederland zijn een aantal haaien en 
roggensoorten in 2017 toegevoegd aan dit protocol. Er is echter nog veel onduidelijkheid over hoe 
het protocol uitgevoerd dient te worden, met name voor mariene soorten. 
Nederland kan daarom het voortouw nemen in het uitrollen van goed beheer in de regio door zich 
aan te sluiten bij initiatieven in de regio -bijvoorbeeld Honduras, Belize en de Bahama’s en andere 
landen waar nationale actieplannen zijn opgesteld- en het stimuleren van de samenhang met 
regionale FAO initiatieven zoals Regional Plan of Action for the wider Caribbean Region. 
 
Deel B: de acties per beleidsdoel 
                                                            
2
 Bijvoorbeeld de blauwe haai en kortvin mako en bescherming van de bijvangst soorten, zoals de voshaai, 
zijdehaai en mobular en manta roggen. 
3
 . Bijvoorbeeld in het nieuwe akkoord met Kaapverdië zijn er maatregelen voor het beschermen van haaien 
afgesproken . Bij het bereiken van 30-40% aan haaienvangsten worden er nieuwe beheermaatregelen voor 
haaien ingesteld en er komt geld vrij voor onderzoek met de EU en Kaapverdië naar de haaien populaties en 
habitats. 
Internationale Haaien Strategie 2019 

5 
 
 
Beleidsdoel 3. Stakeholders en public awareness 
1. Inzetten op educatie en communicatie in de visserijketen richting zowel vissers als visserij-
ambtenaren en anderen in de visserijketen, inclusief de sportvisserij. Daarnaast is het 
belangrijk dat vissers beschikken over gerichte educatie en communicatiemiddelen met 
betrekking tot terugzetten van incidenteel gevangen soorten om hun overlevingskansen te 
vergroten. 
2. Ontwikkelen van een geschikte identificatie handleiding ten behoeve van soortenidentificatie 
voor de stakeholders  
3. Opstellen van een gedragscode voor het terugzetten van haaien en roggen voor alle visserijen 
(commercieel en recreatief) waarin eenvoudig de beste manier van terugzetten wordt 
uitgelegd. Een dergelijke gedragscode geldt al voor sportvissers aangesloten bij Sportvisserij 
Nederland en er moet onderzocht worden hoe zo’n gedragscode in Caribisch Nederland 
geïntroduceerd kan worden. 
 
Beleidsdoel 4. Inzet in Internationale verdragen en RFMO’s 
1. Het beter afstemmen van de Nederlandse inzet bij internationale beleidsontwikkeling is 
essentieel om soorten effectief te kunnen beschermen. Het is van belang om afstemming te 
hebben tussen nationaal beleid en regelgeving en Europese en internationale beleidsprocessen. 
Daarnaast is het belangrijk om internationaal een level playing field te creëren tussen 
afspraken van internationale verdragen en RFMO’s. Om de effectiviteit te vergroten, dient deze 
Internationale Haaien Strategie consequent te worden uitgedragen in de verschillende RFMO’s 
en andere relevante  internationale verdragen. 
2. Goede monitoring en beheer van de handel en vangst van soorten die nu op de CITES en CMS 
lijsten zijn geplaatst.  
3. Stimuleren van internationale beheerplannen voor migrerende soorten; bij voorkeur door 
RFMO’s in samenwerking met relevante internationale Natuurverdragen. 
4. Harmonisatie van aanpak door alle relevante soorten die nu reeds onder CITES of onder 
CMS/Shark MoU vallen, ook op de Annexen van het SPAW Protocol te plaatsen.  
5. Belang uitdragen van ‘fins naturally attached’ wetgeving op het gebied van ontvinnen van 
haaien op mondiaal niveau, met speciale aandacht voor het Caribisch gebied.  
 
Uitvoering van de haaienstrategie 
De Internationale Haaien Strategie zoals in dit document verwoord is een levende strategie 
waarvoor gezamenlijke uitvoering en samenwerking tussen wetenschap, beleid, sector en andere 
stakeholders nodig is. 
De strategie dient als kader voor het ontwikkelen en implementeren van beleid omtrent haaien en 
roggen voor de Nederlandse overheid. Het is aannemelijk dat de strategie in de loop der tijd 
aangevuld zal worden met nieuwe inzichten en verbeterde kennis.  
 
Internationale Haaien Strategie 2019 

