 
 
Jaarbericht 2018 
 
 

inhou
Jaarbericht 2018  
dsop
gave 
 
Toezicht dat ertoe doet, kwalitatief hoogwaardige onderzoeken en signalen die 
(h)erkend worden door de omgeving en die bijdragen aan verbeteringen, dat is 
waar de Inspectie Justitie en Veiligheid (de Inspectie) voor staat.  
Dit jaarbericht geeft op hoofdlijnen een beeld over de activiteiten en de organisatie 
van de Inspectie Justitie en Veiligheid (Inspectie) in 2018. Signalen in het 
toezichtveld zijn teruggebracht tot drie aspecten die in een groot aantal 
onderzoeken naar voren zijn gekomen: de problematiek rond personele bezetting, 
ketensamenwerking en de constatering dat geregeld onvoldoende sturing 
plaatsvindt op mensen, middelen en processen.  
De Inspectie is bezorgd over het feit dat een deel van de geconstateerde problemen 
niet nieuw is. In eerdere jaren werd in een aantal toezichtgebieden ook al 
gesignaleerd dat ketensamenwerking en personele bezetting belangrijke thema’s 
waren. Vlak voor publicatie van dit Jaarbericht verscheen het rapport van de 
Inspectie over het detentieverloop van Michael P., waarin opnieuw aandachtspunten 
in de ketensamenwerking en informatie-uitwisseling werden benoemd. Het gaat dan 
ook om weerbarstige en complexe problematiek. 
Er kan alleen effectief toezicht gehouden worden door in verbinding te staan met de 
omgeving, mèt een professionele organisatie die alert en flexibel opereert. De 
Inspectie blijft over haar bevindingen in gesprek met beleidsmakers, onder toezicht 
staande organisaties en partners in toezicht. Vanuit de onafhankelijkheid van de 
Inspectie is een professionele afstand hierbij van belang. De Inspectie is zich 
daarvan continu bewust.  
De Inspectie houdt met haar toezicht organisaties een spiegel voor. De Inspectie wil 
natuurlijk ook zelf steeds blijven verbeteren. Daarom heeft de Inspectie voor dit 
Jaarbericht Gerard Bakker (hoofddirecteur DJI), Bas Eenhoorn (waarnemend 
burgemeester Amstelveen) en Leon Kuijs (directeur Politieacademie) gevraagd naar 
hun ervaringen met de Inspectie. Zij sturen dagelijks organisaties aan die onder 
toezicht van de Inspectie staan.  Via deze weg wil ik hen hartelijk danken voor hun 
beschouwing. De Inspectie zal deze betrekken bij de doorontwikkeling van de 
organisatie. 
J.G. Bos  
Inspecteur-generaal Inspectie Justitie en Veiligheid 
 
3 

inhou
Jaarbericht 2018  
dsop
gave 
 
1 
 
|De Inspectie Justitie en Veiligheid draagt bij aan een rechtvaardige en veilige 
samenleving. Dit doet de Inspectie door toezicht te houden op 
uitvoeringsorganisaties op het terrein van justitie en veiligheid. Door onderzoeken 
geeft de Inspectie inzicht in de kwaliteit van de taakuitvoering en de naleving van 
regels en normen. Om zo risico’s te signaleren en om organisaties aan te zetten tot 
verbetering. 
De Inspectie heeft in haar Meerjarenprogramma 2018-2020 haar koers voor de 
komende jaren bepaald. Hierin geeft de Inspectie aan zich te willen toespitsen op 
het bevorderen van het lerend vermogen bij organisaties waar zij toezicht op houdt.  
Gerard Bakker (hoofddirecteur Dienst Justitiële Inrichtingen - DJI) stelt in zijn 
interview dat DJI de rapporten van de Inspectie gebruikt om het lerend vermogen 
van de organisatie te versterken en processen aan te passen. In haar werkwijze 
hanteert de Inspectie verschillende instrumenten die erop gericht zijn het lerend 
vermogen te stimuleren. 
Daarnaast kijkt de Inspectie samen met onder toezicht staande organisaties naar 
een mogelijke toekomstige werkwijze hoe zij incidenten zelf kunnen oppakken. Op 
deze wijze bevordert de Inspectie het zelflerend vermogen van deze organisaties. 
Van incidenten valt immers veel te leren. 
Ook focust de Inspectie nadrukkelijker op ketens en netwerken en zet de Inspectie 
in op een vanzelfsprekende rol bij incidenten. De Inspectie werd bijvoorbeeld in 
2018 gevraagd onderzoek te doen naar het handelen van organisaties in het 
terugkeerproces van de Armeense kinderen Lili en Howick en naar de bestrijding 
van de brand in de Sint-Urbanuskerk in Amstelveen. Incidentonderzoeken bieden 
voor de Inspectie waardevolle inzichten in de werking van ketens en stelsels.  
Daarnaast zet de Inspectie in op het opleveren van periodieke beelden. Hierin  
reflecteert zij op het functioneren van de uitvoering en op de werking van een 
stelsel als geheel. De verschillende onderzoeken die deel uitmaken van het 
periodieke beeld leveren informatie op over kansen en risico’s. Deze beelden kunnen 
voor beleid en uitvoering aanleiding zijn om bij te sturen.  
In 2018 zijn de eerste periodieke beelden opgeleverd: het landelijk beeld inrichting 
repressieve brandweerzorg, politieonderwijs en het toezicht op terugkeer van 
vreemdelingen. In 2019 levert de Inspectie opnieuw periodieke beelden op, zoals 
het periodiek beeld rampenbestrijding en crisisbeheersing. Daarnaast zal de 
5 

inhou
Jaarbericht 2018  
dsop
gave 
 
2 
 
Bij het uitvoeren van het toezicht kijkt de Inspectie naar de werking van 
organisaties, ketens en stelsels. Zij onderzoekt of er gewerkt wordt volgens de wet- 
en regelgeving. Als dit niet het geval blijkt te zijn, dan onderzoekt de Inspectie wat 
daar de oorzaken van zijn, waarom de realiteit van de uitvoering niet altijd aansluit 
bij beleidsdoelstellingen. Dit is één van de aspecten van lerend vermogen zoals de 
Inspectie heeft benoemd in haar koers 2018-2020. De Inspectie constateert dat 
deze waaromvraag, in verschillende onderzoeken en in verschillende 
toezichtgebieden, leidt tot gelijksoortige antwoorden. Een aantal aspecten komt 
steeds naar voren in de constateringen en aanbevelingen van de Inspectie: 
• het thema personele bezetting; 
• thema afstemming/ informatieoverdracht tussen ketenpartners; 
• de constatering dat er op uiteenlopende processen onvoldoende sturing 
plaatsvindt.  
 
Van deze thema’s waren de personele bezetting en afstemming/ 
informatieoverdracht ook al zichtbaar in voorgaande jaren. Dit baart de Inspectie 
zorgen. Uit het feit dat de deze thema’s in 2018 nog steeds aan de orde zijn, en ook 
zichtbaar zijn geworden in verschillende sectoren, concludeert de Inspectie dat het 
gaat om weerbarstige problematiek die niet zomaar is opgelost.  De Inspectie ziet 
dat de keten werkt aan verbetering, maar ook dat het gaat om ingewikkelde 
thema’s die veel tijd en energie kosten. Aspecten die hierin een rol spelen zijn 
bijvoorbeeld de veelheid aan actoren, de invloed van politiek en media en de invloed 
van privacybescherming (in het algemeen en van het medisch beroepsgeheim in het 
bijzonder). 
 
Uit voortgangsrapportages wordt duidelijk dat  onder toezicht staande organisaties 
in veel gevallen hard werken aan het opvolgen van de aanbevelingen van de 
Inspectie. Een voorbeeld hiervan is het vervolgonderzoek dat de Inspectie eind 2018 
deed samen met de IGJ binnen Forensisch Psychiatrisch Centrum de Kijvelanden. 
Het eerste onderzoek had plaatsgevonden naar aanleiding van het overlijden van 
een medewerker als gevolg van een steekincident. Dat onderzoek had laten zien dat 
er in de kliniek een situatie ontstaan waarin er minder goed zicht was op patiënten 
en er onvoldoende gehoor werd gegeven aan de signalen van medewerkers. In het 
vervolgonderzoek concludeerden de Inspecties dat FPC de Kijvelanden zorgvuldig de 
behoefte aan verbetering in kaart heeft gebracht en de hieruit voortvloeiende 
projecten goed heeft uitgezet binnen de organisatie. De inspecties hebben op basis 
7 

inhou
Jaarbericht 2018  
dsop
gave 
 
veiligheid. De Inspectie beoordeelde daarom in het rapport de kwaliteit van de 
taakuitvoering in de PI’s onder de maat. 
In het rapport Arrestantenregime werd als knelpunt gesignaleerd dat de PI’s in 
theorie over mensen en middelen beschikten om goede zorg te kunnen bieden aan 
arrestanten. In de praktijk gaven medewerkers echter aan dat ze niet konden 
bieden wat ze voor arrestanten nodig achtten. Dit was vooral het gevolg 
onderbezetting van zorgprofessionals en de korte detentieduur van arrestanten.  
De Inspectie stuurde in 2018 een brief aan de minister voor Rechtsbescherming 
waarin zij aandacht en actie vraagt voor het forensische zorgveld vanuit 
1
onderzoeken in verschillende klinieken . De zorg van de Inspectie richtte zich op de 
vraag of de sector voldoende wordt toegerust om haar complexe opdracht te 
vervullen. De Inspectie analyseerde de bevindingen uit deze onderzoeken en 
constateerde dat er veranderingen nodig waren op een aantal terugkerende 
thema’s, waaronder het thema personeelsbezetting. 
 
 
 
 
 
                    
1
 FPC De Rooyse Wissel, FPA Roosenburg, FPK De Woenselse Poort, FPC de Kijvelanden, FPC de 
Oostvaarderskliniek, FPC dr. S van Mesdag, FPC de Pompestichting en FPC van der Hoeven. 
9 

inhou
Jaarbericht 2018  
dsop
gave 
 
Aan het woord: Gerard Bakker, hoofddirecteur Dienst Justitiële Inrichtingen 
(DJI) 
 
Gerard Bakker heeft al langere tijd ervaring met de Inspectie, eerst bij het Centraal 
Orgaan Asielzoekers (COA) en nu bij DJI. Wat zijn zijn ervaringen? 
 
We hebben zelf veel interne instrumenten om prestaties te meten, maar de blik van 
buiten is belangrijk om kritisch naar jezelf te kunnen kijken. De Inspectie houdt ons 
een spiegel voor. We gebruiken de rapporten om het lerend vermogen in onze 
organisatie te versterken, we passen onze processen aan. 
Ik wil graag dat de Inspectie ‘een film maakt, en geen foto’. Na een incident moeten 
wij door, we pakken de problemen aan. Het komt weleens voor dat een rapport van 
de Inspectie veel later komt. Ik snap dat het soms zo moet, maar het effect van een 
rapport is dan kleiner.  Ik ben blij als de Inspectie over een langere periode kijkt en 
laat zien of wat in gang is gezet, ook de beoogde resultaten heeft opgeleverd. Zijn 
risico’s minder geworden? Zijn het structurele oplossingen voor structurele 
problemen? 
 
De Inspectie krijgt van DJI standaard inzage in eigen onderzoeken, piketmeldingen 
en andere data. De Inspectie kan DJI dus ‘volgen’. De Inspectie krijgt hiermee  
inzicht in interne acties naar aanleiding van incidenten. Ik voel hierdoor een 
bepaalde mate van vertrouwen, dat de Inspectie niet direct onderzoek zal doen naar 
aanleiding van kleine incidenten die al intern zijn opgepakt.  Door alle informatie die 
we pro-actief verstrekken is  het voor de Inspectie minder nodig om ‘in de 
brandweerstand’ te staan. Dat is 
een ontwikkeling die ik toejuich.    
Wat zijn verbeterpunten voor de 
Inspectie? 
 
De Inspectie zou nog aan kracht 
kunnen winnen door het palet 
aan instrumenten uit breiden. 
Niet alle onderzoeken hoeven te 
resulteren in een rapport. De 
Inspectie kan ook tussentijdse 
aanbevelingen doen of quick 
scans uitvoeren. In sommige 
gevallen is een kortere 
doorlooptijd nodig om effect te 
behalen.  
Een ander punt is dat ik blij zou 
zijn als verdere stappen worden 
gezet in de integrale benadering 
van toezicht. Als de verschillende Inspecties (zoals gezondheidzorg en jeugd,  
justitie en veiligheid) meer met elkaar samenwerken ontstaat er een caleidoscoop 
waarmee je vanuit verschillende rationaliteiten naar een proces of situatie kan 
kijken. Dat levert inhoudelijke winst op, maar ook een lastenvermindering voor DJI. 
 
 
11 

inhou
Jaarbericht 2018  
dsop
gave 
 
inschakelen van het OM wanneer jongeren de voorwaarden van hun reclassering 
niet naleefden.  
In 2018 zag de Inspectie verbetermogelijkheden voor samenwerking, afstemming 
en informatiedeling vanuit de jeugdreclassering en de jeugdhulpverlening. Ook in 
2017 heeft de Inspectie informatiedeling als aandachtspunt voor de jeugdketen 
benoemd in het jaarbericht. Vanuit de calamiteitenonderzoeken bleek toen dat de 
informatiedeling in veel gevallen niet op orde was. Om bij te dragen aan het 
verbeteren van de informatiedeling tussen professionals heeft het Toezicht Sociaal 
2
Domein de website www.kiezen-en-delen.nl gelanceerd waar professionals terecht 
kunnen als zij vragen hebben over mogelijkheden en manieren om informatie te 
delen. Zij vinden daar relevante handreikingen en richtlijnen die helpen bij het delen 
van informatie.  
Strafrechtketen 
De Inspectie zag ook in onderdelen van de strafrechtketen informatiedeling als 
knelpunt. In het proces rondom de afname van DNA bij veroordeelden (Tweede 
onderzoek verbeterprogramma maatschappelijke veiligheid OM) zag de Inspectie 
verbeteringen, maar stelde ook vast dat een aantal knelpunten een goede en 
3
effectieve werking van de Wet DNA-V beperkte: niet alle organisaties hadden hun 
processen en sturing goed op orde, de informatievoorziening op meerdere 
koppelvlakken tussen organisaties was kwetsbaar en de integrale, ketenbrede 
coördinatie was niet geborgd.  
BES-eilanden 
In het kader van het toezicht op crisisbeheersing in het Caribische deel van het 
koninkrijk heeft de Inspectie in 2018 onderzoek gedaan naar het functioneren van 
de rampenbestrijding op de BES-eilanden voor, tijdens en na de orkanen Irma, Jose 
en Maria in september 2017. Conclusie was dat alle onderdelen van het systeem 
afzonderlijk goed hebben gefunctioneerd, maar dat de eilanden en Nederland niet 
voldoende hebben samengewerkt en afgestemd. De eilanden en Nederland hebben 
op verschillende momenten op- en afgeschaald, en de eilanden bleken een andere 
verwachting te hebben ten aanzien van de nationale opschaling. Ook maakte het feit 
dat informatie langs verschillende lijnen werd gedeeld het lastig om overzicht bij te 
houden van actuele en gevalideerde informatie. 
 
 
 
  
 
 
                    
2
 Samenwerking tussen vier rijksinspecties die taken hebben op het gebied van jeugd, is in 2012 verstevigd 
in een bredere en gelijk meer flexibele samenwerking van rijksinspecties. Al het toezicht dat betrekking 
heeft op (de zorg voor) jongeren en waar rijksinspecties samenwerken is onder één noemer gebracht in 
Toezicht Sociaal Domein. 
3
 de uitvoering van de Wet DNA-onderzoek bij veroordeelden. 
13 

inhou
Jaarbericht 2018  
dsop
gave 
 
 
2.3 Governance 
De Inspectie wil in toenemende mate de achterliggende redenen zichtbaar maken 
als is gebleken dat de kwaliteit van de taakuitvpering niet aan de verwachting 
voldoet. Governance is een van de aspecten die de Inspectie in al haar activiteiten 
wil betrekken om dit te beoordelen. In 2018 is de Inspectie gestart met de invulling 
van het begrip ‘governance’ voor de toepassing in haar toezicht. Door te kijken naar 
de governance kunnen risico’s eerder worden gesignaleerd, bijvoorbeeld omdat de 
onderzochte organisatie de interne kwaliteitszorg op orde heeft. Ook stimuleert het 
organisaties om zichzelf verder te ontwikkelen doordat het toezicht meer aansluit 
om de eigen ambities van de organisatie.  
Voor de verdere invulling van het toezicht op ‘governance’ staan kernbegrippen als 
sturen, beheersen, intern toezicht en verantwoorden centraal. Sturen is het richting 
geven aan het realiseren van organisatiedoelen. Bij beheersen gaat het om het 
invoeren van maatregelen en procedures om ervoor te zorgen dat de organisatie de 
goede richting op gaat. Intern toezicht is vaststellen of doelen worden behaald voor 
belanghebbenden. Verantwoorden is het verschaffen van informatie en 
verantwoording afleggen over behaalde resultaten en de wijze van sturen, 
beheersen en intern toezichthouden.  
In 2018 benoemde de Inspectie in een aantal onderzoeken governance als een van 
de knelpunten.  
Sturen 
In het eerder genoemde Jaarbeeld Politieonderwijs 2017 signaleerde de Inspectie 
dat de politie beter moet sturen op de behoefte aan (nieuwe) opleidingen. Als 
helder, eenduidig en tijdig aan de Politieacademie wordt doorgegeven waar behoefte 
aan is, dan kan de Politieacademie haar processen inrichten en haar prioriteiten 
stellen. De Politieacademie moet daarnaast meer de tevredenheid over opleidingen 
meten. Door vooraf helder te zijn over de behoefte en achteraf de tevredenheid te 
toetsen kunnen vraag en aanbod beter op elkaar worden afgestemd.  
 
Beheersen 
Organisaties kunnen beschikken over de juiste informatie, maar soms toch 
onvoldoende sturen. De Inspectie deed samen met de IGJ en de Inspectie van het 
Onderwijs onderzoek naar het overlijden van een jongere in een instelling voor 
gesloten jeugdhulp. In dat onderzoek constateerden de inspecties dat de instelling 
en de betrokken school de risico’s rond de dagelijkse schoolgang goed inschatten, 
maar daar in de praktijk onvoldoende naar handelden. Bovendien hadden de 
Inspecties twijfels over de verbeterkracht van de beide organisaties en het interne 
toezicht door de betrokken besturen.  
Intern toezicht 
Sturingsproblemen kunnen ontstaan als de juiste managementinformatie niet 
beschikbaar is. Dit bleek onder meer in het onderzoek Sociale Veiligheid van 
bewoners in asielzoekerscentra. Uit het onderzoek bleek dat de informatie waarover 
het ministerie van JenV en het COA beschikten, onvoldoende zicht geeft op de 
uitvoering van het beleid in de praktijk, eventuele knelpunten daarbij en de 
veiligheidsbeleving van bewoners. Hierdoor konden het ministerie en het COA-
bestuur niet vaststellen of de azc’s aan bewoners een sociaal veilig klimaat boden, 
15 

inhou
Jaarbericht 2018  
dsop
gave 
 
Aan het woord: Leon Kuijs, directeur van de Politieacademie 
Leon Kuijs is sinds 22 april 2013 directeur van de Politieacademie, een organisatie die onder 
toezicht staat van de Inspectie.  
Hoe zou u uw ervaringen met de Inspectie willen omschrijven? 
De Inspectie is scherp, soms te scherp, maar wat ik belangrijk vind, is dat we als 
gesprekpartner serieus genomen worden. Jullie inspecteurs hebben kennis van 
zaken en staan in verbinding met de academie en de politie. En dat merk je. De 
bevindingen van de Inspectie zijn heel vaak herkenbaar. 9 van de 10 keer durf ik 
wel te zeggen. Er moet natuurlijk altijd ruimte zijn voor verbetering. 
Mijn ervaring met de Inspectie is dat zij het aanzetten tot verbetering echt voorop 
stelt in haar onderzoeken en het contact dat we met elkaar hebben. En dat werkt 
goed. Contact en verbinding is heel erg belangrijk, net zo belangrijk als de 
professionele afstand. Dat is een precaire balans waar de Inspectie continu aan 
werkt en moet blijven werken. 
 
Wat vindt u van de werkwijze van de Inspectie? 
De Inspectie richt zich op de relevante zaken. Daarnaast is de Inspectie heel 
transparant over wat zij wel of niet doet. De Inspectie werkt sinds 2015 met een 
nieuw, helder toezichtkader Politieonderwijs. Helder voor ons, want dan weten we 
vooraf waar we aan toe zijn. Dat geldt zowel voor het wat (waar beoordeelt de 
Inspectie ons op) als wat betreft het hoe (hoe de Inspectie haar onderzoeken 
uitvoert). De Inspectie definieert wat ze verstaat onder de kwaliteit van een 
politieopleiding en geeft ook aan hoe zij de kwaliteit van een opleiding onderzoekt. 
Ook helder is dat de Inspectie ons altijd vraagt om de kwaliteit aan te tonen, te 
laten zien, aan de hand van concrete voorbeelden. De Inspectie sluit aan bij onze 
eigen kwaliteitsindicatoren en –instrumenten, zodat de toezichtslast voor ons 
relatief beperkt blijft.  
 
De Politieacademie heeft, tegelijkertijd 
met het toetsingskader van de 
Inspectie, een eigen kwaliteitsstelsel 
ingevoerd. Zo moeten opleidingen een 
opleidingsdossier hebben, meten we in 
de korpsen of de opleiding rendeert en 
is professionalisering van docenten 
een speerpunt. De Inspectie 
controleert of dat werk ook zo 
uitgevoerd wordt. Natuurlijk zijn we 
als organisatie intrinsiek gemotiveerd 
om de kwaliteit van ons onderwijs 
hoog te houden, maar externe druk kan soms helpen.  
 
Wat is de toegevoegde waarde van de Inspectie? 
Jullie houden toezicht op ons én de politie. De toezicht op de kwaliteit van de 
politieopleidingen en de taakuitvoering van de politie zijn onlosmakelijk met elkaar 
verbonden. De kwaliteit van het politieonderwijs bepaalt immers mede de kwaliteit 
van politiewerk. De toegevoegde waarde is ook dat de Inspectie JenV kijkt naar de 
effectiviteit van het samenspel tussen korps en Politieacademie; wat werkt daarin 
wel en niet? 
 
17 

inhou
Jaarbericht 2018  
dsop
gave 
 
98 uitzettingen geïnspecteerd (vervoer,- grond,-  en/of 
vluchtinspectie). 
 
Toezicht gehouden in kader van voorbereiding crises en rampen 
(artikel 2.5.1 Bvr) op 20 systeemoefeningen. 
 
33 meldingen overlijdensgevallen in detentie beoordeeld en in 
9 gevallen navraag gedaan (in samenwerking met IGJ). In 4 
gevallen vroeg de Inspectie aan DJI om een zelfevaluatie, 
 waarna vervolgafspraken werden gemaakt.  Naar aanleiding 
van 1 casus werd samen met de IGJ een oriënterend bezoek 
gebracht. Na dit bezoek werd de melding afgesloten. In de 
overige 4 gevallen bleek actie niet noodzakelijk.  
 
In de Commissie Meldingen Jeugd (samenwerking met IGJ) zijn 
in totaal 389 calamiteiten, geweldsincidenten en andere 
meldingen behandeld, waarvan 30 meldingen bij 
 jeugdbescherming en jeugdreclassering op het terrein van 
JenV. In 10 gevallen zijn aanvullende vragen gesteld of een 
vooronderzoek gedaan, naast het interne onderzoek. 
 
368 meldingen van ernstige en/of gevoelige incidenten in het 
gevangeniswezen, forensische zorg en reclassering beoordeeld  
75 acties zoals aanvullende vragen bij regulier toezicht of 
opvragen van extra informatie. 
 
 
2 signalen afgegeven waarin de Inspectie zorgen uit over 
trends of ontwikkelingen. 
 
 
 
2.5 Overzicht overige activiteiten 
Naast toezichtactiviteiten onderneemt de Inspectie ook andere activiteiten, 
bijvoorbeeld om het toezicht te versterken of te zorgen voor verbinding tussen 
verschillende partijen in het toezichtveld. Voorbeelden hiervan zijn; de organisatie 
van een landelijke contactdag voor veiligheidsregio’s en het uitvoeren van een toets 
op handhaafbaarheid, uitvoerbaarheid en fraudebestendigheid (huf-toets) op het 
wetsvoorstel Wijzigingswet meldkamers. 
Overige activiteiten 
Contactdag IJenV – Veiligheidsregio’s 
2 Expertmeetings met taakorganisaties en slachtoffers om meer inzicht te krijgen 
waar het toezicht op slachtofferzorg zich op moet gaan richten. 
19 

inhou
Jaarbericht 2018  
dsop
gave 
 
3 
 
De ambities van de Inspectie voor de komende jaren zijn vastgelegd in de koers die 
in de inleiding van dit jaarbericht werden toegelicht. In de uitvoering van het 
Meerjarenprogramma 2018-2020 heeft de Inspectie een aantal stappen gezet om 
deze ambities te realiseren. Deze stappen betreffen zowel de professionalisering van 
het primaire proces en de werkwijze als de professionalisering van sturing, gedrag 
en cultuur. 
3.1 Professionalisering 
In het kader van verdere versterking van de kwaliteit en onafhankelijkheid van haar 
rapporten heeft de Inspectie in 2018 haar primaire proces herijkt. Voor het 
verbeteren en versnellen van het onderzoeksproces heeft de Inspectie een nieuwe 
structuur voor projectmatig werken binnen de Inspectie bepaald. De interne 
kwaliteitstoets binnen de Inspectie is verder geprofessionaliseerd en het protocol 
voor de werkwijze is vernieuwd. Daarin staat de werkwijze beschreven die de 
Inspectie hanteert bij het uitvoeren van onderzoek en de kwaliteits- en 
zorgvuldigheidseisen die zij daarbij in acht neemt.  
 
In 2018 heeft de Inspectie een nieuw Organisatie & Formatierapport vastgesteld  
waarin de nieuwe organisatiestructuur is vastgelegd. Per 1 februari 2019 is de 
Inspectie met deze nieuwe organisatie(structuur) gestart. Ook werken   
inspectiemedewerkers samen in projecten waarin zij op basis van hun kennis, 
competenties en ontwikkelpotentieel optimaal worden ingezet. Hiermee is er meer 
ruimte voor de professional, voor flexibel organiseren en wordt domein overstijgend 
werken bevorderd.  
 
De inrichting van en werkwijze binnen de Inspectie JenV zijn er op gericht om de 
onderlinge samenhang en wisselwerking tussen onderzoeken en medewerkers ten 
volle te benutten. Om deze ambities te realiseren is er in 2018 ook een 
cultuurtraject gestart dat een vervolg krijgt in 2019. 
 
3.2 Personeel en financiën 
In 2018 besteedde de Inspectie circa € 9,6 miljoen aan het uitvoeren van haar 
taken als toezichthouder. Het grootste deel hiervan was voor vaste 
personeelskosten. De overige kosten waren voor externe inhuur van expertise, ICT 
en materieel.  
21 

inhou
Jaarbericht 2018  
dsop
gave 
 
 
I 
Sanctietoepassing 
Inspectiebrief terugkoppeling bezoeken aan Forensisch Psychiatrische 
Afdeling Utrecht 
Brief | 10-12-2018 
 
Inspectiebrief terugkoppeling bezoek aan Forensisch Psychiatrische 
Afdeling Utrecht 
Brief | 25-07-2018 
 
Inspectiebrief aan PI Sittard - Oriëntatie overlijden PI Sittard 
Brief | 21-06-2018 
 
Inspectiebrief Terugkoppeling FPC Van der Hoevenkliniek 
Brief | 20-06-2018 
 
Inspectiebrief Terugkoppeling FPC de Oostvaarderskliniek 
Brief | 20-06-2018 
 
Inspectiebrief aan de minister over toenemende zorg in het forensische 
zorgveld 
Brief | 20-06-2018 
 
Het arrestantenregime, een wankel evenwicht - Thematisch onderzoek 
Rapport | 04-06-2018 
 
Uit Balans - Een onderzoek naar de kwaliteit van de taakuitvoering in zes 
locaties binnen het Gevangeniswezen 
Rapport | 26-04-2018 
 
Steekincident FPC De Kijvelanden - Incidentonderzoek door de inspecties 
Justitie en Veiligheid en Gezondheidszorg en Jeugd 
Rapport | 26-04-2018 
 
Vervolgonderzoek De Woenselse Poort - Afsluitende rapportage 
Rapport | 16-04-2018 
 
23 

inhou
Jaarbericht 2018  
dsop
gave 
 
Jeugd 
Casusonderzoek Limburg - Onderzoek na suïcide van een jeugdige 
Rapport | 03-07-2018 
 
Signalement 'Knelpunten in de Jeugdwet' 
Publicatie | 22-05-2018 
 
Samen verantwoordelijk in geslotenheid - Een onderzoek naar onderlinge 
afstemming en samenwerking tussen een jeugdhulpaanbieder en een 
school na een ongeval met een jongere 
Rapport | 15-05-2018 
 
Besluit tussentijds toezicht RJJI De Hunnerberg 
Brief | 28-03-2018 
 
Jeugdreclassering - Vakmanschap binnen kaders 
Rapport | 21-02-2018 
 
Casusonderzoek Zeeland - Onderzoek naar aanleiding van het onverwacht 
overlijden van een baby 
Rapport | 10-01-2018 
 
Reactie inspecties op verbeterplan JJI Het Keerpunt 
Brief | 05-01-2018 
 
Caribisch Nederland  
Inspectiebrief voortgangsverslag Korrektie Instituut Aruba 
Brief | 23-08-2018  
 
Onderzoek naar het systeem van de rampenbestrijding op de BES-
eilanden 
Rapport | 27-06-2018 
 
Inrichting van de repressieve brandweerzorg Bonaire, Sint Eustatius en 
Saba 
Rapport | 19-04-2018 
 
 
25 

