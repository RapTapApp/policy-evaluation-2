Bijlage 6a: relatie kasschuiven en programmering regeerakkoordmiddelen 
Kasschuiven begroting 2019 en begroting 2020  
 In de begroting 2019 en 2020 van het Infrastructuurfonds zijn kasschuiven doorgevoerd. 
Met deze kasschuiven zijn middelen uit de jaren 2018, 2019 en 2020 verschoven naar de 
jaren 2021 tot en met 2028. Met deze kasschuiven is in totaal een mutatie van ca. € 2,7 
miljard doorgevoerd naar latere jaren (zie onderstaande tabel). Bij deze schuiven zijn de 
beschikbare middelen per modaliteit over de gehele looptijd van het fonds gelijk gebleven. 
 Overzicht kasschuiven (bedragen in miljarden euro’s): 
 
 2018 2019 2020 Cumulatief 
1
Begroting 2019 - 0,7 - 0,1 + 0,05 -0,75 
2
Ontwerpbegroting 2020  - 1,55  - 0,4 -1,95 
Totaal - 0,7 - 1,65 - 0,35 - 2,7 
 
 Ten grondslag aan deze kasschuiven liggen drie hoofdoorzaken: 
1) In de Voorjaarsnota 2018 heeft het toevoegen van de Regeerakkoordmiddelen aan het 
IF geleid tot een forse toename van de beschikbare kasmiddelen in de jaren 2018 tot en 
met 2020 (€ 2 miljard extra). De toevoeging van deze middelen was noodzakelijk om 
verplichtingen aan te gaan voor de Regeerakkoordprojecten. Zodra er meer 
duidelijkheid over de planning van de projecten ontstond, zijn de beschikbare 
kasmiddelen stapsgewijs in de juiste jaren gezet. 
2) Via onder andere de motie Dijkstra-Kröger ben ik opgeroepen om te werken met een 
overprogrammering op het Infrastructuurfonds. De verschuiving van de kasmiddelen 
heeft er aan bijgedragen om de gewenste overprogrammering te creëren in de 
begroting 2020. 
3) Bij de Voorjaarsnota 2019 bent u geïnformeerd over diverse vertragingen bij 
realisatieprojecten (onder andere Zeetoegang IJmond en ZuidasDok). De meerjarige 
kaseffecten zijn verwerkt in de begroting 2020. 
 
Opbouw Kasschuif in relatie tot Regeerakkoordprojecten 
 In de figuur I is de toevoeging van € 2 miljard aan Regeerakkoordmiddelen bij 
Voorjaarsnota 2018 afgezet tegen de programmering van de Regeerakkoordprojecten bij 
de begroting 2020.  
 Op basis van de planning (figuur I) kennen de bestedingen van de Regeerakkoordprojecten 
een opbouw. In de jaren 2018 tot en met 2020 betreffen de totale verwachte uitgaven ca. 
€ 0,4 miljard, daarom is ca. € 1,6 miljard naar achteren geschoven. Vanaf 2022 wordt 
meer dan € 200 mln. per jaar aan uitgaven verwacht. Het zwaartepunt van de uitgaven 
voor de projecten ligt in de jaren 2023-2025, wat met name komt door de planning van 
enkele grote projecten, zoals A2 Den Bosch-Deil.  
                                                
1
 Zie pagina 10 t/m 13 begroting 2019 Infrastructuurfonds (Tweede Kamer, vergaderjaar 2019-2020, 35000-A-1)  
2
 Zie pagina 9 t/m 11 begroting 2020 Infrastructuurfonds (Tweede Kamer, vergaderjaar 2018-2019, 35300-A-1) 

Bijlage 6b: bestemming aanvullende middelen voor infrastructuur 
 
4
Met de brief van 6 november 2018 is inzicht geboden in de besteding van de aanvullende 
middelen kabinet-Rutte III. In de onderstaande tabel is een actualisatie opgenomen van de 
informatie zoals gepresenteerd in genoemde brief. De regeerakkoordmiddelen zijn bij de 
ontwerpbegroting 2020 voor € 2 miljard bestemd aan concrete doelen.  
De rest van de middelen is benodigd voor het realiseren van de overige ambities uit het 
regeerakkoord, zoals de aanpak van de A12, stedelijk en regionaal openbaar vervoer, 
internationale verbindingen, en de aanpak van het spoorsysteem, vernieuwing en verduurzaming. 
Er zijn ten tijde van de ontwerpbegroting echter nog geen startbeslissingen genomen voor deze 
projecten, omdat een aanloopperiode benodigd is om deze voor te bereiden. Deze projecten zijn 
daarom nog niet in het MIRT opgenomen. 
De tabel komt overeen met de informatie die is weergegeven op pagina 11 en 12 van de 
ontwerpbegroting 2020 van het Infrastructuurfonds. Indien een nieuw project is ondergebracht bij 
een bestaand project of programma, is in de laatste kolom het nieuwe project- of 
programmabudget weergegeven, zoals opgenomen in het MIRT Overzicht 2020. In de tabel is ook 
de verwachte planning van de projecten opgenomen.  
Tot slot is een deel van het aanvullende budget ingezet voor de hogere personeelsbehoefte die 
voortkomt uit regeerakkoordambities. Het gaat in totaal om €126,7 miljoen over de gehele looptijd 
van het Infrastructuurfonds. 
  
                                                
4
Kamerstuk 35000-A, nr. 23 

