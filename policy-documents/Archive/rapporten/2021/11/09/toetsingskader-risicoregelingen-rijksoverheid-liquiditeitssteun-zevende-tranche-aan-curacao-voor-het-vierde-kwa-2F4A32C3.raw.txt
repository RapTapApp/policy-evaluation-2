 
 
 
 
 
Toetsingskader Risicoregelingen 
Rijksoverheid: Liquiditeitssteun zevende 
tranche aan Curaçao (voor het vierde 
kwartaal 2021) 
 
  
 
 

 
4. Op welke wijze wordt het nieuw aan te gane risico gecompenseerd door risico’s vanuit andere 
risicoregelingen binnen de begroting te verminderen? 
• Er is geen andere risicoregeling om de bedoelde compensatie te leveren. Hiertoe was ook 
geen gelegenheid gezien het acute karakter van de hulp. Twee jaar na verstrekking van de 
eerste tranche liquiditeitssteun (uiterlijk 10 april 2022), wordt de mogelijke herfinanciering 
van de lening bekeken.  
 
Risico’s en risicobeheersing 
5. Wat zijn de risico’s van de regeling voor het Rijk: 
a. Wat is het totaalrisico van de regeling op jaarbasis? Kent de regeling een totaalplafond? 
• In totaal zal bij de zevende tranche ANG 76 miljoen (€37,2 miljoen) worden verstrekt aan 
e
liquiditeitssteun voor het 4 kwartaal 2021 aan Curaçao door Nederland. 
• Voorafgaand aan de verstrekking van de zevende tranche heeft Nederland al € 415,8 
miljoen (ANG 835 miljoen) verstrekt aan Curaçao via eerdere liquiditeitstranches. 
• De zevende tranche liquiditeitssteun wordt uitbetaald in USD door Nederland aan Curaçao. 
Curaçao betaalt de aflossing op de lening in ANG. Hierdoor wordt er door Nederland een 
wisselkoersrisico gelopen, aangezien de begroting in euro’s is. 
 
b. Hoe staan risico en rendement van de regeling tot elkaar in verhouding? 
• Curaçao heeft al geruime tijd een kwetsbare economische structuur waardoor de economie 
het afgelopen decennium wordt gekenmerkt door een lage economische groei. In 
combinatie met zwak financieel economisch beleid zijn de overheidsfinanciën sterk 
verslechterd. De Covid-19 pandemie heeft de problemen die er waren alleen maar 
verergerd. Sinds 10-10-‘10 is de schuldquote van Curaçao flink opgelopen. Naar 
4
verwachting stijgt de schuldquote mede door de Covid-19 pandemie tot 91% in 2021. Dit 
is ver boven de kritieke grens van 55% die het Internationaal Monetair Fonds adviseert 
voor de Caribische regio. De combinatie van liquiditeitssteun gekoppeld aan het 
substantieel verlagen van de personeelslasten in de (semi)publieke sector dragen bij aan 
houdbare overheidsfinanciën. Met de liquiditeitssteun wordt de inkomstenderving en 
maatregelen ten behoeve van baanbehoud in Curaçao gedekt. De lening lenigt de acute 
financiële nood en stut de overheidsfinanciën. Het instorten van de overheidsfinanciën zou 
immers een sterk negatief effect op de economie van Curaçao hebben. De kosten van 
herstel zullen in dat geval vele malen hoger zijn dan de nu verstrekte en voorziene 
liquiditeitssteun.  
• Met de voorziene ondersteuning van Curaçao zal het default risico van Curaçao 
substantieel worden verkleind. 
c. Wat is de inschatting van het risico voor het Rijk in termen van waarschijnlijkheid, impact, 
blootstellingduur en beheersingsmate? 
• Bij het toekennen van de liquiditeitssteun heeft de RMR bij alle tranches gebruik gemaakt 
van de adviezen van het Cft. Gelet op de kwetsbare staat van de overheidsfinanciën en de 
hoge schuldquote van Curaçao is er een reëel risico dat de leningen gedeeltelijk (of niet) 
terugbetaald worden. In april 2022 zal de solvabiliteit van Curaçao aan het einde van de 
looptijd van de lening opnieuw beoordeeld worden. Door het verstrekken van de 
liquiditeitstranche worden evenwel impliciet de wanbetalingsrisico’s op andere leningen die 
Nederland heeft uitstaan bij Curaçao verkleind. 
 
6. Welke risico beheersende en risico mitigerende maatregelen worden getroffen om het risico 
voor het Rijk te minimaliseren? Heeft de budgettair verantwoordelijke minister voldoende 
                                                
4
 Dit betreft raming van het Cft o.b.v. cijfers vanuit het IMF, CBA en de tweede uitvoeringsrapportage voor 
Curaçao 2021. 
 
 

hervormingen over de volle breedte van de economie noodzakelijk zijn en als voorwaarde 
worden verbonden aan verdere liquiditeitssteun. Het COHO (en tijdelijk de Tijdelijke 
Werkorganisatie van het ministerie van BZK) zal Curaçao hierbij ook bijstaan. De inzet van 
deze exercitie is dat de economie van Curaçao in 2027 zodanig versterkt is dat het land 
economisch weerbaarder is. 
 
11. Wie voert de risicoregeling uit en wat zijn de uitvoeringskosten van de regeling? 
• De liquiditeitssteun is verstrekt door het ministerie van BZK. De uitvoeringskosten die 
hiermee gepaard gaan zijn zeer beperkt en maken onderdeel uit van de reguliere 
apparaatskosten.    
 
12. Hoe wordt de regeling geëvalueerd, welke informatie is daarvoor relevant en hoe wordt een 
deugdelijke evaluatie geborgd? 
• De rol van het Cft blijft onverminderd van kracht. Dit houdt in dat het Cft de RMR tijdig 
informeert over de financiële situatie van de landen en bij ieder advies ten behoeve van 
liquiditeitssteun aangeeft of de landen in staat zijn om deze terug te betalen.  
De risicoregeling wordt twee jaar na verstrekking van de eerste tranche liquiditeitssteun 
geëvalueerd. De eerste tranche is 10 april 2020 verstrekt. Derhalve zal er vóór 10 april 
2022 een evaluatie plaatsvinden.  
 
 
 
 
 
 

