• 
• 
Evaluatie inzet VWS crisisorganisatie 
tijdens de coronacrisis 
Rapportage 
Evaluatie van de inzet van de VWS crisisorganisatie 
in de eerste fase van de coronacrisis 
 
12 november 2021 

2 
Management samenvatting 
Het ministerie van Volksgezondheid, Welzijn en Sport (VWS) speelt sinds januari 2020 een hoofdrol in 
de aanpak van de coronacrisis: een van de grootste crises uit de geschiedenis van het ministerie. 
Hoewel de crisis nog altijd niet afgelopen is, wil het ministerie graag lessen trekken uit de inzet van de 
crisisorganisatie tijdens de eerste fase van de crisis (januari tot medio september 2020). De 
voorliggende evaluatie heeft als doel om inzicht te geven in knelpunten, good practices en eventuele 
verbeterpunten voor de inzet van de eigen crisisorganisatie bij nieuwe coronaontwikkelingen en 
andere toekomstige crises.  
Op basis van feitelijke informatie, voortkomend uit beschikbare documentatie over het verloop van de 
crisis en de inzet van de VWS crisisorganisatie daarbij, en interviews met betrokkenen vanuit de VWS 
1
(crisis)organisatie evenals externe partners komen wij tot de volgende conclusies :  
1. De uitbraak van het coronavirus confronteerde het ministerie van VWS met een crisis van
ongekende proporties. Het ministerie heeft deze crisis met enorme inzet en flexibiliteit het hoofd
geboden.
2. De unieke omvang van de crisis maakte het noodzakelijk om de vooraf bedachte (en in een
handboek vastgelegde) werkwijze voor crises door te ontwikkelen. Het is knap hoe het ministerie
dit ‘op een rijdende trein’ heeft gedaan. Bij de doorontwikkeling zijn echter ook enkele elementen
losgelaten die wat ons betreft waardevol hadden kunnen zijn om de coronacrisis het hoofd te
bieden.
3. De eerste signalen die op een dreigende crisis wezen, zijn binnen VWS adequaat opgepakt en
gemonitord. Het moment van opschaling van de VWS crisisorganisatie sloot aan bij de gemaakte
risico-inschatting. Wel is die risico-inschatting in te beperkte kring gemaakt.
4. De aard en omvang van de coronacrisis maakten het noodzakelijk om zowel de bewindspersonen
als de verschillende directoraten-generaal steviger te verankeren in de crisisorganisatie. De
instelling van het Afstemmingsoverleg en de eigen DG-teams hebben hiervoor gezorgd. De
proactieve taakopvatting van het Afstemmingsoverleg en de keuze om de lijnen van het
crisismanagement pas op dat niveau bijeen te laten komen, zorgden echter ook voor een vorm
van taakverdringing die de systematische voorbereiding van besluiten bemoeilijkte.
5. Door de toevoeging van nieuwe teams en coördinatiestructuren ontstond een uitgebreide, hybride
(crisis)structuur die door betrokkenen als erg complex werd ervaren. De verschillende inhoudelijke
lijnen kwamen soms pas op een (te) hoog niveau samen. Daarentegen hebben deze nieuwe
structuren op punten ook meerwaarde geleverd.
6. Er waren tijdens de coronacrisis zeer veel formele en informele overleggen in het
interdepartementale circuit. Het bleek een opgave om VWS-breed goed aangehaakt te blijven op
de interdepartementale (crisis)besluitvorming in de coronacrisis.
7. Er is veel energie en tijd in informatiemanagement gestoken. De binnen VWS afgesproken
werkwijze voor het verzamelen, veredelen en verspreiden van informatie tijdens crises bleek voor
de coronacrisis ontoereikend. Er zijn pogingen gedaan om deze werkwijze gedurende de crisis te
verbeteren, maar de achterstand bleek te groot om in te halen.
1
 Onze analyse volgt de verschillende hoofdprocessen van crisisbeheersing: melding en alarmering, opschaling van de crisisorganisatie, advisering 
en besluitvorming, informatiemanagement, uitvoering, crisiscommunicatie, en afschaling en overdracht. 

4 
Inhoudsopgave 
Management samenvatting 2 
1. Inleiding 5 
1.1 Achtergrond en doel 5 
1.2 Scope van de evaluatie 5 
1.3 Aanpak 6 
1.4 Leeswijzer 6 
2. Bevindingen 7 
2.1 Melding en alarmering 7 
2.2 Opschaling van de crisisorganisatie 9 
2.3 Advisering en besluitvorming 12 
2.4 Informatiemanagement 20 
2.5 Uitvoering 24 
2.6 Crisiscommunicatie 29 
2.7 Afschaling en overdracht 31 
3. Conclusies 33 
4. Aanbevelingen 41 
Bijlage 1. Reconstructie inzet VWS in eerste fase coronacrisis 44 
Bijlage 2. Overzicht geïnterviewde personen 55 
Bijlage 3. Lijst van afkortingen 56 

6 
1.3 Aanpak 
Het onderzoeksteam van Berenschot is gestart met het bestuderen van de beschikbare documentatie 
over het verloop van de crisis en de inzet van de VWS crisisorganisatie daarbij. Daarbij hebben wij 
verschillende interne documenten (feitenconstructies, tijdlijnen) en openbare bronnen (Kamerbrieven, 
Rijksoverheid.nl etc.) bestudeerd. Op basis hiervan hebben we een eigen reconstructie opgesteld, die 
een feitelijk beeld geeft van de inzet van de VWS crisisorganisatie in de eerste fase van de coronacrisis. 
In de reconstructie wordt een chronologisch beeld geschetst van de verschillende hoofdprocessen van 
crisisbeheersing: melding en alarmering, opschaling van de crisisorganisatie, advisering en 
besluitvorming, informatiemanagement, uitvoering, crisiscommunicatie, en afschaling en overdracht. 
De reconstructie is opgenomen in bijlage 1 van dit rapport. 
Vervolgens hebben we de personen bevraagd die tijdens de eerste fase van de coronacrisis een 
actieve rol hebben gespeeld in en om de VWS crisisorganisatie. Behalve betrokkenen vanuit de 
VWS crisisorganisatie zelf is ook een aantal externe partners (waaronder het RIVM, OMT en 
NCTV/NCC) geïnterviewd. Deze verdiepende gesprekken hebben ons geholpen bij het scherp krijgen 
van wat er goed is gegaan en wat beter kan. Een overzicht van de geïnterviewde personen is te vinden 
in bijlage 2. 
De opbrengsten van de deskstudie en interviews zijn door ons geanalyseerd. Begin december 2020 
hebben we onze bevindingen gepresenteerd en gevalideerd in een online validatiebijeenkomst. Op 
basis van de uitkomsten van de leerbijeenkomst, de interviews en de documenten zijn conclusies en 
aanbevelingen geformuleerd en is deze rapportage opgesteld. 
1.4 Leeswijzer 
Deze rapportage is als volgt opgebouwd: 
Hoofdstuk 2 bevat onze analyse van de inzet van de VWS crisisorganisatie in de eerste fase van de 
coronacrisis. Deze is uitgewerkt in een serie bevindingen met bijbehorende onderbouwing. 
Hoofdstuk 3 geeft inzicht in de conclusies die wij op basis van deze bevindingen trekken. 
Hoofdstuk 4 geeft inzicht in de aanbevelingen die wij van deze conclusies afleiden. Wij hebben daarbij 
onderscheid gemaakt tussen aanbevelingen die zich richten op de preparatie op toekomstige crises en 
aanbevelingen die zich richten op het optreden tijdens toekomstige crises. 

8 
Bevinding 2. In lijn met de toenmalige duiding van de WHO, ECDC en het RIVM werd het risico op 
introductie van het virus in Nederland aanvankelijk niet groot geacht. 
• Op 9 januari liet het European Centre for Disease Prevention and Control (ECDC) weten dat de
kans op introductie en verspreiding van het nieuwe coronavirus in Europa klein was.
• In de duiding vanuit de WHO werd begin januari aangegeven dat restricties op het gebied van
handel of reizen niet nodig waren, en dat er geen aanwijzingen waren voor overdracht van het
nieuwe virus van mens op mens.
• In de initiële consignatierapporten (6 januari, 9 januari,  21 januari) van het DCC over het
coronavirus werd in lijn hiermee geconcludeerd dat de kans op verspreiding van het virus in
Europa en introductie van het virus in Nederland klein was.
• De focus van het departement lag in de beginfase op het repatriëren van Nederlanders die door
de lockdown van Wuhan geraakt waren. Ook ging de aandacht uit naar Nederlanders aan boord
van cruiseschepen met een risico op besmetting. Het Ministerie van Buitenlandse Zaken had hierin
het voortouw.
• De vragen die bij VWS lagen, gingen over het veilige vervoer van de personen en de vormgeving
van een quarantaine voor de terugkeerders.
Bevinding 3. De risico-inschatting veranderde in de loop van januari. Verschillende kernspelers 
raakten in toenemende mate verontrust door de ontwikkelingen. 
• Verschillende respondenten gaven aan dat zij zich in de loop van januari 2020 meer zorgen zijn
gaan maken over het nieuwe virus. Vooral de grote onzekerheid waarmee de nieuwe
longontsteking omgeven was, zorgde voor een toename van de ongerustheid.
• Ingegeven door de mondiale ontwikkelingen rondom het virus, volgden de ontwikkelingen binnen
het departement elkaar in de laatste weken van januari 2020 snel op:
- Op 21 januari werden de bewindspersonen geïnformeerd dat er patiënten in China aan corona
waren overleden en dat er ook in andere Aziatische landen gevallen bevestigd waren.
Inmiddels was duidelijk geworden dat het virus wél van mens-op-mens-overdraagbaar was,
maar waren er nog geen aanwijzingen voor aanhoudende mens-op-mens overdracht.
- Op 23 januari informeerde de minister voor MZS de Tweede Kamer voor de eerste keer per
brief over het nieuwe coronavirus.
- Op 24 januari werd door DGV besloten tot opschaling van de VWS crisisorganisatie en startte
het ministerie met dagelijkse rapportages (sitraps) over het coronavirus aan de
bewindspersonen VWS, de ambtelijke top en andere ambtelijk betrokkenen.
- Op 24 januari kwam het Outbreak Management Team (OMT) voor de eerste keer bijeen. Het
OMT stuurde zijn eerste advies op 27 januari naar de directeur-generaal Volksgezondheid
(DGV).
- Op 27 januari kwam het BTCb bijeen om het OMT-advies te bespreken.
• Voor velen binnen en buiten het ministerie leek een echte crisis op dat moment echter nog ver
weg. Tot aan de eerste Nederlandse besmetting was er bij het RIVM het vertrouwen dat een
individuele patiënt in Nederland snel opgespoord en geïsoleerd zou kunnen worden, en dat een
uitbraak snel onder controle zou zijn.

10 
Bevinding 7. Bij de start van de opschaling werd een deel van de directies betrokken binnen de VWS 
crisisstructuur. Er bestaan wisselende beelden over de oorzaak hiervan. Vanaf de tweede helft van 
februari zijn gaandeweg meer directies aangehaakt. 
• Aanvankelijk nam slechts een deel van de directies deel aan het BTCb (BPZ, CZ, DCo, GMT, IZ, PG
en ZJCN); het betrof met name directies die ook bij eerdere infectieziekte-uitbraken al een rol
hadden gespeeld. ZJCN was betrokken vanwege de verantwoordelijkheid voor het koninkrijksdeel
en de connecties binnen de WHO.
• Sommige directies die niet aan tafel zaten, gaven aan dat het vooral in die eerste periode lastig
was aangehaakt te worden op de crisisaanpak. Alleen de directies waarvan werd geacht dat hun
beleidsvelden direct en hevig door de crisis getroffen werden, zaten voor het gevoel van deze
respondenten aan tafel. Andere respondenten geven aan dat directies wel breed uitgenodigd
waren, maar niet allemaal op de uitnodiging zijn ingegaan. Hierover bestaan dus wisselende
beelden.
• Vanaf de tweede helft van februari (na de eerste besmetting in Nederland) zijn gaandeweg meer
directies aangehaakt bij het BTCb. Dit viel samen met de verbreding van de aard van de crisis.
Waar aanvankelijk vooral vraagstukken in het kader van infectieziektebestrijding voorlagen (de
DGV-kolom), kwamen vanaf maart ook steeds meer vraagstukken bij andere directoraten-generaal
op. De verbreding van het aantal deelnemers betrof  vanaf half februari in eerste instantie LZ en
later ook Jeugd en DMO.
Veranderingen in de VWS cisisstructuur 
Bevinding 8. Met de bewindspersonenwissel halverwege maart veranderde ook de opbouw van de 
crisisorganisatie. Vanaf 24 maart kwam de regie te liggen bij een nieuw topteam – het MBTCb (later 
het Afstemmingsoverleg/AO) – dat in het handboek niet als zodanig beschreven staat. 
• Tot 19 maart was Bruno Bruins als minister voor MZS verantwoordelijk voor de corona-aanpak.
Vanaf het begin van de crisis liet hij zich bijpraten in de Gezondheidsstaf met DGV en DPG. Dit
dagelijkse overleg was gericht op duiding van de situatie en communicatie. De Gezondheidsstaf
bleef ook actief toen de VWS crisisorganisatie werd opgeschaald en respectievelijk het BTCb en
OTCb geactiveerd werden.
• Toen minister Bruins uitviel op 19 maart, kwam de politiek-bestuurlijke lead van de corona-aanpak
bij minister De Jonge te liggen en werd Martin van Rijn politiek verantwoordelijk voor de medische
zorg (inclusief persoonlijke beschermingsmiddelen).
• In het kielzog van deze verschuiving van politieke verantwoordelijkheden veranderde ook de
crisisstructuur: vanaf 24 maart schoven de twee ministers en staatssecretaris aan bij het BTCb,
waarvan de naam werd veranderd in ‘Ministerieel Beleidsteam Crisisbeheersing’ (MBTCb). Dit
MBTCb kwam dagelijks bijeen. Ook het OTCb kwam voortaan dagelijks bijeen.
• De gedachte was dat de ombouw van het BTCb naar MBTCb zou helpen om de integraliteit van de
besluitvorming op strategisch niveau te borgen. In de praktijk bleek het MBTCb in die vorm echter
niet goed te werken: dit gremium werd naast de plek voor strategische besluitvorming ook de plek
waar vanuit de verschillende DG-kolommen werd teruggekoppeld aan de bewindspersonen,
waarmee het MBTCb ook een verantwoordend karakter kreeg en de ruimte voor open
hoogambtelijke gedachtewisseling afnam. Daarnaast werden er ook zaken met een meer
operationeel karakter besproken.

12 
vanuit de verschillende directoraten-generaal samenkwamen. Hier zijn verschillende redenen voor 
aangedragen: 
- Naast het BTCb waren verschillende DG-specifieke crisisteams ontstaan, waar veel zaken
omtrent de crisisaanpak werden opgepakt. Dit kwam via de betreffende directeuren-generaal
samen in het Afstemmingsoverleg;
- DG-overstijgende zaken zijn veelal (bilateraal) buiten de crisisstructuur om afgestemd, mede
vanwege de onbekendheid van de ‘crisisarme’ directoraten-generaal met de VWS
crisisorganisatie en onbekendheid van de crisisorganisatie met deze directoraten-generaal;
- Het BTCb kwam minder vaak bijeen (twee keer per week) dan het AO (dagelijks), waardoor er
voorafgaand aan het AO vaak geen voorbereidend overleg gepland stond.
- Men ervoer hoge druk en benodigde snelheid om de crisisaanpak te formuleren en kon dan
vaak niet wachten totdat het BTCb weer bijeenkwam;
- Met de komst van het Afstemmingsoverleg verschoven bepaalde besluitvormende taken van
het BTCb naar het AO (zie ook bevinding 11).
• Deze structuur leidde ertoe dat er vaak geen (hoog-)ambtelijke afstemming was geweest, voordat
bepaalde zaken op tafel kwamen in het overleg met de bewindspersonen. Dit zorgde volgens
verschillende respondenten voor meer ruimte voor politiek-bestuurlijke sturing op de
crisisbesluitvorming.
2.3 Advisering en besluitvorming 
Rollen, taken en werkwijze 
Bevinding 11. Door de toevoeging van het MBTCb (later Afstemmingsoverleg) schoven taken 
binnen de VWS crisisstructuur een laag op. Hogere teams namen taken van lagere teams over. 
• Het MBTCb/AO speelde volgens respondenten een belangrijk rol in de strategische koersbepaling
in de crisisaanpak. Vanaf 24 maart kwam dit overleg dagelijks bijeen om de ‘dagkoers’ te bepalen.
Ook werden handelingsperspectieven, beslissingen en ontwikkelingen in de media gezamenlijk
doorgenomen. In het AO werden de cruciale besluiten ten aanzien van de crisisaanpak genomen.
• Waar normaal gesproken het BTCb een centrale sturende en coördinerende rol heeft in een crisis,
trok vanaf 6 april het AO deze rol naar zich toe. De taken van het BTCb veranderden daardoor (zie
bevinding 12) en kregen een meer operationeel en beeldvormend karakter.
• Daarmee trok het BTCb op zijn beurt weer taken van het OTCb naar zich toe. Hierdoor had het
OTCb in het proces van crisisbesluitvorming nauwelijks meer een rol als gremium om besluiten
voor te bereiden en operationele zaken uit te werken (zie bevinding 13). Het had voornamelijk een
beeldvormend karakter.
Bevinding 12. Het BTCb is meer gebruikt als gremium om informatie en beelden uit te wisselen dan 
als gremium om strategische besluiten te nemen en/of voor te bereiden. 
• Het BTCb werd oorspronkelijk geactiveerd om tegemoet te komen aan de behoefte van de DGV
om tegen een achtergrond van een onzekere crisissituatie informatie en beelden te delen met de
betrokken directies; niet omdat men op dat moment voorzag dat er belangrijke strategische
besluiten voorlagen.
• De besluitvormende functie van het BTCb vergrootte echter vanaf het moment dat het eerste
besmettingsgeval in Nederland bekend was (27 februari) en de crisisaanpak in een

14 
Bevinding 14. De vaste werkwijze voor crisisteams werd in veel teams losgelaten of minder strak 
toegepast, en ingeruild voor een andere manier van werken. Dit wordt door respondenten wisselend 
beoordeeld. Ook werd er binnen de teams vaak niet expliciet gesproken over rollen en bijbehorende 
verwachtingen. 
• Anders dan gebruikelijk is tijdens vergaderingen van veel teams binnen VWS niet systematisch
2
gebruikgemaakt van de BOB-vergadersystematiek en andere afgesproken crisisprocedures. Bij
veel overleggen werd niet systematisch aan beeldvorming gedaan of werd het gedisciplineerd
afpellen van vraagstukken ingewisseld voor een ‘rondje langs de velden’. In het BTCb is de BOB-
vergadersystematiek wel toegepast (maar niet structureel). Hier was waardering voor. In het
Afstemmingsoverleg is de systematiek in het geheel niet gebruikt. De respondenten beoordelen
het afwijken van de gebruikelijke structuur wisselend:
- Sommige respondenten vinden het begrijpelijk, aangezien de coronacrisis niet
gecategoriseerd kan worden als een ‘flitscrisis’ en veel groter en beleidsmatiger is.
- Andere respondenten, vooral diegenen die dichtbij de crisisorganisatie functioneren, uiten
kritiek op het niet (strak) toepassen van de BOB-systematiek. Volgens hen is de besluitvorming
er grilliger van geworden.
• Ook de rollen uit het crisisrollenhuis zijn niet altijd systematisch ingevuld. Zo kreeg de
informatiecoördinator vaak geen centrale rol in het presenteren van het beeld. Wel was er altijd
iemand met crisisexpertise aanwezig tijdens crisisoverleggen, ook tijdens het Afstemmingsoverleg.
Echter, sommige respondenten geven aan dat er onvoldoende gebruik is gemaakt van hun
crisisexpertise. Tot slot was er vanuit het DCC altijd een verslaglegger aanwezig bij de verschillende
overleggen.
• Tot slot dragen sommige respondenten aan dat binnen de departementsbrede teams niet altijd
rolzuiver werd gehandeld en dat binnen de teams niet expliciet het gesprek over de verschillende
rollen en bijbehorende verwachtingen werd gevoerd. Dit kwam mede door de grote dynamiek van
de crisis en de geboden haast bij het formuleren van de crisisaanpak. Het had volgens
respondenten geholpen om dit gesprek over verwachtingen en rollen binnen een team wel te
voeren, en daarbij ook de rol van ‘tegendenker’ te beleggen: iemand die de grote lijnen in de
gaten houdt en zich minder laat leiden door de waan van de dag.
Departementale besluitvorming 
Bevinding 15. Met de instelling van het MBTCb (later het Afstemmingsoverleg) kreeg de 
besluitvorming in toenemende mate een top-down karakter. 
• Veel respondenten geven aan dat met de bewindspersonenwissel op 19 maart de politieke
aansturing van de crisisbestrijding intensiveerde. De nieuwe politiek verantwoordelijke trok in
vergelijking met zijn voorganger de regie in de crisisbesluitvorming meer naar zich toe. Binnen het
MBTCb en later het Afstemmingsoverleg gaf hij als hands-on crisismanager meer sturing aan
uitkomsten van de crisisoverleggen.
2
 De BOB-vergadersystematiek is de binnen VWS en de rijkscrisisstructuur gangbare systematiek waarbij in crisisoverleggen eerst 
de feiten worden geïnventariseerd (beeldvorming), om op basis hiervan tot een geprioriteerde agenda te komen, per 
agendapunt een discussie te voeren (oordeelsvorming) en deze af te ronden met besluiten (besluitvorming). 

16 
Bevinding 17. Het Afstemmingsoverleg zorgde voor integrale en efficiënte, snelle besluitvorming. 
Verschillende inhoudelijke lijnen kwamen hier samen en politieke afstemming vond plaats. 
• Respondenten vonden prettig aan het Afstemmingsoverleg dat er snelle besluitvorming
plaatsvond, en dat er hiermee een plaats was waar alle verschillende inhoudelijke lijnen
samenkwamen en snel geschakeld kon worden.
• Ook zorgde het Afstemmingsoverleg voor een betere politieke dekking van acties en betere
afstemming tussen de drie bewindspersonen.
Bevinding 18. Het Afstemmingsoverleg had een aantal nadelige bijeffecten, zoals bestuurlijke druk 
en een mindere ‘doorleving’ van de besluiten binnen de organisatie. 
• Respondenten vonden minder prettig dat het onderscheid tussen politieke en ambtelijke
besluitvorming vervaagde en dat er minder mogelijkheden waren om besluiten voor te bereiden.
Achteraf was bovendien niet altijd goed meer te reconstrueren hoe en waarom een bepaald
besluit genomen was: ambtenaren die een besluit moesten uitvoeren, begrepen niet altijd precies
de achtergrond ervan. Ten slotte zorgde het voor nog meer (bestuurlijke) druk op de ketel.
• Verschillende respondenten hebben zich gepasseerd gevoeld (“we werden niet als professionals
behandeld maar sec als uitvoerders”).
Bevinding 19. Niet alle directies ervoeren in de eerste 2-3 maanden een luisterend oor voor hun 
knelpunten en vraagstukken. De focus was vooral gericht op infectieziektebestrijding, IC-capaciteit 
en ziekenhuisopnames. 
• Verschillende respondenten geven aan dat het lastig was aangehaakt te raken bij de crisisaanpak.
De focus lag - zeker in het begin - op het controleren van het virus, de impact van het virus op
ziekenhuizen en de druk op de IC-capaciteit, zoals ook zichtbaar werd in de directies die zitting
hadden in het BTCb (zie bevinding 7).
• Echter, toen de crisis zich verbreedde en eind februari / maart meer directies aan tafel kwamen in
de verschillende crisisteams, ervoeren de directies die niet van meet af aan betrokken waren, soms
nog steeds moeite om gehoord te worden. Hiervoor worden verschillende redenen aangedragen:
- Door de enorme grootte van de coronacrisis waren er veel bespreekpunten. Om het geheel
overzichtelijk te houden werden onderwerpen afgebakend en geprioriteerd. Hierdoor bleef de
focus liggen op infectieziektebestrijding, IC-capaciteit en ziekenhuizen.
- Er was veel publieke aandacht voor en politieke sturing op bepaalde aspecten van de crisis (zie
bovengenoemde onderwerpen), wat bijdroeg aan de smalle focus die ontstond in overleggen.
- Sommige directies waarvan de beleidsdomeinen niet in de ‘frontlinie’ van de crisisaanpak
stonden, ervoeren soms enige terughoudendheid in het delen van de voor de eigen domeinen
belangrijke zaken.
• Hoewel er bij de betreffende respondenten veel begrip is voor deze focus, zorgde het er ook voor
dat bepaalde voor hen belangrijke vraagstukken minder aandacht kregen. Zo ging in de discussie
over persoonlijke beschermingsmiddelen in eerste instantie vooral veel aandacht uit naar de
ziekenhuizen, waar de druk op de zorg en de schaarste aan persoonlijke beschermingsmiddelen
het eerste zichtbaar werd. Dit zorgde er echter voor dat er in mindere mate aandacht uitging naar
Nederlandse verpleeghuizen of zorginstellingen in het Caribische deel van het Koninkrijk.

18 
aan dat de voorbereiding en uitvoering van veel besluiten van het AO plaatsvonden binnen de 
crisisteams van de directoraten-generaal en via de verschillende directeuren-generaal direct in de 
lijnorganisatie werden uitgezet. 
• De voorbereiding of uitwerking van besluiten kwam in veel gevallen direct op directeursniveau te
liggen. Deze zagen volgens verschillende respondenten vervolgens weinig ruimte om zaken te
delegeren.
• Dat de VWS crisisorganisatie geen grote structurele rol heeft kunnen vervullen in de voorbereiding
van strategische besluiten, heeft naast het bovengenoemde volgens respondenten meerdere
oorzaken:
- Stukken werden niet altijd eerst geagendeerd in het BTCb voordat ze in het
Afstemmingsoverleg besproken werden. Soms gebeurde dit wel; dan weer niet. Soms waren er
in het Afstemmingsoverleg geen stukken. Dit kwam mede doordat de frequentie van beide
overleggen verschilde: waar het BTCb tweemaal per week samenkwam, kwam het
Afstemmingsoverleg dagelijks bijeen.
- Gezien de grote snelheid en daadkracht die nodig was om de coronacrisis te managen, was er
niet altijd tijd om te wachten tot een volgend BTCb en werd er aan het BTCb voorbij gegaan.
- Ook was het volgens respondenten een ‘race tegen de klok’ om beleidsmatige onderwerpen
voor het voetlicht te krijgen. Er was tijdens het BTCb simpelweg onvoldoende tijd voor het
inhoudelijk behandelen van alle onderwerpen. Vaak zat de agenda van het BTCb al vol.
- Sommige respondenten geven aan dat besluitvorming ten aanzien van de coronamaatregelen
via het interdepartementale circuit verliep.
- Met het primaat van de voorbereiding van besluitvorming binnen VWS in DG-teams en
projectteams, was een deel van de VWS-crisisorganisatie vooral gericht op bijpraten over wat
er op andere tafels / in andere gremia gebeurde.
• Respondenten geven aan dat als gevolg van deze beperkte rol van de VWS crisisorganisatie in de
voorbereiding van strategische besluiten er geen gremium meer was om directie- of DG-
overstijgend besluitvorming voor te bereiden (zie ook bevinding 21). De voorbereidingen die in de
directoraten-generaal werden uitgewerkt, kwamen samen in het Afstemmingsoverleg waar ook
meteen besluitvorming plaatsvond.
• Op sommige onderwerpen trok het BTCb de voorbereiding van het AO wel naar zich toe. Dit was
voor sommige directies verwarrend: wat hoorde nu thuis in de teams van de directoraten-generaal
en wat in het BTCb?
Bevinding 22. Het is niet altijd gelukt om besluiten systematisch voor te bereiden. Verschillende 
respondenten wijzen in dit kader op onderbenutting van het OTCb. 
• Verschillende respondenten noemen dat niet alle besluiten die genomen werden vooraf
systematisch voorbereid waren door de ambtelijke organisatie.
• Men wijst erop dat de lead in de voorbereiding bij een groep kwam te liggen die hierin zowel qua
functiegroep (directeuren) als qua ervaring (veel directies die niet eerder grote crises hebben
meegemaakt) weinig vlieguren had gemaakt. Er is relatief weinig gebruikgemaakt van de
medewerkers met ervaring in het voorbereiden van crisisbesluitvorming: CBA’s en OTCb-leden.
• Men noemt verschillende redenen voor het niet altijd plaatsvinden van systematische
voorbereiding:
- Om de crisis te managen was een hoge snelheid nodig, waardoor er gevoelsmatig niet altijd
tijd was om besluiten goed voor te bereiden. Ideeën ontstonden soms in het
Afstemmingsoverleg.

20 
beleidsdirecties. Hierdoor waren niet alle directies (gelijktijdig) op de hoogte en ontstonden vaak 
zeer strakke deadlines om input aan te leveren. Mede daardoor werd veelal via informele 
contacten informatie gedeeld en input geleverd. 
• De voorbereiders van de reguliere interdepartementale gremia hebben geprobeerd om de formele
lijnen in de crisisorganisatie aan te houden, maar de veranderingen in de structuur vroegen om
flexibiliteit en aanpassingsvermogen.
• Wanneer overleg plaatsvond in interdepartementale crisisgremia werd vanuit VWS goed gekeken
wie daarin moest aanhaken. Hiervoor werd niet alleen naar de DGV-kolom gekeken. Zo hebben de
directeur LZ en DGLZ deelgenomen in respectievelijk het IAO en het ICCb.
Bevinding 25. Vragen met een oorsprong in de interdepartementale crisisbesluitvorming werden 
binnen de VWS organisatie op verschillende manieren uitgezet. 
• De DGV en directeur PG koppelden na een IAO, ICCb of MCCb terug welke besluitvorming en
acties in deze interdepartementale overleggen aan bod waren gekomen.
• Wanneer vanuit de formele of informele interdepartementale tafels vragen moesten worden
uitgezet binnen het departement, was daar geen vaste werkwijze voor. Vragen vanaf ministerieel
niveau werden vaak via de directeuren-generaal (of directeuren) uitgezet binnen de eigen kolom,
maar elke DG deed dit op een andere manier die in de tijd ook nog kon veranderen. Dit zorgde er
soms voor dat informatie vertraagd bij de betreffende beleidsmedewerker terecht kwam, of via
informele kanalen. Dit beeld wordt op DG-niveau niet altijd herkend.
• Daarnaast was het niet altijd duidelijk wat de uitvraagprocedure was, te weten hoe informatie
moest worden aangeleverd, bij welke directies de informatie was uitgevraagd en wie de input
verzamelde en het geheel samenvoegde.
• Vanuit het departement zijn liaisons ingezet in de interdepartementale crisisorganisatie. Zij zetten
vragen vanuit de interdepartementale crisisorganisatie uit binnen VWS, en bundelden de
informatie vervolgens in een annotatie voor de deelnemer aan het IAO. Voor deze werkwijze
werden zowel formele als informele lijnen gebruikt. Voor betrokkenen vanuit het departement was
niet altijd duidelijk hoe informatie moest worden aangeleverd en bij welke directies de vragen
allemaal waren uitgezet.
2.4 Informatiemanagement 
Bevinding 26. De coronacrisis bracht door haar omvang en duur een ongekende hoeveelheid 
informatie(stromen) op gang. Systemen en structuren waren hier niet op ontworpen. Dat maakte het 
van meet af aan lastig om de informatie bij te benen. 
• De coronacrisis overtreft in omvang en duur elke eerdere crisis waarvoor het departement ooit
heeft gestaan. Daarbij was veel essentiële informatie om een effectieve crisisaanpak te formuleren
onbekend.
• De VWS crisisstructuur, en daarmee ook het informatiemanagementsysteem, is niet ontworpen op
crises van dergelijke omvang, waarbij zoveel verschillende departementsonderdelen en teams
betrokken zijn.
• Dit leverde grote uitdagingen op in termen van informatiemanagement. Verschillende
respondenten hebben het gevoel gehad van het begin van de crisis achter de feiten aan te hebben
gelopen.

22 
• Vooral in het begin van de crisis werden de sitraps door respondenten als waardevol ervaren. Ze
gaven een volledig overzicht van de beschikbare informatie en cijfers. Ook externe partners gaven
aan dit instrument te waarderen.
• Ondanks de waardering voor de sitraps (en met name de inspanningen van het DCC om deze te
maken) geven verschillende respondenten aan deze niet of alleen vluchtig te hebben gelezen.
Hiervoor werden verschillende redenen genoemd:
- Een enkeling koppelde dit aan het moment van verschijnen (einde middag);
- Velen koppelden dit aan de inhoud (onvoldoende meebewogen met het ‘nieuws van de dag’,
niet altijd gekoppeld aan de besluitvormingsthema’s/beslispunten die voorlagen, niet altijd
actueel, zoals een communicatie-passage die er lang in heeft gestaan);
- Sommigen wijtten dit aan de lengte (ze werden naarmate de tijd vorderde te gedetailleerd en
lang om te lezen).
- Sommige respondenten wezen erop dat de sitrap zoek raakte in de berg aan informatie en
bepleitten andere manieren om de inhoud ervan te delen (bijv. schermen bij de
koffieautomaat en liften, uitdraaien op de wc’s).
Bevinding 30. Met de komst van het dashboard werd het makkelijker om cijfers als 
sturingsmechanismen te gebruiken in de crisisaanpak en om informatie naar buiten te brengen. 
• Verschillende respondenten markeren de komst van het dashboard als positieve ontwikkeling in
het kader van informatiemanagement.
• De cijfermatige informatie, die voor de komst van het dashboard in de sitraps stond, werd met het
dashboard uitgebreider en raakte meer beleidsvelden (zoals ook economische en financiële
zaken). Het dashboard bracht hierin een structuur aan. Daarnaast hielp het dashboard bij het
vormen van een beter beeld bij ‘welke cijfers er nou toe doen’ om de strategie te kunnen bepalen.
Het dashboard heeft er daarnaast voor gezorgd dat informatie beter een aantrekkelijker naar
buiten kon worden gecommuniceerd (richting publiek, partners en media).
• Genoemde nadelen zijn dat het door de grootte van het dashboard lastig werd op de cijfers te
sturen en op dagelijkse basis zaken met elkaar te vergelijken.
Bevinding 31. Informatie werd vaak mondeling gedeeld. Dit is door ontvangers van de informatie 
zeer gewaardeerd. Tegelijkertijd maakte dit dat de verstrekkers van de informatie soms veel tijd kwijt 
waren aan briefings. 
• Informatie werd binnen de crisisorganisatie veelvuldig mondeling gedeeld. Dit gebeurde zowel
bilateraal als tijdens overleggen. Voor de ontvangers van informatie was dit een prettige en
laagdrempelige en persoonlijke manier om informatie tot zich te nemen. Aan de andere kant
kostte het mondeling delen van informatie veel tijd van de verstrekkers. Zij deelden dezelfde
informatie soms meerdere keren, in verschillende overleggen en briefings.
• Er was een groot aantal momenten waarop men informatie mondeling uitwisselde, bijvoorbeeld
tijdens de dagstart, tijdens de wrap-up aan het einde van de dag, na overleggen met derden, na
crisisoverleggen, enzovoorts. Dit was een bewuste keuze, vanwege de grote stroom aan
informatie.
• Veel respondenten vonden het een voordeel dat informatie niet opgeschreven hoefde te worden,
en dat er gelegenheid was om vragen te stellen. De mondelinge terugkoppeling werd door hen als
waardevol ervaren. Tegelijkertijd maakte deze werkwijze de informatie minder goed vindbaar voor
mensen die niet bij de mondelinge terugkoppeling aanwezig waren.

24 
• Vanuit de andere informele interdepartementale gremia die ontstonden tijdens de Corona-crisis,
te weten het Torentjesoverleg en andere bewindspersonen overleggen, werd ook op hoofdlijnen
teruggekoppeld.
2.5 Uitvoering 
Uitvoering van de crisisaanpak 
Bevinding 35. Voor de uitvoering van de crisisaanpak kon maar in beperkte mate worden 
teruggegrepen op voorbereide instrumenten en structuren. Veel moest in het moment worden 
ontwikkeld en opgezet. 
• Vanwege het uitzonderlijke karakter van de crisis bleek een deel van de voorbereide scenario’s en
werkwijzen niet goed bruikbaar of toepasbaar te zijn. Ook bleek er behoefte te zijn aan extra
uitwerkingen en werkwijzen die nog niet eerder aan de orde waren geweest.
• Enerzijds betrof dit voorbereide documenten en instrumenten die nodig waren om goed en
effectief de crisisaanpak te kunnen uitvoeren. Voorbeelden van zaken die tijdens de crisis
ontwikkeld zijn:
- Juridische vorm om tot aanwijzingen te komen (bijv. sluiting horeca)
- Overzicht van cruciale beroepen
- Overzicht van contactberoepen
- Overzicht van wettelijk instrumentarium om mensen te verplichten tot bepaald gedrag
- Uitwerking van grootschalige patiëntenspreiding
- Uitwerking van grootschalige inkoop persoonlijke beschermingsmiddelen
- Overzicht van de beddencapaciteit buiten het ziekenhuis (zoals coronahotels)
- Financiële regelingen voor continuïteit van de zorg en meerkosten
- Uitwerking van extra personele capaciteit voor de zorg (Extra Handen voor de Zorg)
- Uitwerking van verdeling van persoonlijke beschermingsmiddelen zorg-breed
- Uitwerking bonusregeling voor zorgpersoneel
• Anderzijds betrof dit projectstructuren ten behoeve van de snelle coördinatie van de uitvoering
van de crisisaanpak over de breedte van de VWS-organisatie. Voorbeelden hiervan zijn de
projectteams die gestart werden om te beoordelen of de aanbiedingen van medische
hulpmiddelen door verschillende partijen voldeden aan de juiste kwalificaties, voor persoonlijke
beschermingsmiddelen, testkits en andere diagnostica, apparatuur en benodigdheden voor de
intensive care en desinfectantia.
• Verschillende respondenten geven aan dat er vanuit hand- en draaiboeken al meer
doorontwikkeld had kunnen worden dan nu het geval was. Dit had geholpen bij de snelheid van
de crisisaanpak. Aan de andere kant wordt ook waardering uitgesproken voor de snelheid en
flexibiliteit van de organisatie om nieuwe instrumenten en structuren naar behoefte te ontwikkelen
en toe te passen.
Bevinding 36. Bij gebrek aan uitvoeringsarrangementen moest over genomen besluiten vaak 
langdurig worden onderhandeld met partijen die de uitvoering moesten verzorgen. Ook had VWS 
zelf operationele taken bij het inkopen en distribueren van middelen, die niet eerder bij VWS belegd 
waren. 
• VWS heeft op het gebied van infectieziektebestrijding geen eigen uitvoeringsorganisatie. Het
uitvoeren van genomen besluiten vanuit VWS lag onder andere bij GGD’en, ziekenhuizen,

26 
Belasting van de eigen organisatie 
Bevinding 38. Naast de intrinsieke druk voortkomende uit de enorme omvang van de COVID-19 
crisis, hebben verschillende zaken tot extra werkdruk geleid: de grote hoeveelheid overleggen, de 
hoge frequentie van informatievoorziening aan de Tweede Kamer, de grote politieke betrokkenheid 
en de druk vanuit de media. 
• De grote omvang van de COVID-19 crisis zorgde ervoor dat er veel werk gedaan moest worden
binnen het departement.
• Daarnaast werd de werkdruk extra groot door de grote hoeveelheid overleggen en de
vergaderdruk. Er waren veel verschillende crisisteams actief, zowel formeel als informeel en op
verschillende niveaus. Respondenten geven aan dat zij bij veel overleggen aansloten zodat zij niets
misten, omdat in de overleggen ook teruggekoppeld werd over andere overleggen.
• De werkdruk werd ook extra groot door de gemaakte afspraken over het informeren van de
Tweede Kamer (de parlementaire cyclus). Door toezeggingen van de minister werd er elke week
een Kamerbrief verzonden. De voorbereiding hiervan kostte veel tijd en de inhoud van de brief
werd aangeleverd door dezelfde personen die in de crisisorganisatie actief waren. Het verlagen
van de frequentie van de Kamerbrief gaf meteen lucht aan de organisatie.
• De werkdruk werd verder extra groot door de grote politieke betrokkenheid bij deze crisis. De
Tweede Kamer voerde frequent debatten over de recente ontwikkelingen en de minister kreeg
veel vragen vanuit de Tweede Kamer. Voorbereiding en beantwoording hiervan zorgde voor een
verhoogde werkdruk.
• De werkdruk werd bovendien ook extra groot door de druk vanuit de media en de publieke opinie.
Vanuit media kwamen veel vragen en was behoefte aan informatie.
• De combinatie van bovengenoemde punten heeft geleid tot het gevoel van grote druk op het
werk binnen de crisisorganisatie. Betrokkenen hadden het gevoel dat zij continu op een hoog
tempo actie moesten ondernemen en besluiten moesten nemen. Hierdoor was er weinig rust om
zaken uit te denken of voor te bereiden.
Bevinding 39. De coronacrisis heeft maandenlang maximale inzet gevraagd van een beperkte groep 
mensen. Vanuit het management, HRM en de SG is gelet op de benodigde mentale ondersteuning 
van medewerkers. Desalniettemin vinden sommige betrokkenen terugkijkend dat hier meer aandacht 
aan besteed had kunnen worden. 
• De medewerkers die betrokken waren bij de crisisorganisatie maakten weken tot maanden
achtereen lange werkdagen met een hoge intensiteit, mede door de hoge werkdruk die in
voorgaande bevinding beschreven is.
• Vanwege deze werkbelasting is er vanuit de HRM-afdeling aandacht geweest voor (mentale)
ondersteuning van medewerkers. Ook vanuit het management en de SG is naar eigen zeggen
aandacht besteed aan het welzijn van medewerkers. De DG’s hadden aandacht voor
ondersteuning.
• Desalniettemin gaven verschillende respondenten aan dat er te weinig aandacht is geweest voor
de belasting van medewerkers. Een belangrijke reden die hiervoor genoemd werd, is dat
lijnverantwoordelijken zelf ook intensief betrokken waren bij de crisisorganisatie en zelf ook op
maximale capaciteit draaiden. Daardoor konden zij niet de personele aandacht bieden die gewenst
was.

28 
Bevinding 43. Om de drukte aan te kunnen, zijn verschillende MT-, directeurs- en DG-functies 
gedubbeld. Hoewel dit soms tot meer rust en focus leidde, zorgde het soms ook juist voor 
onduidelijkheid en frustraties. 
• De dubbelingen van functies (‘duo’s’) creëerden enerzijds meer rust: zo konden functionarissen in
afwisseling met hun partner deelnemen aan de verschillende overleggen. Ook konden dossiers
worden opgesplitst. Dit verlichtte functionarissen in het aantal onderwerpen dat zij moesten
oppakken, niet per sé in de hoeveelheid werktijd: er was per onderwerp nou eenmaal meer te
doen. Door de duo’s in te voeren kon er wel een betere focus aangebracht worden. Doordat meer
mensen waren aangehaakt, verbeterde daarnaast de slagkracht.
• Anderzijds leidde deze werkwijze soms tot onduidelijkheid en frustraties:
- Wisselingen in bezetting zorgden ervoor dat het soms even zoeken was naar de juiste
personen. Het was niet altijd duidelijk wie waarvoor verantwoordelijk was of met wie
afgestemd moest worden. Soms voelde men zich gepasseerd als met een van beide
functionarissen in een dubbelrol werd afgestemd en niet met de ander.
- Door de opsplitsing van takenpakketten ontstond in crisisoverleggen ontstond soms de
situatie dat personen aanschoven die alleen op hoofdlijnen van een bepaald dossier op de
hoogte waren. De duo’s zelf moesten een enorme inspanning leveren om weer op vlieghoogte
te komen als hun duopartner hun taken had waargenomen.
- Het grote aantal leidinggevenden betekende in de praktijk ook dat veel mensen zich met de
inhoud bezighielden. Dit creëerde extra druk op medewerkers, omdat met nog meer
perspectieven rekening gehouden moest worden. Ook had elke leidinggevende op deze
manier een gefragmenteerd beeld, waardoor eenduidige aansturing van medewerkers
bemoeilijkt werd.
• De genoemde nadelen zorgden er ook voor dat er soms bewust voor werd gekozen om functies
niet te dubbelen.
Ondersteuning vanuit het departementaal crisiscentrum 
Bevinding 44. Er is grote waardering voor de ondersteuning door en bereikbaarheid van het 
departementaal crisiscentrum (DCC). 
• Het DCC was volgens de respondenten altijd goed bereikbaar en zeer behulpzaam bij vragen.
Medewerkers van het DCC gingen direct aan de slag met vragen en uitzoekpunten. Het DCC heeft
hiermee een positie verworven als prettige en gewaardeerde vraagbaak.
• Het DCC heeft volgens de respondenten ook bijgedragen aan rust en structuur in de
crisisorganisatie, en verlichting van stressgevoel.
• Het DCC heeft bovendien een belangrijke bijdrage geleverd aan een goede sfeer in de
crisisorganisatie; het DCC zorgde voor luchtigheid en ‘daar kon je altijd mee lachen’.
Bevinding 45. De ‘inhuizing’ van het DCC bij de directie PG is als voordeel én nadeel beleefd. 
• Het DCC is beheersmatig ondergebracht bij de directie Publieke Gezondheid (PG). Het voordeel
van deze inhuizing was volgens respondenten dat het DCC affiniteit had met de materie die
voorlag tijdens de coronacrisis en daardoor ook inhoudelijk kon ondersteunen op de vraagstukken
die voorlagen. Ingevlogen hulpkrachten van andere departementen noemden dit een markant
verschil met het eigen departement.

30 
Bevinding 48. Communicatie en beleid waren tijdens de crisis voor hun aanpak zeer van elkaar 
afhankelijk. Het Afstemmingsoverleg hielp om communicatie en beleid op elkaar af te stemmen, 
maar in de praktijk zat er af toe nog steeds licht tussen beiden. 
• Communicatie had de input van beleid nodig voor de inhoudelijke ingrediënten van de
communicatieboodschap. Andersom gold dat vragen van de media regelmatig nieuwe
beleidsvragen blootlegden, en verdere uitwerking van het beleid vroegen. Zo waren details en
uitvoeringsaspecten soms nog niet volledig uitgewerkt door de hoge snelheid van de
besluitvorming. Publieks- en persvragen legden soms bloot waar verdere aanscherping nodig was.
Op deze manier waren communicatie en beleid in de aanpak afhankelijk van elkaar.
• Verschillende respondenten geven aan dat de nadruk die communicatie bleef leggen op de
uitlegbaarheid van besluiten binnen VWS heeft bijgedragen aan de eenheid en consistentie van de
aanpak en de besluiten.
• Sommige respondenten benoemen dat het Afstemmingsoverleg hielp om communicatie en beleid
op elkaar te afstemmen, omdat zowel de beslissers als communicatie in het Afstemmingsoverleg
aan dezelfde tafel zaten en direct af konden stemmen.
• De uiteindelijke teksten op de coronawebsite van VWS kwamen een enkele keer niet volledig
overeen met hetgeen eerder door beleidsdirecties was afgestemd met stakeholders uit het veld.
Dit zorgde voor ruis en extra werkzaamheden om opnieuw af te stemmen met de betrokken
stakeholders.
• Bij persconferenties kwamen beleid en communicatie samen; de inhoudelijke besluiten werden
hier formeel gecommuniceerd. Waar bij de start van de crisis door de korte voorbereidingstijd
tussen besluitvorming en bekendmaking nog weinig kon worden voorbereid rondom de
persconferenties (zoals voorbereiding op publieks- en persvragen), is daar een modus voor
gevonden naarmate de crisis vorderde.
• Het brondocument werd als een belangrijke best practice genoemd in de afstemming tussen
beleid en communicatie. Het doel van het brondocument was vooral een gezamenlijk vastgesteld
vertrekpunt voor de beleidscommunicatie te hebben en daarmee consistentie in verschillende
uitingen als kamerbrieven en communicatiemiddelen te creëren. Doordat hierin werd aangegeven
welke belangrijke wijzigingen van maatregelen er gecommuniceerd zouden worden, konden deze
wijzigingen goed teruggekoppeld worden aan beleidsdirecties. Beleidsdirecties wisten door het
brondocument beter wat er aan zat te komen in de besluitvorming en communicatie.
Bevinding 49. Sommige beleidsdirecties vonden het lastig om een beeld te krijgen en/of betrokken 
te worden bij de crisiscommunicatie-aanpak vanuit VWS. 
• DCo sloot aan bij het BTCb en gaf hier een update over communicatiezaken. Het was in deze
update soms lastig te duiden wat vanuit VWS en wat vanuit het NKC werd opgepakt.
• Sommige respondenten gaven aan dat er weinig ruimte werd gevoeld om input / ideeën aan te
leveren met betrekking tot de communicatiestrategie vanuit VWS.
• Hoewel er wel ruimte was dit aan te kaarten, werd vervolgens door betrokkenen aangegeven dat
het communicatieproces zeer snel ging, met veel sturing vanuit de bewindspersonen, waardoor
het lastig was daar tussen te komen.
• Communicatie en beleidsafdelingen keken niet altijd hetzelfde naar hoe bepaalde zaken
gecommuniceerd moesten worden. Dit was daarom soms zoeken en vergde afstemming.

32 
• Binnen de organisatie is na de formele afschaling en start van de programmadirectie expliciet
gecommuniceerd met de medewerkers dat VWS feitelijk nog in een crisissituatie zat. Dit werd
gewaardeerd door de betrokkenen en deed recht aan het gevoel van veel medewerkers.
Bevinding 52. Voor de programmadirectie COVID-19 werden veel mensen aangetrokken die nog 
niet eerder bij de crisis betrokken waren geweest. Het wegvallen van kennis en ervaring had 
gedurende enige tijd nadelige impact op de voortvarendheid en continuïteit van de crisisaanpak. Na 
deze tijd kwam de projectdirectie meer ‘op stoom’. 
• Voor de programmadirectie werden nieuwe mensen aangetrokken. Een deel van deze
medewerkers was geen onderdeel geweest van de crisisstructuur; enkelen hadden zelfs geen
eerdere ervaring bij een ministerie of bij VWS. Daardoor was de kennis over het VWS terrein en de
organisatie beperkt. In de gesprekken komt naar voren dat dit het effect had dat met de instelling
van de programmadirectie veel kennis en ervaring vanuit de crisisstructuur verdween. Dit had
tijdelijk een nadelige impact op de continuïteit en snelheid van de aanpak. Na enige tijd kwam de
projectdirectie alsnog op stoom.
• Voorbeelden die respondenten noemen, zijn dat het hebben van veel nieuwe mensen zonder
ervaring in de eerdere corona-aanpak ervoor zorgde dat discussies opnieuw werden gevoerd, en
dat men tegen dezelfde dingen aanliep als in het begin van de crisis. Ook voor andere directies
was er bij de start van de programmadirectie onduidelijkheid over de opbouw en taakverdeling
binnen de programmadirectie. Dit maakte de aanpak op dat moment minder voortvarend.
Bevinding 53. De inhoudelijke overdracht tussen crisis- en programmamedewerkers vond in de 
praktijk op verschillende manieren en met een verschillende intensiteit plaats. 
• Er is in algemene zin aangegeven dat medewerkers zorgvuldig hun werkzaamheden moesten
overdragen, maar hiervoor zijn geen kaders meegegeven.
• In de praktijk gaven medewerkers daardoor op verschillende manieren invulling aan de overdracht.
Sommigen lieten hun opvolger een periode meelopen; anderen kozen voor een mondelinge
overdracht met een onderliggend instruerend document. Weer anderen kozen voor een lichtere
vorm van overdracht, waardoor het voor de nieuwe medewerker soms even ‘zwemmen’ was voor
hij of zij goed in het dossier zat.
• Een complicerende factor was dat de wisselingen plaatsvonden in een periode dat veel mensen op
vakantie waren.
• De overdracht tussen medewerkers en de overgang tussen de crisisorganisatie en de
projectorganisatie werd verder gecompliceerd doordat de tweede golf sneller optrad dan was
verwacht.

34 
Het is knap hoe het ministerie erin geslaagd is om de doorontwikkeling ‘op een rijdende trein’ door te 
voeren. Zeker met het oog op de omvang van de crisis en wat er allemaal in zeer korte tijd op het 
ministerie afkwam. Tegelijkertijd kunnen wij ons echter niet aan de indruk onttrekken dat onderdelen 
van de oorspronkelijke blauwdruk wel degelijk waardevol hadden kunnen zijn en houvast hadden 
kunnen bieden in een context van grote onzekerheid. Dit lichten wij in conclusies 3 en 4 nader toe. 
Melding, alarmering en opschaling 
Conclusie 3. De eerste signalen die op een dreigende crisis wezen, zijn binnen VWS adequaat 
opgepakt en gemonitord. Het moment van opschaling van de VWS crisisorganisatie sloot aan bij de 
gemaakte risico-inschatting. Wel is die risico-inschatting in te beperkte kring gemaakt. 
Het ministerie heeft de eerste signalen die het kreeg over de uitbraak van een onbekende longziekte 
in China, actief opgepakt en gemonitord. Dat het ministerie het risico op introductie van het virus in 
Nederland aanvankelijk niet groot achtte, is wat ons betreft begrijpelijk. Het leunde daarbij immers op 
de inschattingen van nationale en internationale expertinstituten als het RIVM, de ECDC en de WHO. 
Overigens valt hier voor het systeem als geheel wel een les te trekken, die bij toekomstige beginnende 
3
crises ook van VWS een andere manier van handelen vraagt . 
Opvallend genoeg is het systeem dat VWS heeft opgetuigd om te borgen dat signalen vanuit alle 
directies worden gewogen, waarbij potentiële crisissituaties ter beoordeling worden voorgelegd aan 
de crisisbeleidsadviseurs (CBA’s) van de verschillende directies, bij SARS-CoV-2 niet in werking 
getreden. Hierdoor hebben niet alle directies de kans gekregen om bij te dragen aan de weging van 
de eerste situatie. De VWS crisisorganisatie is, gegeven de risico-inschatting die men had, op het juiste 
moment opgeschaald. Vanuit de opgaven die voorlagen valt ook de selectie van betrokken directies 
goed te begrijpen. Tegelijkertijd ontnam deze selectie andere directies de mogelijkheid om vroegtijdig 
een bijdrage aan de crisisaanpak te leveren. Een consequentie hiervan is dat een aantal directies vooral 
in de eerste fase geen luisterend oor voor hun knelpunten en vraagstukken ervoer.  
Met uitzondering van een eenmalig optreden op 25 februari heeft in de periode tot 24 maart geen 
OTCb voorafgaand aan het BTCb plaatsgevonden. Hoewel dit te verklaren is vanuit de toenmalige 
behoefte op DG- en directeursniveau is het wat ons betreft een onjuiste keuze geweest. Hierdoor heeft 
het OTCb van meet af aan op achterstand gestaan, waardoor het zijn meerwaarde nooit heeft kunnen 
aantonen. Dit heeft de voorbereiding van besluiten mogelijk nadelig beïnvloed (zie ook conclusie 4). 
Besluitvorming en doorontwikkeling van de crisisorganisatie 
Conclusie 4. De aard en omvang van de coronacrisis maakten het noodzakelijk om zowel de 
bewindspersonen als de verschillende directoraten-generaal steviger te verankeren in de 
crisisorganisatie. De instelling van het Afstemmingsoverleg en de eigen DG-teams hebben hiervoor 
gezorgd. De proactieve taakopvatting van het Afstemmingsoverleg en de keuze om de lijnen van het 
crisismanagement pas op dat niveau bijeen te laten komen, zorgden echter ook voor een vorm van 
taakverdringing die de systematische voorbereiding van besluiten bemoeilijkte. 
3
 In hun boek ‘Covid-19, een analyse van de crisisrespons’ (2020) spreken Boin c.s. van het verschijnsel ‘failure of imagination’. De 
meeste mensen kunnen zich niets voorstellen bij een grote crisis die zich nog nooit eerder heeft voorgedaan. Experts en 
bestuurders zouden zich volgens de auteurs moeten verzetten tegen de reflex dat ‘iets hier niet gebeurt’, en vroeger oog 
moeten hebben voor extreme, onvoorstelbare scenario’s. 

36 
Met de inrichting van de DG-eigen crisisteams ontstond er meer grip op de impact van de crisisaanpak 
op de reguliere beleidsdomeinen van VWS én de consequenties voor het veld. Binnen de DG-
kolommen werden de eigen inhoudelijke beleidsexpertise en contacten ingezet om de vertaling van de 
algemene aanpak naar de praktijk te kunnen maken en andersom. Dit was van meerwaarde voor de 
werkbaarheid van de crisisaanpak. In de departementsbrede teams kwam deze vertaling onvoldoende 
tot zijn recht. 
De hybride structuur toont het grote aanpassingsvermogen van VWS. Tegelijkertijd had er gegeven de 
breedte van de crisisaanpak en het aantal betrokken DG’en en directies meer aandacht moeten zijn 
voor het samenbrengen van de verschillende lijnen in de crisisorganisatie. Dat gebeurde nu vaak pas in 
het Afstemmingsoverleg. 
Aansluiting op de interdepartementale besluitvorming 
Conclusie 6. Er waren tijdens de coronacrisis zeer veel formele en informele overleggen in het 
interdepartementale circuit. Het bleek een opgave om VWS-breed goed aangehaakt te blijven op de 
interdepartementale (crisis)besluitvorming in de coronacrisis. 
Vanwege zijn grote impact op het openbare leven, werd de aanpak van de coronacrisis al snel een 
interdepartementale aangelegenheid, onder regie van de premier. Interdepartementale gremia zoals 
de ICCb en MCCb en informele gremia zoals de Catshuissessies en het Torentjesoverleg speelden een 
belangrijke rol bij het bepalen van de aanpak. Adviesstromen die bij eerdere infectieziektecrises 
uitsluitend via VWS liepen – zoals die vanuit het OMT en RIVM – liepen bij corona (ook) via de premier 
en het interdepartementale circuit. 
Wij concluderen dat het goed aangehaakt blijven op de interdepartementale besluitvorming voor 
sommige onderdelen van VWS een lastige opgave is gebleken. Het lijkt niet gelukt te zijn om een 
koppelvlak tussen het departementale en interdepartementale te vinden dat voor alle directies goed 
werkte. Met name de organisatieonderdelen die aanvankelijk moeite hadden om aansluiting te vinden 
bij de departementale crisisstructuur, hadden ook moeite om aangesloten te raken op de 
interdepartementale crisisbesluitvorming.  
Alle organisatieonderdelen hadden daarnaast moeite om goed aangesloten te raken bij de informele 
tafels zoals de Catshuissessies en het Torentjesoverleg. Dat is ons inziens niet aan te rekenen aan de 
VWS functionarissen; dit lag bij de informele tafels zelf. 
Het inzetten van ‘meeluisteraars’ bij de formele gremia (IAO, ICCb en MCCb) was een effectief 
instrument om informatie vanuit het interdepartementale circuit door te kabelen. Het stelde VWS in 
staat om genomen beslissingen in de interdepartementale gremia snel in kaart te brengen voor 
betrokken VWS-teams. 
Informatiemanagement 
Conclusie 7. Er is veel energie en tijd in informatiemanagement gestoken. De binnen VWS 
afgesproken werkwijze voor het verzamelen, veredelen en verspreiden van informatie tijdens crises 
bleek voor de coronacrisis echter ontoereikend. Er zijn pogingen gedaan om deze werkwijze 
gedurende de crisis te verbeteren, maar de achterstand bleek te groot om in te halen. 
Bij een grote crisis als deze komen er veel informatiestromen op gang. Het is om die reden van belang 
dat er een actieve regie op de coördinatie en uitwisseling van informatie wordt gezet.  

38 
Veel instrumenten en (overleg)structuren die nodig waren voor de uitvoerig van de crisisaanpak, 
moesten in het moment worden ontwikkeld. Op zichzelf is dit niet zo verwonderlijk, gelet op het 
exceptionele karakter van de coronacrisis.  
Verschillende respondenten geven echter aan dat er vanuit hand- en draaiboeken al meer 
doorontwikkeld had kunnen worden dan nu het geval was. Dit zou geholpen hebben bij de snelheid 
van de crisisaanpak.  
Een speciaal punt van aandacht dat tijdens de coronacrisis naar voren kwam, betreft het gebrek aan 
‘harde’ uitvoeringsarrangementen. Bij een A-ziekte zoals COVID-19 gaat de minister wel over de 
besluitvorming, maar ligt de uitvoering van de aanpak grotendeels bij de GGD’en. De minister kan hier 
niet direct op sturen. In de praktijk moest het ministerie daardoor vaak langdurig met de GGD’en 
afstemmen en onderhandelen over de uitvoering van genomen besluiten.  
Hetzelfde geldt, in mindere mate, voor de uitvoering van besluiten rondom de curatieve en langdurige 
zorg. Het decentrale karakter van het zorgstelsel maakt het lastiger om tijdens een grote crisis met 
nationale impact centraal maatregelen te treffen. Dit betekent dat de uitvoering al in de preparatie 
goed doordacht moet worden. 
Naast deze ‘harde’ uitvoeringsarrangementen ontbraken ook uitvoeringsarrangementen ten aanzien 
van het inkopen en distribueren van goederen als mondkapjes, vaccinaties en testmateriaal. VWS had 
deze taken niet eerder uitgevoerd, maar werd wel geacht om hier efficiënt, en zelfs op bestuurlijk 
niveau, uitvoering aan te geven.  
Communicatie 
Conclusie 9. De wederkerigheid van beleid en communicatie binnen de crisisaanpak werd binnen 
VWS zonder meer onderkend. Het bleek vanwege de grote druk van politiek en media 
desalniettemin een uitdaging om beide continu op elkaar afgestemd te houden. 
Het interdepartementale Nationaal Kernteam Crisiscommunicatie (NKC) had de centrale leiding en 
coördinatie ten aanzien van de crisiscommunicatie en stuurde aan op een eenduidige 
communicatieboodschap vanuit het Rijk. De directie Communicatie VWS (DCo) was mede 
eindverantwoordelijk voor de aansturing van het NKC. DCo stond daarnaast aan de lat voor de 
communicatie over typische VWS-onderwerpen. In de praktijk was de knip tussen het NKC en DCo 
echter niet altijd eenduidig, waardoor het voor DCo in een dubbelrol soms even zoeken was naar de 
eigen rol. In het verlengde daarvan was het voor beleidsdirecties soms ook lastig aangehaakt te raken 
bij en invloed te hebben op de communicatie-aanpak van VWS.  
De wederkerigheid van beleid en communicatie werd binnen VWS zonder meer onderkend. Enerzijds 
had communicatie de input van beleid nodig voor de inhoudelijke ingrediënten van de communicatie-
boodschap. Andersom gold dat vragen van de media regelmatig nieuwe beleidsvragen blootlegden. 
Zo waren details en uitvoeringsaspecten na publicatie soms nog niet volledig uitgewerkt door de hoge 
snelheid van de besluitvorming. Publieks- en persvragen legden soms bloot waar verdere 
aanscherping nodig was. Op deze manier waren communicatie en beleid in de aanpak afhankelijk van 
elkaar. 
Er is veel energie gestoken om dit op een hoog niveau binnen het departement op één lijn te krijgen. 
Daaraan heeft het brondocument een belangrijke bijdrage geleverd. Echter, door de enorme druk van 
de media en de politiek (in de vorm van hoeveelheid vragen en behoefte aan informatie) bleek het 
steeds een uitdaging dit ook daadwerkelijk op elkaar afgestemd te krijgen. In de praktijk kwam het 

40 
Krachtig is dat het ministerie al in een vroeg stadium heeft nagedacht over de wijze waarop het de 
corona-aanpak zou voortzetten na afschaling van de crisisorganisatie.  
Uiteindelijk heeft de daadwerkelijke afschaling en overdracht naar de programmadirectie COVID-19 
toen nog enige tijd geduurd. In vergelijking met de crisisorganisatie is er na de formele afschaling 
bovendien een aantal dingen hetzelfde gebleven. Zo zijn er teams gebleven die de aanpak 
coördineren, al hebben die soms een andere naam gekregen (bijvoorbeeld het Beleidsteam Corona). 
Respondenten geven aan dat ook de werkdruk onveranderd hoog bleef toen er was overgegaan naar 
de programmadirectie. Dit kwam mede door de start van de tweede golf, die eerder kwam dan 
verwacht. Het was de organisatievorm waarmee de aanpak werd gecoördineerd die veranderde, en 
niet zozeer de uitvoering van de crisisaanpak. 
Uit de gesprekken komt naar voren dat de start van de programmadirectie wat onwennig was. Voor 
een deel had dit te maken met factoren buiten de invloedssfeer van het ministerie (zoals het eerder 
dan verwacht beginnen van de tweede golf en het gegeven dat nieuwe mensen nu eenmaal enige tijd 
nodig hebben om goed ingewerkt te raken). Een factor die wellicht wel beïnvloedbaar was geweest, is 
de wijze van overdracht. Deze vond nu, bij gebrek aan eenduidige kaders, op verschillende manieren 
en met een verschillende intensiteit plaats. Daardoor was niet iedereen even goed op de hoogte, 
zowel inhoudelijk als qua netwerk. Dit zorgde ervoor dat sommige discussies opnieuw gevoerd 
werden. 
Omdat de overdracht bovendien plaatsvond in de vakantieperiode en de vertrekkende medewerkers 
uit de crisisorganisatie op hun tandvlees liepen, heeft de een meer werk gemaakt van de overdracht 
dan de ander. Dit heeft ertoe geleid dat het aan het begin van de programmadirectie voor sommige 
medewerkers even zoeken was, terwijl de werkzaamheden door de tweede golf juist intensiveerden. 
Eindbeschouwing 
Tijdens de coronacrisis is er een groot beroep gedaan op het ministerie van VWS. Medewerkers 
hebben een buitengewone inzet geleverd. Er is hard gewerkt en er is veel gevraagd van de 
medewerkers en van de crisisstructuur. De coronacrisis vroeg ook om groot aanpassingsvermogen 
en flexibiliteit. Dit vanwege de omvang, de aard, en de duur van de crisis, evenals de beperkte 
ervaring met vergelijkbare situaties. Hierdoor zijn er ‘op een rijdende trein’ nieuwe werkwijzen en 
instrumenten ontwikkeld en is een aangepaste, hybride structuur opgezet. Ook is na enkele maanden 
een omslag gemaakt van de crisisorganisatie naar een programmaorganisatie. Het is 
bewonderenswaardig dat het ministerie van VWS op deze manier heeft ingesprongen op wat een 
ongekende situatie van het departement vroeg. Daarmee heeft het invulling gegeven aan zijn 
verantwoordelijkheden in deze crisis. Dit aanpassingsvermogen was nodig om bepaalde zaken die 
niet vooraf waren voorzien op te kunnen vangen. Denk aan de toevoeging van het 
Afstemmingsoverleg vanwege grote politieke betrokkenheid. Tegelijkertijd zijn hierdoor bepaalde 
vooraf bedachte werkwijzen en structuren niet volledig ingezet en benut. Dit terwijl deze het 
departement juist meer houvast hadden kunnen geven in onzekere tijden. Met het oog op de 
toekomst is het daarom zaak om goede balans te vinden tussen hetgeen vooraf is bedacht, en dus 
houvast kan bieden, en hetgeen aanvullend nodig is om met een specifieke crisissituatie om te gaan. 
Daarnaast heeft deze crisis een aantal zaken blootgelegd die het ministerie voor toekomstige crises 
verder kan uitwerken, denk aan een nadere uitwerking van het informatiemanagement. Dit gaat VWS 
helpen om in de toekomst nog slagvaardiger en efficiënter met crisissituaties om te gaan. 

42 
Informatiemanagement 
10. Verbeter de informatievoorziening ten behoeve van de departementale crisisbeheersing door:
a. voldoende informatiecoördinatoren op te leiden om ook bij een grote crisis met meerdere
crisisteams aan elk team een informatiecoördinator te kunnen toevoegen;
b. deze informatiecoördinatoren de opdracht te geven om voor het team waaraan zij zijn
toegewezen, een ‘teambeeld’ bij te houden*;
c. vast te leggen waaruit dit teambeeld tenminste dient te bestaan (inhoud), hoe het eruit ziet
(vorm), op welke wijze het dient te worden aangeleverd (informatiemiddel) en wanneer/ hoe
vaak (realtime of met een te bepalen frequentie)*;
d. te organiseren (bijvoorbeeld bij het DCC) dat vanuit de verschillende teambeelden een voor
het gehele departement relevant ‘situatiebeeld’ wordt opgesteld*;
e. dit situatiebeeld liefst realtime voor het hele departement beschikbaar te maken (bijvoorbeeld
op een gezamenlijke schijf in de VWS-infrastructuur of in het VWS-tabblad van het
Informatieteam in LCMS)*.
Uitvoering 
11. Besteed in de preparatie op (grote) crises nadrukkelijker aandacht aan de wijze waarop besluiten
van de minister door partners uitgevoerd moeten worden. Onderzoek samen met de partijen die
de uitvoering moeten verzorgen, de verschillende mogelijkheden om tot ‘hardere’
uitvoeringsarrangementen te komen.
12. Organiseer ook ketenoefeningen waarin het hele proces van besluitvorming tot en met uitvoering
samen met partijen die de uitvoering moeten verzorgen, wordt beoefend en doorleefd.
13. Behoud en veralgemeniseer de tijdens de coronacrisis ontwikkelde instrumenten die ook bij
andere crisistypen relevant kunnen zijn (bijv. aanwijzing, lijst met cruciale beroepen).
14. Werk als onderdeel van de crisistoolbox een algemene werkwijze uit voor situaties waarin tekorten
aan middelen ervoor zorgen dat VWS deze zelf centraal moet inkopen of de inkoop ervan door
anderen moet coördineren.
15. Beleg de verantwoordelijkheid om tijdens een crisis de werkbelasting van medewerkers in de
gaten te houden expliciet bij HRM.
16. Formaliseer het werken met duo’s.
Crisiscommunicatie 
17. Behoud het brondocument als best practice in de afstemming tussen beleid en communicatie.
Afschaling en overdracht 
18. Maak beleid voor de wijze waarop medewerkers uit de crisisorganisatie hun werkzaamheden
overdragen. Neem hierin als uitgangspunt op dat vertrekkende medewerkers niet alleen hun
dossiers overdragen, maar hun opvolgers ook bijpraten (mondelinge overdracht blijkt effectiever
dan (uitsluitend) schriftelijke overdracht). Leg vast dat nieuwe medewerkers bij voortzetting van de
crisisaanpak (zoals nu in de programmadirectie) een nader te bepalen periode meelopen met hun
voorgangers.

44 
Bijlage 1. Reconstructie inzet VWS in eerste fase coronacrisis 
Deze bijlage bevat een reconstructie van de eerste fase van de coronacrisis. Deze reconstructie is 
gebaseerd op de thematische feitenreconstructies die zijn opgesteld door de Nederlandse School voor 
het Openbaar Bestuur (NSOB) en de algemene tijdlijn van VWS. We geven hiermee op hoofdlijnen 
weer hoe de crisis is verlopen. Vanwege de lengte van de crisis wordt de reconstructie eerst op 
hoofdlijnen geschetst en daarna per thema nader uitgewerkt. De thema’s corresponderen met de 
algemeen erkende hoofdprocessen van crisisbeheersing en vormen tevens de ‘kapstok’ voor de 
bevindingen in hoofdstuk 2. 
Verloop op hoofdlijnen 
In onderstaande tijdlijn (grotere versie in bijlage 1) is de eerste fase van de coronacrisis weergegeven. 
In het geel zijn algemene (inter)nationale gebeurtenissen weergegeven, in donkerblauw de 
belangrijkste momenten in de crisis voor VWS. We kijken in dit onderzoek naar de periode vanaf het 
moment dat de virusuitbraak in China bekend wordt, tot de overdracht van de crisisorganisatie van 
VWS en de start van de programmadirectie VWS.  
De uitbraak van het coronavirus SARS-CoV-2 begon in december 2019 in Wuhan, China. Op 5 januari 
2020 informeerde de World Health Organization (WHO) het RIVM voor het eerst over het nieuwe virus. 
De eerste besmetting in Europa was op 24 januari, en de eerste coronapatiënt in Nederland werd op 
27 februari positief getest op het virus. In reactie hierop werden vanaf dat moment maatregelen 
genomen om verdere verspreiding tegen te gaan. De WHO beschouwt op 11 maart de corona-
uitbraak als een pandemie: een epidemie op mondiale schaal. Op 23 maart kondigt het kabinet een 
intelligente lockdown af. Vanaf 1 juni waren testen beschikbaar voor iedereen met klachten, en vanaf 
dat moment werd stap voor stap een aantal maatregelen teruggedraaid. Zo gingen scholen weer 
open, ging horeca weer open en werden bezoekersregelingen in verpleeghuizen versoepeld. Op 1 juli 
werd de intelligente lockdown beëindigd. Daarna volgde een verhoging van het aantal besmettingen 
en waren in augustus verscherpingen van de maatregelen nodig.  

46 
• Ook wordt hen gemeld dat in internationaal verband bevestigd is dat het virus wél van mens-op-
mens-overdraagbaar is, maar dat er geen aanwijzingen zijn voor aanhoudende mens-op-mens
overdracht.
• Op 23 januari informeert minister voor Medische Zorg en Sport (MZS) de Tweede Kamer voor de
eerste keer per brief over het nieuwe coronavirus. Hij beschrijft welke voorbereidingen het RIVM
treft in samenwerking met de GGD’en en het ErasmusMC. Ook meldt hij dat het Outbreak
Management Team (OMT) van het RIVM bij elkaar zal komen op 24 januari.
• Vanaf 24 januari wordt gestart met de dagelijkse rapportages (sitraps) van de VWS-
crisisorganisatie over het coronavirus aan bewindspersonen VWS, ambtelijke top en andere
ambtelijk betrokkenen.
• Op 27 januari stuurt het OMT zijn eerste advies aan de directeur-generaal Volksgezondheid (DGV)
van VWS.
Opschaling van de crisisorganisatie 
• Op vrijdag 24 januari wordt besloten de crisisorganisatie VWS ‘just in case’ op te schalen naar de
crisisstructuur in verband met de onduidelijkheid over de cijfers uit China en de verspreiding van
het virus.
• Op 27 januari vindt het eerste beleidsteam crisisbeheersing (BTCb) plaats. Hierin wordt het advies
van het OMT besproken. Hiervoor worden DGV, PG, DCo, CZ, IZ, ZJCN en GMT uitgenodigd. Het
OMT adviseert onder andere de classificatie van het virus tot ‘A-ziekte’, vanwege de
bevoegdheden die daarbij horen voor de minister van Medische Zorg (vanuit de Wet Publieke
Gezondheid). Deze classificatie vindt op 27 januari plaats in de Ministerraad. Ook adviseert het
OMT over inventarisatie van persoonlijke beschermingsmiddelen.
• Op dezelfde dag, 27 januari, worden bewindspersonen geïnformeerd dat de eerste gevallen van
COVID-19 in Europa zijn aangetroffen (drie personen in Frankrijk die recent in Wuhan waren)
• VWS breidt op woensdag 29 januari zijn crisiscoördinatie (DCC VWS) met extra menskracht uit.
• Vanaf 3 februari sluit het RIVM aan bij het BTCb.
• Op 20 februari is er een bijeenkomst over scenario’s bij DGV. Hieraan nemen onder andere LZ en
het RIVM deel.
• Vanaf het BTCb van 21 februari sluit LZ aan in het BTCb.
• In het BTCb op 21 februari wordt besloten dat vanaf de week erna ook een OTCb wordt ingepland.
Dit om de bedachte crisisstructuur te volgen, CBA’s meer te betrekken en van het BTCb meer een

48 
• Op 11 februari komt het Interdepartementale Afstemmingsoverleg (IAO) voor het eerst bijeen. Op
26 februari is het eerste overleg van de Interdepartementale Commissie Crisisbeheersing (ICCb).
Op 3 maart is de eerste bijeenkomst van de Ministeriele Commissie Crisisbeheersing (MCCb),
onder andere over mogelijke scenario’s. Ook vindt die dag een ICCb plaats.
• Op 9 maart wordt in het BTCb besproken dat Jeugd nog niet is aangehaakt bij de overleggen. Met
name voor intramurale jeugdinstellingen kan dit handig zijn. PG/DCC zorgt ervoor dat zij voortaan
aangehaakt worden.
• Op 13 maart vindt een BTCb plaats, waarin wordt gesproken over de nationale opschaling: vanaf
nu is er dagelijks een IAO, en elke maandag en donderdag een ICCB en een MCCb.
• Op zondag 15 maart starten op initiatief van Rutte de wekelijkse Catshuissessies, waar wordt
gefocust op langeretermijnzaken. Vanaf nu komt men elke zondag bijeen. Op zondag 15 maart
word afgekondigd dat o.a. de horeca, sportscholen, scholen en kinderopvang moeten sluiten.
• Op 19 maart dient minister Bruins zijn ontslag in. Martin van Rijn volgt op 20 maart voor de duur
van 3 maanden Bruins op als minister voor Medische Zorg en Sport. Hij krijgt het hele pakket van
de vorige minister MZS exclusief de coronacrisis. Wel wordt hij verantwoordelijk voor de CZ-kant
van de crisis; zo zal hij zich richten op het persoonlijke beschermingsmiddelen dossier. Hugo de
Jonge wordt als minister van VWS coördinerend minister voor de corona-aanpak.
• In het BTCb van 20 maart wordt besloten om het BTCb volgende week op te schalen naar een
ministerieel BTCb (MBTCb). In de bestuursraad die ook die dag plaatsvindt, geeft DG
Volksgezondheid aan dat met het vertrek van minister Bruins en het aantreden van minister De
Jonge er volgende week een nieuwe structuur in de crisisoverleggen komt.
• Op 23 maart wordt Van Rijn beëdigd tot minister voor Medische Zorg.
• Op 23 maart kondigt premier Rutte tijdens een persconferentie ‘een intelligente lockdown’ af.
• In het OTCb van 24 maart wordt besproken een overzicht te maken van de nieuwe crisisstructuur.
Het OTCb en het MBTCb worden gekoppeld aan de interdepartementale crisisoverleggen. Ook de
portefeuilleverdeling wordt meegenomen in het verkrijgen van een helder overzicht van de
structuur. Belangrijk is om voor het MBTCb duidelijk te krijgen wie wat doet. Ook wil men graag
DCO en BPZ zich voegen in deze structuur.
• Het eerste MBTCB met de drie bewindspersonen vindt plaats op 24 maart. De dagelijkse
overlegagenda is vanaf dan als volgt: 9.00: OTCb, 10.00: IAO, 11.30: MBTCb. Hierna volgt overleg
met de MP. Op maandagen en donderdagen is er daarnaast ook een ICCb en een MCCb. Tijdens
dit eerst MBTCb vraagt Minister De Jonge aan iedereen om na te denken over een rustige
structuur intern. Op dagen met MCCb’s moet er ook een vaste structuur komen.
• Op 25 maart wordt in het MBTCb gesproken over de portefeuilleverdeling tussen de
bewindspersonen. Op 3 april wordt hier in de bestuursraad wederom over gesproken. Omdat de
portefeuilleverdeling tussen de bewindspersonen nog niet helder genoeg is, neemt dBPZ het
voortouw om deze verdeling op te schrijven.
• Op zondag 29 maart werden de eerste twee Nederlandse coronapatiënten naar Duitsland
overgeplaatst vanuit het Isala Ziekenhuis in Zwolle, nadat minister Van Rijn twee dagen eerder
aangeeft dat hierover wordt gesproken.
• De bedachte overlegstructuur wordt aangepast vanaf 6 april. Het MBTCb wordt vervangen door
het Afstemmingsoverleg dat dagelijks plaatsvindt. Dit is een kleiner gezelschap van
bewindspersonen en bestuursraadleden. Hier zullen bewindspersonen elkaar kunnen bijpraten,

50 
• Op 3 maart begint het RIVM met publicatie van kaart van Nederland met daarop per gemeente
het aantal positief geteste patiënten.
• Op zondag 15 maart starten op initiatief van Rutte de wekelijkse Catshuissessies, waar wordt
gefocust op langeretermijnzaken. Vanaf nu komt men elke zondag bijeen.
• Vanaf 4 juni wordt de frequentie van de sitraps aangepast naar twee keer per week, op maandag
en donderdag.
• De eerste versie van het coronadashboard wordt op 5 juni gepubliceerd. Het dashboard brengt
verschillende gegevens over het coronavirus samen, zoals het aantal IC-opnames, positieve
testuitslagen en een schatting van het aantal besmettelijke mensen.
• Het coronadashboard is vanaf 2 juli uitgebreid met nieuwe informatie: een wekelijkse update van
het aantal geschatte mensen dat besmettelijk is, resultaten van rioolwatermetingen en signalen
van huisartsen over mogelijke besmettingen.
• Vanaf 19 augustus wordt het coronadashboard uitgebreid met rioolwaterdata.
• Op 16 september wordt aanpassing en verbetering doorgevoerd in het overzicht van cijfers en
statistieken in het coronadashboard.
Uitvoering 
• Op 22 januari wordt de eerste Kamerbrief verzonden over het coronavirus. Hierin wordt
beschreven welke voorbereidingen het RIVM treft in samenwerking met de GGD’en en het
ErasmusMC. Ook meldt hij dat het Outbreak Management Team (OMT) van het RIVM bij elkaar
komt.
• Op 27 januari wordt in het BTCb gesproken over het invoeren van ‘dubbelen’ van de functie van
DG, zodat iedere DG een duo-DG krijgt.
• Op 28 januari vindt een Bestuurlijke Afstemmingsoverleg (BAO) plaats. Hierin wordt besloten om
beschikbaarheid van PBM’s te inventariseren bij diverse beroepsgroepen. Het BAO komt bijeen in
een brede samenstelling met GGD, veiligheidsregio’s, het RIVM, IGJ en alle zorgpartijen.
• Op 14 februari zoekt VWS contact met brancheverenigingen voor fabrikanten en leveranciers van
medische hulpmiddelen. VWS houdt via het Regionaal Overleg Acute Zorg (ROAZ) en
koepelorganisaties van ziekenhuizen, huisartsen, huisartsenposten en regionale
ambulancevoorzieningen in de gaten of er tekorten ontstaan.
• Op 27 februari wordt de eerste coronapatiënt in Nederland gemeld. De GGD brengt de contacten
van deze patiënt in kaart door middel van contactonderzoek. Op dezelfde dag is een bijeenkomst
OMT, met onder andere adviezen over casusdefinitie, diagnostiek, communicatie en capaciteit van
de gezondheidszorg. OMT stelt een werkgroep in over het gebruik van PBM. Aan de orde komen

52 
• Vanaf 12 augustus is het voor mensen met (milde) klachten mogelijk om ook online een
testafspraak te maken, dit in aanvulling op het landelijke telefoonnummer.
• Op 17 augustus start de test van de CoronaMelder-app in zes GGD-regio’s.
• Vanwege de grote druk op de beschikbare testcapaciteit roepen VWS en GGD’en  op 24 augustus
mensen op zich alleen te laten testen bij klachten.
Crisiscommunicatie 
• In januari start het RIVM met publieks- en persvoorlichting op zijn website over het virus.
• Op 23 januari staat in het consignatierapport vanuit het DCC een woordvoeringslijn voor VWS.
• Eind januari wordt het NKC geactiveerd om zich voor te bereiden op de repatriëring van vijftien
Nederlanders en twee Chinese partners die op 2 februari 2020 uit Wuhan naar Eindhoven werden
overgebracht.
• Minister Bruins is op 27 februari live aanwezig bij de corona-special op NPO1. Hij meldt tijdens de
uitzending dat er een eerste Nederlandse coronapatiënt is, die ligt in een Tilburgs ziekenhuis.
• Op 29 februari wordt voor het algemeen publiek het telefoonnummer 0800-1351 opengesteld
voor informatie over corona.
• Op 3 maart wordt in de eerste ICCb en MCCb gesproken over de communicatie, bijvoorbeeld over
het niet meer bespreken van individuele gevallen. Communicatie staat in het vervolg in elke ICCb
en MCCb op de agenda.
• Op 6 maart 2020 geeft Rutte de eerste persconferentie over de ontwikkelingen rond het
coronavirus na afloop van de ministerraad: de eerste Nederlandse coronadode is gevallen. Dit zal
hij blijven doen gedurende de crisis. Op 12 maart 2020 kondigt hij nationale maatregelen aan om
de verspreiding van het coronavirus tegen te gaan. Ook Jaap van Dissel en Bruno Bruins zijn hierbij
aanwezig. Persconferenties in de maanden die volgen (tot en met september) waarbij
bewindspersonen van VWS aanwezig zijn, zijn als volgt: 15, 19, 23 en 31 maart, 2, 7, 15, 29 april, 6,
13, 19, 27 mei, 3, 19 en 24 juni, 6 en 18 augustus, 1, 18 en 28 september. Op 23 maart spreekt
Rutte voor het eerst van een intelligente lockdown.
• Op 16 maart vindt de landelijke TV-toespraak door Premier Rutte plaats. Daarna ontstaat
verwarring over groepsimmuniteit.
• Op 20 maart wordt gestart met een publiekscampagne, onder andere over social distancing. De
campagne is door het NKC in samenwerking met DCo VWS ontwikkeld. Hiervoor is ook
samengewerkt met gedragspsychologen.

54 
• Op 29 april wordt in het OTCb besproken dat onder leiding van Dick Schoof er uiterlijk 1 juni een
projectorganisatie zal starten voor de overstap van crisisaanpak naar projectstructuur. Hoe dit er
exact uit komt te zien is nog onbekend. Er ligt op dit moment nog geen besluitvormingsstuk.
• Op 1 mei wordt in de bestuursraad besproken dat de NCTV aangeeft in juni af te schalen, waarbij
uitgangspunt is dat alles teruggaat naar de gewone organisatiestructuur om crisiscapaciteit vrij te
spelen. De bestuursraad gaat akkoord met een intern projectvoorstel (‘van sprint naar
programmafase’) gericht op een nieuwe organisatiestructuur per 1 juni. Benoemde
aandachtspunten zijn o.a. wel/niet gefaseerd afschalen, blijven doorbreken van verkokering,
vitaliteit van medewerkers en voorbereiding van evaluaties.
• Op 6 mei wordt in het OTCb besproken dat de frequentie van het MCCb/ICCb is teruggeschroefd,
en dat gefaseerd pakketjes worden overgeheveld van de crisisorganisatie naar de structurele
organisatie. Morgen wordt interdepartementaal gesproken over de fasering. Dit is 1 mei intern
besproken.
• Op 11 mei wordt in een OTCb besproken dat BPZ als trekker van het interne overgangsproject een
projectgroep is gestart waarin een transitieplan wordt opgesteld.
• Op 28 mei wordt in een BTCb besproken dat NCTV contact opneemt over het afschalen van de
crisisorganisatie voor het Catshuis zaterdag. Volgende week zou het laatste MCCb zijn; dit wordt
verlengd tot 24 juni. Langzaam wordt de omslag richting MCC-19 gemaakt. Waarschijnlijk gaat
VWS mee met dit ritme.
• Op 3 juni vindt het laatste OTCb plaats. Vanaf nu kan het nog plaatsvinden op afroep. De
informatievoorziening loopt via het BTCb op dinsdag en donderdag.
• Op 4 juni wordt in het BTCb afgesproken het BTCb op dinsdag ingepland te laten staan (zodat
directies raakvlakken kunnen bespreken). Op donderdag staat het met potlood in de agenda’s.
• Op 9 juni is de eerste bijeenkomst van MC-COVID, dat in de plaats komt van de MCCb.
• Op 30 juni vindt een BTCb plaats waarin wordt gesproken over het programma covid en
samenleving dat in opbouw is bij JenV en waaronder veel werkgroepen komen te hangen.
• Op 8 juli wordt in het Afstemmingsoverleg besproken dat dit na de vakantie wordt omgedoopt tot
actualiteiten overleg dat op dinsdag en donderdag zal plaatsvinden.
• Op 14 juli wordt in een BTCb besproken dat het Afstemmingsoverleg na deze week stopt. DGV
heeft wekelijks op dinsdagmiddag contact met minister VWS. Na de zomer komt er een
Bewindsliedenstaf voor in de plaats waar ook andere onderwerpen dan COVID-19 worden
besproken. Het BTCb op dinsdagochtend gaat door.
• Vanaf 14 september gaat op VWS de programmadirectie COVID-19 van start.
• Op 1 oktober gaat bij het ministerie van JenV het programmadirectoraat-generaal Samenleving en
COVID-19 (DGSC-19) van start.

56 
Bijlage 3. Lijst van afkortingen 
AO Afstemmingsoverleg 
BAO Bestuurlijk Afstemmingsoverleg 
BTC Beleidsteam Corona 
BTCb Beleidsteam Crisisbeheersing 
BOB Beeld, Oordeel, Besluit (crisisvergadersystematiek) 
CBA Crisisbeleidsadviseur 
CZ Directie Curatieve Zorg 
DCC Departementaal Crisiscentrum 
DC Directie Communicatie 
DGV Directeur-Generaal Volksgezondheid 
DG Directeur-Generaal 
DMO Directie Maatschappelijke Ondersteuning 
DPG Directeur Publieke Gezondheid 
ECDC European Centre for Disease Prevention and Control 
GGD Gemeentelijke Gezondheidsdienst 
GMT Directie Geneesmiddelen en Medische Technologie 
ICCb Interdepartementale Commissie Crisisbeheersing 
LCMS Landelijk Crisismanagement Systeem 
HRM Human Resource Management 
IAO  Interdepartementaal Afstemmingsoverleg 
IC Intensive Care 
ICCb Interdepartementale Commissie Crisisbeheersing 
IGJ Inspectie Gezondheidszorg en Jeugd 
IZ Directie Internationale Zaken 
LZ Directie Langdurige Zorg 
MBTCb  Ministerieel Beleidsteam Crisisbeheersing 
MCCb Ministeriële Commissie Crisisbeheersing 
MZS Minister voor Medische Zorg en Sport  
NCC Nationaal Crisiscentrum (onderdeel van NCTV) 
NCTV Nationaal Coördinator Terrorismebestrijding en Veiligheid 
NKC Nationaal Kernteam Crisiscommunicatie  
OMT Outbreak Management Team 
OTCb Operationeel Team Crisisbeheersing 
PBM Persoonlijke beschermingsmiddelen 
PG Directie Publieke Gezondheid 

64119 – Intern vertrouwelijk 58 
Berenschot is een onafhankelijk organisatieadviesbureau met 350 medewerkers wereldwijd. 
Al 80 jaar verrassen wij onze opdrachtgevers in de publieke sector en het bedrijfsleven met 
slimme en nieuwe inzichten. We verwerven ze en maken ze toepasbaar. Dit door innovatie 
te koppelen aan creativiteit. Steeds opnieuw. Klanten kiezen voor Berenschot omdat onze 
adviezen hen op een voorsprong zetten. 
Ons bureau zit vol inspirerende en eigenwijze individuen die allen dezelfde passie delen: 
organiseren. Ingewikkelde vraagstukken omzetten in werkbare constructies. Door ons brede 
werkterrein en onze brede expertise kunnen opdrachtgevers ons inschakelen voor 
uiteenlopende opdrachten. En zijn we in staat om met multidisciplinaire teams alle aspecten 
van een vraagstuk aan te pakken. 
Berenschot B.V. 
Van Deventerlaan 31-51, 3528 AG  Utrecht 
Postbus 8039, 3503 RA Utrecht 
030 2 916 916 
www.berenschot.nl 
/berenschot 

