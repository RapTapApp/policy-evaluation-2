Vragen van het lid Helder, L.M.J.S. (PVV) 
 
1. Vraag: 
De opleiding van agenten wordt verkort om hen sneller op straat te krijgen. Hoe draagt dit bij 
aan de veiligheid van de agenten?  
 
Antwoord: 
De vernieuwing van deze opleiding heeft ertoe geleid dat aspiranten hun opleiding in twee jaar 
voltooien en sneller als medewerker aangesteld kunnen worden. Dit is mogelijk door een 
andere organisatie van het onderwijs, het gebruik van digitale leermiddelen en het gebruik 
van verschillende leerroutes gebaseerd op de achtergrond en voorkennis van de aspiranten. 
Vorming en weerbaarheid is daarbij nog steeds een wezenlijk onderdeel van de opleiding. De 
verwachting is dat de verkorting van de opleiding niet leidt tot minder goed opgeleide agenten 
op straat. Tijdens het gehele traject wordt door de Politieacademie en het korps bij studenten, 
docenten en begeleiders de voortgang gemonitord. Zodra er ervaring is opgedaan met de 
werking van de vernieuwde basispolitieopleiding en de eerste aspiranten zijn ingestroomd als 
medewerkers in het korps wordt de Inspectie van Justitie en Veiligheid gevraagd aandacht te 
besteden aan de kwaliteit van de vernieuwde basispolitieopleiding en de examinering 
daarvan.  
 
2. Vraag: 
Is de minister bereid in te grijpen bij de pilots waarbij BOA's een hoofddoek mogen dragen?  
 
Antwoord: 
Functies waarbij de overheid zich in de samenleving manifesteert met behulp van de sterke 
arm, en gebruik maakt van dwangmiddelen, oefenen een bijzondere overheidstaak uit. Bij de 
politie is afgesproken dat uitingen van geloof of overtuiging geen onderdeel zijn van het 
uniform en dat daar dus van af moet worden gezien. Dit is in het belang van het gezag, de 
neutraliteit en de veiligheid van de politie op straat. De politie vertegenwoordigt immers de 
staat. De MJenV onderschrijft deze afspraak binnen de politie. 
De positie van politieambtenaren is in diverse opzichten niet vergelijkbaar met die van andere 
werknemers, zoals BOA’s. In het geval van BOA’s geldt dat sprake is van lokaal gezag en 
werkgeverschap. De uniformen van de BOA’s zijn de verantwoordelijkheid van de 
desbetreffende werkgever. Hiervoor heeft de VNG een handreiking modeluniform BOA 
opgesteld, waarin ook staat dat ontwikkeling van het uniform de verantwoordelijkheid van 
gemeenten is. 
 
MJenV gaat over het besluit BOA en over de regeling domeinlijsten BOA. 
In het besluit BOA is geregeld dat ten aanzien van het uniform (artikel 26a) MJenV enkel over 
het insigne gaat: ‘Indien de buitengewoon opsporingsambtenaar een uniform of 
bedrijfskleding draagt, wordt dat uniform of die bedrijfskleding op een duidelijk zichtbare 
plaats voorzien van een insigne, waarvan het model door Onze Minister wordt vastgesteld.’ 
Ten aanzien van de identificatie van de BOA is het volgende opgenomen in het besluit (artikel 
26): ‘Bij het uitoefenen van zijn taak draagt de buitengewoon opsporingsambtenaar een 
legitimatiebewijs bij zich, waarvan het model door Onze Minister is vastgesteld’. Er is verder 
geen landelijke wet- of regelgeving die gaat over de uniformen van de BOA’s. 
 
Vanuit de stelselverantwoordelijkheid voor de BOA gaat MJenV onder meer over zaken die 
centraal beleid vergen (zoals bewapening), professionalisering (betrouwbaarheid en 
bekwaamheid, getoetst via Dienst Justis) van de BOA en de kaders voor een veilige 
taakuitvoering. 
 
3. Vraag: 
Hoe lang gaat de vacaturestop door het begrotingstekort bij de Nationale Politie duren? Is dat 
in 2024 opgelost? 
 
Antwoord: 
  1  

 
Antwoord: 
 De brief ziet op het beter tegengaan van voortgezet crimineel handelen in detentie 
door de zwaarste soort criminelen. 
 In Italië noemen ze dat het 41bis-regime, in Nederland hebben we een soort gelijk 
regime, het EBI-regime. 
 Dit is een streng, sober en gecontroleerd regime met vergaande beperkingen. Denk 
hierbij aan zeer beperkt luchten, maximale controle op externe contacten, geen arbeid 
en minimaal contact met andere gedetineerden. 
 De kwetsbaarheid in dit regime zit op de ongecontroleerde contacten, zoals de 
toegang door advocaten, NGO’s etc. Die hebben ook bij volledige isolatie 
ongecontroleerde toegang tot de gedetineerde. 
 De aangekondigde maatregelen uit mijn brief zien op het verminderen van deze 
kwetsbaarheid. Volledige isolatie is geen oplossing voor deze kwetsbaarheden. 
 In Italië kent men het zogenaamde 41bis regime voor leden van maffiose organisaties. 
Verdenking van of veroordeling voor een dergelijk delict en de plaatsing in een 
specifiek detentieregime, kan doorwerken in verschillende onderdelen van het 
Italiaanse strafrechtsysteem. Onderdeel daarvan is dat er in beginsel geen vervoer 
meer plaats vindt van gedetineerden waarbij het vervoer als zodanig een bedreiging is 
van de openbare orde en veiligheid. Voor de langere termijn gaan we onderzoeken 
welke onderdelen van de Italiaanse aanpak ook in Nederland toepassing kunnen 
vinden. 
 
8. Vraag: 
Is de minister het ermee eens dat cybersecurity een minister-overkoepelende taak moet zijn 
met een aparte minister?  
 
Antwoord: 
Of er een aparte minister dient te komen voor cybersecurity met een ministerie-
overkoepelende taak is aan een nieuw kabinet. Digitale veiligheid is een essentiële 
randvoorwaarde voor het slagen van de digitale transitie. Hiermee moet cybersecurity geborgd 
zijn binnen elk domein en elke bestuurskamer. De verschillende betrokken departementen zijn 
binnen de huidige situatie vanuit hun eigen rol en verantwoordelijkheid met elkaar met deze 
opgave aan de slag. Als coördinerend bewindspersoon zie ik het als mijn taak om dit werk niet 
van hen over te nemen, maar mijn collega’s aan te sporen of te adviseren. Een te 
gecentraliseerde aanpak van cyber gerelateerde onderwerpen leidt mogelijk tot een verlies 
van expertise en verantwoordelijkheid. Ik verwijs in dat verband ook graag naar het advies 
van de CSR dat pleit voor een onderraad voor cybersecurity, en naar het advies van de WRR 
over AI, waarin gepleit wordt voor een digitale onderraad. Want we moeten waken voor een te 
versnipperde aanpak en de eenheid in strategie en implementatie moet geborgd zijn. De 
afgelopen jaren is ook mijn inzet geweest om zoveel mogelijk de samenwerking te versterken. 
  
 
9. Vraag: 
Is de minister bereid om onderzoek te doen naar de mogelijkheid om het kennis hebben van 
sexueel misbruik en daar geen actie op ondernemen strafbaar te stellen, waarmee slachtoffers 
van sexueel misbruik voorkomen kunnen worden en slachtoffers beschermd kunnen worden? 
 
Antwoord: 
 MRb heeft reeds naar aanleiding van signalen over seksueel misbruik binnen de 
gemeenschap van Jehova’s Getuigen onderzoek laten uitvoeren naar de opportuniteit 
van verruiming van de aangifteplicht voor ernstige seksuele misdrijven. 
  3  

Vragen van het lid Michon-Derkzen, I. (VVD) 
 
10 . Vraag: 
Hoe zit het nu met de uitrusting van agenten? Heeft iedereen die dat nodig heeft in de eerste 
helft van 2022 een stroomstootwapen en bodycam?  
 
Antwoord: 
Nee, er wordt nu gestart met de uitrol van het stroomstootwapen. Zoals aangegeven in de 
brief van MJenV (Kamerstukken II, 2019/2020, 29628 nr. 916) duurt het opleiden van de 
agenten drie tot vijf jaren vanaf 2022. Per 1 januari 2022 wordt de huidige juridische 
constructie van de beproeving verlengd om de uitrol te faciliteren. Gedurende deze periode 
kan ook verder gewerkt worden aan de juridische en financiële vertaling voordat overgegaan 
wordt tot wijziging van het Besluit Bewapening en Uitrusting Politie. De politie is toegerust met 
bodycams. Daarvan zijn er recentelijk 2000 aangeschaft. 
  
 
11. Vraag: 
De politie geeft ook aan meer te willen werken met drones. Hoe kijkt de minister daar 
tegenaan? 
 
Antwoord: 
De politie beschikt reeds over drones om in te zetten in haar taakuitvoering ten behoeve van 
forensische opsporing, verkeersongevallenanalyse en bij het handhaven van de openbare orde 
en veiligheid.  
  
 
12. Vraag: 
Kan de minister reageren op de noodkreet van bonden betreffende de operationele 
doelstellingen?  
 
Antwoord: 
Toen MJenV aantrad was er een sterke noodzaak om in de capaciteit van de politie te 
investeren. Dit kabinet heeft dan ook vanaf 2018 geïnvesteerd in uitbreiding van de 
operationeel inzetbare politiecapaciteit met 2.400 fte. Met de recente ondermijningsmiddelen 
en de motie Hermans loopt dat nog eens op met 740 fte. Overigens zal pas in 2024-2025 de 
formatie en bezetting naar verwachting weer in evenwicht zijn. 
 
Fouten die we in het verleden nog weleens maakten, zoals uitbreiding van taken waar geen 
geld voor beschikbaar kwam, zijn door dit kabinet niet meer gemaakt. Voor wat de politie nu 
moet doen, is de politie volledig gefinancierd. Dat is ook vastgesteld in het PM-onderzoek 
voorjaar 2021. 
 
Dit voorjaar verwachtte de politie een overschrijding van haar budget in 2021 met 157 miljoen 
euro. Inmiddels blijkt uit de najaar cijfers dat de prognose een overschrijding van 80 miljoen 
euro. is, en de verwachting is dat dit bedrag dit jaar nog verder zal dalen. 
 
De vervolgopdracht die MJenV zichzelf gegeven heeft, is dat MJenV wil kijken naar wat er aan 
uitdagingen op de politie afkomt. Bijzondere aandacht gaat daarbij uit naar de bedrijfsvoering 
die van groot belang voor een dergelijke organisatie is, maar niet altijd op de voorgrond van 
de belangstelling staat. 
 
Dit maakt dat MJenV samen met de korpsleiding heeft laten kijken naar wat meerjarig nodig 
is, zodat de politie niet alleen vandaag berekend is op haar taak maar ook in de toekomst. 
 
Uit het bij de verzamelbrief meegestuurde rapport blijkt dat de politie meer zal moeten 
investeren in zaken als PTSS, informatievoorziening en cybersecurity om toekomstbestendig te 
blijven. Deze onderwerpen komen overeen met de onderwerpen die genoemd zijn in het 
position paper politie en het PM-onderzoek. Met de extra intensiveringen wordt een deel van 
deze posten opgelost.  
  5  

de inhoudelijke koers van het OM door resultaatdoelstellingen op te leggen. Wel wordt ingezet 
op drie verbetersporen om de criminele geldstromen terug te dringen en de afpakresultaten te 
verhogen: 1) het versterken van de randvoorwaarden voor het leggen van beslag, door het 
bedrijfsvoeringsproces te verbeteren, 2) het vergroten van wettelijke mogelijkheden 
(verruiming strafrechtelijk executie onderzoek, non conviction based confiscation en 
spoedbevriezing) en 3) het versterken van internationale samenwerking. Door een beter 
bedrijfsvoeringsproces, nieuwe wetgeving en internationale samenwerking kan een krachtige 
impuls gegeven worden aan het afpakken van crimineel vermogen. 
 
16. Vraag: 
Mijn fractievoorzitter heeft 200 miljoen euro extra geregeld om Nederland veiliger te maken, 
meer dan de helft gaat gebruikt worden voor 700 extra wijkagenten. Dit gebeurt pas vanaf 
2024, kan dit sneller? 
 
Antwoord: 
Nee, dat kan helaas niet sneller. Van deze 700 fte agenten voor de wijk is in de raming 
rekening gehouden met 350 fte instroom in de opleiding in 2024 en 350 fte vanaf 2025. Op 
dat moment is er pas weer ruimte bij de Politieacademie en in de eenheden om extra 
aspiranten op te leiden. 
  
 
17. Vraag: 
MJenV heeft aangegeven dat 700 wijkagenten worden verdeeld in overleg met 
regioburgemeesters. Hoe gaat dit in z’n werk? Is het koehandel? Meer wijkagenten in de 16 
probleemwijken of wellicht meer wijkagenten in groeigemeenten?  
 
Antwoord: 
Er moet onderscheid gemaakt worden tussen de verdeling van de 700 agenten voor de wijk 
over en binnen de eenheden. 
 
De verdeling van de agenten over de eenheden zal MJenV conform Politiewet 2012 na 
bespreking met de Regioburgemeesters en de voorzitter van het College van procureurs-
generaal in het Landelijk Overleg Veiligheid en Politie (LOVP) vaststellen. Hierbij wordt als 
basis de door MJenV vastgestelde formatie voor de operationele sterkte van de eenheden 
aangehouden, conform het Besluit verdeling sterkte en middelen. Elke eenheid profiteert mee. 
 
De verdeling van deze agenten binnen de regionale eenheden is vervolgens aan de 
burgemeesters van de gemeenten in het gebied waarin de regionale eenheid de politietaak 
uitvoert en de betrokken hoofdofficier van justitie. In algemene zin is hierover met de 
Regioburgemeesters en de voorzitter van het College van procureurs-generaal besproken dat 
er behoefte is aan wijkagenten, aan ‘digitale wijkagenten’ en aan andere agenten die in en 
voor de wijk werken, als ook aan agenten die in de basisteams gaan werken aan de opsporing 
van veel voorkomende criminaliteit. Tevens is uitgesproken dat het nodig is dat een aantal van 
hen het accent jeugd en school krijgt. 
 
Deze 700 fte komt uit de middelen voor veiligheid (motie Hermans). Vanuit de 
ondermijningsmiddelen (preventie met gezag) komt geld beschikbaar voor wijkagenten in de 
meest kwetsbare wijken. Over die verdeling spreek ik nader met de politie en de 
vertegenwoordigers van de gezagen.  
 
18. Vraag: 
De commissie Bos heeft drie belangrijke aanbevelingen gedaan: - Hoeveel informatie wettelijk 
mag worden verzameld en gedeeld. - Het overleg over de beveiliging met de persoon die het 
betreft. - Ook moeten we scherp kijken naar de capaciteit, zodat we geen mensen kwijt zijn 
die we in de basispolitiezorg hard nodig hebben. Hoe gaat de minister deze drie punten 
ondersteunen en hoe zorgt hij ervoor dat de noodzakelijk middelen beschikbaar komen?  
 
Antwoord: 
MJenV ondersteunt de door de VVD aangedragen punten om aan de slag te gaan met de 
  7  

 
Antwoord: 
Op dit moment liggen twee besluiten die horen bij de Experimentenwet rechtspleging bij de 
Raad van State voor advies. 
Na verwerking van het advies, kunnen de beide besluiten in het eerste kwartaal van 2022 
worden gepubliceerd in het Staatsblad. 
Daarna kan het ontwerpbesluit voor het eerste experiment, de nabijheidsrechter, in procedure 
worden genomen. Op dit moment wordt het experiment met de nabijheidsrechter door de 
Rechtspraak, in samenwerking met JenV uitgewerkt. Ik verwacht dat het experiment met de 
nabijheidsrechter eind volgend jaar van start kan gaan. 
 
 
21. Vraag: 
Kan de minister bevestigen dat we met het extra geld ook Nederlandse agenten stationeren in 
Zuid-Amerika, om zo drugslijnen eerder te signaleren en import te voorkomen?  
 
Antwoord: 
4 miljoen van de 434 miljoen euro die structureel extra beschikbaar is gesteld in de 
Rijksbegroting is specifiek ingeruimd voor het aanvullend verder ondersteunen van de 
internationale aanpak van ondermijning. 
Momenteel zijn al meerdere Nederlandse verbindingsofficieren in de Latijns-Amerikaanse regio 
werkzaam. Met de structurele financiering willen we onder meer dit bestaande netwerk, dat 
naast de liaisons van de politie ook uit verbindingsofficieren van de Douane en KMar en 
magistraten van het OM bestaat, uitbreiden. Deze plannen worden de komende tijd verder 
geconcretiseerd. 
 
22. Vraag: 
De VVD wil dat de verkoop aan minderjarigen (zijnde de drugsrunners) als een 
strafverzwarende omstandigheid gaat gelden bij de strafeis door het OM, hoe denkt de 
minister hierover? Is de minister op de hoogte van het feit dat de politie zeven unieke 
afnemers moet identificeren om een dossier voor drugshandel rond te krijgen?  
 
Antwoord: 
De officier van justitie is verantwoordelijk voor het bepalen van de strafeis en het College van 
procureurs-generaal beslist primair zelf over de inhoud van strafvorderingsrichtlijnen. De 
minister van JenV hoort daar gepaste afstand van te houden. Wel is de minister van JenV 
bereid om aan het College in overweging te geven om de verkoop aan minderjarigen in de 
richtlijn op te nemen als strafverzwarende omstandigheid. Het identificeren van zeven unieke 
afnemers is overigens geen vereiste. De richtlijn geeft ook voor één of twee deals al een 
mogelijke straf(eis) aan, gebaseerd op de aangetroffen hoeveelheid drugs. 
 
23. Vraag: 
Is de minister het eens dat er naast de politie in de wijken voldoende recherchecapaciteit moet 
zijn, juist om een antwoord te hebben op de kleine vergrijpen? 
 
Antwoord: 
Dit steunt MJenV. Dit is ook onderdeel van de door MJenV omarmde politievisie op de GGP. 
Aandacht voor deze zogenaamde kleine vergrijpen, ook wel de veelvoorkomende criminaliteit 
genoemd horen bij het standaard takenpakket van de basisteams. Daarvoor moeten zij ook 
voldoende zijn toegerust. Binnenkort zal met het OM en de regioburgemeesters de verdeling 
van de extra capaciteit over de eenheden worden besproken. Daarna volgt het traject van de 
verdeling van deze extra capaciteiten binnen de eenheden. In al die gesprekken zal gelet op 
het takenpakket van de basisteams en de specifieke behoefte van ieder basisteam afzonderlijk 
tot een zo passend mogelijke verdeling van deze extra capaciteit worden gekomen. Daarbij is 
dus ook oog voor de aanpak van de veelvoorkomende criminaliteit. 
 
24. Vraag: 
Is de minister bereid in de definitieve versie van de visie op de BOA meer tekst te wijden aan 
de groene BOA en concreet antwoord te geven op de vragen wat deze visie betekent voor de 
  9  

Raad van State is vastgesteld op 17 november jl. en is ontvangen door de Eerste Kamer. Naar 
aanleiding daarvan heeft de commissie JenV in de Eerste Kamer op 23 november jl. besloten 
om op 30 november verder te spreken over de procedure met betrekking tot het wetsvoorstel. 
De voorlichting is op 24 november 2021 gepubliceerd. Ook effectieve misdaadbestrijding is 
rechtsstatelijk handelen, aldus de Raad van State in de gisteren verschenen voorlichting over 
de WGS. Overheidsorganisaties moeten informatie met elkaar kunnen delen. 
 
26. Vraag: 
Het MIT moet niet parasiteren op bestaande diensten en er moet geen dubbel werk worden 
gedaan. Belangrijk is dat operationele interventies onder bevoegd gezag zoals het OM plaats 
moeten vinden. Daarnaast moet er afstemming zijn over de operationele interventies met de 
moederorganisaties zoals de politie en FIOD. Kunnen we die afspraak maken?  
 
Antwoord: 
 Ja, die afspraak kunnen wij maken en dat is inderdaad op die manier voorzien. 
 De organisaties die samenwerken in het MIT zijn structureel versterkt: voor alle 
organisaties geldt dat zij het geld gekregen hebben om ontstane vacatures één-op-één 
weer in te vullen of extern te werven, ook voordat medewerkers richting het MIT gaan. 
Over het openstellen van vacatures in het MIT vindt op alle niveaus afstemming 
plaats. 
 Het MIT is een samenwerkingsverband, uitgaande van bestaande wettelijke kaders, 
waaronder de wettelijk geregelde gezagen. 
 Operationele interventies door de deelnemende operationele organisaties worden dan 
ook uitgevoerd onder aansturing van één of meerdere gezagen, afhankelijk van de 
aard van de interventie. Dit is bijvoorbeeld voor het toezicht door de Douane, de 
Minister van Financiën en voor de opsporing door de politie, de Koninklijke 
Marechaussee of de officier van justitie. 
 Afstemming van operationele interventies vindt plaats in het multi-interventie overleg 
(MIO), waarin alle betrokken gezagen en de deelnemende operationele organisaties 
zijn vertegenwoordigd. 
 
27. Vraag: 
Passen we de Rotterdamse patseraanpak breder toe om van de kinderen de met crimineel 
geld gekochte spullen af te nemen?  
 
Antwoord: 
Een van de belangrijke onderdelen van de Rotterdamse patseraanpak is het stellen van 
grenzen, bijvoorbeeld door afpakken van statussymbolen die met crimineel geld zijn gekocht. 
Het stellen van grenzen is een belangrijk element in het voorkomen van criminele carrières 
van jongeren. Daarom zetten MJenV en MRb bij de aanpak van ondermijning in op preventie 
met gezag. Jongeren in kwetsbare wijken wordt niet alleen meer perspectief geboden met 
behulp van o.a. sociale (gedrags-)interventies, opleiding en toeleiding naar werk, maar er 
worden ook nadrukkelijk grenzen gesteld. Door te investeren in meer zichtbaar formeel gezag 
in kwetsbare wijken en afspraken met justitiële organisaties in de wijk, is er een duidelijke 
stok achter de deur die leidt tot preventie met gezag. De manier waarop deze aanpak wordt 
vormgegeven is afhankelijk van de lokale problematiek en vraagt daarmee een combinatie van 
bewezen effectieve interventies én maatwerk. 
 
28. Vraag: 
Wat de VVD betreft werken wij toe naar minimaal een half miljard afgepakt vermogen per 
jaar, vanaf 2024. Gaat het wetsvoorstel non conviction based confiscation ons daarbij helpen?  
 
Antwoord: 
Het conceptwetsvoorstel non conviction based confiscation kan leiden tot de confiscatie van 
een goed of object dat in verband staat met criminaliteit, zonder een daaraan voorafgaande 
veroordeling terzake van een strafbaar feit. Het is daarmee een nieuwe interventie in 
  11  

maar de commissie JenV verruimde dit uiteindelijk tot een verzoek over het gehele 
wetsvoorstel. 
 
32. Vraag: 
Het investeren in de strafrechtketen leidt tot het oppakken van een groter aantal criminelen. 
Dit heeft een weerslag op de capaciteit van de gevangenissen, ziet de minister dit ook?  
 
Antwoord: 
 Als er meer criminelen worden opgepakt, dan leidt dat inderdaad tot een hogere 
capaciteitsbehoefte. 
 Voor de komende jaren wordt geïnvesteerd in uitbreiding van de capaciteit in de 
strafrechtketen waaronder de capaciteit van het gevangeniswezen. 
 Daarnaast leidt de aanpak van georganiseerde criminaliteit en de ontwikkeling van die 
vormen van criminaliteit tot een grotere behoefte aan specifieke regimes voor zware 
criminaliteit. 
 Hierin wordt voorzien door een tweede EBI in Vlissingen en een derde Afdeling 
Intensief Toezicht (AIT). 
 
33. Vraag: 
Is de minister het met de VVD-fractie eens dat er in beginsel geen gevangenissen meer 
moeten worden gesloten?  
 
Antwoord: 
 Het sluiten van gevangenissen is niet aan de orde. 
 Op basis van de PMJ-prognoses wordt de komende jaren een stijging van de bezetting 
verwacht. 
 Voor uitbreiding van de capaciteit zijn dan ook extra middelen vrij gemaakt, zoals aan 
uw Kamer ook in juni is gemeld. 
 Voor het gevangeniswezen betreft dit 17 miljoen euro in 2022. 
 
34. Vraag: 
Wat heeft de minister op werkbezoek in Italië gezien en wat neemt hij mee om hier toe te 
passen?  
 
Antwoord: 
 In de brief van 22 november jl. heeft de MRb aangegeven wat hij in Italië heeft gezien 
en welke aspecten hij daarvan wil toepassen in Nederland. Doel is het voortzetten van 
criminele activiteiten onmogelijk te maken en de maatschappelijke risico’s te 
verkleinen. Onderstaand drie belangrijke onderdelen van deze aanpak. 
 Het gaat ten eerste om het terugdringen van de risico’s van het vervoer van de 
buitencategorie gedetineerden terug te dringen. Onder andere door via 
videoverbindingen deel te nemen aan zittingen. De mogelijkheid daartoe wordt zo snel 
mogelijk bij de EBI in Vught gecreëerd. 
 Ten tweede gaat het om het aanpassen van de regelgeving zodat plaatsing in de EBI 
ook mogelijk wordt bij de dreiging die uitgaat van iemands rol en positie in een 
crimineel netwerk. 
 Ten derde gaat het om het versterken van het toezicht op de advocatuur.   
 
 
 
  13  

wordt dat uniform of die bedrijfskleding op een duidelijk zichtbare plaats voorzien van een insigne, 
waarvan het model door Onze Minister wordt vastgesteld.’ 
Ten aanzien van de identificatie van de BOA is het volgende opgenomen in het besluit (artikel 
26): ‘Bij het uitoefenen van zijn taak draagt de buitengewoon opsporingsambtenaar een 
legitimatiebewijs bij zich, waarvan het model door Onze Minister is vastgesteld’. Er is verder geen 
landelijke wet- of regelgeving die gaat over de uniformen van de BOA’s. 
 
Vanuit de stelselverantwoordelijkheid voor de BOA gaat MJenV onder meer over zaken die centraal 
beleid vergen (zoals bewapening), professionalisering (betrouwbaarheid en bekwaamheid, getoetst 
via Dienst Justis) van de BOA en de kaders voor een veilige taakuitvoering. 
 
 
 
 
  
  15  

tekortkomingen, zoals secundaire migratiestromen, niet goed functionerende asielprocedures 
en onvoldoende inzet van alternatieven voor interne grenscontroles. Prioriteiten voor het 
kabinet zijn daarom het versterken van de buitengrenzen, het verbeteren van analyse en 
risico-gestuurde monitoring aan de binnengrenzen, het versterken van de governance van het 
Schengengebied en het versterken van waarborgen in tijden van crisis. Ten aanzien van dit 
laatste punt wordt ook gekeken naar het verankeren van handelingsperspectief in de 
Schengengrenscode wanneer sprake is van grootschalige secundaire migratiestromen binnen 
het Schengengebied, waarbij binnengrenscontroles als laatste redmiddel een mogelijkheid 
zijn. De hiervoor genoemde standpunten worden ook richting de Commissie gezamenlijk met 
gelijkgezinde lidstaten uitgedragen, in aanloop naar de publicatie van het voorstel tot wijziging 
van de Schengengrenscode, dat op korte termijn wordt verwacht. Al die stappen geven 
invulling aan de genoemde motie. 
 
42. Vraag: 
Hoe zit het met het Post-Cotonou verdrag? Ziet de staatssecretaris dezelfde 
aanknopingspunten in dit verdrag om te komen tot afspraken met landen om onderdanen 
terug te nemen? 
 
Antwoord: 
Op 3 december 2020 bereikten de hoofdonderhandelaars van de EU en de Organisation of 
African, Caribbean and Pacific States (OACP) een politiek akkoord over een nieuwe 
partnerschapsovereenkomst tussen de EU en 79 landen in Afrika, het Caribisch gebied en de 
Stille Oceaan. Deze overeenkomst zal het huidige Cotonou verdrag opvolgen (Post-Cotonou). 
Op 15 april 2021 is de tekst door de onderhandelaars geparafeerd. Het kabinet heeft uw 
Kamer regelmatig geïnformeerd over het verloop van de onderhandelingen, eerst over de EU-
interne besprekingen over het EU-onderhandelingsmandaat en later over de onderhandelingen 
tussen de EU en de organisatie van ACS-landen. Op 2 juni 2021 ontving uw Kamer een 
kabinetsappreciatie van het ontwerpverdrag (Kamerstuk 21112, nr. 3136). Verbeterde 
samenwerking op terugkeer en overname van irreguliere migranten is een cruciaal element 
van de overeenkomst, waarover ook een annex met operationele uitwerking is opgenomen (in 
lijn met motie van het lid Becker Kamerstuk 21 501-04, nr. 208). In deze annex worden 
concrete afspraken gemaakt over onder andere geldige reisdocumenten en maximale 
reactietermijnen bij verzoeken tot terugkeer en overname van irreguliere migranten. Graag 
verwijs ik u voor verdere achtergrond naar de paragraaf over migratie en mobiliteit in deze 
kabinetsappreciatie, alsmede de paragraaf over niet-naleving van verplichtingen onder het 
verdrag. 
 
De Europese Commissie heeft op 11 juni 2021 een voorstel voor een Raadsbesluit ter 
ondertekening en voorlopige toepassing van het verdrag gepubliceerd. Hierover wordt 
sindsdien in de Raad gesproken. Uw Kamer zal hierover nader geïnformeerd worden. 
Aangezien het Post-Cotonou verdrag voorlopig nog niet van toepassing is, zal de toepassing 
van het Cotonou-verdrag worden verlengd tot 30 juni 2022. 
 
43. Vraag: 
Hoeveel asielzoekers zijn er inmiddels via de Wit-Rusland route naar Nederland gekomen? 
Hoeveel van hen zijn conform de Dublin-afspraken teruggestuurd naar bijvoorbeeld Litouwen, 
Polen of Duitsland?  
 
Antwoord: 
Op verschillende momenten tijdens de asielprocedure wordt de informatie over de reisroutes 
vastgelegd, dit gebeurt door de IND als onderdeel van de beoordeling van de asielaanvraag. 
De IND legt de reisroute vast in een rapport van gehoor en beoordeelt hierbij onder meer of 
de vreemdeling aan een ander land kan worden overgedragen. De reisroute wordt niet op 
zodanige wijze vastgelegd dat hierover (buiten de individuele zaak) veralgemeniseerde 
informatie kan worden gegenereerd. Ook kunnen vreemdelingen de autoriteiten van de 
lidstaten ontwijken en de mate van de registratie per lidstaat kan verschillen. Er zijn dan ook 
geen precieze aantallen beschikbaar over hoeveel migranten tot nu toe de Belarus route naar 
Nederland hebben genomen. De informatie en signalen over reisroutes en mogelijke zichtbare 
trends worden in verschillende gremia samengebracht en besproken, en komt onder meer 
  17  

45. Vraag: 
Wat is de verwachting van SJenV voor het komende jaar en welke mogelijkheden ziet SJenV 
om met de gemeenten afspraken te maken over snel opschaalbare asielopvang, waarbij 
gemeenten die hiertoe bereid zijn ook gefinancierd worden voor deze stand-by capaciteit?  
 
Antwoord: 
Op dit moment is de verwachting dat onder gelijkblijvende omstandigheden de COA-
capaciteitsbehoefte ten aanzien van 2022 gemiddeld over het jaar ongeveer 42.000 
opvangplekken is, met dien verstande dat de achterstand op de taakstelling 
vergunninghouders in de eerste helft van 2022 wordt ingelopen.  
  
Sinds dit jaar zijn er middelen beschikbaar om reservecapaciteit aan te houden. Op de langere 
termijn gaat om ongeveer 2.000 opvangplekken. Voor een geleidelijke toename van het aantal 
asielzoekers in de opvang kan reservecapaciteit helpen om de groei op te vangen. Ook bij een 
afname van het aantal asielzoekers kunnen middelen ten behoeve van reservecapaciteit 
helpen om locaties niet meteen af te stoten, maar aan te houden als reservecapaciteit. 
 
In de Rijksbegroting zijn ten behoeve van het aanhouden van reservecapaciteit door het COA 
de komende jaren de volgende middelen beschikbaar: 
2021: € 21.000.000 
2022: € 28.000.000 
2023: € 17.500.000 
 
46. Vraag: 
Klopt het dat de routes die door migranten worden afgelegd niet worden geregistreerd door de 
IND met als doel verbanden te kunnen trekken, informatie te delen, mensenhandel tegen te 
gaan etc.?  
 
Antwoord: 
Op verschillende momenten tijdens de asielprocedure wordt de informatie over de reisroutes 
vastgelegd, dit gebeurt door de IND als onderdeel van de beoordeling van de asielaanvraag. 
De IND legt de reisroute vast in een rapport van gehoor en beoordeelt hierbij onder meer of 
de vreemdeling aan een ander land kan worden overgedragen. De reisroute wordt echter niet 
op zodanige wijze vastgelegd dat hierover (buiten de individuele zaak) veralgemeniseerde 
informatie kan worden gegenereerd. Wel wordt de informatie over reisroutes in verschillende 
gremia samengebracht en besproken. De informatie en signalen over reisroutes komt onder 
meer terecht bij het expertisecentrum mensenhandel en mensensmokkel (EMM) waarbinnen 
IND, Politie, KMar, Inspectie SZW en OM samenwerken om mensenhandel en mensensmokkel 
tegen te gaan. 
 
47. Vraag: 
Het kabinet gebruikt in de huidige financieringssystematiek de zogeheten meerjarige productie 
prognose. Bij voorjaarsnota is 200 miljoen euro teruggestort naar het ministerie van 
Buitenlandse Handel en Ontwikkelingssamenwerking. Wat is er met die 200 miljoen gebeurd, 
vraag ik de staatssecretaris? Is die weer teruggestort?  
 
Antwoord: 
De 198,6 miljoen euro is naar BHOS teruggestort, dit als gevolg van de lagere toerekening 
eerstejaarsasiel. Conform bekostigingsafspraken wordt de eerstejaars asielopvang vergoed 
vanuit de ODA-middelen van BHOS. De totale middelen voor ODA zijn 4,88 miljard euro in 
2021. De ODA-toerekening is gebaseerd op de gerealiseerde en verwachte bezetting bij COA 
van eerstejaarsasielzoekers. 
 
Op basis van de Meerjaren Productie Prognose was de verwachting bij voorjaarsnota:  
 Een lagere instroom dan eerder geprognotiseerd 
 Realisatie van de taakstelling vergunninghouders door gemeenten 
 Hogere uitstroom van asielzoekers. 
  19  

heeft SJenV in petto voor de gemeenten? Als zij extra veiligheidsmaatregelen willen nemen die 
geld kosten, kunnen zij dan ook op de staatssecretaris rekenen? 
 
Antwoord: 
De toolbox omvat een palet aan instrumenten voor de aanpak van overlastgevende 
asielzoekers. Deze instrumenten voorzien dagelijks in een behoefte en hebben bij de aanpak 
van overlast een nut. Als sluitstuk heeft Justitie en Veiligheid de Handhaving- en 
Toezichtlocatie (HTL) in Hoogeveen ter beschikking. Tegelijk is het zo dat al deze maatregelen 
overlast niet in zijn geheel kan voorkomen. De staatssecretaris van JenV heeft zowel in 2020 
als in 2021 een bedrag van 1 miljoen euro beschikbaar gesteld voor gemeenten om lokale 
maatregelen te treffen voor de aanpak van overlastgevende asielzoekers. Het geld wordt 
gebruikt voor onder meer cameratoezicht, extra boa’s en coaches. Het is de intentie dat 
jaarlijks voort te zetten. 
 
52. Vraag: 
Recent heeft het Hof van justitie in een Oostenrijkse casus uitgesproken dat lidstaten alleen 
mogen weigeren een opvolgend asielverzoek inhoudelijk te behandelen wanneer daarvoor een 
expliciete wettelijke grondslag is opgenomen in de wet. In Nederland is dit niet het geval. 
Klopt dit, en is SJenV bereid om deze grondslag te creëren? 
 
Antwoord: 
Het arrest waarop de heer Valstar van de VVD op doelt, betreft naar de SJenV aanneemt het 
arrest van 9 september 2021 (ECLI:EU:C:2021:710). Dit arrest staat de lidstaten niet in de 
weg opvolgende asielaanvragen af te wijzen. Dit wordt in de regel nog altijd afgedaan. 
Het hierbedoelde arrest gaat over de specifieke situatie waarin de opvolgende aanvraag wordt 
afgewezen (louter) omdat de betreffende elementen of bevindingen in een eerdere 
asielprocedure hadden kunnen worden aangevoerd. 
Deze in de Nederlandse praktijk gehanteerde en zogeheten verwijtbaarheidstoets, neergelegd 
in de Vreemdelingencirculaire 2000, mist ingevolge het arrest de vereiste grondslag in de 
hogere regelgeving. 
Thans bestudeert de SJenV het arrest en de vraag of het noodzakelijk is om naar aanleiding 
van dit arrest de Nederlandse wet- en regelgeving aan te passen. 
Hiertoe wordt een analyse gemaakt om de gevolgen van het arrest inzichtelijk te maken. 
Vanzelfsprekend zal de SJenV de uitkomst van die analyse delen wanneer daaruit 
noodzakelijke follow-up volgt. 
 
53. Vraag: 
Sommige asielzoekers die uitgezet moeten worden weigeren mee te werken aan het afnemen 
van een coronatest. Kan de staatssecretaris aangeven of het alsnog lukt om deze mensen 
uitgezet te krijgen door deze mensen in quarantaine te zetten? En welke landen werken daar 
aan mee? Welke landen frustreren de boel?  
 
Antwoord: 
Verreweg de meeste bestemmingslanden hebben, net als Nederland, in beginsel strenge 
inreisvereisten. Veelal wordt een geldige coronatest gevraagd. Van belang is dat Nederland, 
binnen de bestaande wet-en regelgeving, formeel niet beschikt over de mogelijkheid een 
quarantaineperiode voorafgaand aan vertrek te verplichten. De Dienst Terugkeer en Vertrek 
(DT&V) slaagt er in enkele individuele gevallen in om na overleg met het bestemmingsland 
afspraken te maken over alternatieven voor de coronatest die in Nederland moet worden 
afgenomen. Daarbij moet gedacht worden aan afname van een coronatest bij aankomst in het 
land van bestemming, al dan niet gevolgd door een quarantaineperiode aldaar. 
Verder is het kabinet met enkele andere Dublinstaten in gesprek om op basis van 
wederkerigheid te komen tot Dublin-overdrachten, waarbij door lidstaten wordt afgezien van 
verplichte tests of vaccinatie, maar waarin op alternatieve wijze wordt voorzien in waarborgen. 
 
54. Vraag: 
Vorige week gaf de minister van Buitenlandse Zaken hier aan hulp te hebben geboden aan 
Polen maar dat daar nog geen gehoor aan is gegeven. Wat is de stand van zaken en welke 
vorm van hulp is er geboden? Is het kabinet het met de VVD eens dat, na het zien van de 
  21  

Vragen van het lid Nispen, M. van (SP) 
 
55. Vraag: 
Kan de minister de belofte waarmaken dat de relschoppers van afgelopen weekend of week 
worden opgepakt? Ten koste van welke onderzoeken gaat dit dan, want we weten dat er nog 
vele zaken liggen?  
 
Antwoord: 
Het Openbaar Ministerie en de politie hebben aangegeven alles op alles te zetten als het gaat 
om de opsporing en vervolging van verdachten die tijdens de rellen van afgelopen weekend 
strafbare feiten hebben gepleegd. De eerste veroordelingen zijn reeds uitgesproken, en de 
rechter heeft forse straffen opgelegd. 
 
In Rotterdam is bijvoorbeeld een groot onderzoeksteam van de politie gestart. Het 
opsporingsonderzoek naar de rellen is naar verwachting tijdrovend aangezien er uren aan 
beeldmateriaal van camera’s moeten worden geanalyseerd en er veel getuigen moeten 
worden gehoord. Het opsporingsonderzoek richt zich niet alleen op deelnemers aan de rellen, 
maar ook op de mogelijke organisatoren ervan die hebben opgeroepen tot geweld, 
plunderingen en vernielingen. 
 
Uiteraard betekent de intensiteit van deze onderzoeken dat er geherprioriteerd moet worden 
in de volgorde van opsporingsonderzoeken. Dat wil uiteraard niet zeggen dat verdachten van 
andere strafzaken er mee weg komen. Wel kan het zijn dat andere opsporingsonderzoeken 
langer duren. De keuzes hierin worden altijd op lokaal en regionaal niveau gemaakt. 
  
 
56. Vraag: 
Wat is er volgens de minister aan de hand dat er zoveel rellen plaatsvinden? Waar komt dit 
vandaan, wat zijn de sociologische verklaring hiervoor?  
 
Antwoord: 
Politie en de NCTV volgen ontwikkelingen als deze al langere tijd, inclusief de mogelijke 
verklaringen ervoor. Dit wordt ook regelmatig besproken met regioburgemeesters, het OM en 
de politie in het LOVP. Toch wil de MJenV zich terughoudend opstellen als het gaat om 
sociologische verklaringen. Zowel de politie als het dreigingsbeeld zijn niet primair bedoeld om 
deze verklaringen te verschaffen. Wat wel een breder gedeeld beeld is, is de tweedeling in de 
maatschappij die ontstaat door de discussie omtrent corona. Dat krijgt de MJenV ook van 
wijkagenten terug, die in de eerste linie staan. Radicalisering en extremisme worden 
geanalyseerd en geduid door de NCTV. 
 
57. Vraag: 
De laatste weken is er geld vrij gemaakt voor de politie en rechtsstaat. Waarom nu pas? Hoe 
kon dit gebeuren, en gebeurt er dan voldoende? Hoe veilig is onze samenleving dan, en hoe 
zien politie en rechtstaat er dan uit? 
 
Antwoord: 
Het handhaven en vergroten van de veiligheid in Nederland is een opgave van continue 
aandacht en investeringen. Dat is niet begonnen bij dit kabinet en houdt ook niet op aan het 
einde van onze termijn. De afgelopen tijd heeft dit kabinet fors geïnvesteerd in de politie. Zo 
is sinds 2018 in het Regeerakkoord 291 miljoen euro geïnvesteerd in o.a. de operationele 
formatie (2400 fte) van de politie om deze uit te breiden. Dit is echter niet van vandaag op 
morgen gerealiseerd. Deze mensen moeten namelijk worden opgeleid en daarom kost het 
enige tijd voordat ze in de operatie terug te zien zijn. Gedurende de kabinetsperiode zijn ook 
investeringen in bewaken en beveiligen gedaan, in de aanpak van ondermijning, 
zedencriminaliteit en mensenhandel. Onlangs heeft het demissionaire ingevolge de moties 
Eerdmans  (434 mliljoen euro) en Hermans (200 miljoen euro) vanaf 2022 opnieuw 
structureel geïnvesteerd in veiligheid en ondermijning. Het kabinet heeft dus al reeds vanaf de 
start van haar termijn geïnvesteerd in de politie. Bij intensiveringen bij de politie en daarmee 
  23  

aangekondigd. De verdere versterking van de brandweerzorg zal een belangrijk doel hierbij 
zijn. 
 
60. Vraag: 
Hoe kan het dat de rechtspraak/de rechtbanken (weer) in de rode cijfers staat?  
 
Antwoord: 
De verwachting is dat de kosten van de rechtspraak in 2021, als gevolg van de genomen 
COVID-19 maatregelen, hoger zullen uitvallen dan geraamd. De rechtspraak wordt met hogere 
kosten per zaak geconfronteerd evenals met extra kosten in de bedrijfsvoering. Er zijn onder 
meer extra kosten op IT-gebied en de ondersteuning daarvan, hogere schoonmaakkosten en 
kosten voor extra inzet van personeel. Op basis van de realisatie over 2021 zullen de gevolgen 
van COVID-19 voor de Rechtspraak worden bezien. Mocht eind 2021 negatief eigen vermogen 
zijn ontstaan, dan zal dit op grond van het Besluit financiering rechtspraak (art. 17, lid 6) door 
de minister van JenV volgend jaar worden aangezuiverd. 
Daarnaast hebben de genomen maatregelen tot gevolg dat er minder zaken kunnen worden 
afgedaan. Over de financiële effecten daarvan zijn voor 2021 reeds afspraken gemaakt met de 
Raad voor de rechtspraak met betrekking tot de toepassing van de hardheidsclausule. 
 
61. Vraag: 
Kan de rechtsprekende taak van de Raad van State ondergebracht worden bij de rechtelijke 
macht. Zoals bijvoorbeeld een hof voor Bestuursrecht. Hoe kijkt de Minister hier tegen aan?  
 
Antwoord: 
Rechters in Nederland zijn onpartijdig en onafhankelijk. Dat geldt voor alle rechters, ook voor 
de rechters van de afdeling bestuursrechtspraak van de Raad van State. De gebeurtenissen 
naar aanleiding van de Kinderopvangtoeslag affaire doen daar niets aan af. 
 
Zeker, er zijn dingen niet goed gegaan, maar het kabinet distantieert zich van de gedachte dat 
de bestuursrechters van de Raad van State niet onafhankelijk of onpartijdig zouden zijn. Ook 
het rapport van de ondervragingscommissie geeft geen aanleiding tot een dergelijke conclusie. 
 
Dat wil niet zeggen dat er nooit discussie mogelijk is over de inrichting van de 
bestuursrechtspraak. Daarbij moet wel opgemerkt worden: dit is al eerder geprobeerd, met 
het wetsvoorstel organisatie hoogste bestuursrechtspraak. Dit bleek een bijzonder lastig en 
weerbarstig traject. 
 
De vier hoogste rechtscolleges en de Raad voor de rechtspraak hebben in 2017, na de 
intrekking van het wetsvoorstel, opgeroepen af te zien van institutionele veranderingen. Zij 
wezen erop dat de eerdere voorgestelde institutionele veranderingen roofbouw op de 
organisatie hebben gepleegd. Ze vroegen nadrukkelijk om rust. 
 
Het kabinet steunt deze oproep. Rechtzoekenden schieten er niets mee op als de 
rechtsprekende taak bij de Raad van State wordt weggehaald. 
 
62. Vraag: 
Waarom wordt er aangifte gedaan tegen klokkenluiders van de NCTV?  
 
Antwoord: 
Per brief van 22 november jl. is de Tweede Kamer geïnformeerd dat er geen onderzoek wordt 
gedaan naar een klokkenluider. Een klokkenluider verdient te allen tijde bescherming. Voor 
het overige geldt dat wet- en regelgeving bepalen dat iemand die in strijd met die wet- en 
regelgeving informatie lekt, niet als een klokkenluider beschouwd kan worden. 
In de Tweede Kamer is de nieuwe wet bescherming Klokkenluiders aanhangig. Met de 
rechtstreekse werking van de EU-richtlijn wordt de positie van klokkenluiders verder 
verbeterd. Deze wet en EU-richtlijn geven een sterkere bescherming aan personen die 
misstanden of inbreuken van Unie recht openbaar maken. Los hiervan geldt voor medewerkers 
van het ministerie JenV een geheimhoudingsplicht die gehandhaafd moet worden als er 
aanwijzingen zijn dat die geheimhouding is geschonden. In dat verband lopen er op dit 
  25  

MRb de verantwoordelijke minister hierop aan. 
De beslissing tot het al dan niet teruggeleiden van het kind wordt genomen door de 
rechterlijke instanties van dat land. Nederland kan niet treden in beschikkingen van een 
buitenlandse rechterlijke instantie, dat kunnen deze landen zelf ook niet. 
De heer Van Nispen vraagt om een apart fonds voor slachtoffers van kinderontvoering. 
Het gaat bij kinderontvoering om civiele procedures. De Nederlandse Staat springt ook bij 
andere civiele procedures in het buitenland waarbij Nederlanders betrokken zijn, niet 
financieel bij. Om die reden raadt MRb af om specifiek voor dit doeleinde een fonds in te 
richten. 
In het geval van procederen in het buitenland, kan een beroep worden gedaan op de Raad 
voor Rechtsbijstand om te ondersteunen bij het indienen van een verzoek om rechtsbijstand in 
het buitenland. 
Daarnaast biedt het Haags Kinderontvoeringsverdrag de mogelijkheid voor ouders om in een 
ander land dat partij is bij het verdrag een beroep te doen op de gefinancierde rechtsbijstand 
onder gelijke voorwaarden als de onderdanen van dat land (artikel 25 Haags verdrag). 
 
66. Vraag: 
Het onderzoek naar binnenlandse adoptie is mislukt. De overheid moet zich niet meer 
beroepen om verjaring, gelet op de verantwoordelijkheid van de overheid in het verleden. Bij 
interlandelijke adoptie is dat al geregeld. Is de minister bereid dit toe te zeggen? Zo niet, dan 
zal ik een motie hierover indienen.  
 
Antwoord: 
In het geval van interlandelijke adoptie doet MRb geen beroep meer op verjaring gelet op de 
inhoud en conclusies van het rapport van de COIA en een aangenomen motie van uw Kamer. 
De beweegredenen daarover zijn toegelicht in de beleidsreactie bij het rapport van de COIA 
die in februari jl. aan uw Kamer is gestuurd. De situatie bij binnenlandse verschilt van die van 
interlandelijke adoptie. Het betreft een groep (potentiële) eisers die veelal beschikten over 
Nederlandse dossiers en die gebruik konden maken van het Nederlandse rechtssysteem. Ook 
gaat het hier niet louter om kinderen, maar ook volwassenen die eerder in staat geacht mogen 
worden om misstanden aan de kaak te stellen. Bij binnenlandse adoptie gaat de periode waar 
het over gaat nog verder terug dan bij interlandelijke adoptie. Zoals door MRb al vaker is 
toegelicht kan na verloop van zeer veel jaren betrouwbare bewijsvoering niet alleen moeilijk, 
maar ook zeer belastend zijn. Het categorisch uitsluiten van het doen van een beroep op 
verjaring in bepaalde zaken is onwenselijk, omdat het maatwerk en individuele beoordeling 
onmogelijk maakt. De redelijkheid van een beroep op verjaring wordt van geval tot geval 
getoetst door de rechter op basis van in de rechtspraak ontwikkelde criteria.  
 
 
 
  
  27  

bestemming is. Dit is conform de al langer bestaande lijn van jurisprudentie met een 
schadevergoeding. Dat betekent overigens niet dat wordt berust in het verblijf; er wordt nog 
steeds ingezet op terugkeer, zij het dat dit op dit moment niet gedwongen kan zolang 
betrokkene niet over een geldig reisdocument beschikt en voldoet aan de voorwaarden die 
vanwege COVID-19 worden gesteld. Met beide landen wordt ondertussen gesproken over de 
verbetering van terugkeersamenwerking. Daarnaast is de terugkeersamenwerking met 
Marokko een speerpunt van het kabinet. Er is bilateraal contact op verschillende niveaus met 
Marokko over een breed aantal onderwerpen. Daarbij wordt ook de intentie voor versterkte 
dialoog op het gebied van migratie en terugkeer onder de aandacht gebracht. Hierbij heeft het 
Ministerie van Buitenlandse Zaken het voortouw om de brede relatie te verbeteren. Samen 
met de Dienst Terugkeer & Vertrek wordt maximaal ingezet om de medewerking van landen 
van herkomst te hernieuwen, zodat vreemdelingen die het draagvlak voor opvang en 
bescherming ondermijnen zo snel mogelijk vertrekken naar het land van herkomst. 
 
70. Vraag: 
Jezidi’s vormen een bijzondere groep waar genocide op is gepleegd. Ik stel daarom een 
speciaal programma voor, voor de slachtoffers hiervan, dat ook gisteren aan de orde kwam 
tijdens de begrotingsbehandeling van BHOS. Hoe zit SJenV daar in? 
 
Antwoord: 
Binnen de opvang zijn er geen specifieke programma’s voor specifieke groepen vluchtelingen. 
Ook andere groepen die vluchten voor oorlog en geweld kunnen te maken krijgen met 
traumatische ervaringen en psychische problematiek. Om die reden is het van belang dat de 
asielzoekers ook gedurende de periode in COA opvang volledige toegang hebben tot de 
benodigde zorg. In Nederland is het zo geregeld dat de asielzoeker hiertoe dezelfde toegang 
heeft als de Nederlandse burger. 
 
In Nederland is in de asielopvang op vrijwel elk asielzoekerscentrum een zogeheten GGZ-
consulent aanwezig. Deze GGZ-consulent werkt onder de verantwoordelijkheid van de huisarts 
en is een laagdrempelige ingang voor personen met psychische problematiek. Ook heeft het 
COA geïnvesteerd in preventie via het programma Bamboo. De huisarts heeft een cruciale rol. 
Die signaleert, behandelt of verwijst mensen naar de generalistische basis-GGZ of de 
gespecialiseerde GGZ. De specialistische GGZ richt zich op mensen met ernstige of complexe 
psychische problemen. 
 
Voorts verwijst de staatssecretaris van JenV naar de beantwoording op vragen van de leden 
Van Dijk en Van Nispen van 28 oktober jl. inzake Jezidische slachtoffers. Hier wordt ingegaan 
op gerichte hervestiging via de UNHCR en daarnaast het geldende landgebonden asielbeleid 
dat recht doet aan de kwetsbare positie waarin Jezidi’s in hun land verkeren. 
 
71. Vraag: 
Je hoort schrijnende verhalen over pushbacks, die niets meer te maken hebben met het recht 
op asiel dat Europa op papier nog heeft. Wat doet de Staatssecretaris tegen de ellende aan de 
buitengrenzen van Europa te weten in Polen, Griekenland en Spanje?  
 
Antwoord: 
Lidstaten zijn zelf primair verantwoordelijk voor de uitvoering van grenstoezicht. Voor 
lidstaten aan de buitengrenzen is dit niet altijd eenvoudig. Voorop staat echter dat optreden 
aan de grens altijd in lijn moet zijn met Europees en internationaal recht. 
 
Het is belangrijk dat er serieuze opvolging wordt gegeven aan dergelijke beschuldigingen. Als 
hoeder van de verdragen zit de Commissie hier bovenop. Zo assisteert de Commissie bij het 
opzetten van monitoringsmechanismen, zoals dit bijvoorbeeld in Kroatië recent is opgezet. 
 
Nederland benadrukt veelvuldig op politiek niveau het belang van het naleven van het EU- en 
internationaal recht bij grensbewaking, ook als follow-up van diverse moties in de Kamer. De 
staatssecretaris van JenV deed dit onlangs nog tijdens de JBZ-Raad van oktober. Ook heeft 
minister-president Rutte tijdens de Europese Raad van oktober zijn zorgen uitgesproken over 
berichtgeving over vermeende pushbacks en benadrukt dat het handelen aan de grens altijd in 
  29  

Vragen van het lid Werf, H. van der (D66) 
 
72. Vraag: 
Hoe wordt de inzet van extra niet-operationeel personeel meegenomen in de besteding van 
het geld uit de motie-Hermans?  
 
Antwoord: 
De zogenaamde BUMA middelen kunnen reeds sinds 2019 worden ingezet voor inhuur om het 
primaire proces te ontlasten zoals inzet medewerkers Regionale Service Centra en externe 
inhuur (administratie) om de druk op de GGP te ontzien. Deze middelen lopen af in 2021. 
Zoals MJenV ook in zijn verzamelbrief van 19 november jl. heeft vermeld worden de 
incidentele middelen ten behoeve van veiligheid uit de motie Hermans ingezet voor de 
prioriteiten bij Politie die volgen uit het Position Paper politie en het P&M-rapport. Dit heeft 
ertoe geleid dat cumulatief 15 mln. wordt ingezet om de druk op de GGP te ontzien. Deze 
middelen zijn dus een aanvulling op de Buma middelen. 
 
73. Vraag: 
Ik hoor graag van het kabinet welke mogelijkheden het ziet om binnen de middelen voor 
ondermijning, extra in te zetten op bewezen effectieve preventieprojecten? Niet alleen voor 
jongeren, maar ook al voor basisschoolkinderen? 
 
Antwoord: 
Bij de uitwerking van de integrale en wijkgerichte preventieve aanpak door gemeenten zullen 
MJenV/MRb stimuleren dat er zoveel mogeljik gebruik gemaakt wordt van bewezen effectieve 
interventies voor jongeren en basisschoolleerlingen. Zo heeft MJenV in het commissiedebat 
van 16 juni 2021 toegezegd in te zetten op landelijke uitrol van Alleen Jij Bepaalt Wie je Bent. 
Hiermee is inmiddels een start gemaakt. 
 
74. Vraag: 
Hoe staat het met de uitvoering van mijn motie over het tegengaan van onbewuste 
ontmoediging om aangifte te doen bij de zedenrecherche?  
 
Antwoord: 
Voor 1994 was de opsporing van seksuele misdrijven slechts in enkele korpsen een 
specialisme. Richtlijnen voor opsporing van zedenzaken waren er niet, uitsluitend richtlijnen 
voor de bejegening van zedenslachtoffers. De opleiding was een niet-verplichte korte cursus. 
Zedenrechercheurs waren minder goed opgeleid en werkten nauwelijks met inzet van 
tactische opsporingsmiddelen. Ook ontbrak grondig feitenonderzoek, waardoor dossiers vaak 
uit verklaringen van slachtoffers en verdachten bestonden. De weinig kritische werkwijze van 
de politie, die soms leidde tot strafrechtelijke missers, zoals onder andere in de zaak Lancee, 
was in 1999 de aanleiding voor de nieuwe richtlijnen in de vorm van twee Aanwijzingen van 
het College van Procureurs Generaal in 1999. 
 
Na de reorganisatie in 2013 zijn tien Teams Zeden en elf Teams Bestrijding Kinderporno en 
Kindersekstoerisme gevormd. Hiermee zijn de kwaliteit van de opsporing van zedenfeiten, 
online en offline, de sturing/prioritering en personeelszorg op uniforme wijze geborgd. De 
huidige opleiding Handelen in Zedenzaken (HZZ) is uitgegroeid tot een opleiding van vijf 
maanden. Rechercheurs leren tot juridische kwalificaties van een zedenzaak te komen en 
worden daarbij bewust van de noodzaak een juiste balans te vinden tussen belangen van 
waarheidsvinden en de bejegening van slachtoffers. De conclusies uit het Inspectierapport 
“Verschillende perspectieven” rondom bejegening zijn verwerkt in het onderwijs. Het 
vraagstuk van bejegening van het slachtoffer bij het willen doen van aangifte, zodat het 
gevoel van ontmoediging kan ontstaan, heeft in de huidige werkwijze de volle aandacht. De 
HZZ is daarmee steeds up-to-date. Er dienen examens te worden te worden behaald om een 
certificaat te behalen en aan de huidige strenge kwaliteitsnorm te blijven voldoen. 
 
De uitvoering van de motie Van der Werf inzake het monitoren van de bejegening van 
slachtoffers, wordt betrokken bij het plan van aanpak van de politie dat is opgesteld naar 
aanleiding van het Inspectierapport inzake de Zedenportefeuille. Uw Kamer wordt hierover in 
  31  

Vragen van het lid Sneller, J.C. (D66) 
 
77. Vraag: 
We moeten kijken naar welke straffen gedragsverandering teweegbrenging. Onlangs kwam 
het advies uit: stop met korte gevangenisstraffen omdat dit niet helpt en heeft als gevolg veel 
detentieschade, en een hoge recidive. Het advies is biedt alternatieve straffen aan, zoals 
taakstraf en een enkelband. Waarom wuift MRb deze adviezen weg? 
 
Antwoord: 
Het advies van de RSJ over korte detenties wordt zeker niet weggewuifd. Het advies biedt 
aanknopingspunten om sancties waaronder korte detenties effectiever te maken. Bijvoorbeeld 
door het verbeteren van het advies van de reclassering en de mogelijkheid om het 
sanctiepalet uit te breiden met electronische detentie. Deze zullen samen met de 
ketenpartners worden opgepakt. 
De RSJ heeft de effectiviteit van sancties vooral vanuit het perspectief van recidive bekeken. 
De effectiviteit betreft echter ook de genoegdoening naar de maatschappij en het slachtoffer, 
vergelding en de afschrikwekkende werking. De wijze waarop invulling wordt gegeven aan de 
adviezen van de RSJ zullen dan ook worden bepaald door de bijdrage die zij leveren aan de 
verschillende doelen van straffen. 
Daarnaast roept het advies van de RSJ nog vragen op waarvoor vervolgonderzoek 
noodzakelijk is. Zo wordt er aangegeven dat er sprake is van detentieschade bij korte 
detenties waarover nog onvoldoende bekend is. Het WODC zal daarom onderzoek doen naar 
het effect van korte detenties en dit vergelijken met alternatieve sancties. Daarbij zal het 
WODC niet alleen kijken naar het voorkomen van recidive en detentieschade maar ook naar 
de effecten op de andere strafdoelen, zoals vergelding en genoegdoening. 
 
78. Vraag: 
Toegang tot recht betekent kennis kunnen nemen van rechtelijke uitspraken. Bij begroting 
BZK pleitte ik voor een wettelijke publicatieplicht rechtszaken. Is de minister hiertoe bereid? 
 
Antwoord: 
De voorzitter van de Raad voor de rechtspraak heeft de ambitie uitgesproken om op termijn te 
streven naar publicatie van 75% van de uitspraken. De regering kan die ambitie alleen maar 
onderschrijven en ondersteunen. Over de manier waarop die kan worden gerealiseerd ga ik de 
komende periode graag met de Rechtspraak in gesprek. Daarover wordt uw Kamer in het 
eerste kwartaal van volgend jaar nader geïnformeerd. Het publiceren van uitspraken is zeer 
arbeidsintensief en het aantal gepubliceerde uitspraken kan pas significant stijgen als daarvoor 
de juiste automatisering is ontwikkeld. Daarnaast zijn voor een grootschalige publicatieplicht 
ook extra middelen nodig, waarin nu niet is voorzien. In dat verband is een verplichting nu 
niet opportuun. 
 
79. Vraag: 
Een keten is zo sterk als de zwakste schakel, zo ook de strafrechtketen. Kan de minister 
toelichten of alle schakels in de strafrechtketen worden versterkt door de diverse posten 
(veiligheid en ondermijning) opgenomen in de begroting? Is rekening gehouden met 
keteneffecten?  
 
Antwoord: 
Ja, bij genoemde posten is rekening gehouden met de effecten voor de gehele keten. Ook in 
zijn algemeenheid geldt dat in de begroting rekening wordt gehouden met de effecten op de 
verschillende schakels in de keten, waar relevant mede ondersteund door de uitkomsten van 
het Prognosemodel Justitiële ketens (PMJ). Ik verwijs ook naar de brief van mijn collega voor 
Rechtsbescherming en mij van 19 november 2021 over de voortgang van de implementatie 
van het actieplan strafrechtketen. Hierin wordt specifiek ingegaan op de noodzaak om 
rekening te houden met de effecten van zowel bezuinigingen als investeringen op de 
ketenorganisaties en ook op de effecten van nieuw beleid en wetgeving op diezelfde 
ketenorganisaties. 
 
80. Vraag: 
  33  

Vragen van het lid Podt, A. (D66) 
 
81. Vraag: 
Wanneer komt er eindelijk een extra aanmeldcentrum om Ter Apel te ontlasten? 
 
Antwoord: 
De noodzaak voor aanvullende aanmeldcentra is evident, dit om de gemeente Westerwolde, 
waar de locatie in Ter Apel gelegen is, op meer structurele wijze te ontlasten. Naast de 
inspanningen die daartoe reeds zijn gepleegd, is daarom in de bestuurlijke brief aan 
medeoverheden van 16 november jl. wederom gevraagd om de zoektocht naar het vormgeven 
van Gemeenschappelijke Vreemdelingen Locaties en het vormgeven van additionele 
mogelijkheden voor aanmeldcentra en zogeheten identificatie & registratiestraten voort te 
zetten. Hierbij wordt gewerkt aan een flexibele en semipermanente inlooplocatie als twee 
aanmeldcentrum waar het begin van het aanmeldproces door de betrokken partijen kan 
worden uitgevoerd. 
 
82. Vraag: 
Hoe komt het dat de MPP in de praktijk niet realistisch is? 
 
Antwoord: 
De MPP wordt jaarlijks in februari en september bijgesteld op basis van de inzichten, 
onzekerheden en aannames die op dat moment van kracht zijn voorafgaand aan de reguliere 
momenten in de Rijksbegroting (de voorjaarsnota / najaarsnota). Het actuele beeld is anders 
dan de voor de begroting gehanteerde prognose. Dit is inherent aan het prognosticeren van de 
asielinstroom, wat aan vele externe factoren onderhevig is en daardoor erg complex blijft. 
Juist omdat de asielinstroom zo volatiel is, heeft het kabinet besloten om niet continu 
aanpassingen te treffen maar op vaste begrotingsmomenten. Het gevolg van deze keuze is dat 
bij een majeure verandering van het asielbeeld, de uitgangspunten van een voorliggende 
begroting kunnen afwijken van de actuele situatie. Het eerstvolgende begrotingsmoment 
wordt gebruikt om de begroting bij te stellen. Daarmee is de MPP één van de bronnen voor de 
financiële cyclus. Bij de MPP wordt twee keer per jaar een integrale analyse gemaakt van 
zowel de huidige alsook de te verwachten ontwikkelingen rondom een groot aantal factoren 
die de komende jaren de instroom van asielzoekers kunnen bepalen. Om de MPP te blijven 
doorontwikkelen is er door het WODC onderzoek gedaan naar de governance van de 
Meerjaren Productie Prognose. Op basis hiervan is dit jaar ook een beleidsreactie naar de 
Kamer gestuurd met daarbij een vervolgaanpak. In de beleidsreactie zijn ook de uitkomsten 
van EY naar de doorlichting van de vreemdelingenketen en de IND meegenomen. Het 
belangrijkste advies van EY ten aanzien van de prognoses was om een externe audit in te 
richten die de totstandkoming van de MPP structureel toetst. Deze ontwikkelingen worden op 
dit moment opgepakt en doorgevoerd. Het merendeel van deze ontwikkelingen worden 
doorgevoerd in 2022, nadien zal de Kamer worden geïnformeerd over de voortgang en 
uitkomsten. De staatssecretaris van Justitie en Veiligheid ziet de MPP dan ook als een 
belangrijk en zorgvuldig sturings- en planningsinstrument dat voortdurend in ontwikkeling is. 
 
83. Vraag: 
Veel gemeenten willen helpen, maar je kan ze niet overvallen met in korte tijd veel 
asielzoekers op te moeten vangen. Er is ook structurele financiering voor de hele keten nodig 
voor meer rust en draagvlak. Hoe reflecteert SJenV zich op de afgelopen periode? 
 
Antwoord: 
De inzet en hulp die gemeenten en provincies de afgelopen periode hebben getoond is niet 
onopgemerkt gebleven. De Staatssecretaris van Justitie en Veiligheid is hen daar, samen met 
de andere leden van de Landelijke Regietafel Migratie en Integratie (LRT), zeer erkentelijk 
voor. Het is staande praktijk om gemeenten, via de structuur van de LRT en de provinciale 
regietafels, zo goed mogelijk mee te nemen in de prognoses zoals binnen het ministerie van 
Justitie en Veiligheid bekend. Het is evenwel een gegeven dat, de beste prognoses ten spijt, 
de instroom van asielzoekers en daarmee opvangbehoefte onvoorspelbaar zijn. 
 
Dat gezegd hebbende, heeft uw Kamer bij de Voorjaarsnota 2021 middelen voor enige 
  35  

Antwoord: 
Het is van belang om eerst onderscheid te maken tussen de administratieve meldplicht bij de 
korpschef van de politie (voor alle asielzoekers), en de inhuisregistratie bij het COA (voor 
asielzoekers en vergunninghouders). In de praktijk worden beide (mede namens de politie) 
gecombineerd uitgevoerd door het COA op de opvanglocatie waar de bewoner staat 
ingeschreven. Ten aanzien van administratief geplaatste asielzoekers en vergunninghouders 
die gebruik maken van de logeerregeling is het praktijk dat zij zich zo dicht mogelijk in de 
buurt van hun verblijfplaats dienen te melden en registreren. Zij kunnen dit doen bij de 
aangewezen COA-locatie in de omgeving van hun verblijfplaats. Indachtig de wens om de druk 
op de opvangcapaciteit van het COA te verlichten staat het ministerie van Justitie en Veiligheid 
in contact met de politie en het COA om te bezien hoe eventuele belemmeringen waar 
mogelijk weggenomen kunnen en moeten worden. 
 
87. Vraag: 
Kunnen AMV'ers net als andere jongeren langdurige begeleiding krijgen na 18 jaar als dat 
nodig is? 
 
Antwoord: 
Het belang dat ex-amv’s met een status, voor wie dit nodig is, aanvullende opvang en 
begeleiding krijgen na het bereiken van de 18-jarige leeftijd is vele malen onderstreept. Het 
kabinet is daarom voornemens om incidentele dekking voor de verlengde opvang en 
begeleiding voor ex-amv’s met een status te realiseren voor het jaar 2022. Daar worden 
momenteel gesprekken over gevoerd met de betrokken departementen. Over de vraag op 
welke wijze deze verlengde opvang en begeleiding op structurele wijze gefinancierd dient te 
worden zal een volgend kabinet zich moeten buigen. 
 
 
 
  
  37  

 
92. Vraag: 
Kunnen we als Nederland eigenlijk wel twee grote rellen tegelijk aan, en ziet de MinJenV dat 
dit een reëel scenario is?  
 
Antwoord: 
De politie is getraind, voorbereid en uitgerust voor meerdere inzetten op hetzelfde moment, 
zo ook rellen. Juist door de vorming van de nationale politie is het zeer gemakkelijk om op te 
schalen. Als er grootschalige inzet plaatsvindt wordt dit gecoördineerd vanuit een NSGBO 
(Nationale Staf Grootschalig en Bijzonder Optreden). De politie heeft zich daar afgelopen tijd 
in bewezen. Anderzijds is het ook zo dat als zoiets langer zou aanhouden, ook de politie een 
grens bereikt. Dit heeft de aandacht van MJenV. 
 
93. Vraag: 
Kan de minister verzekeren dat mensen die het recht het hardst nodig hebben niet de dupe 
worden en gewoon op een advocaat kunnen rekenen? 
 
Antwoord: 
De toegang tot het recht is een van de fundamenten van de rechtsstaat. In de 
Stelselvernieuwing Rechtsbijstand wordt ingezet op laagdrempelige hulp en een integrale en 
duurzame oplossing van problemen van rechtzoekenden. Mediation kan daarbij een 
belangrijke rol spelen. Ook in het vernieuwde stelsel zullen rechtzoekenden echter 
rechtsbijstand krijgen van een advocaat als dat nodig is om hun probleem op te lossen.   
  
 
94. Vraag: 
Is de MinJenV het eens dat deze rellen voorkomen hadden kunnen worden als we meer 
hadden geïnvesteerd in wijkagenten en jongerenwerkers ?  
 
Antwoord: 
MJenV vindt dat dit niet zo één-op-één kan worden gesteld. Natuurlijk is het goed om te 
investeren in de wijk en in jongerenwerkers, maar over de oorzaken van deze rellen is nog 
lang niet alles bekend. Daarbij is ook bekend dat een deel van de relschoppers doelbewust uit 
was op confrontatie met de politie. Uiteraard zetten de politie en ook andere partijen in op 
preventie in de wijken. 
 
95. Vraag: 
Ziet het kabinet, net als de PvdA, mogelijkheden om de gebroken belofte van de Moria-deal in 
te lossen?  
 
Antwoord: 
Er is geen sprake van een gebroken belofte. Over de uitvoering van het uitzonderlijke 
herplaatsingsaanbod dat is gedaan naar aanleiding van de branden op Lesbos in september 
2020, en in welk kader 100 kwetsbare vluchtelingen naar Nederland zijn overgebracht 
waaronder 57 minderjarigen, is uw Kamer uitgebreid geïnformeerd. Voorts is uw Kamer op 16 
november jl. door de staatssecretaris van Justitie en Veiligheid geïnformeerd over de actuele 
situatie van alleenstaande minderjarige vreemdelingen in Griekenland. Het kabinet ziet op dit 
moment geen aanleiding om verdere toezeggingen te doen op het gebied van herplaatsing van 
alleenstaande minderjarige vreemdelingen uit Griekenland. De Griekse autoriteiten hebben 
ook niet om een dergelijk aanbod verzocht. 
 
96. Vraag: 
Hoe rijmt de huidige situatie in de opvang onder erbarmelijke omstandigheden zich met het 
beleid om mensen die in Afghanistan zij aan zij met ons hebben gevochten warm te 
verwelkomen? 
 
Antwoord: 
De staatssecretaris wil het liefst dat iedereen wordt opgevangen in reguliere COA-locaties. Alle 
reguliere opvanglocaties zitten op het moment echter vol, daarom zijn de tijdelijke 
  39  

 
Antwoord: 
De Wet tegemoetkoming schade bij rampen (Wts) is een vangnetregeling voor materiele 
schade. Het kabinet kan niet al het menselijk en financieel leed vergoeden. Tegelijkertijd heeft 
het kabinet ook oog voor de ernst van deze ramp en de samenloop met de coronapandemie 
en het toeristische seizoen. Het kabinet probeert hierin een balans te vinden. Een aantal 
gemeenten – zoals Valkenburg aan de Geul - is zwaar getroffen door de wateroverlast. De Wts 
komt slechts tegemoet in een deel van deze materiele kosten. Gezien de relatief beperkte 
jaarlijkse baten en lasten van de gemeenten in deze regio en de omvang van de 
(bestemmings-)reserves kan redelijkerwijs van deze gemeenten niet verwacht worden dat ze 
de materiele schade binnen hun lopende begrotingen op kunnen vangen. Daarom worden deze 
gemeenten middels een specifieke uitkering gecompenseerd. Zoals in de Kamerbrief van 13 
augustus jl. gemeld betreft dit in ieder geval de gemeenten Valkenburg aan de Geul, Gulpen-
Wittem, Meerssen en mogelijk nog een aantal anderen. Deze schade zal aanvullend 
gecompenseerd worden uit de algemene middelen. 
 
100. Vraag: 
Aanpak van supportersrellen zorgt voor minder capaciteit voor zedendelicten etc. PvdA is blij 
met brief over aanpak supportersrellen, maar heeft een aantal vragen: wat wordt er geëist in 
de veiligheidslicentie en komt er een verplicht minimumbedrag voor veiligheidsmaatregelen? 
Zou de minister dit af willen dwingen? En wat vindt de minister van het lik op stuk beleid in de 
socialisering van de voetbalclubs zelf?  
 
Antwoord: 
De veiligheidsverklaring van de KNVB die als licentievereiste geldt voor een 
betaaldvoetbalorganisatie (bvo) om aan de competitie deel te nemen, stelt eisen aan de 
veiligheidsorganisatie van de bvo’s. Zo moeten zij bijvoorbeeld plannen hebben voor 
calamiteiten, noodprocedures, en de inzet van veiligheidspersoneel, en moeten er lokale 
veiligheidsafspraken zijn gemaakt en de constructieve veiligheid van het stadion op orde zijn.  
Zoals ook gecommuniceerd in de brief van de MJenV aan de Tweede Kamer van 19 november 
jl. ontwikkelt de KNVB, met de bvo´s en met advies van de politie, minimumeisen in haar 
licentiesysteem met betrekking tot de veiligheidscoördinatoren en Supporters Liaison Officers 
(SLO’s). Of een minimumbedrag onderdeel is van deze eisen, is aan de KNVB. 
Als een club niet voldoet aan de gestelde eisen, krijgen zij nu al sancties van de KNVB of de 
onafhankelijke tuchtcommissie of licentiecommissie van de KNVB. Daar ben ik voorstander 
van. 
 
 
 
  
  41  

kunnen halen naar Nederland? 
 
Antwoord: 
De mogelijkheden en randvoorwaarden voor een teruggeeffonds, waarbij incidenteel 
afgenomen objecten en gelden worden ingezet ten behoeve van de samenleving, worden 
onderzocht. Begin 2022 start een pilot maatschappelijke herbestemming waarbij incidenteel 
afgenomen criminele vermogens of goederen worden teruggegeven aan de wijk. Hierbij zal 
nadrukkelijk ook gekeken worden naar de relatie met het wetsvoorstel voor non conviction 
based confiscation. 
In internationale verdragen en overeenkomsten ontbreekt de juridische titel voor een curator 
om medewerking te vragen aan of af te dwingen van buitenlandse autoriteiten en instellingen. 
Een Nederlandse curator heeft geen bevoegdheden over de grens. Voor het terughalen van 
vermogen dat zich in het buitenland bevindt, is daarom samenwerking met buitenlandse 
autoriteiten noodzakelijk. Dit internationale kader is er wel voor het OM en de 
opsporingsautoriteiten. Op dit moment wordt onderzocht hoe binnen het bestaande kader de 
internationale samenwerking kan worden verbeterd. 
 
104. Vraag: 
We zien dat mensen geen kans hebben om hier te blijven, wel aan het intimideren zijn en zich 
asociaal gedragen. Dit doet wat voor het draagvlak. Mensen die onze hulp verdienen zijn dupe 
van. Hoe kunnen we daar strenger mee omgaan?  
 
Antwoord: 
De aanpak van overlastgevende asielzoekers heeft de absolute prioriteit van de SJenV, want 
asielzoekers die overlast veroorzaken tasten het draagvlak aan voor de opvang van 
asielzoekers die echt onze bescherming nodig hebben. Speciale ketenmariniers zijn inmiddels 
landelijk volop op stoom met de zogenoemde Top-X aanpak. De meest hardnekkige 
overlastgevers zijn in beeld en staan onder verscherpt toezicht. Asielaanvragen van mensen 
die zich misdragen, worden versneld afgedaan, zodat ook snel gewerkt kan worden aan een 
vertrek uit Nederland. De ernstigste overlastgevers worden tijdelijk in een time-outplek 
geplaatst, apart en in een sobere omgeving. Bij overlast met zeer grote impact worden ze 
overgeplaatst naar de speciale Handhaving- en Toezichtlocatie in Hoogeveen. In geval van 
criminele gedragingen is strafrechtelijk onderzoek aan politie en OM. Intussen gaat de 
zoektocht naar verdere aanscherpingen van maatregelen verder, samen met ketenpartners, 
de strafrechtketen, gemeenten en andere betrokken partijen.  
 
105. Vraag: 
Kunnen we niet meer doen met slimmere beveiligingscamera’s in de bestrijding van 
criminaliteit en de dreiging daarvan.  
 
Antwoord: 
De inzet van technologische middelen ten behoeve van de opsporing is belangrijk. 
Beveiligingscamera’s kunnen helpen in het kader van bewijsmateriaal, maar kunnen ook een 
preventieve werking hebben. In de bestrijding van criminaliteit worden camera’s op een aantal 
manieren ingezet. Hierbij enkele voorbeelden: 
 
-        Art. 151c van de Gemeentewet gaat over cameratoezicht ten behoeve van de openbare 
orde. Hierbij kan de raad bij verordening de burgemeester de bevoegdheid verlenen om, 
indien dat in het belang van de handhaving van de openbare orde noodzakelijk is, te besluiten 
om voor een bepaalde duur camera’s in te zetten ten behoeve van het toezicht op een 
openbare of aan te wijzen plaats. 
-        De politie gebruikt bodycams omdat uit proeftuinen is gebleken dat een bodycams het 
deëscalerend vermogen van een politieagent kan versterken, bijvoorbeeld tijdens 
demonstraties of horecadiensten. 
-        Vanuit het Breed Offensief Tegen Ondermijnende Criminaliteit (BOTOC) zijn middelen 
voor weerbaarheid van beroepsgroepen beschikbaar, waaronder journalisten. Werkgevers in 
de journalistieke sector kunnen via PersVeilig voor journalisten in hun organisatie 
beschermende middelen als bodycams of noodknoppen aanschaffen. 
 
  43  

te realiseren. 
 
Daarnaast zijn medeoverheden bij brief van 16 november jl. gevraagd om de zoektocht naar 
het vormgeven van Gemeenschappelijke Vreemdelingen Locaties en het vormgeven van 
additionele mogelijkheden voor aanmeldcentra en zogeheten identificatie & registratiestraten 
voort te zetten. Dit betekent concreet dat onder andere wordt onderzocht of het mogelijk is 
om een flexibele of semipermanente inlooplocatie te realiseren waar het begin van het 
aanmeldproces door de betrokken partijen kan worden uitgevoerd. Aan de medeoverheden is 
ook gevraagd om versneld de achterstand op het uitplaatsen van statushouders in te lopen. 
Dat biedt ook ruimte in de opvanglocaties, waar nu rond de 12.000 statushouders gehuisvest 
zijn. 
  
Er is regelmatig contact met de burgemeester van de gemeente Westerwolde, alwaar Ter Apel 
gelegen is, om de problematiek te bespreken en om samen naar oplossingen te zoeken. De 
inzet van alle betrokken is erop gericht om zo snel mogelijk verbetering aan te brengen aan de 
situatie in Ter Apel. 
 
 
 
  
  45  

professionals. In dit kenniscentrum kan aanstormend talent van de politie en Koninklijke 
Marechaussee kennismaken met de nieuwste forensische digitale opsporingstechnieken en 
digitale aanpak van ondermijning. 
 
Het opzetten van een tweede Politieacademie heeft geen meerwaarde, zeker gezien het feit 
dat de opleiding en het inwerken voor een groot deel in de eenheden plaats vindt en daar ook 
voldoende capaciteit voor moet zijn. Daarnaast kent de Politieacademie al een geografische 
spreiding van 10 opleidingslocaties door het land. 
 
113. Vraag: 
Is de minister bereid te bezien of het Centrum voor Veiligheid en Digitalisering in Apeldoorn, 
waar ondernemers en publieke instellingen kennis delen en vraagstukken met betrekking tot 
veiligheid en digitalisering, ook meerwaarde heeft voor ons om bij aan te haken waar het onze 
landelijke vragen en kennisbehoefte betreft?  
 
Antwoord: 
Het Centrum voor Veiligheid en Digitalisering is een gezamenlijk initiatief van Hogeschool 
Saxion, de Politieacademie, de Universiteit Twente en de gemeente Apeldoorn, in 
samenwerking met het Opleidings- en Kenniscentrum van de Koninklijke Marechaussee, de 
Koninklijke Landmacht, het Instituut Fysieke Veiligheid, Stichting Aventus en Apeldoorn IT, het 
netwerk van bedrijven en instellingen met IT-professionals. Het centrum is een unieke 
samenwerking op het gebied van onderwijs, onderzoek en de werkpraktijk. In dit 
kenniscentrum kan aanstormend talent van de politie en Koninklijke Marechaussee 
kennismaken met de nieuwste forensische digitale opsporingstechnieken en digitale aanpak 
van ondermijning. Om de veiligheid in de digitale wereld te verbeteren is publiek-private 
samenwerking van belang. Het nieuwe Centrum voor Veiligheid en Digitalisering kan een 
bijdrage leveren aan het uitwisselen en opbouwen van kennis en expertise. De 
overheidsorganisaties die direct belang hebben om aan te haken bij dit centrum, werken al 
samen binnen dit verband.  
 
114. Vraag: 
Er zijn voor 2022 incidentele middelen beschikbaar gesteld voor forensisch medisch onderzoek 
en de lijkschouw. Vraag is of hiermee continuïteit geborgd is; is de minister bereid te kijken 
wat hiervoor nodig is, bijvoorbeeld met een mogelijkheid voor inzet verpleegkundige 
specialisten?  
 
Antwoord: 
De MJenV heeft samen met VWS en BZK incidenteel ongeveer 4,5 mln. beschikbaar gesteld in 
2022 voor de opleiding van forensisch artsen en de uitvoering van de wetenschappelijke 
agenda. De keuze over verdere investeringen en bijbehorende middelen is aan het nieuwe 
kabinet. In de beleidsreactie op het IGJ rapport over de zorgen over de gemeentelijke 
lijkschouw door forensisch artsen die de minister van VWS mede namens de ministers van 
BZK en JenV op 15 november jl. aan uw Kamer heeft gestuurd, is dit ook aangegeven. 
 
115. Vraag: 
De toegezegde gelden voor de hele keten komen wel summier terug bij het gevangeniswezen, 
is daar wel voldoende aandacht voor? 
 
Antwoord: 
 Het gevangeniswezen maakt onlosmakelijk onderdeel uit van de investeringen in de 
strafrechtketen en is onderdeel van de ramingen Prognosemodel Justitiële Ketens 
(PMJ-ramingen). 
 Bij de investeringen in de strafrechtketen voor de versterking van aanpak van 
georganiseerde criminaliteit gaat het bij het gevangeniswezen onder meer om de extra 
EBI in Vlissingen en de uitbreiding van het aantal Afdelingen Intensief Toezicht zodat 
er voldoende capaciteit is voor het plaatsen en spreiden van zware criminelen. 
  47  

Een van de pilots die succesvol loopt is de pilot in Utrecht. De huidige pilot loopt per 2022 af 
en is er een grote wens om door te pakken en de volgende stap in de pilot te zetten door de 
pilot te verlengen en ook ervaring op te doen met uitoefening van taken richting 
gemotoriseerd verkeer in de stad, niet enkel de fietsers. Kan die ruimte worden geboden?  
 
Antwoord: 
Op 12 november jl. heeft de MJenV uw Kamer geïnformeerd over de verlenging van de looptijd 
van pilot, van augustus 2021 tot maart 2022. Hiermee kan een goede aansluiting worden 
geborgd tussen de huidige pilot en een eventueel vervolg. Met een uitbreiding van de pilot met 
rijdend gemotoriseerd verkeer kan niet worden ingestemd. Allereerst omdat de pilot 
plaatsvindt onder het gezag van het Openbaar Ministerie (OM) en het OM bepaalt of 
toevoeging van feiten aan de huidige pilot aan de orde is.   
Daarbij is relevant om te vermelden dat bij aanvang van de pilot niet is gekozen voor 
handhaving door BOA´s op feiten met rijdend gemotoriseerd verkeer anders dan waarvoor zij 
reeds bevoegd zijn, o.a. omdat dit type overtredingen al snel primair aan veiligheid raakt – 
het domein van de politie – en een grotere gevaarzetting met zich meebrengt. De pilot in 
Utrecht moet in samenhang gezien worden met de bredere visie op de BOA-functie en het 
BOA-bestel waar de MJenV met betrokken partijen aan werkt, omdat dit traject o.a. over de 
taakomschrijving van de BOA en de taakafbakening met de politie gaat. De evaluatie van de 
pilot in Utrecht (die in concept gereed is) wordt meegenomen in het besluit over een 
eventueel vervolg van de pilot na maart 2022. Dit besluit zal in nauwe afstemming met OM en 
de politie plaatsvinden. 
 
118. Vraag: 
In de praktijk knellen bevoegdheid van de politie soms door bijv. benodigde toestemming OM. 
Bijvoorbeeld bij het verlenen van noodhulp bij urgent vermiste personen. Zou er niet meer 
ruimte moeten zijn om meer mandaat toe te kennen aan de politie om (snel) te kunnen 
handelen in dit soort situaties?  
 
Antwoord: 
De politie en het OM hebben aangegeven dit beeld niet te herkennen. Ook bij een urgente 
vermissing zonder verdenking van een strafbaar feit, slaagt de politie erin om binnen zeer 
korte tijd een machtiging te verkrijgen om bijvoorbeeld een telefoon uit te lezen. Om nog 
gerichter en effectiever te zoeken beoogt het wetsvoorstel zoekmiddelen urgente 
persoonsvermissingen te voorzien in een betere wettelijke verankering van bevoegdheden die 
ingezet kunnen worden bij vermissingszaken. De politie en het openbaar ministerie zijn bezig 
om een nadere impactanalyse op het wetsvoorstel zoekmiddelen urgente 
persoonsvermissingen uit te voeren. Daarbij wordt ook gekeken naar relevante Europese 
jurisprudentie. De impactanalyse is aan het einde van het jaar gereed. 
 
119. Vraag: 
Zou er voor de politie geen ruimte moeten zijn om mandaat te hebben om te handelen. En dat 
de politie dan achteraf (of gedurende de actie) de verantwoording aflegt in plaats van op 
momenten dat met de uitvoering van strafrechtprotocollen kostbare tijd verloren gaat 
(bijvoorbeeld het lokaliseren van de GSM van een slachtoffer)?  
 
Antwoord: 
Zie hiervoor het antwoord op vraag nummer 118. 
 
 
 
  
  49  

123. Vraag: 
Waarom geven we de politie niet meer ruimte om zelf keuzes te maken voor besteding van de 
toegekende middelen? Hoe zit het met de expertise en zeggenschap van de politie zelf?  
 
Antwoord: 
De besteding van de toegekende middelen is nauw afgestemd met de politie, juist omdat zij 
vanuit hun expertise en professionaliteit kunnen reflecteren. Dit sluit overigens aan op de 
ontwikkelingen in het politiebestel volgende uit de Commissie evaluatie Politiewet 2012, 
waarbij de korpschef meer ruimte krijgt om zaken vanuit de professionaliteit vorm te geven. 
Hierbij blijft de minister financiële zaken als eindverantwoordelijke vast stellen, maar is er 
meer ruimte voor de uitvoering. Zo stelt de politie haar eigen begroting binnen de financiële 
kaders op en wordt deze door de minister vastgesteld.  
  
 
124. Vraag: 
Hoe staat het met het terugdringen van de administratieve last van agenten?  
 
Antwoord: 
Het is belangrijk dat agenten zoveel mogelijk tijd kunnen besteden aan hun primaire taken. 
Daarom heeft het ministerie van JenV samen met de politie de afgelopen jaren hard gewerkt 
aan het verminderen van administratieve lasten van agenten. Tegelijkertijd blijkt uit de 
tussenrapportage van de commissie Zuurmond die ik met uw Kamer heb gedeeld dat de 
beleving van administratieve lasten diepe oorzaken hebben.[1] De commissie Zuurmond voert 
op dit moment verdiepend onderzoek naar deze oorzaken uit. Daarnaast heb ik de heer Bruins 
gevraagd om een actieprogramma te leiden die ziet op het aanjagen van een vermindering 
van administratieve lasten in de opsporing. De heer Bruins heeft een eerste verkenning 
afgerond en zal op korte termijn samen met partners in de strafrechtketen werken aan 
concrete vermindering van rompslomp. 
 
Verder is de politie gestart met ontwikkelen van spraakherkenningssoftware om 
geluidsopnamen te transcriberen, zodat agenten minder tijd kwijt zijn aan het uitwerken van 
verhoren. Daarnaast wordt in het kader van het Vernieuwend Registeren de wijze van 
afhandeling van veelvoorkomende strafbare feiten versimpeld, zodat registratie minder tijd 
gaat kosten. Hierbij is het wel van belang te noemen dat technologische oplossingen wel 
moeten voldoen aan hoge eisen van betrouwbaarheid. 
 
[1] Kamerstukken II 2019/20, 29628, nr. 964 
 
 
125. Vraag: 
Gemeenten hebben maar beperkte bevoegdheden om grote criminaliteit aan te pakken en 
kunnen cruciale informatie nog niet delen met financiële partners. Is het niet verstandig dat 
gemeenten deel uit gaan maken van de Wwft? Moet de wet Bibob ook niet verder w orden 
aangepast zodat gegevens beter ingezet kunnen worden om criminelen aan te pakken?  
 
Antwoord: 
Momenteel ligt een wetsvoorstel tot wijziging Wet Bibob (2e tranche) voor aan uw 
Kamer. Daarin wordt onder andere de ruimte voor bestuursorganen om fiscale gegevens te 
onderzoeken verruimd. Bestuursorganen behandelen zelf de relatief eenvoudige zaken, de 
meer complexe zaken worden door het Landelijk Bureau Bibob (LBB) gedaan. Omdat het bij 
politiegegevens vaak gaat om informatie die zacht is of waarvan de juistheid niet vaststaat, is 
voor de duiding van die gegevens heel specifieke kennis en capaciteit vereist. Het LBB heeft 
die kennis en heeft om die reden meer bevoegdheden dan bestuursorganen. Het LBB kan dus 
fiscale gegevens en politiegegevens betrekken bij het onderzoek. Voor de vraag of gemeenten 
deel moeten gaan uitmaken van de Wwft wordt verwezen naar het antwoord op vraag 30. 
 
 
  
  51  

zeer ernstige delicten, zoals geweldsdelicten of vermogensdelicten. 
 
Op de website www.watdevog.nl kan iemand nagaan wat de kansen zijn op het krijgen van 
een VOG. Ook wordt daar een toekomstperspectief geboden, gelet op de terugkijktermijn. 
 
129. Vraag: 
Hoe verhouden de signalen vanuit de gemeente Utrecht van jongeren die een VOG geweigerd 
worden tot de brief van MRb waarin staat dat 1% van de VOG's wordt geweigerd. 
 
Antwoord: 
 MRb heeft begrepen van de gemeente Utrecht dat sommige jongeren met een 
justitieel verleden de VOG als belemmering ervaren voor het vinden van werk. 
 De gemeente Utrecht zet momenteel in op voorlichting over de VOG naar zowel 
jongeren als professionals.   
 In het algemeen kan MRb zeggen dat het beeld dat de VOG vaak en vanwege kleine 
delicten wordt geweigerd aan jongeren, onjuist is. 
 Justis heeft in het eerste kwartaal van 2021 van de 73.076 VOG-aanvragen van 
personen onder de 23 jaar in 79 gevallen de VOG-afgifte geweigerd. Dat is slechts 
0,11% procent. In het tweede kwartaal weigerde Justis 0,15% procent.  
 De meeste VOG-weigeringen bij jongeren hebben betrekking op (meerdere) ernstige 
tot zeer ernstige delicten, zoals geweldsdelicten of vermogensdelicten. 
 Desondanks zijn er jongeren die – al dan niet terecht – geen VOG aanvragen uit angst 
voor een afwijzing. 
 Op de website www.watdevog.nl kunnen jongeren nagaan wat de kansen zijn voor 
verschillende banen voor het krijgen van een VOG. Ook wordt daar een 
toekomstperspectief geboden, gelet op de terugkijktermijn. 
 MRb hecht eraan nog te vermelden dat indien een VOG wordt geweigerd, dat voor een 
specifieke functie is. Bij een weigering heeft een jongere zeker nog wel kans om in een 
andere sector te kunnen werken. 
 
130. Vraag: 
Kan de minister een reactie geven op het NRC artikel dat een officier van justitie werd 
teruggefloten toen hij onderzoek bij de Landsadvocaat wilde opschalen? 
 
Antwoord: 
Het is aan het OM, niet aan de MJenV, om de inzet op een strafrechtelijk onderzoek te 
bepalen. Over die inzet laat de MJenV zich dan ook niet uit. 
 
Navraag bij het OM leert het volgende: het OM weerlegt de titel “OM-top perkte onderzoek 
Pels Rijcken in" en het beeld dat volgt uit het artikel dat de top van OM het onderzoek stil 
heeft gelegd. 
  
Het strategisch besluit voor het temporiseren van de strafzaak is voortgekomen uit intern 
beraad binnen het Functioneel Parket, dit is het parket waar het onderzoek gedaan wordt. 
 
131. Vraag: 
Hoe zit het met de verdeling van middelen tussen terrorismeaanpak en de aanpak van 
rechtsextremisme?  
 
Antwoord: 
De contraterrorisme aanpak richt zich niet op politieke opvattingen, maar specifiek op 
extremisme en terrorisme, dus buitenwettelijke acties en geweld. De aanpak kent een 
dreigingsgerichte inzet: alle CT middelen staan beschikbaar voor alle vormen van 
terrorisme/extremisme en worden gepast ingezet daar waar de dreiging er om vraagt. 
 
  53  

Vragen van het lid Kröger, S. (GL) 
 
132. Vraag: 
Het benodigde budget voor de sociaal advocatuur is dankzij motie Klaver/Ploumen geregeld. 
Kan MRb garanderen dat dit ook op langere termijn geborgd is? 
 
Antwoord: 
Ja, zie verder het antwoord op vraag 63.  
 
133. Vraag: 
We begrijpen dat jongeren die voor een delict worden aangehouden en in verzekering gesteld 
zijn wel in aanmerking komen voor betaalde advocaat terwijl niet-aangehouden jongeren zelf 
rechtsbijstand moeten regelen. Dit kan toch niet de bedoeling zijn, vraag ik de minister?  
 
Antwoord: 
Dit is het directe gevolg van de manier waarop de richtlijn over de procedurele rechten in 
Nederland is geïmplementeerd. In de richtlijn is bepalend of er sprake is van 
vrijheidsbeneming. Indien de verdachte van zijn vrijheid is benomen dan rust namelijk op de 
staat de bijzondere verantwoordelijkheid om voor verdachte in voldoende rechtsbijstand te 
voorzien, aangezien de verdachte door zijn detentie niet zelf in staat wordt geacht 
rechtsbijstand in zijn zaak te regelen. Van vrijheidsbeneming is sprake als de jeugdige na de 
aanhouding wordt opgehouden voor onderzoek (dit is vlak vóór de inverzekeringstelling). Dit 
verschil tussen wel of geen vrijheidsbeneming, is overgenomen in de nationale 
implementatiewetgeving die op 1 juni 2019 in werking is getreden. Ook de GL-fractie in deze 
Kamer heeft op 16 april 2019 met deze implementatie ingestemd. Een ontboden minderjarige 
verdachte komt overigens, afhankelijk van het inkomen, wel in aanmerking voor 
gesubsidieerde rechtsbijstand. De niet aangehouden minderjarige verdachte moet dit wel zelf 
(laten) regelen. Nu wijst de rechtbank Amsterdam erop dat die implementatie niet goed zou 
zijn. MRb bestudeert die uitspraak nog en overweegt hoger beroep. Verder is MRb momenteel 
in gesprek met de ketenpartners en de Nederlandse Orde van Advocaten om te kijken hoe de 
rechtsbescherming voor alle minderjarige verdachten, die van een misdrijf worden verdacht en 
mogelijk bij veroordeling later vrijheidsbeneming riskeren, nog beter geborgd kan worden. 
Daar is laagdrempelige rechtsbijstand een belangrijk onderdeel van.    
 
134. Vraag: 
De staatssecretaris gaat uit van optimistische prognoses, het budget van het COA gaat naar 
beneden. Waar gaat dat vanuit en is de staatssecretaris een crisis aan het creëren? 
GroenLinks wil graag een brede evaluatie over hoe die prognoses tot stand komen.  
 
Antwoord: 
De staatssecretaris ziet de Meerjaren Productie Prognose (MPP) als belangrijk sturings- en 
planningsinstrument binnen de migratieketen. Daarmee is de MPP één van de bronnen voor de 
financiële cyclus. De MPP wordt periodiek, in februari en september, bijgesteld op basis van de 
inzichten, onzekerheden en aannames die op dat moment van kracht zijn voorafgaand aan de 
reguliere momenten in de Rijksbegroting (de najaarsnota / voorjaarsnota). Het actuele beeld 
is anders dan de voor de begroting gehanteerde prognose. Dit is inherent aan het 
prognosticeren van de asielinstroom, wat aan vele externe factoren onderhevig is en daardoor 
erg complex blijft. Juist omdat de asielinstroom zo volatiel is, heeft het kabinet besloten om 
niet continu aanpassingen te treffen maar op vaste begrotingsmomenten. Een beleidsreactie is 
met uw Kamer gedeeld aangaande een WODC-onderzoek naar de governance van de 
Meerjaren Productie Prognose. In de beleidsreactie zijn ook de uitkomsten van EY naar de 
doorlichting van de vreemdelingenketen en de IND meegenomen. Het belangrijkste advies van 
EY ten aanzien van de prognoses was om een externe audit in te richten die de 
totstandkoming van de MPP structureel toetst. Deze ontwikkelingen worden op dit moment 
opgepakt en doorgevoerd, waardoor de staatssecretaris het niet opportuun acht om op dit 
moment een nieuwe evaluatie te starten. Het merendeel van deze ontwikkelingen wordt 
doorgevoerd in 2022, nadien zal de Kamer worden geïnformeerd over de voortgang en 
uitkomsten. 
  55  

 
Vragen van het lid Bikker, M.H. (CU) 
 
138. Vraag: 
Kan de minister mensenhandel prioriteit maken in de nieuwe veiligheidsagenda? 
 
Antwoord: 
MJenV kan en wil vooruitlopend op overleg in het Landelijk Overleg Veiligheid en Politie (LOVP) 
geen toezeggingen doen over de inhoud van de volgende Veiligheidsagenda, alsmede hoe een 
thema verder wordt uitgewerkt. Bovendien betreft de volgende Veiligheidsagenda (2023-
2026) een besluit van de nieuwe MJenV. Deze moet zich – ook op inhoud – kunnen verbinden 
aan de nieuwe landelijke beleidsdoelstellingen. Het overleg in het LOVP over de thematiek van 
de volgende Veiligheidsagenda zal in de komende maanden plaatsvinden, Het thema 
mensenhandel zal worden betrokken bij het gesprek met de gezagen in het LOVP. 
   
 
139. Vraag: 
Hoe staat het met het Noordzeehavenpact?  
 
Antwoord: 
Er is een nauwe samenwerking, zowel strategisch, tactisch als operationeel tussen de Douane, 
politie en de Belgische en Duitse autoriteiten om ondermijnende criminaliteit via de zeehavens 
tegen te gaan. Daarbij wordt ook gekeken hoe de bestaande samenwerking kan worden 
uitgebreid en versterkt om de weerbaarheid te verhogen en het waterbedeffect tegen te gaan. 
In oktober jl. heeft MJenV hierover ook gesproken gezamenlijk met zijn Belgische, Franse en 
Spaanse collega’s. Deze partijen zijn hier erg enthousiast over. MJenV en MRb werken 
momenteel met deze landen concrete afspraken uit om de ondermijningsproblematiek in 
relatie tot de havens steviger aan te pakken. 
 
140. Vraag: 
Kan de minister samen met het ROC tot een gerichte opleiding van politievrijwilligers komen?  
 
Antwoord: 
MJenV steunt het belang en de bijdrage van de politievrijwilligers. De afgelopen jaren is er 
veel gerealiseerd in de inbedding van de politievrijwilliger in het politiebestel. Er zijn afspraken 
gemaakt voor doorgroei van het aantal politievrijwilligers naar 5000 in 2027. De instroom en 
opleiding van specialistische vrijwilligers (ESI) heeft de afgelopen jaren plaatsgevonden en zal 
ook in de komende jaren worden gecontinueerd. Het vernieuwde politieonderwijs (PO21) 
wordt dit jaar door vertaald naar onderwijs voor politievrijwilligers en wordt vanaf 2022 
aangeboden. Dan kunnen er weer nieuwe (breed) executief opgeleide vrijwilligers instromen.  
 
Het realiseren van de instroom van nieuwe politievrijwilligers is niet alleen een 
verantwoordelijkheid van de Politieacademie, maar ook van de politie eenheden; immers daar 
vindt de vorming in de praktijk plaats. Dit vergt begeleiding vanuit de eenheid. Gezien de 
grote instroom van aspiranten in de politieorganisatie de komende jaren is de 
absorptiecapaciteit ten volle belast en is er weinig ruimte voor meer instroom dan nu is 
afgesproken. Hierom heeft het opleiden van politievrijwilligers door het ROC geen 
meerwaarde.  
 
141. Vraag: 
Wat kan de staatssecretaris doen om de brede inzet van het gebruik van LOK-profielen aan te 
moedigen? 
 
Antwoord: 
Zoals is uiteengezet in de brief over de opsporing en vervolging van mensenhandel van 17 
november jl., is het werken met lokprofielen alleen onder specifieke omstandigheden mogelijk. 
Recent heeft een lokprofiel aan de basis gestaan van de opsporing en vervolging ter zake van 
voorbereidingshandelingen van mensenhandel jegens een minderjarige, waarin dit bevestigd 
is. De beslissing tot inzet van dergelijke technologische middelen is voorbehouden aan het OM. 
  57  

 Maar reclame mag niet gericht zijn op maatschappelijk kwetsbare groepen, zoals 
kinderen en jongeren, ongeacht het medium. Naast reclame op televisie of in geprinte 
media, geldt dit ook voor online reclame en reclame via social media. 
 Zo mogen er geen banners voor kansspelen op websites van kinderprogramma’s. 
 Ook mogen geen rolmodellen ingezet worden die een substantieel bereik hebben 
onder minderjarigen en jongvolwassenen of jonger zijn dan 25 jaar.  
 Dit wordt ook gehandhaafd. De Ksa heeft dit jaar al verschillende keren opgetreden 
richting aanbieders. 
 Zo is er een last onder dwangsom opgelegd aan een vergunninghouder vanwege de 
inzet van rolmodellen (beroepssporters) in een reclame en is een eerder opgelegde 
last onder dwangsom aan een andere partij geïnd vanwege het richten van reclame op 
minderjarigen. Daarnaast heeft de Ksa verschillende partijen aangesproken op het 
gebruik van rolmodellen. 
 Nu al aanvullende, beperkende maatregelen treffen vind MRb te vroeg. De markt moet 
zich nog zetten. 
 Wel zal MRb samen met de Ksa de ontwikkelingen rond reclame na inwerkingtreding 
van de wet nauwlettend monitoren. 
 
146. Vraag: 
Hoe is de minister scherp op risico’s bij treinstransporten en kan hij die verder doorlichten, in 
ieder geval de meest risicovolle.  
 
Antwoord: 
Hoewel de volumes bij treintransport relatief klein zijn (er komen elke week rond de 250-400 
containers via de trein vanuit China, en meer dan 25.000 per schip), is het belangrijk om ook 
scherp te zijn op de goederenstromen die per trein ons land binnenkomen. De politie kijkt 
momenteel of er in deze treinen uit China mogelijk sprake is van vervoer van stoffen die te 
maken hebben met drugscriminaliteit, zoals grondstoffen voor de productie van drugs. De 
Douane assisteert hierbij. 
 
 
 
  
  59  

150. Vraag: 
Klopt het dat sinds intrekken van de discretionaire bevoegdheid het aantal inwilligingen bij de 
IND is gekelderd? Kunt u exact vergelijkende cijfers geven?  
 
Antwoord: 
In de periode dat de discretionaire bevoegdheid bij de staatssecretaris van JenV lag, was het 
aantal afgegeven discretionaire verblijfsvergunningen gemiddeld 100 per jaar. In de nieuwe 
situatie geeft de IND minder dan 10 verblijfsvergunningen op basis van een 
schrijnendheidstoets per jaar af. Dit is het gevolg van de wijziging van de bevoegdheid die nu 
alleen tijdens de eerste aanvraagprocedure bij een schrijnende situatie kan worden 
uitgeoefend. Deze schrijnende situatie moet gelegen zijn in een samenstel van bijzondere 
omstandigheden die de vreemdeling betreffen. 
 
151. Vraag: 
In het kader van de discretionaire bevoegdheid: is de staatssecretaris het eens dat de onrust 
niet is afgenomen en het beoogde doel - ook in het licht van de wijzigingen bij de IND - niet is 
behaald? 
 
Antwoord: 
De discretionaire bevoegdheid van de staatssecretaris van Justitie en Veiligheid is op 1 mei 
2019 gewijzigd in de bevoegdheid van de Hoofddirecteur van de IND om te beoordelen in de 
eerste toelatingsprocedure of er sprake is van een schrijnende omstandigheid, die gelegen is 
in een samenstel van bijzondere omstandigheden die de vreemdeling betreffen. Het oude 
stelsel leidde ertoe dat vreemdelingen van wie een (eerste) aanvraag was afgewezen alsnog in 
Nederland bleven in de hoop om uiteindelijk in aanmerking te komen voor een discretionaire 
vergunning. Het nieuwe stelsel neemt deze prikkel om in Nederland te blijven weg. 
 
152. Vraag: 
Er is een WODC rapport over veiligheid van bekeerlingen en LHBTI’ers op AZC'ers uitgekomen. 
Het WODC constateert te veel verschil tussen locaties en pleit voor landelijke kaders en 
minimumnormen. Denkt SJenV hieraan tegemoet te komen? 
 
Antwoord: 
Het COA kijkt bij de begeleiding en opvang naar de specifieke behoeften van het individu. Wat 
betreft de opvang en begeleiding van LHBTI bewoners draagt het COA hier onder andere aan 
bij door de inzet van LHBTI-aandachtsfunctionarissen. Daarnaast is er aandacht voor 
de  deskundigheidsbevordering van de medewerkers op de specifieke kwetsbaarheden van 
individuen binnen deze doelgroepen. In 2022 zal ook voor bekeerlingen en religieverlaters een 
plan van aanpak worden gemaakt om structurele aandacht voor bewustzijn en kennis over 
kwetsbaarheden van deze personen te borgen. Verder onderzoekt het COA de mogelijkheden 
om tijdens het inwerkprogramma van nieuwe medewerkers een module op te nemen die meer 
aandacht besteedt aan de kwetsbaarheden van LHBTI’s, bekeerlingen en religieverlaters. Dit 
biedt iedere nieuwe COA-medewerker dezelfde basis. 
  
Naast de training en ontwikkeling van COA-medewerkers wordt ook ingezet op de ontwikkeling 
van minimumstandaarden in de werkwijzen van het COA om de opvang en begeleiding van 
kwetsbare groepen verbeteren. Deze minimumstandaarden vormen onderdeel van het plan 
van aanpak dat COA ontwikkelt onder andere in samenwerking met de externe LHBTI-
klankbordgroep met vertegenwoordigers van onder andere COC, Rutgers, Verwey-
Jonker,  politie, Universiteit Utrecht en LGBT Asylum support. Een uitgebreidere 
kabinetsreactie op het rapport zal de staatssecretaris op korte termijn aan uw Kamer doen 
toekomen. 
 
 
  
  61  

Vragen van het lid Meijeren, G. van (FvD) 
 
155. Vraag: 
In Nederland worden mensen uitgesloten van het sociaal maatschappelijk leven terwijl J&V 
claimt voor de rechtstaat te zijn. Over welke rechtstaat in Nederland hebben we het dan nog 
eigenlijk? 
 
Antwoord: 
Dan hebben we het over een rechtstaat, waar in artikel 22 van de Grondwet staat: de 
overheid treft maatregelen ter bevordering van de volksgezondheid. 
Waar het parlement het volk vertegenwoordigt en regering en parlement samen wetten 
maken. 
Waar de maatregelen om een epidemie te bestrijden berusten op de wet. 
Waar steeds op proportionaliteit en subsidiariteit wordt getoetst. 
Waar vreedzaam en met kennisgeving vooraf demonstreren bijkans heilig is. 
En waar mondkapjes, afwegingen over de sluiting van sectoren, handhaving door 
burgemeesters zijn voorgelegd aan de onafhankelijke rechter, die ze toetste en in stand liet. 
Over die rechtstaat hebben we het. 
 
156. Vraag: 
Waarom staat de minister erop dat het onderzoek naar ritueel kindermisbruik koste wat het 
kost niet onafhankelijk en onder zijn totale controle plaatsvindt? Is hij bereid toe te zeggen 
dat hij tegemoet komt aan de wensen van de slachtoffers? Graag een reactie.  
 
Antwoord: 
Overeenkomstig de toezegging van de MJenV in het CD Zeden van 16 september jl. zal uw 
Kamer voor het Kerstreces over de voortgang van de werkzaamheden van de commissie 
georganiseerd rituele misbruik worden geïnformeerd. Wel hecht de MJenV er waarde aan 
nogmaals aan te geven dat het onderzoek volledig onafhankelijk is en de commissie zonder 
tussenkomst van de ambtenaren of de MJenV zijn onderzoek doet en vervolgens tot conclusies 
en aanbevelingen kan komen. 
  
 
 
 
  
  63  

 
Antwoord: 
Met Politie voor Iedereen (PvI) is door de politie een programma opgezet waarlangs de aanpak 
van discriminatie, inclusief het tegengaan van etnisch profileren, wordt uitgevoerd. De MJenV 
heeft uw Kamer via het laatste halfjaarbericht politie van juni jl. geïnformeerd over het 
realisatieprogramma. De volgende maatregelen zijn genomen om etnisch profileren tegen te 
gaan: 
1. Het Handelingskader proactief controleren is opgesteld en breed binnen de 
politieorganisatie uitgerold, waarin de professionele norm van objectiviteit wordt beschreven 
die de politie hanteert en ook de wijze waarop zij met burgers wil omgaan. Het 
handelingskader maakt onderdeel uit van de Integrale Beroepsvaardigheden Trainingen (IBT). 
2. De versterking van het vakmanschap door opleiding en training in de basisteams. 
3. In eenheden zijn ambassadeurs voor professioneel controleren aangesteld. Deze 
ambassadeurs lopen ook daadwerkelijk mee met collega’s op straat om direct kennis over te 
dragen in de praktijk. 
4. De proactieve controle kan worden uitgevoerd met gebruikmaking van de digitale 
toepassing Mobiel Effectief op Straat (MEOS). Aan MEOS is een extra functionaliteit 
toegevoegd ter ondersteuning bij professionele controllers (de ProCo-functionaliteit). Via deze 
functionaliteit ziet elke gebruiker van MEOS die informatie over een kenteken of een ID 
opvraagt hoe vaak en hoe recent deze bevraging eerder is gedaan. Deze informatie kan 
helpen om af te wegen of een controle wordt doorgezet of niet. Uw Kamer is hierover recent 
geïnformeerd in de beantwoording op vragen van D66.   
5. De wet preventief fouilleren wordt geëvalueerd. Naar verwachting wordt dit in het voorjaar 
van 2022 afgerond. 
  
De aanpak die de politie heeft ontwikkeld voor professioneel controleren wordt in de komende 
periode verder geïmplementeerd en waar nodig aangescherpt. De aanpak wordt geëvalueerd 
via extern onderzoek naar onder andere het gebruik en de bijdrage van de ProCo-
functionaliteit in MEOS en de effecten van de training met Virtual Reality simulaties. De 
politieorganisatie beschikt daarnaast over een eigen Netwerk Divers Vakmanschap waarin 
kennis over de leefstijlen, aandachtgebieden en culturen in onze samenleving toegankelijk 
wordt gemaakt. 
 
160. Vraag: 
Hoe werken deze ministers samen met BZK en Nationaal Coördinator Racisme en Discriminatie 
om deze problemen aan te pakken? Zijn daarvoor concrete plannen opgesteld sinds het 
aantreden van deze coördinator? 
 
Antwoord: 
Op 8 november 2021 heeft de minister van BZK, mede namens MJenV, uw Kamer 
geïnformeerd over het juridische toetsingskader dat het College voor de Rechten van de Mens 
opstelt ten aanzien van het gebruik van etniciteit in risicoprofielen. Zij zal u na het verschijnen 
daarvan in december informeren over dit kader en dit vergezellen van een standpunt van het 
kabinet met betrekking tot etnisch profileren. 
 
Daar waar het de samenwerking met de NCDR betreft is het nog vroeg dag om iets concreets 
te kunnen melden. De heer Baldewsingh is op 15 oktober jl. begonnen. Het is goed denkbaar 
dat de problematiek van etnisch profileren een van de prioritaire onderwerpen zal zijn waar hij 
zich over zal willen buigen. 
 
De NCDR heeft aangegeven het nationaal actieprogramma in juni 2022 af ronden. 
 
De interdepartementale samenwerking krijgt vooral vorm via een hoogambtelijke stuurgroep 
waar de NCDR ook zitting in heeft. 
 
 
 
 
  
  65  

ik u geïnformeerd over de evaluatie van de NCSA, die ik in opdracht van het WODC heb laten 
uitvoeren (Kamerstukken II 2020-2021, 26643, nr. 767.). De conclusies uit deze rapporten 
van de CSR en het WODC zullen moeten worden betrokken bij het opstellen van een nieuwe 
strategie. Tot de beëdiging van een nieuw kabinet zal het huidige kabinet acties blijven 
uitvoeren op basis van de NCSA en de latere aanvullingen daarop, waarover uw Kamer 
geïnformeerd is in de jaarlijkse voortgangsrapportages van de NCSA. Het volgende kabinet zal 
uiteindelijk moeten besluiten over een nieuwe cybersecurity- en cybercrime-aanpak en de 
financiering daarvan. 
 
 
164. Vraag: 
Hoe kijkt de minister aan tegen de verwachte EU voorstellen omtrent het uitwisselen van 
informatie en overdragen van straf procedures tussen lidstaten. Is Nederland betrokken bij de 
consultaties? 
 
Antwoord: 
De grondgedachte dat overdracht van strafvervolging binnen de EU kan worden 
vereenvoudigd spreekt MJenV in beginsel aan. Dit kan namelijk een verdere bijdrage leveren 
aan het voorkomen van straffeloosheid. 
De Commissie heeft onlangs een zogenoemde call for evidence for an impact assessment over 
dit onderwerp gepubliceerd met het oog op consultatie van onder meer de lidstaten over 
verschillende beleidsopties op dit vlak. Het stuk zal binnen afzienbare termijn met het OM 
worden besproken. Nederland zal daarna op de gebruikelijke wijze gebruikmaken van de 
mogelijkheid om inbreng te leveren. 
  
 
165. Vraag: 
Er zijn weinig middelen voor toezichthouders zoals het AP. Waarom wordt hier niet structureel 
extra budget voor vrijgemaakt? 
 
Antwoord: 
Voor 2021 is het beschikbare budget van AP met 6 miljoen euro verhoogd tot een bedrag dat 
gelijk is aan de realisatie van 2020 (24,6 miljoen). Vanaf 2022 ontvangt de AP structureel 6 
miljoen euro extra per jaar en beschikt zij over een structureel kader van bijna 26 miljoen 
euro. Na inwerkingtreding van de AVG in 2018 is haar budget gestegen naar ongeveer 13 
miljoen euro. Met het budget van 26 miljoen euro vanaf 2022 betekent dit een verdubbeling 
van het structurele AP-budget in slechts een paar jaar tijd. 
 
166. Vraag: 
Hoe werkt de minister samen met andere departementen en met ministerie van Financiën om 
de integrale aanpak m.b.t. ondermijning en georganiseerde criminaliteit tot stand te brengen? 
 
Antwoord: 
Voor een effectieve aanpak van georganiseerde, ondermijnende criminaliteit is een integrale 
aanpak op lokaal, regionaal, nationaal en internationaal niveau noodzakelijk. Op de 
verschillende opgaven wordt nauw samengewerkt met betrokken departementen. Voor de 
versterking van de aanpak van witwassen is bijvoorbeeld het Plan van Aanpak Witwassen uit 
juni 2019 in gezamenlijkheid met het ministerie van Financiën opgesteld. In het MIT werken 
politie, openbaar ministerie, FIOD, Belastingdienst, Douane en KMar/Defensie samen om 
criminele structuren, bedrijfsprocessen en verdienmodellen, die verweven zijn met of misbruik 
maken van legale structuren en de legale economie, bloot te leggen en duurzaam te 
verstoren. Ook bij het vormgeven van de preventieve aanpak wordt samengewerkt met 
andere departementen, zoals BZK, SZW en OCW. Zo richten we gezamenlijk een stevige 
interdepartementale aanpak in om meer slagkracht te organiseren tegen ondermijnende 
criminaliteit. Om de aanpak op alle niveaus te stimuleren, is het Strategisch Beraad 
Ondermijning (SBO) ingericht. In het SBO nemen alle relevante partijen in de gezamenlijke 
aanpak deel, waaronder de betrokken ministeries (JenV, BZK, Financiën, SZW, OCW en VWS). 
Daarmee is het SBO een belangrijke partner om de interdepartementale en interbestuurlijke 
aanpak vorm te geven en als één slagvaardige overheid te opereren. 
  67  

169. Vraag: 
Is de minister betrokken bij de uitvoering van de moties Kuik CS en Simons voor het 
onderzoeken van de mogelijkheden voor het oprichten van een constitutioneel hof? Zo ja op 
welke manier en wat is het tijdspad voor het uitvoeren van deze moties?  
 
Antwoord: 
Zowel de MJenV als de MRb zijn bij de uitvoering van beide moties betrokken. 
Laatstgenoemde minister is vanuit zijn politieke verantwoordelijkheid voor het rechtsbestel 
zelfs als medeondertekenaar betrokken. Zoals gebruikelijk bij grondwetswijzigingen is de 
minister-president de eerste ondertekenaar en de Minister van Binnenlandse Zaken en 
Koninkrijkrelaties de tweede. 
 
Bij de algemene politieke beschouwingen in september jl. heeft de minister-president 
aangegeven dat de politieke besluitvorming aan een nieuw kabinet is. Wel heeft hij toegezegd 
alvast met de technische voorbereiding te starten. 
 
Bij de begrotingsbehandeling van BZK heeft minister Ollongren toegelicht dat de technische 
voorbereidingen zijn gestart en dat gewerkt wordt aan een overzicht van de verschillende 
mogelijkheden tot toetsing, om zo de politieke besluitvorming over de mogelijke invoering van 
een vorm van grondwettelijke toetsing te faciliteren. Ook heeft zij toegezegd dit overzicht met 
uw Kamer te delen, zodra het overzicht gereed is. 
 
170. Vraag: 
Het Franse voorzitterschap geeft aan in te zetten op terugkeer en partnerschappen met landen 
van herkomst. Daarnaast is ook preventie en het aanpakken van de oorzaken van migratie 
een belangrijk element. Kan de SJenV de samenwerking tussen JenV en BHOS hierop 
uiteenzetten? 
 
Antwoord: 
De samenwerking tussen de staatssecretaris en de minister van BZ en de minister voor BHOS 
is uitstekend. Ook op ambtelijk niveau wordt veelvuldig en nauw samengewerkt, onder meer 
bij de inzet om te komen tot migratiepartnerschappen met belangrijke migratielanden, het 
voorkomen van irreguliere migratie, het aanpakken van grondoorzaken van migratie en het 
versterken van de terugkeersamenwerking. Deze samenwerking geschiedt op basis van een 
gedeelde visie van het kabinet, namelijk de Integrale Migratieagenda. 
 
171. Vraag: 
Welke stappen heeft de minister ondernomen om de journalist die in Griekenland was 
aangehouden (en inmiddels weer vrijgelaten) te beschermen? Is de Griekse ambassadeur 
aangesproken of niet? 
 
Antwoord: 
Persvrijheid is een groot goed. Het is kwalijk dat een journalist bedreigd wordt. Persvrijheid is 
een belangrijk onderdeel van Nederlands buitenlandbeleid en Nederland zet zich hier 
wereldwijd voor in. We vinden dat journalisten overal ter wereld ongehinderd hun werk 
moeten kunnen doen. Van mijn collega van Buitenlandse Zaken begrijp ik dat er contact is 
geweest tussen de journalist en de Nederlandse ambassade die klaar stond om haar 
desgewenst bij te staan. Over deze zaak heeft de staatssecretaris van Justitie en Veiligheid 
geen contact gehad met de Griekse ambassadeur noch met haar Griekse collega. De minister 
van Buitenlandse Zaken heeft in een debat met uw Kamer op 24 november jl. aangegeven 
waar opportuun in gesprekken met de Griekse autoriteiten het belang van dit onderwerp te 
onderstrepen. 
  
 
172. Vraag: 
De Europese Commissie presenteerde gisteren een actieplan rondom de situatie in Polen en 
Belarus. Hoe staat de SJenV daar tegenover? Hoe werkt JenV samen ministerie van 
Buitenlandse Zaken en het ministerie van Defensie om opvolging te geven aan deze situatie?  
 
  69  

tot eind 2022 loopt. Het merendeel van de pilots loopt nog en een aantal pilots die zich in een 
afrondende fase bevinden, worden verder beproefd en doorontwikkeld. Eerste bevindingen 
zien met name op de toegevoegde waarde van betere samenwerking tussen hulpverleners, 
zoals wijkteams, sociaal raadslieden, Juridisch Loket en sociale advocatuur. Daardoor worden 
juridische problemen sneller gesignaleerd en effectiever opgepakt. Op basis van de evaluaties 
van de pilots wordt in een later stadium bezien welke elementen een plek kunnen krijgen in 
het nieuwe stelsel. 
 
Het perspectief van de rechtzoekende en het zo vroeg mogelijk oplossen van een probleem, 
waarbij het beroep op mediation een belangrijke mogelijkheid is, staan centraal in de pilots. In 
de zesde voortgangsrapportage, die voor het kerstreces aan uw Kamer zal worden gezonden, 
wordt nader ingegaan op de diverse pilots en projecten. 
 
In de brief van 25 juli 2021 (Kamerstuk II 2020/21, 29528, nr. 13.) wordt uitgebreid ingegaan 
op de maatregelen die worden genomen om het gebruik van mediation te stimuleren. 
Daarnaast wordt onderzocht of er aanvullende maatregelen zijn die kunnen worden genomen. 
Ook in de stelselvernieuwing rechtsbijstand is er aandacht voor het gebruik van mediation en 
wordt bekeken hoe het gebruik van mediation kan worden gestimuleerd. Overigens kunnen 
mensen die gebruik maken van mediation ook nu al een beroep doen op rechtsbijstand. In de 
Wet op de rechtsbijstand is voor minder draagkrachtigen de mogelijkheid opgenomen tot het 
ontvangen van een toevoeging voor mediation 
 
177. Vraag: 
Zijn in de begroting extra fondsen beschikbaar gemaakt voor rechtshulppakketten?  
 
Antwoord: 
De toekomstige rechtshulppakketten worden betaald uit het budget voor gesubsidieerde 
rechtsbijstand. Het betreft immers gesubsidieerde rechtsbijstand die momenteel in de vorm 
van toevoegingen wordt verstrekt. Voor de ontwikkeling van de rechtshulppakketten door 
professionals uit de praktijk zijn wel incidentele middelen beschikbaar vanuit het programma 
stelselvernieuwing rechtsbijstand. 
 
178. Vraag: 
Staat de staatssecretaris ook positief tegenover het verstrekken van 50 noodvisa aan 
internationale journalisten? Kan de staatssecretaris toezeggen dat dit dit jaar nog gebeurd?  
 
Antwoord: 
De minister van Buitenlandse Zaken is leidend in het visumbeleid en de visumafgifte. 
Nederland kent reeds verschillende procedures voor de afgifte van visa en 
verblijfsvergunningen voor mensen die al dan niet (tijdelijk) bescherming zoeken in 
Nederland. Wanneer een journalist in nood beroep doet op bescherming of opvang, wordt 
daarom op basis van de individuele situatie van betrokkene bekeken wat mogelijk is. Dit is 
eerder beschreven in de Kamerbrief over de uitvoering motie Dassen/Van der Lee over 
vergemakkelijken afgifte noodvisa journalisten van 23 augustus 2021. 
 
179. Vraag: 
Wat is de rol van de IND bij evacuaties uit Afghanistan vóór 15 augustus?  
 
Antwoord: 
Voor 15 augustus was er geen sprake van evacuatie maar werden betrokken personen via 
reguliere vluchten naar Nederland overgebracht. Het betrof hier hoofdzakelijk tolken en hun 
gezinnen. De IND voerde de werkzaamheden conform de tolkenregeling uit 2014. Dit hield in 
dat de IND:  
 Via de ambassade een questionnaire toezond aan betrokkene en de gegeven 
informatie beoordeelde op onder andere de gezinssamenstelling; 
 de identiteitsdocumenten liet checken door KMar, een social media check deed met 
het oog op de nationale veiligheid; en 
  71  

gezinnen op reguliere locaties in principe niet samen met alleenstaanden in één kamer of unit 
geplaatst worden. Echter, gelet op het nijpende tekort aan opvangplekken bij het COA, alsook 
de aard van de verschillende noodopvanglocaties die het COA momenteel in gebruik heeft, 
wordt elk beschikbaar bed benut. Daarom kan niet worden gegarandeerd dat gezinnen te allen 
tijde apart slapen van alleenstaande bewoners.  
 
183. Vraag: 
Hoe kan het dat er in navolging van de aangenomen motie Groothuizen nog steeds geen plan 
van aanpak ligt om een minimale veiligheidsstandaard te garanderen voor de kwetsbare 
asielzoekers?  
 
Antwoord: 
Per brief d.d. 5 maart jl.[1] is uw Kamer geïnformeerd over de wijze waarop er uitvoering 
gegeven zal worden aan de motie Groothuizen. Daarin is een aantal concrete stappen 
genoemd waaronder een aantal minimumstandaarden zoals bijvoorbeeld centrale afspraken 
over de rol van aandachtsfunctionarissen en het creëren van meer bewustwording voor de 
kwetsbaarheid van lhbti’ers aan de hand van de regenboogagenda. 
 
In dezelfde brief is ook aangegeven dat het WODC-onderzoek omtrent de opvang en 
begeleiding van lhbti-asielzoekers en bekeerlingen een belangrijke rol zou spelen in de verdere 
ontwikkeling van beleid. Dit onderzoek is vrijdag 19 november jl. gepubliceerd en met dit 
rapport in de hand zal in samenspraak met externe partijen bezien worden welke verdere 
minimumstandaarden geïdentificeerd kunnen worden. 
 
[1] Kamerstukken II, vergaderjaar 2020-2021, 19 637, nr. 2705. 
 
184. Vraag: 
Hoe kan het dat Nederland asielaanvragen van lhbtq’ers zo vaak afwijst ten opzichte van 
aanvragen in België en Duitsland? 
 
Antwoord: 
Er kan niet zonder meer gesteld worden dat er meer LHBTI asielzoekers worden afgewezen in 
Nederland dan in Duitsland en België. De werkwijze in Nederland verschilt niet wezenlijk van 
de werkwijze die België en Duitsland hanteren. Wel is Nederland gebonden aan het eigen 
landenbeleid en de jurisprudentie van de Raad van State. 
De IND beoordeelt elke asielaanvraag op individuele gronden. De IND hoor- en 
beslismedewerker probeert tijdens het gehoor het authentieke verhaal van de asielzoeker op 
papier te krijgen. Voor de beoordeling van asielaanvragen van bekeerlingen en LHBTI-zaken 
zijn gerichte Werkinstructies opgesteld (2019/18 en 2019/17). Aan de hand van deze 
Werkinstructies wordt beoordeeld of een bekeerling/afvallige of LHBTI in aanmerking komt 
voor een verblijfsvergunning asiel. Bij de geloofwaardigheidsbeoordeling worden de individuele 
verklaringen van de vreemdeling over de persoonlijke ervaringen en het authentieke verhaal 
betrokken en wordt een integrale geloofwaardigheidsbeoordeling door de IND gedaan. Uit het 
recente WODC onderzoek naar de evaluatie van de werkinstructies blijkt dat deze werkwijze 
aansluit bij de meest actuele theoretische inzichten. Hierover heeft de staatssecretaris uw 
Kamer per brief d.d. 1 oktober jl. geïnformeerd (vergaderjaar 2021-2022, 19 637, nr. 2772).  
 
185. Vraag: 
Inzake het wetsvoorstel van Europese Commissie om vervoersmaatschappijen verplichten tot 
deling van passagiersinformatie. Kan SJenV nu een indicatie geven voor Nederlandse inzet 
voor dit voorstel en is SJenV betrokken bij de onderhandelingen? 
 
Antwoord: 
Uw Kamer is over een mogelijk voorstel van de Europese Commissie over de herziening van 
de EU Advance Passenger Information (API) richtlijn (EU 2004/82 EG) geïnformeerd (TK 
22112 nr. 3162). Het betreft een aankondiging voor een eventuele uitbreiding van het API-
systeem, naar onder andere intra-Schengen vluchten. Het kabinet staat hier in beginsel 
positief tegenover, omdat het de veiligheid kan vergroten en meer inzicht kan geven in 
migratiestromen binnen het Schengengebied zonder reisbewegingen te verstoren. Daarbij is 
  73  

Vragen van het lid Eerdmans, J. (JA21) 
 
187. Vraag: 
SJenV zei dat de migratiecrisis zou zijn opgelost voor 1 november, hoe kijkt de 
staatssecretaris daar nu naar?  
 
Antwoord: 
Het is goed om te benadrukken dat er geen sprake is van een migratiecrisis, wel is er om 
verschillende redenen sprake van een tekort aan opvangplekken. De staatssecretaris van 
Justitie en Veiligheid heeft gezegd dat er begin november 4.000 opvangplekken zouden zijn 
gerealiseerd. Dit is met hulp en inzet van alle betrokkenen, niet in de laatste plaats 
medeoverheden, gelukt. Door de hogere instroom dan verwacht en het achterblijven van de 
uitstroom naar gemeenten van de bijna 12.000 vergunninghouders die thans in de AZC's 
verblijven ziet het COA zich genoodzaakt om asielzoekers op te vangen in noodopvanglocaties. 
Kanttekening is evenwel dat dergelijke locaties veelal tijdelijk van aard zijn. Daarom wordt nu 
hard gezocht naar nieuwe, grotere opvanglocaties die op zeer korte termijn inzetbaar zijn en 
voldoen aan de gebruikelijke kwaliteitseisen. Aan medeoverheden is gevraagd om voor het 
einde van het jaar nog 3.500 extra opvangplekken te realiseren en 1.500 statushouders 
versneld uit te plaatsen (deel van de achterstand op de taakstelling). 
 
 
188. Vraag: 
Aanpak van SJenV inzake veilige-landers schiet tekort. Graag reactie van SJenV op het plan 
‘Veilige-landers’ van JA21.  
 
Antwoord: 
De heer Eerdmans heeft in zijn eerste termijn een plan overgelegd met daarin 11 
aanbevelingen. De staatssecretaris van JenV waardeert zeer het meedenken van individuele 
Kamerleden en wil recht doen aan deze aanbevelingen en deze goed bekijken. De 
staatssecretaris zal spoedig op deze aanbevelingen haar reactie geven.  
 
189. Vraag: 
Hoe kan het dat over enkele jaren 1/3 van de politie bestaat uit onervaren aanwas? Hoe kan 
het verwachte pensioengat bij de politie een verrassing zijn? En hoe gaat de politie deze 
uitdaging het hoofd bieden?  
 
Antwoord: 
Van 2018 tot en met 2024 is er een verwachte uitstroom van agenten die met pensioen gaan. 
Dat is een bovengemiddelde hoeveelheid mensen in die jaren. Het huidige kabinet heeft 
ingezet op een structurele uitbreiding van de politie. De uitbreiding van de bezetting en de 
vervanging van politiemedewerkers die met pensioen gaan, een flinke vervangingsvraag,  kost 
tijd en verloopt gestaag: de bezetting en formatie komen vanaf 2024-2025 in balans. Deze in- 
en uitstroom vindt gefaseerd plaats. Hierdoor is ook de komende jaren sprake van een 
gebalanceerde mix aan ervaren en jonge goedopgeleide agenten. De kwaliteit van de 
Politieacademie, versterkt door de vernieuwing van de basispolitieopleiding, en de begeleiding 
in het korps borgen een ordentelijke vervanging. De Politieacademie heeft bovendien een 
kwaliteitsstelsel om de kwaliteit en actualiteit van het politieonderwijs te waarborgen en 
daarmee de kwaliteit van aspiranten die instromen als medewerkers in het korps. 
 
190. Vraag: 
Klopt het dat de norm betreffende hoeveelheid wijkagenten niet wordt gehaald?  
 
Antwoord: 
Voor het antwoord op deze vraag verwijst MJenV u mede naar de verzamelbrief politie van 19 
november 2021. In deze brief staat dat deze norm gehaald wordt, we zitten er op dit moment 
iets boven. Wel is bekend dat in sommige gebieden de GGP onder druk staat. De gelden uit 
motie Hermans vormen hier een mooie verbeterstap in. Als het gaat over de politiecapaciteit, 
dan verdeelt de Minister van Justitie en Veiligheid deze over de eenheden, en binnen de 
eenheden bepaalt het lokaal gezag (burgemeester en openbaar ministerie) hoe het verdeeld 
  75  

Vragen van het lid Staaij, C.G. van der (SGP) 
 
193. Vraag: 
Hoe kunnen we de instituties van de rechtstaat zo goed mogelijk beschermen tegen 
cybercriminaliteit?  
 
Antwoord: 
De zorg voor cybersecurity is een onderdeel van de beveiliging van de betrokken organisaties. 
Het Nationaal Cyber Security Centrum (NCSC) helpt organisaties binnen de Rijksoverheid, 
waaronder organisaties in de strafrechtketen, bij het treffen van maatregelen om de 
weerbaarheid te verhogen. Ook deelt het NCSC dreigings- en incidentinformatie met hen. Over 
het brede cybersecuritybeleid bent u geïnformeerd met de Kamerbrief over de Nationale 
Cybersecurity Agenda (NCSA) van afgelopen juni. Bovendien is de opsporing van cybercrime 
als prioriteit van de politie opgenomen in de Veiligheidsagenda. 
 
Ook worden maatregelen genomen om de mogelijkheden van de opsporing in de digitale 
wereld te versterken, zoals het verbeteren van de mogelijkheden voor internationale 
samenwerking. Hierover bent u onder meer geïnformeerd met de Kamerbrief over de integrale 
aanpak van cybercrime van afgelopen juni. 
  
 
194. Vraag: 
Wat kan er nog meer gedaan worden om websites die kinderporno uitzenden en 
prostitutiediensten aanbieden te verwijderen en de verspreiders ervan aan te pakken? 
 
Antwoord: 
Materiaal van online seksueel kindermisbruik is uiterst schadelijk en dit moet snel offline 
gehaald worden. In het kader van de publiek-private aanpak van online seksueel 
kindermisbruik heeft een groot deel van de providers zichzelf normen opgelegd. Op mijn 
verzoek publiceert de TU Delft rapportages over welke hosters dit materiaal hosten en hoe 
snel zij dit offline halen. Recent is een tussenrapportage van TU Delft ontvangen. Ik houd dit 
actief in de gaten en we roepen slecht presterende providers ter verantwoording. Zo blijven 
we zicht houden op hosters die zich onvoldoende inspannen. 
 
Straks kan met de komst van de bestuursrechtelijke autoriteit (juni 2022) ook 
bestuursrechtelijk gehandhaafd worden op bedrijven die meldingen van kinderpornografisch 
materiaal niet accuraat wegwerken. Bovendien richten politie en OM zich op het opsporen van 
misbruikers, vervaardigers en verspreiders van dit soort afschuwelijk materiaal en op 
keyplayers in de netwerken daarachter. 
 
Verder komt in het wetsvoorstel regulering sekswerk een vergunningplicht voor prostituees. 
Prostituees ontvangen een vergunningnummer wat vermeld dient te worden in advertenties op 
websites. Als dit niet of niet juist wordt gedaan moet hierop gehandhaafd worden. Ook worden 
faciliteerders die uit winstbejag betrokken zijn bij illegale prostitutie strafbaar gesteld. 
  
 
195. Vraag: 
Hoe kan de minister zorgen dat sancties volledig, effectief en snel ten uitvoer worden gelegd, 
juist ook daar waar het om kwetsbare mens gaat die in de knel zitten?  
 
Antwoord: 
 Uitgangspunt bij het uitvoeren van sancties is dat deze volledig, effectief en snel 
plaats vinden. 
 Dat geldt zeker ook voor daders die een schadevergoeding aan een slachtoffer moeten 
betalen. Voor deze maatregel geldt dat die niet kan worden ontlopen door hechtenis of 
gijzeling. De verplichting tot het betalen van de schadevergoeding vervalt daarmee 
niet en loopt ook tijdens detentie gewoon door. 
  77  

Vragen van het lid Bisschop, R. (SGP) 
 
196. Vraag: 
Gaat de minister iets doen om kansarme kinderen die in aanmerkingen komen voor adoptie in 
contact te brengen met mogelijke adoptie ouders in Nederland?  
 
Antwoord: 
Voor de zomer heeft MRb met de Tweede Kamer gesproken over de toekomst van 
interlandelijke adoptie. MRb heeft toegezegd voor het einde van het jaar een brief aan de 
Tweede Kamer te sturen over de toekomst van interlandelijke adoptie. Daar zal deze vraag 
ook in worden meegenomen. 
 
197. Vraag: 
Welke stappen neemt de minister om de politie haar taken uit te laten voeren en de 
problemen van vandaag en morgen het hoofd te kunnen bieden? 
 
Antwoord: 
Het handhaven en vergroten van de veiligheid in Nederland is een opgave van continue 
aandacht en investeringen. Dat is niet begonnen bij dit kabinet en houdt ook niet op aan het 
einde van onze termijn. Daarom heeft MJenV ambtelijk samen met de politie, het OM en de 
regioburgemeesters gewerkt aan ambities voor de komende kabinetsperiode. Dit is het 
position paper dat MJenV op 25 maart 2021 naar de Tweede Kamer heeft gestuurd. De extra 
intensiveringen in ondermijning en veiligheid dragen hier aan bij, evenals investeringen in de 
wijk en in IV/interceptie. Welke investeringen hieruit uiteindelijk aanvullend gedaan worden is 
aan het volgende kabinet. 
  
 
198. Vraag: 
Hoe moeten de IND en COA het komende jaar rondkomen met minder geld, maar met 
dezelfde instroom? Is de Staatsecretaris het eens dat er een structureel grotere zak geld nodig 
is voor de uitvoering, en hoeveel geld is er nodig voor het doorvoeren van de aanbevelingen 
die voortkomen uit de doorlichting van de uitvoering?  
 
Antwoord: 
In de begroting voor 2022 zijn voor de komende jaren geen bezuinigingen voorgesteld voor 
het COA en de IND. Het beschikbare budget voor het COA en IND wordt door middel van de 
gebruikelijke bekostigingsafspraken jaarlijks geactualiseerd op basis van de meest recente 
ramingen. 
 
In de begroting 2022 is een financiële reeks verwerkt op basis van de besluitvorming bij 
voorjaarsnota 2021. Basis daarbij was de raming uit februari 2021 waarbij het de verwachting 
was dat de asielinstroom lager zou worden en dat uitstroom van vergunninghouders op peil 
zou blijven. Op basis hiervan zijn de benodigde middelen voor 2021 en 2022 aangepast en 
toegekend. 
 
Al bij de komende Najaarsnota en vervolgens bij Voorjaarsnota 2022 zal het geactualiseerde 
beeld ten aanzien van de bezetting van het COA voor 2022 en verder, op basis van de 
Meerjaren Productie Prognose (MPP) van februari 2022, worden voorgelegd aan het kabinet. 
De geactualiseerde MPP-cijfers vormen de basis voor de besluitvorming over additionele 
middelen. 
 
Het doorvoeren van de aanbevelingen die voortkomen uit doorlichting worden zoveel als 
mogelijk met bestaande middelen gefinancierd. Waar bij de uitwerking van deze maatregelen 
aanvullende middelen benodigd zijn, worden deze bij de reguliere begrotingsbesluitvorming 
betrokken. 
 
199. Vraag: 
Is SJenV bereid de grenzen te sluiten voor veilige landers? 
 
  79  

Vragen van het lid Azarkan, F. (DENK) 
 
202. Vraag: 
In het rapport ongekend onrecht was sprake van een gebrek aan rechtsbijstand. Gefinancierde 
rechtsbijstand was dan ook een aanbeveling, ook in de bezwaar- en beroepsfase. Hoe kijkt 
MRb hiernaar? 
 
Antwoord: 
Aanvragen om gesubsidieerde rechtsbijstand voor de bezwaarfase in belastinggeschillen 
worden getoetst aan zelfredzaamheid. In hoeverre kan iemand zelf zijn belang behartigen, al 
dan niet met behulp van iemand anders dan een advocaat? Dat is een belangrijke afweging 
voor de toekenning van rechtsbijstand. Een afweging die begrijpelijk is vanuit de doelstelling 
om het stelsel betaalbaar te houden, maar in de praktijk mogelijk te stringent is toegepast. 
Overigens is in 2013 het beleid van de Raad voor Rechtsbijstand zo aangepast (door middel 
van een aanpassing van de werkinstructies) dat in kinderopvangtoeslagzaken juridische en/of 
feitelijke complexiteit aangenomen wordt als er sprake is van een 
gastouderbureau/bemiddelingsbureau die een wanordelijke boekhouding heeft gevoerd. 
Daarmee werden dergelijke zaken ook in de bezwaarfase toevoegingswaardig. 
 
Voor rechtsbijstand in de beroepsfase geldt die toets overigens niet. Dat betekent dus dat er 
alleen in de bezwaarfase sprake kon zijn van geweigerde rechtsbijstand in belastingzaken als 
er geoordeeld werd dat men geen advocaat nodig had om bezwaar te maken. Uit gesprekken 
met de Raad voor de Rechtspraak is gebleken dat zij van advocaten te horen hadden gekregen 
dat ze voor het beroep geen rechtsbijstand meer aanvroegen, gelet op de strikte lijn die door 
rechtbanken en Afdeling bestuursrechtspraak werd gevoerd in dergelijke zaken. 
MRb heeft sinds april van dit jaar de Regeling Advies Toevoeging Zelfredzaamheid (RATZ) 
ingevoerd om te stringente toepassing van zelfredzaamheid in onder andere belastingzaken te 
ondervangen. Met deze regeling worden burgers, die anderszins niet of niet goed 
geholpen(kunnen) worden, zo snel mogelijk van rechtshulp voorzien. In deze regeling is 
specifieke aandacht voor de door de onderzoekscommissie genoemde voorbeelden over 
bezwaren in belastingzaken en afbetalingsregelingen. 
 
Daarnaast doet het WODC onderzoek naar de beoordeling van de Raad voor Rechtsbijstand in 
kinderopvangtoeslagzaken  en de rol van het Ministerie van Justitie & Veiligheid daarbij. 
Daarbij wordt ook gekeken hoe het begrip zelfredzaamheid in de praktijk moet worden 
toegepast. Mrb verwacht de resultaten in de eerste helft van 2022. Bij het vervolg op de RATZ 
en het WODC onderzoek wordt de aanbeveling uit het reflectierapport bestuursrechtspraak 
betrokken. Ook zal gekeken worden welke ruimte er binnen de bestaande regelgeving is, met 
als doel de uitsluitingsgronden in de toekomst minder strikt te hanteren. 
 
203. Vraag: 
Hoe is het mogelijk dat de overheid in een democratische rechtstaat zo georganiseerd is dat 
ze door middel van discrimineren op nationaliteit en inkomen de meest kwetsbare burgers het 
recht hebben ontnomen en aan hun lot hebben overgelaten? Wat is dit voor rechtstaat? Kan 
de Minister hierop reflecteren?  
 
Antwoord: 
Het kabinet heeft in zijn reactie aan de Tweede Kamer van 15 januari 2021 op het rapport 
“Ongekend Onrecht” aangegeven dat in de toeslagenaffaire de grondbeginselen van de 
rechtsstaat zijn geschonden. In de kabinetsreacties op de rapporten “Ongekend Onrecht” en 
“Werken aan Uitvoering” (WAU) en de diverse vervolgbrieven hierover is uiteengezet 
welke acties zijn en worden ingezet als het gaat om het versterken van de dienstverlening 
door de overheid, het verbeteren van wet- en regelgeving en de aansluiting tussen beleid en 
uitvoering. Als het gaat om de versterking van de kwaliteit van beleid en wetgeving is in het 
bijzonder de brief van de minister voor Rechtsbescherming van 25 juni 2021 van belang. 
Daarnaast zijn de reflectierapporten van zowel de Raad van State als de bestuursrechters 
relevant. In deze rapporten reflecteren de bestuursrechters zelf op verbeteringen voor 
de rechtsbescherming van burgers. Waar het gaat om het gebruik door de overheid van 
persoonsgegevens die zijn gerelateerd aan iemands afkomst kan worden gewezen op de 
  81  

overeenstemming moet zijn met onze rechtsstaat. 
 
Aan het begin van dit jaar is de motie van het lid Klaver c.s. (Kamerstukken 2020/21, 35 510, 
nr. 16) die pleit voor een algoritmeregister aangenomen door uw Kamer. De staatssecretaris 
van Binnenlandse Zaken heeft aangegeven dat uw Kamer in januari 2022 door hem zal 
worden geïnformeerd over de voortgang op deze motie. Vooruitlopend hierop, en in 
afstemming met het ministerie van BZK is er binnen het Ministerie van JenV reeds een 
werkgroep transparantie en algoritmeregister gestart. Die werkt aan het bevorderen van 
transparantie in het werken met algoritmes binnen JenV. 
 
Voor het uitvoeren van een ethische toets voor het gebruik van nieuwe technologieën bij de 
politie geldt dat zij telkens met voldoende ethische en juridische waarborgen omkleed moeten 
zijn voordat zij toegepast kunnen worden in de taakuitvoering door de politie. De politie 
beschikt over en investeert in ethische deskundigheid om de inzet van technieken niet alleen 
rechtmatig maar ook op ethisch verantwoorde wijze te doen. Ook heeft zij een Ethische 
Klankbordgroep Politie in het leven geroepen met externe deskundigen om ethische 
vraagstukken te toetsen. Daarnaast moet conform de Wpg ook een 
gegevensbeschermingeffectbeoordeling (GEB) worden uitgevoerd wanneer de verwerking 
waarschijnlijk een hoog risico voor de rechten en vrijheden van personen oplevert. Tenslotte is 
de Europese Commissie in aanvulling op de bestaande wettelijk vastgestelde regels met een 
voorstel voor een AI Verordening gekomen. 
  
 
206. Vraag: 
De Kamer weet van de NCTV casus via de klokkenluiders. Kan de minister een eind te maken 
aan de jacht op klokkenluiders? 
 
Antwoord: 
Per brief van 22 november jl. is de Tweede Kamer geïnformeerd dat er geen onderzoek wordt 
gedaan naar een klokkenluider. Een klokkenluider verdient te allen tijde bescherming. Voor het 
overige geldt dat wet- en regelgeving bepalen dat iemand die in strijd met die wet- en regelgeving 
informatie lekt, niet als een klokkenluider beschouwd kan worden. 
In de Tweede Kamer is de nieuwe wet bescherming Klokkenluiders aanhangig. Met de rechtstreekse 
werking van de EU-richtlijn wordt de positie van klokkenluiders verder verbeterd. Deze wet en EU-
richtlijn geven een sterkere bescherming aan personen die misstanden of inbreuken van Unie recht 
openbaar maken. Los hiervan geldt voor medewerkers van het ministerie JenV een 
geheimhoudingsplicht die gehandhaafd moet worden als er aanwijzingen zijn dat die geheimhouding 
is geschonden. In dat verband lopen er op dit moment twee onderzoeken naar gelekte 
departementaal gerubriceerde documenten die terecht zijn gekomen bij partijen die daartoe niet 
gerechtigd zijn én die vallen onder de geheimhoudingsplicht van ambtenaren. Vanuit de 
verantwoordelijkheid voor het creëren van een veilige werkomgeving voor alle medewerkers van het 
ministerie kan het in sommige situaties nodig zijn om aangifte te doen als vertrouwelijke informatie 
weglekt. Medewerkers moeten erop kunnen vertrouwen dat informatie van hun hand niet door 
collega’s buiten hun medeweten om wordt verstrekt aan onbevoegde derden. Juist binnen een 
organisatie als de NCTV, waar vertrouwelijkheid van cruciaal belang is, is het lekken van 
gerubriceerde documenten zorgelijk. In één van de twee hierboven genoemde onderzoeken heeft 
deze overweging inmiddels geleid tot het doen van aangifte en daartoe doet de Rijkrecherche 
onderzoek. Over de onderwerpen van betreffende documenten doe ik geen uitspraken in het belang 
van het onderzoek. 
Mocht gaandeweg de onderzoeken naar de gelekte documenten toch blijken dat de medewerker(s) 
is (zijn) te beschouwen als klokkenluider die voldoet(n) aan de gestelde voorwaarden uit de wet en 
EU-richtlijn en indien gaandeweg zou blijken dat de keuze van de medewerker(s) voor schending 
van de geheimhoudingsplicht voldoet aan de rechtvaardigingsgronden voor openbaarmaking, zoals 
bedoeld in de EU-Richtlijn, zal er vanzelfsprekend op worden toegezien dat de medewerker(s) niet 
benadeeld wordt(en) conform de wet en EU-richtlijn. 
 
207. Vraag: 
Waarom wil de minister geen antwoord geven op de gestelde vragen over de situatie rond het 
infiltratieonderzoek van commercieel bedrijf NTA, gefinancierd door de NCTV? Waarom wil de 
minister zich daarover niet verantwoorden? 
  83  

210. Vraag: 
Als we kijken naar de toegang tot het recht kunnen we niet voorbij aan het 
toeslagenschandaal. Wat is de rol van de rechtspraak hierin?  
 
Antwoord: 
Zowel de bestuursrechters als de Afdeling bestuursrechtrechtspraak van de Raad van State 
hebben op hun eigen functioneren gereflecteerd. 
Zij hebben confronterende conclusies getrokken over het eigen handelen, waardoor veel 
burgers klem kwamen te zitten, en trekken daar lering uit. 
Zij gaan daar zelf mee aan de slag. De inhoud van het rechterlijk werk is de 
verantwoordelijkheid van de onafhankelijke bestuursrechter zelf. Daarom is het zo belangrijk 
dat de rechterlijk organisaties dit onderzoek zelf hebben gedaan en hard werken aan een zo 
optimaal mogelijke bestuursrechtspraak. En dat kan helpen om te voorkomen dat burgers 
opnieuw klem komen te zitten tussen de raderen van wetgeving, bestuur en 
bestuursrechtspraak. 
Dat is een streven dat het kabinet van harte omarmt en het kabinet heeft daarom ook zelf een 
groot aantal acties ingezet. Dit alles maakt het onrecht niet ongedaan, maar kan het mogelijk 
wel in de toekomst voorkomen. 
 
 
 
  
  85  

Antwoord: 
Er is aan vier gemeenten een bijdrage verstrekt voor een pilot met digitale deurbellen 
(Almere, Nissewaard, Den Haag, Eindhoven). 
Deze pilots zijn inmiddels ten einde. Uit de pilots bleek dat bewoners zich over het algemeen 
veiliger voelden na het installeren van de digitale deurbel. 
 
De lessons learned, met name ten aanzien van de privacy-aspecten, worden nog op de site 
van het CCV geplaatst.   
In de pilot Almere een Programma van Eisen deurcamera’s opgesteld door het Centrum voor 
Criminaliteitspreventie en Veiligheid (CCV). Hierin staan de specificaties waaraan het systeem 
van de deurcamera moet voldoen. Daarin is met name aandacht besteed aan de regels 
omtrent het ophangen van de camera’s zodat de camera’s niet op de openbare weg zijn 
gericht. 
 
Het is aan gemeenten om te besluiten of ze in het kader van het gemeentelijk preventiebeleid 
de digitale deurbel willen inzetten/subsidiëren. 
Daarbij kunnen ze gebruik maken van de lessen die zijn opgedaan tijdens de pilots. 
 
215. Vraag: 
Het politiekorps vergrijst, voldoende instroom is van belang. De politiebonden eisen 300 
miljoen extra. Kan de Minister een reactie geven op deze brandbrief?  
 
Antwoord: 
Zie het antwoord op vraag 12 en 17. 
 
216. Vraag: 
Graag een reactie van de minister op het voorstel om ouderen persoonlijk te gaan bereiken 
d.m.v. voorlichting in bijvoorbeeld buurtcentra en thuis.  
 
Antwoord: 
Door corona zijn fysieke bijeenkomsten en informatieavonden niet mogelijk geweest. Wanneer 
dergelijke bijeenkomsten weer mogelijk zijn, zullen deze in samenwerking met de 
verschillende ouderenbonden worden georganiseerd. Ten aanzien van de vorm zal nog overleg 
plaatsvinden. 
 
217. Vraag: 
Kan de minister aangeven waarom er niet in veel meer gemeenten ingezet wordt op het 
tegengaan van mishandeling van ouderen in financiële zin? Wat doen gemeenten en is dat 
genoeg? Er is landelijk regie nodig en het is belangrijk dat dit van VWS overgaat naar JenV 
zoals toegezegd door SVWS. Kan de minister aangeven hoe het daarmee staat? 
 
Antwoord: 
 In veel gemeenten wordt ingezet op het tegengaan van (financiële) mishandeling van 
ouderen. 
 Bijna alle 28 regio’s van het programma Geweld hoort nergens thuis geven aan over 
een aanpak ouderenmishandeling te beschikken. 
 Momenteel wordt met gemeenten een plan uitgewerkt om een expert pool op het 
gebied van ouderenmishandeling in te stellen. 
 Gemeenten kunnen hiermee experts inhuren om hen te ondersteunen in het 
ontwikkelen van de aanpak ouderenmishandeling. 
 Het voornemen is om financieel misbruik als specifiek thema hierin mee te nemen. 
 De start van deze expertpool wordt begin volgend jaar verwacht. 
 Tenslotte zal de staatssecretaris van VWS de regie blijven voeren op de aanpak van 
financiële ouderenmishandeling. 
  87  

Vragen van het lid Plas, C. van der (BBB) 
 
218. Vraag: 
Grote delen van het platteland zijn beland in een cyclus van drugscriminaliteit. De minister 
maakt zich hier zorgen over, dus ik hoor graag welke actieprogramma’s zullen worden 
ondernomen om deze cyclus te doorbreken en welke concrete resultaten er tot nu toe zijn 
geboekt om de drugscriminaliteit op het platteland aan te pakken?  
 
Antwoord: 
Binnen de aanpak van ondermijnende criminaliteit wordt met meerdere acties ingezet op een 
weerbaar en veilig buitengebied. RIECs ondersteunen gemeenten in hun aanpak o.a. door het 
aanbieden van analyses en het aanstellen van een projectmanager specifiek voor het 
buitengebied. JenV financiert daarnaast twee pilots van ZLTO. De eerste pilot betreft een 
vertrouwenspersoon voor agrarische ondernemers en bewoners in het buitengebied. De 
tweede pilot betreft het zoeken naar integrale beleidsoplossingen voor problematiek rond 
leegstand van agrarisch vastgoed. Ook wordt het Keurmerk Veilig Buitengebied steeds vaker 
ingezet. Lokaal maken publieke en private partijen afspraken om criminaliteit aan te pakken. 
Hiervoor wordt een netwerk met de betrokken partijen opgezet, wordt toezicht geregeld en 
worden voorlichtingsbijeenkomsten georganiseerd. Door deze acties worden buitengebieden 
weerbaarder tegen drugscriminaliteit. 
 
219. Vraag: 
Wat doet MJenV om de inbraken en geweld op platteland door dierenactivisten te voorkomen? 
Hoe hoog staat dierenactivisme op de agenda?  
 
Antwoord: 
Actievoeren is toegestaan, tenzij het gaat om strafbare (voorbereidings)handelingen of 
vormen van extremisme. Daar is aandacht voor bij de betrokken opsporingsdiensten. 
In navolging van eerdere incidenten hebben MJenV en de politie afspraken gemaakt met de 
landbouworganisaties LTO en Producenten Organisatie Varkenshouderij over uitwisseling van 
informatie en het instellen van contactpunten. Tevens is er een factsheet opgesteld voor 
boerenbedrijven en organisaties die te maken kunnen krijgen met dierenrechtenextremisme 
en strafbare uitingen van dierenrechtenactivisme. Hierin staat wat men kan doen bij verdachte 
situaties, bij bezettingen, bij slachtofferschap en wat men in welke situatie kan verwachten 
van overheidspartijen. Bovendien heeft de politie een handelingskader opgesteld, met 
operationele adviezen voor de politie in het hele land. 
  
 
220. Vraag: 
Hoe staat de minister tegenover het vuurwerkverbod? Na ook de recente kritiek? Hoe denkt de 
minister het vuurwerkverbod te handhaven? Hoeveel inzet is nodig de komende maanden en 
gedurende oudjaarsnacht? Wat gaat het de burger kosten? Kan de minister de toegenomen 
werklast op agenten toelichten?  
 
Antwoord: 
 Voor deze jaarwisseling bereidt het kabinet opnieuw een tijdelijk verbod voor op de 
verkoop- en het afsteken van consumentenvuurwerk. 
 Het kabinet wil daarmee de druk op de zorg verminderen. 
 Vorig jaar heeft een tijdelijk vuurwerkverbod 70% minder vuurwerkletsel opgeleverd 
en daarmee de zorg ontlast. 
 Het kabinet komt de vuurwerksector met een passende compensatie tegemoet net als 
vorig jaar. 
 MJenV begrijpt dat dit verbod voor veel liefhebbers van vuurwerk teleurstellend is. 
 De verkoop- en het afsteken van vuurwerk in de lichtste categorie blijft toegestaan. 
Het gaat dan om sterretjes, trektouwtjes en sierfonteintjes die het hele jaar door 
verkocht mogen worden. 
 De druk op de handhaving blijft onverminderd groot, ook tijdens de jaarwisseling. 
  89  

Vragen van het lid Simons, S. (BIJ1) 
 
221. Vraag: 
Kan JenV regelmatige updates verzorgen betreffende deze transformatie, het stoppen van 
etnisch profileren door KMAR? 
 
Antwoord: 
Op 8 november 2021 heeft de minister van BZK uw Kamer geïnformeerd over het juridische 
toetsingskader dat het College voor de Rechten van de Mens opstelt ten aanzien van het 
gebruik van etniciteit in risicoprofielen. Zij zal u na het verschijnen daarvan begin december 
informeren over dit kader en dit doen vergezellen van een standpunt van het kabinet met 
betrekking tot etnisch profileren. Hierbij zal ook de wens van de KMar om geen gebruik meer 
te maken van etniciteit als risico-indicator worden betrokken. 
 
222. Vraag: 
Als Kmar het kan, waarom niet de politie, UWV, de Belastingdienst en de gemeenten. Is het 
volgens de minister hoog tijd dat ook zij afzien van etnisch profilerende algoritmes en 
risicoprofielen? 
 
Antwoord: 
Voor elke overheidsorganisatie geldt het discriminatieverbod van artikel 1 van de Grondwet. 
Hiervoor wordt onder meer verwezen naar de brief van 21 oktober jl. van de minister van BZK 
over de voortgang van de uitvoering van de moties Marijnissen c.s. en Klaver c.s. 
Daarin staat dat overheidsinstellingen zo snel mogelijk gegevens rectificeren of wissen 
wanneer deze gebaseerd zijn op risicomodellen waarin op een dergelijke manier gebruik is 
gemaakt van afkomst gerelateerde gegevens. Daarnaast zet het kabinet zich in om 
overheidsorganisaties te helpen om (indirecte) discriminatie te voorkomen en daarmee aan de 
wet te voldoen. Hiertoe heeft het onder meer richtlijnen voor data analyse door overheden en 
een Impact Assessment Mensenrechten en Algoritmen ontwikkeld. 
 
223. Vraag: 
Hoe kan het dat de politie in Rotterdam er niet op berekend was dat het zo uit de hand liep, 
terwijl er een maand geleden ook hardhandig is ingegrepen door de politie bij het vreedzame 
woonprotest? 
 
Antwoord: 
Bij het woonprotest was sprake van een georganiseerde demonstratie waar naar het zich laat 
aanzien sprake is geweest van mensen die zich misdroegen rondom de demonstratie . Bij de 
rellen in Rotterdam was vanaf het begin sprake van gericht geweld en bleek ook vanaf het 
begin dat de demonstratie slechts een dekmantel is geweest. Tenslotte wijs ik erop dat 
grootschalig optreden van de politie in algemene zin ook intern wordt geevalueerd en verder 
dient het aanwenden van geweld altijd geadministreerd te worden. 
 
224. Vraag: 
Kan de Minister toezeggen dat het tegengaan van profileren op etniciteit en sociale klassen 
door verschillende instanties waaronder de overheid een prioriteit is? Indien dit het geval is, 
kunnen we dan vandaag nog beginnen met concrete stappen zetten?  
 
Antwoord: 
Etnisch profileren – een vorm van discriminatie die zich kan voordoen bij de uitvoering van 
controles –  moet worden tegengegaan. De politie neemt diverse maatregelen om etnisch 
profileren tegen te gaan. Zie hiervoor het antwoord op vraag 163. 
 
225. Vraag: 
Hoe zijn de bewindspersonen van plan om de juiste psychologische hulp te bieden aan 
vluchtelingen en statushouders die dat nodig hebben? 
 
Antwoord: 
Gedurende de periode in COA opvang hebben (ook) asielzoekers met traumatische ervaringen 
  91  

Vervolgens is, daarin gesterkt door de aangenomen motie van het lid Michon-Derkzen tijdens 
het debat van 15 juni 2021 om met spoed met een bijzondere wettelijke grondslag te komen 
voor de NCTV om persoonsgegevens te verwerken voor de uitvoering van zijn bestaande 
analyse- en coördinatietaken, de hoogste prioriteit gegeven aan het aangekondigde voorstel 
voor een Wet verwerking persoonsgegevens coördinatie en analyse terrorismebestrijding en 
nationale Veiligheid.  
Voor het wetsvoorstel verwerking persoonsgegevens coördinatie en analyse 
terrorismebestrijding en nationale veiligheid kan gemeld worden dat, zoals gebruikelijk bij dit 
soort belangrijke wetsvoorstellen, er een consultatieronde is geweest, de Autoriteit 
Persoonsgegevens om advies is gevraagd, en daarna de Raad van State heeft geadviseerd. 
Met het verwerken van deze adviezen zijn extra waarborgen in het wetsvoorstel opgenomen, 
dat op 9 november aan de Tweede Kamer is verzonden. Bij de behandeling van dit 
wetsvoorstel kan hierover nader met de Tweede Kamer worden gesproken. 
  
 
229. Vraag: 
Binnen en buiten jeugdzorg is bekend dat de harde knip en abrupte einde aan begeleiding van 
jongeren averechts werk. Hoe zit met begeleiding van alleenstaande minder jarige 
vluchtelingen onder de 18 jaar?  
 
Antwoord: 
Alleenstaande minderjarige vreemdelingen (amv) onder de 18 jaar worden opgevangen en 
begeleid conform het amv-opvangmodel. De inzet binnen dit model is zoveel mogelijk 
kleinschalig opvangen. Afhankelijk van de leeftijd, vreemdelingrechtelijke status en mate van 
zelfstandigheid worden amv’s in de bijbehorende opvangvoorziening geplaatst. Per 
opvangvoorziening varieert de mate van begeleiding. Alle amv’s behouden het recht op 
opvang en begeleiding tot hun 18de. 
 
De staatssecretaris van Justitie en Veiligheid deelt de mening dat het van belang is dat ex-
amv’s met een status, voor wie dit nodig is, aanvullende opvang en begeleiding krijgen na het 
bereiken van de 18-jarige leeftijd. Het kabinet is daarom voornemens om incidentele dekking 
voor de verlengde opvang en begeleiding voor ex-amv’s met een status in het jaar 2022 te 
realiseren. Daar worden momenteel gesprekken over gevoerd met de betrokken 
departementen. Over de vraag op welke wijze deze verlengde opvang en begeleiding op 
structurele wijze gefinancierd dient te worden zal een volgend kabinet zich moeten buigen. 
 
230. Vraag: 
De begeleiding van alleenstaande minderjarige vluchtelingen moet verlengd worden zolang als 
zij dat nodig hebben. Verantwoordelijkheid van het rijk, zijn er om bestaanszekerheid te 
garanderen voor iedereen op Nederlands grondgebied. Hoe gaan de bewindspersonen zich 
hiervoor inzetten. Hebben zij gedacht aan een nationale helpdesk?  
 
Antwoord: 
Alleenstaande minderjarige vreemdelingen (amv) onder de 18 jaar worden opgevangen en 
begeleid conform het amv-opvangmodel. De inzet binnen dit model is zoveel mogelijk 
kleinschalig opvangen. Afhankelijk van de leeftijd, vreemdelingrechtelijke status en mate van 
zelfstandigheid worden amv’s in de bijbehorende opvangvoorziening geplaatst. Per 
opvangvoorziening varieert de mate van begeleiding. Alle amv’s behouden het recht op 
opvang en begeleiding tot hun 18de.  
 
De staatssecretaris van Justitie en Veiligheid deelt de mening dat het van belang is dat ex-
amv’s met een status, voor wie dit nodig is, aanvullende opvang en begeleiding krijgen na het 
bereiken van de 18-jarige leeftijd tot maximaal 21 jaar. Het kabinet is daarom voornemens 
om incidentele dekking voor de verlengde opvang en begeleiding voor ex-amv’s met een 
status in het jaar 2022 te realiseren. Daar worden momenteel gesprekken over gevoerd met 
de betrokken departementen. Over de vraag op welke wijze deze verlengde opvang en 
begeleiding op structurele wijze gefinancierd dient te worden zal een volgend kabinet zich 
moeten buigen. 
De noodzaak van een nationale helpdesk wordt op dit moment niet herkend. 
  93  

keren naar hun land van herkomst en hun bestaan daar weer op te bouwen. 
 
Opvang in de regio is dan ook een van de fundamentele pijlers van het kabinetsbeleid, zoals 
vastgelegd in de Integrale Migratieagenda. Verreweg de meeste vluchtelingen worden 
opgevangen in landen in de regio van waar zij zijn gevlucht. 
 
234. Vraag: 
Is de SJenV het eens dat we een inhoudelijke discussie moeten starten betreffende hoeveel 
vluchtelingen we kunnen herbergen? 
 
Antwoord: 
Het kabinet respecteert de internationale verdragen en afspraken waaraan Nederland zich 
heeft verbonden. Uitgangspunt van het Nederlandse migratiebeleid is en blijft dat Nederland 
veiligheid en bescherming biedt aan mensen die vluchten voor oorlog, vervolging en geweld. 
Een absolute bovengrens op het aantal asielzoekers dat in Nederland kan worden opgevangen 
past niet bij dit uitgangspunt. Het zou op meerdere vlakken indruisen tegen internationale en 
Europese wet- en regelgeving. Daarnaast stuit een dergelijke bovengrens op grote praktische 
bezwaren. 
 
Door middel van een integrale benadering van het migratievraagstuk streeft het kabinet na 
dat migratiebewegingen aansluiten op de draagkracht en behoefte van de Nederlandse 
samenleving. De staatssecretaris van JenV acht het van belang om nader te onderzoeken hoe, 
indachtig dit streven, het migratiebeleid kan worden vormgegeven. 
De ACVZ is gevraagd om breed in kaart te brengen welke mogelijkheden bestaan voor het 
gebruik van beleidsmatige richtgetallen bij sturing van verschillende vormen van migratie, die 
zowel aan efficiëntie als draagvlak kunnen bijdragen. Hierbij is in het bijzonder aandacht 
gevraagd voor het incorporatievermogen van de samenleving. U wordt verwezen naar de brief 
Adviesvraag ACVZ beleidsmatige richtgetallen’ aan uw Kamer van 8 november jl.[1] 
 
[1] Kamerstukken II 2020/21, 19637 nr 2783. 
 
235. Vraag: 
Een Ministerie van Demografie lijkt mij ook geen overbodige luxe, hoe ziet het Kabinet dat? 
 
Antwoord: 
Demografie is een belangrijk onderwerp dat in samenhang moet worden gezien met andere 
maatschappelijke opgaven, waaronder de tekorten op de arbeidsmarkt en migratie. Eind dit 
jaar informeert het kabinet uw Kamer over de motie Den Haan die het kabinet verzoekt, 
samen met de planbureaus een methode te ontwikkelen om periodiek inzicht te kunnen geven 
in demografische ontwikkelingen en te verkennen of en hoe een staatscommissie 
«bevolkingsgroei en vergrijzing» aanbevelingen kan doen voor beleidsopties, en hierover voor 
het einde van het jaar te rapporteren. Hoe hieraan vorm te geven, is een keuze voor een 
volgend kabinet. 
 
 
 
  
  95  

rechtsstaat. Mocht blijken dat de Kamer een appreciatie van het kabinet op dit advies op prijs 
stelt, dan is het kabinet daar zeer toe bereid. In ieder geval zal het kabinet het advies 
gebruiken bij de voorbereiding van de taakopdracht van de nog in te stellen Staatscommissie 
Rechtsstaat, zoals al eerder met uw Kamer gedeeld. 
 
241. Vraag: 
Twee punten: 1) De selectie van rechters moet anders 2) En de ABRvS moet ondergebracht 
worden bij de Hoven met cassatiemogelijkheden bij de Hoge Raad. Is de regering bereid dit 
vorm te geven?  
 
Antwoord: 
Rechters in Nederland zijn onpartijdig en onafhankelijk. Er is dan ook geen aanleiding om de 
selectie van rechters te wijzigen. 
 
Navraag bij de voorzitter van de Afdeling Bestuursrechtspraak van de Raad van State leert dat 
slechts een klein deel van de staatsraden bij de Afdeling Bestuursrechtspraak van de Raad van 
State een achtergrond heeft in het openbaar bestuur.  
 
Rechters in Nederland zijn onpartijdig en onafhankelijk. Dat geldt voor alle rechters, ook voor de 
rechters van de afdeling bestuursrechtspraak van de Raad van State. De gebeurtenissen naar 
aanleiding van de Kinderopvangtoeslag affaire doen daar niets aan af. 
 
Zeker, er zijn dingen niet goed gegaan, maar het kabinet distantieert zich van de gedachte dat de 
bestuursrechters van de Raad van State niet onafhankelijk of onpartijdig zouden zijn. Ook het 
rapport van de ondervragingscommissie geeft geen aanleiding tot een dergelijke conclusie. 
 
Dat wil niet zeggen dat er nooit discussie mogelijk is over de inrichting van de bestuursrechtspraak. 
Daarbij moet wel opgemerkt worden: dit is al eerder geprobeerd, met het wetsvoorstel organisatie 
hoogste bestuursrechtspraak. Dit bleek een bijzonder lastig en weerbarstig traject. 
 
De vier hoogste rechtscolleges en de Raad voor de rechtspraak hebben in 2017, na de intrekking 
van het wetsvoorstel, opgeroepen af te zien van institutionele veranderingen. Zij wezen erop dat de 
eerdere voorgestelde institutionele veranderingen roofbouw op de organisatie hebben gepleegd. Ze 
vroegen nadrukkelijk om rust. 
 
Het kabinet steunt deze oproep. Rechtzoekenden schieten er niets mee op als de rechtsprekende 
taak bij de Raad van State wordt weggehaald. 
 
 
 
242. Vraag: 
Bent u bereid in gesprek te gaan met de rechters over hun buikpijn betreffende de VOG, 
vreemdelingenrecht, zodat we weten of er nog meer zaken zijn?  
 
Antwoord: 
Ja. 
 
243. Vraag: 
Kan er een speciale OvJ worden aangesteld om het moeilijke bewijs te verzamelen voor IS-
strijders die terugkeren, daders van genocide en het houden van seksslaven te vervolgen?  
 
Antwoord: 
Bij het Openbaar Ministerie zijn reeds officieren van justitie aangesteld die zich specifiek 
toeleggen op de vervolging van verdachten van terroristische misdrijven. 
Opsporingsonderzoek naar en de vervolging van terrorismeverdachten vindt plaats onder 
coördinatie van de landelijk terrorisme-officier van justitie. Deze coördinerend officier van 
justitie is bij het Landelijk parket ondergebracht. Deze officieren zijn experts op het gebied 
van bewijslast tegen terrorismeverdachten, ook wat betreft verdachten die zijn uitgereisd om 
zich bij terroristische organisaties aan te sluiten. Bij het verzamelen van bewijsmateriaal 
werken zij samen met onder andere de inlichtingendiensten. De strafrechtelijke aanpak van 
voormalige IS-strijders heeft, als bekend, veel aandacht van het openbaar ministerie. 
  97  

en de minister voor Rechtsbescherming dat hier een omvangrijk programma voor loopt dat 
met een brede coalitie van partijen inzet op een langdurige en intensieve bestrijding met een 
combinatie van preventieve en repressieve maatregelen en internationale samenwerking in 
verband met het transnationale karakter ervan. Om de aanpak te intensiveren heeft het 
kabinet de afgelopen jaren aanzienlijke hoeveelheid extra middelen beschikbaar gesteld. De 
focus moet nu liggen op de implementatie van het programma. Met betrekking tot het thema 
klassenjustitie wordt verwezen naar de brief van 19 november 2021 van de minister van 
Justitie en Veiligheid en de minister voor Rechtsbescherming. In deze brief wordt uiteengezet 
dat een recent verkennend onderzoek van het WODC naar klassenjustitie in de Nederlandse 
strafrechtsketen, dat op 22 juni 2021 aan de Tweede Kamer is aangeboden, gevolgd wordt 
door een haalbaarheidsstudie waarvan de resultaten in het eerste kwartaal van 2022 worden 
verwacht. Dan zal ook een inhoudelijke reactie volgen op de beide onderzoeksrapporten. Op 
basis van de uitkomsten van de haalbaarheidsstudie zal worden bezien of een 
vervolgonderzoek zal plaatsvinden.  
  
  99  
  99  

