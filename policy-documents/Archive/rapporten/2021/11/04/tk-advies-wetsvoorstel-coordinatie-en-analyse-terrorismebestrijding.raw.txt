................................................................................... 
No.W16.21.0218/II 's-Gravenhage, 2 september 2021 
 
 
Bij Kabinetsmissive van 15 juli 2021, no.2021001439, heeft Uwe Majesteit, op 
voordracht van de Minister van Justitie en Veiligheid, bij de Afdeling advisering van de 
Raad van State ter overweging aanhangig gemaakt het voorstel van wet houdende 
regels ten behoeve van de verwerking persoonsgegevens in het kader van de 
coördinatie en analyse op het terrein van terrorismebestrijding en bescherming van de 
nationale veiligheid in verband met het verhogen van de weerbaarheid van de 
samenleving (Wet verwerking persoonsgegevens coördinatie en analyse 
terrorismebestrijding en nationale veiligheid), met memorie van toelichting. 
 
Het voorstel beoogt twee taken van de minister van Justitie en Veiligheid wettelijk te 
verankeren. Het gaat om:  
i) het coördineren van het beleid en de door overheidsorganisaties te nemen 
maatregelen op het terrein van terrorismebestrijding en nationale veiligheid, en  
ii) het signaleren, analyseren en duiden van trends en fenomenen en het delen van die 
informatie. Beide taken staan volgens het voorstel en de toelichting in het teken van 
het verhogen van de weerbaarheid van (de vitale belangen van) de samenleving. 
 
Deze twee taken worden in de praktijk door de Nationale Coördinator 
Terrorismebestrijding en Veiligheid (NCTV) uitgevoerd. De voornaamste reden om de 
taken wettelijk te verankeren is omdat bij de uitoefening daarvan (bijzondere) 
persoonsgegevens worden verwerkt en daarvoor een wettelijke grondslag nodig is. 
 
De Afdeling advisering van de Raad van State onderschrijft het doel van het 
wetsvoorstel om met het oog op de verwerking van persoonsgegevens een wettelijke 
basis te creëren voor een aantal door de NCTV namens de minister uit te voeren 
taken. Zij merkt echter op dat aan de betekenis van artikel 10 van de Grondwet als 
grondwettelijke grondslag voor het voorstel in de toelichting meer aandacht moet 
worden besteed. De Afdeling acht het verder aangewezen dat de taken van de NCTV 
en de beperkingen die daaraan zijn verbonden in het voorstel helder worden 
omschreven.  
 
In het licht daarvan wijst de Afdeling erop dat de reikwijdte van het voorstel niet op een 
voldoende consistente en heldere wijze wordt begrensd. In dat verband dient ook 
nader te worden bezien in hoeverre de voorgestelde begrenzing van het openbare 
bronnenonderzoek toereikend is. Ook maakt de Afdeling opmerkingen over de 
bewaartermijn, het toezicht, de verwerking van bijzondere en strafrechtelijke 
persoonsgegevens, delegatie en de toepassing van de wet op Bonaire, Sint Eustatius 
en Saba. De Afdeling adviseert het voorstel niet bij de Tweede Kamer der Staten-
Generaal in te dienen, tenzij het is aangepast.  
 
  
  
AAN DE KONING 

3 
verschillende, al dan niet daarvoor gespecialiseerde, diensten zou geschieden. De 
resultaten daarvan zouden input vormen voor beleidsbeslissingen of voor de opsporing 
en vervolging van personen. De verzamelde informatie zou ook worden gebruikt voor 
dreigingsanalyses. Het expertise- en analysecentrum van de NCTb zou zorgen voor 
“de samenvoeging en beleidsmatige doorvertaling van de aangeleverde informatie, al 
dan niet in relatie met eventueel te nemen maatregelen” om de analyses te maken. 
Naast een vierjaarlijks te publiceren Dreigingsbeeld Terrorisme Nederland (DTN) en 
andere fenomeenanalyses, zou het expertise- en analyse centrum ook “specifieke 
analyses op verzoek van bijvoorbeeld gemeenten” maken. Er zou geen dubbeling van 
5
het werk plaatsvinden. 
 
In de meer recente kamerbrieven werd (duidelijker) aangegeven dat de NCTV zich niet 
louter afhankelijk stelt van informatie die andere partijen van uiteenlopende zijde hem 
aanreiken. De veelheid van informatie wordt door de eigen organisatie “beoordeeld, 
vergeleken, geïntegreerd en geduid, en dit gebeurt door experts, in interactieve 
interactie met de informatie- en kennisleveranciers”. De analyses van de NCTV vinden 
nog steeds hun basis in informatie van inlichtingen- en veiligheidsdiensten, politie, OM 
en gemeenten, maar worden aangevuld met openbaar beschikbare informatie uit 
6
media, wetenschap en internet. Er vindt met andere woorden zelfstandige verwerking 
van persoonsgegevens door de NCTV plaats. 
 
c. Huidige regelingen en werkzaamheden 
7
De taken van de NCTV zijn inmiddels neergelegd in het Organisatiebesluit JenV. Op 
grond van dit besluit is de NCTV belast met “de coördinatie van de bescherming van 
de vitale infrastructuur en voor een integrale aanpak van dreigingen voor de nationale 
8
veiligheid” (de coördinatietaak). Onder coördinatie van de NCTV is het 
Actieprogramma Integrale Aanpak Jihadisme tot stand gebracht waaruit de Integrale 
aanpak terrorisme en extremisme is voortgekomen. Ook is de NCTV belast met “het 
bevorderen van de identificatie en de analyse op het gebied van terrorisme en 
9
nationale veiligheid” (analysetaak). Naast het DTN brengt de NCTV analyses uit over 
specifiekere ‘fenomenen’, zoals de verkenning islamitische radicalisering Turkse 
10
Nederlanders die begin juli 2021 uitkwam.  
 
De NCTV voert ook – namens de minister van JenV – een aantal taken uit die wettelijk 
zijn vastgelegd. Het gaat, onder andere, om het opleggen van bestuurlijke en 
vrijheidsbeperkende maatregelen tegen personen in verband met de nationale 
                                                 
 
5
  Kamerstukken II 2003/04, 29754, nr. 1, p. 7-8. 
6
  Kamerstukken II 2020/21, 32761, nr. 180. p. 2-3.  
7
  Zie hoofdstuk 8 van dit besluit. Dit besluit is gebaseerd op artikel 3, tweede lid, Coördinatiebesluit 
organisatie, bedrijfsvoering en informatiesystemen rijksdienst en artikel 44 Grondwet. 
8
  Artikel 50, eerste lid, onder a, Organisatiebesluit JenV.  
9
  Artikel 50, eerste lid, onder b, Organisatiebesluit JenV. Op grond van artikel 54, eerste lid, onder c, is de 
NCTV belast met het ‘in samenwerking en in overleg met andere partijen binnen en buiten de NCTV 
verrichten en aanleveren van analyses van dreigingen en risico’s ten behoeve van de werkzaamheden 
van de NCTV en de werkzaamheden van veiligheidspartners. De NCTV stelt actuele dreigings - en 
incidentenbeelden en omgevingsanalyses op ten behoeve van de nationale crisisbesluitvorming . 
10
 Deze verkenning trok eerder de aandacht nadat een conceptversie van het onderzoek uitlekte, wa arin 
een verband werd gelegd tussen de rol van Turkse president Erdogan en de opkomst van salafisme in 
Nederland. Zie hierover ‘Geheime ‘Turkije analyse’ NCTV lekt uit: grote rol bij opkomst salafisme in 
Nederland’, HP de Tijd 15 februari 2021. Voor de verkenning, zie Kamerstukken II 2020/21, 29754, nr. 
616. 

5 
 
Gelet op het voorgaande is besloten om het toepassen van internetmonitoring in 
19
afwachting van een stevigere juridische basis op te schorten. Mede in verband 
hiermee is het project ‘implementatie AVG’, dat na de inwerkingtreding van de 
Algemene Verordening Gegevensbescherming (AVG) in 2018 werd gestart, een 
doorlopend privacy-project binnen de NCTV geworden.  
 
e. Voorbereiding en inhoud wetsvoorstel 
Door de Tweede Kamer werd naar aanleiding van de ontstane discussie een oproep 
gedaan om, met spoed, een bijzondere wettelijke grondslag voor de analyse- en 
20
coördinatietaken van de NCTV voor te bereiden. Het daartoe strekkende wetsvoorstel 
21
is voor een verkorte periode van vijf werkdagen ter consultatie gelegd. Ook de 
Autoriteit Persoonsgegevens (AP) werd in de gelegenheid gesteld om, binnen één 
22
week, advies uit te brengen.  
 
Het voorliggende wetsvoorstel beoogt alleen de taken van de NCTV vast te leggen 
waarvoor een wettelijke grondslag benodigd is in verband met de verwerking van 
23
(bijzondere) persoonsgegevens. Het wetsvoorstel regelt, gelet op die doelstelling, het 
volgende: 
  
- een grondslag voor de coördinatietaak en de analysetaak voor de minister van 
24
JenV; 
- een grondslag voor de verwerking van persoonsgegevens door de minister van 
JenV in de uitoefening van beide taken. Ook bijzondere persoonsgegevens en 
25
strafrechtelijke gegevens kunnen in dat kader worden verwerkt;  
- een grondslag voor verwerking van persoonsgegevens afkomstig uit publiek 
26
toegankelijke bronnen voor de uitoefening van de analysetaak;  
- enkele grondslagen voor de verstrekking van (persoons)gegevens door een aantal 
overheidsinstanties aan de minister van JenV, en vice versa, ten behoeve van de 
coördinatietaak:  
o het betreft gegevens die zijn verzameld op grond van specifieke en relevante 
wettelijke taken door de minister van Buitenlandse Zaken, de burgemeester, de 
Raad voor de kinderbescherming, de reclassering, en de minister van JenV. 
Daarnaast kan het ook andere taken en bevoegdheden van overheidsinstanties 
27
betreffen indien wetgeving in de verstrekking daarvan voorziet; en 
- enkele grondslagen voor de verstrekking van (persoons)gegevens door de minister 
van JenV aan een aantal overheidsinstanties ten behoeve van de analysetaak: 
o het gaat om specifieke wettelijke taken van de burgemeester, de politie, de Kmar, 
het OM, de AIVD en de Militaire Inlichtingen- en Veiligheidsdienst (MIVD). 
                                                 
 
19
  Kamerstukken II 2020/21, 32761, nr. 180, p. 4.  
20
  Motie van het lid Michon-Derkzen c.s., Kamerstukken II 2020/21, 30821, nr. 138.  
21
  Memorie van toelichting, paragraaf 5 (Advies en consultatie). In beginsel wordt minimaal een termijn 
van vier weken aangehouden, zie Kamerstukken II 2010/11, 29279, nr. 121 (Kabinetsstandpunt 
internetconsultatie wetgeving).  
22
  Zie het advies van de AP over concept wetsvoorstel “Wet verwerking persoonsgegevens in het kader 
van coördinatie en analyse terrorismebestrijding en nationale veiligheid” van 30 juni 2021.  
23
  Toelichting, paragraaf 2.2 (Taken).  
24
  Voorgesteld artikel 3.  
25
  Voorgestelde artikelen 3, 4, eerste lid, en 7.  
26
  Voorgesteld artikel 4, derde lid, onder a.  
27
  Voorgestelde artikelen 4, tweede lid, en 5. 

7 
f. Belang legitimatie NCTV 
De Afdeling onderschrijft het belang van de taken die de NCTV namens de minister 
van JenV verricht met het oog op het verhogen van de weerbaarheid van vitale 
belangen van de samenleving, waaronder de bestrijding van terrorisme. Voor de 
legitimatie van de genoemde taken is het van belang om een specifieke wettelijke 
basis te creëren met het oog op de persoonsgegevens die in dat kader worden 
verwerkt. Daarbij dient die gegevensverwerking tegelijkertijd met het oog op de 
bescherming van de persoonlijke levenssfeer aan voorwaarden en beperkingen 
onderworpen te worden.  
 
Vanuit dat perspectief zijn echter nog de nodige vragen te stellen en opmerkingen te 
maken. Hierna gaat zij in op de betekenis van artikel 10 Grondwet (punt 2), de 
reikwijdte van het voorstel (punt 3), de begrenzing van het openbare 
bronnenonderzoek (punt 4), de bewaartermijn (punt 5), het toezicht (punt 6), de 
verwerking van bijzondere en strafrechtelijke persoonsgegevens (punt 7), delegatie 
(punt 8) en de toepasselijkheid van het voorstel op het Caribisch deel van Nederland 
(punt 9). 
 
2.  Artikel 10 Grondwet 
 
De verwerking van persoonsgegevens kan een beperking opleveren van het recht op 
eerbiediging van de persoonlijke levenssfeer. Dat kan met name ook het geval zijn als, 
zoals ook blijkens het wetsvoorstel bij de NCTV aan de orde is, bijzondere en 
strafrechtelijke gegevens worden verwerkt. Voorts is de mate waarin inbreuk wordt 
gemaakt op de persoonlijke levenssfeer afhankelijk van de wijze waarop 
persoonsgegevens worden verwerkt.  
 
De inbreuk op de bescherming van de persoonlijke levenssfeer zoals opgenomen in dit 
wetsvoorstel wordt met name gevormd, aldus de toelichting, door “het gebruik van 
32
persoonsgegevens afkomstig uit voor een ieder toegankelijke bronnen.” Dat hangt 
samen met de toepassing van moderne technologieën; als gebruik wordt gemaakt van 
gegevens op internet en sociale media is de inbreuk, ook als het gaat om bronnen die 
publiek toegankelijk zijn, potentieel van een veel grotere intensiteit dan wanneer het 
gaat om via de klassieke media (literatuur, kranten, tijdschriften etc.) verkregen 
persoonsgegevens. 
 
Tegen die achtergrond onderschrijft de Afdeling dat thans een wettelijke basis voor de 
verwerking van persoonsgegevens door de NCTV als hiervoor bedoeld, wordt 
gecreëerd. Artikel 10, eerste lid, Grondwet bepaalt dat voor een beperking van het 
recht op eerbiediging van de persoonlijke levenssfeer een specifieke wettelijke 
grondslag is vereist. Daarin beoogt het wetsvoorstel te voorzien. Er dient in dat kader, 
ten minste op hoofdlijnen, op het niveau van de wet een belangenafweging plaats te 
33
vinden in het licht van de eerbiediging van dit grondrecht. Dat laatste hangt ook 
samen met de eisen van noodzakelijkheid en evenredigheid die voortvloeien uit artikel 
8 EVRM. 
 
                                                 
 
32
 Memorie van toelichting, paragraaf 3 (Verhouding tot hoger recht). 
33
  Vergelijk het advies van de Afdeling advisering van de Raad van State over het wetsvoorstel 
gegevensverwerking door samenwerkingsverbanden, Kamerstukken 2019/20, 35447, nr. 4, punt 7. 

9 
 
De Afdeling onderschrijft het oogmerk van het wetsvoorstel om te komen tot een 
heldere afbakening van taken; de NCTV doet geen gericht onderzoek naar personen 
en is uitdrukkelijk niet bedoeld als nieuwe inlichtingendienst. Juist vanuit dat 
perspectief is de vraag echter of het wetsvoorstel voldoende helderbied biedt. De 
omschrijving van de reikwijdte van de wet noemt een aantal doelstellingen: het 
verhogen en/of versterken van de weerbaarheid van de samenleving, 
terrorismebestrijding, de bescherming van de nationale veiligheid, het voorkomen van 
maatschappelijke ontwrichting en het beschermen van vitale belangen van de 
samenleving. In de toelichting wordt geen uitleg gegeven van de betekenis van deze 
doelstellingen en van de daarbij gebruikte begrippen. Ook is niet duidelijk hoe deze 
doelen zich onderling tot elkaar verhouden.  
 
40 41
Voorts valt op dat in de bepalingen over de reikwijdte en over de taken niet steeds 
dezelfde formuleringen worden gehanteerd. De omschrijvingen over de reikwijdte van 
het voorstel en de taken in deze bepalingen komen verder ook niet geheel overeen met 
42
de taakomschrijving van de NCTV in het Organisatiebesluit JenV. Ten slotte wordt in 
de reikwijdtebepaling naast andere begrippen ook ‘de bescherming van de nationale 
veiligheid’ genoemd. Uit de toelichting blijkt onvoldoende duidelijk hoe dit doel zich in 
de context van het wetsvoorstel verhoudt tot de bescherming van de nationale 
veiligheid waarop de AIVD zich richt.  
  
De Afdeling adviseert de reikwijdte van het voorstel op consistente en heldere wijze te 
omschrijven en te begrenzen, en het voorstel en de toelichting daarop aan te passen.  
 
4. Onderzoek naar publiek toegankelijke bronnen  
 
a.  Inhoud regeling 
De in het voorstel geboden bevoegdheid om persoonsgegevens te verwerken die 
afkomstig zijn uit ‘voor het publiek toegankelijke bronnen’ houdt in dat alleen online 
bronnen worden geraadpleegd waarvoor louter een administratieve handeling is vereist 
om toegang te krijgen. Wel zal een monitorspecialist van een gepseudonimiseerd 
43
account gebruik kunnen maken om informatie te verzamelen. Het betreft volgens de 
toelichting geen bevoegdheid om ‘stelselmatig’ informatie over personen uit voor het 
publiek toegankelijke bronnen te verzamelen. Het doel van de NCTV is immers niet om 
gericht onderzoek uit te voeren naar specifieke personen en organisaties die een 
bedreiging vormen voor de nationale veiligheid. Zijn analysetaak is beperkt tot “het 
duiden van uitingen als passend binnen gesignaleerde fenomenen”, aldus de 
44
toelichting. De analyses en verslaglegging zijn dientengevolge ook niet op de 
                                                                                                                                               
 
2020, gevoegde zaken C-511/18, C-512/18 en C-520/18 (La Quadrature du Net e.a.), 
ECLI:EU:C:2020:791, punt 135. 
40
  Voorgesteld artikel 2. 
41
  Voorgesteld artikel 3. 
42
  Artikel 2, eerste lid, Organisatiebesluit JenV bepaalt dat de NCTV tot taak heeft “het versterken van de 
nationale veiligheid en het voorkomen van maatschappelijke ontwrichting door dreigingen voor de vitale 
belangen van de samenleving te identificeren en de weerbaarheid en bescherming van die vitale 
belangen te versterken”. 
43
  Memorie van toelichting, paragraaf 2.3. 
44
  Memorie van toelichting, paragraaf 2.3. 

11 
verwerkt. Dat is gelet op het beperkte mandaat van de NCTV klaarblijkelijk, afgaande 
op de toelichting, niet beoogd.  
 
Als het niet bedoeling is om op personen gericht onderzoek te doen en het, zo blijkt uit 
de toelichting, uitsluitend gaat om de verwerking van uitingen van personen, rijst dan 
ook de vraag of uitvoering van de analysetaak überhaupt wel tot ‘een min of meer 
volledig beeld’ als bedoeld in artikel 4, vierde lid, kan leiden. Daarbij merkt de Afdeling 
op dat voor zover dat in een concrete situatie als gevolg van de toepassing van een 
digitale zoekfunctie onbedoeld toch het geval mocht zijn en er meer gegevens worden 
verzameld dan beoogd werd, de betreffende gegevens gelet op het specifieke doel van 
de verwerking door de NCTV, zo snel mogelijk moeten worden vernietigd. De AVG 
schrijft immers voor dat persoonsgegevens niet langer mogen worden bewaard dan 
49
noodzakelijk is voor het doel van de verwerking. De vraag is hoe het voorgestelde 
artikel 4, vierde lid, zich tot dit alles verhoudt en in het licht daarvan niet tot nadere 
overweging moet leiden. 
 
De Afdeling adviseert in de toelichting op het bovenstaande in te gaan en daarbij in het 
bijzonder nader aandacht te besteden aan de methodiek en omvang van de 
gegevensverwerking in het kader van de analysetaak. Zij adviseert in het licht van het 
voorgaande het voorstel zo nodig aan te passen. 
 
5. Bewaartermijn 
 
Mede in verband met het voorgaande is de vraag of de voorgestelde bewaartermijn 
50
van vijf jaar in alle gevallen passend is. De Afdeling heeft er begrip voor dat, zoals in 
de toelichting wordt uitgelegd, het noodzakelijk wordt geacht om ontwikkelingen van 
recente aard te kunnen duiden, over een langere tijd terug te kunnen kijken naar 
eerdere ontwikkelingen binnen een bepaald fenomeen, zodat er een beter historisch en 
51
contextueel beeld ontstaat. Daarbij geldt doordat, zo stelt de toelichting, in bepaalde 
gevallen personen zodanig verbonden zijn aan een fenomeen, juist hun uitingen ertoe 
doen en bepalend zijn voor de ontwikkeling van het fenomeen. In die zin kan er begrip 
voor bestaan dat gegevens over een langere periode worden bewaard. 
 
Omdat het (ook) om persoonsgegevens stelt de Afdeling niettemin vast dat een 
bewaartermijn van maximaal vijf jaar relatief lang is. Onduidelijk is hoe deze 
bewaartermijn zich precies verhoudt tot de bewaartermijnen die gelden voor andere 
overheidsdiensten die vergelijkbare soorten persoonsgegevens verzamelen en 
52
bewaren zoals voor de inlichtingen- en veiligheidsdiensten. De toelichting gaat hier 
niet op in.  
 
Voorts is de vraag of in het kader van het onderzoek naar publiek toegankelijke 
bronnen (zie ook hiervoor punt 4) niet nu al kan worden vastgesteld dat de termijn van 
vijf jaar te lang is. Zeker in het geval in een dergelijk onderzoek door toepassing van 
een digitale zoekfunctie meer persoonsgegevens worden verzameld dan beoogd en 
                                                 
 
49
 Artikel 5, eerste lid, onder d en e AVG. 
50
 Voorgesteld artikel 4, zesde lid. 
51
 Memorie van toelichting, paragraaf 2.4 (De AVG en het toezicht op de verwerking van 
persoonsgegevens). 
52
 Zo moeten de inlichtingen- en veiligheidsdiensten verzamelde gegevens die nog niet beoordeeld zijn op 
relevantie binnen een jaar vernietigen, artikel 27 Wiv 2017.  

13 
Hoewel de Afdeling begrijpt dat verwerking van bijzondere en strafrechtelijke 
persoonsgegevens voor de taken van de NCTV in bepaalde situaties noodzakelijk is, 
dient de toelichting aan de noodzaak en de evenredigheid daarvan zelfstandig 
aandacht te besteden. Dat is nu nog niet het geval. In de toelichting wordt alleen 
opgemerkt dat het voor het duiden van fenomenen onder meer nodig is om het 
maatschappelijke discours te volgen, oftewel om “uitingen van ideologische of politieke 
58
aard op internetfora en (social) media te monitoren en te duiden”. De vraag dient zich 
in dat licht bezien aan waarom de grondslag tot verwerking van bijzondere 
persoonsgegevens in het voorstel niet beperkt is tot de verwerking van gegevens 
waaruit in het bijzonder de religieuze, politieke of levensbeschouwelijke opvatting van 
betrokkenen blijkt. Daarnaast is nog niet voldoende concreet toegelicht welke 
beperkingen de NCTV bij het verwerken van strafrechtelijke gegevens in acht heeft te 
nemen.  
 
De Afdeling adviseert in de toelichting aandacht te besteden aan de noodzaak en 
evenredigheid van de verwerking van bijzondere persoonsgegevens en strafrechtelijke 
gegevens en het voorstel daarop aan te passen.  
 
8. Delegatie 
 
In het voorstel wordt bepaald dat bij of krachtens algemene maatregel van bestuur 
regels worden gesteld met betrekking tot te nemen technische, personele en 
organisatorische maatregelen. Daaronder vallen in elk geval regels over 
functiescheiding, autorisatie voor het gebruik van bepaalde systemen, opslag en 
periodieke monitoring. Deze regels kunnen verschillen waar het gaat om de oorsprong 
van de gegevens. Zo is denkbaar, zo vermeldt de toelichting, dat er strengere eisen 
59
worden gesteld ten aanzien van persoonsgegevens afkomstig van publieke bronnen.  
 
De Afdeling erkent dat in de amvb, mede gelet op de aard van de gegevens die in het 
geding kunnen zijn, belangrijke waarborgen zullen worden opgenomen. In dat licht 
bezien is de vraag of overwogen is om meer dan nu het geval is in de wet zelf te 
regelen. Daarbij kan in het bijzonder gedacht worden aan een verbod om systemen te 
gebruiken die automatisch profileren. Blijkens de toelichting is het uitdrukkelijk niet de 
bedoeling om dergelijke systemen in deze context te gebruiken. Verder wordt in de 
toelichting niet gemotiveerd waarom het wetsvoorstel het mogelijk maakt (door de 
formulering ‘bij of krachtens’) de bevoegdheid van de regering tot het stellen van deze 
regels door te delegeren aan de minister. Gelet op het belang van de amvb met het 
oog op de noodzaak van nadere waarborgen ligt dat niet voor de hand. 
 
De Afdeling adviseert in de toelichting op het voorgaande in te gaan en het 
wetsvoorstel aan te passen.  
 
9. Toepasselijkheid op het Caribisch deel van Nederland 
 
Op grond van artikel 2 van de Invoeringswet openbare lichamen Bonaire, Sint 
Eustatius en Saba geldt een regeling alleen in Bonaire, Sint Eustatius en Saba, indien 
                                                 
 
58
  Memorie van toelichting, paragraaf 2.4. 
59
 Memorie van toelichting, paragraaf 2.4 (De AVG en het toezicht op de verwerking van 
persoonsgegevens). 

