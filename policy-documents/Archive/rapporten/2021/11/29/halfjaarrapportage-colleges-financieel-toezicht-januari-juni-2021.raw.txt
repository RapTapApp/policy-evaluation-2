 
 
 
 
 
 
 
 
 
 
 
Halfjaarrapportage Colleges financieel toezicht 
januari – juni 2021 
 
 
 
 
College financieel toezicht Curaçao en Sint Maarten 
College Aruba financieel toezicht 
College financieel toezicht Bonaire, Sint Eustatius en Saba 
www.cft.cw 
 
 

Inhoudsopgave 
 
Voorwoord           2 
Inhoudsopgave           3 
1. Taken, werkzaamheden en samenstelling van de colleges    4 
2. Werkzaamheden in beeld        6 
3. Advisering in het eerste halfjaar van 2021      7 
Curaçao         7 
Aruba          8  
Sint Maarten         9 
Bonaire          10 
Sint Eustatius         10 
Saba          10 
4. Liquiditeitssteun in 2020 en het eerste halfjaar van 2021    11 
Bijlage: Overzicht adviezen en reacties eerste halfjaar van 2021    15  
3 
 

Russell Voges 
Gregory Damoen Hellen van der Wal 
 
Henk Kamp 
Raymond Gradus 
Glenn Thodé 
 
In de Rft en LAft is bepaald dat de colleges toezicht houden op de afgesproken begrotingsnormen 
en adviezen uitbrengen en rapporteren aan de ministers van Financiën, de Staten en de besturen 
van de landen, de minister van Binnenlandse Zaken en Koninkrijksrelaties (BZK) alsmede de RMR, 
die de feitelijke toezichthouder is. De taken van het Cft Curaçao en Sint Maarten en het CAft zijn 
gericht op het gehele begrotingsproces: van opstelling van de begroting tot het vaststellen van de 
jaarrekening en het financieel beheer. Voor Curaçao en Sint Maarten dient de gewone dienst van de 
begroting tenminste in evenwicht te zijn. Voor Aruba geldt dat de begroting moet voldoen aan een 
bepaald tekort c.q. overschot. Hierbij is het tijdpad erop gericht dat er zo snel als mogelijk een 
begrotingsoverschot wordt bewerkstelligd, zodat de hoge overheidsschuld van Aruba wordt 
afgebouwd. Relevant is ook dat de Rft bepaalt dat tekorten in latere jaren worden gecompenseerd. 
De colleges kunnen op verzoek van de landen bij de ontwerpbegroting adviseren. De vastgestelde 
begroting moet daarentegen verplicht voor advies worden voorgelegd aan de colleges. Aan de hand 
van uitvoeringsrapportages wordt de uitvoering van de begroting gevolgd. Als niet wordt voldaan 
aan de normen uit de wet kan dit uiteindelijk leiden tot een advies aan de RMR tot het geven van 
een aanwijzing aan het betreffend bestuur. De colleges kunnen de landen en de RMR gevraagd of 
ongevraagd adviseren. Vanaf begrotingsjaar 2020 adviseren de colleges op verzoek van de RMR 
tevens over de toe te kennen liquiditeitssteun als gevolg van de coronacrisis.  
 
De Wet FinBES is gebaseerd op het gemeentelijk financieel toezicht zoals dat in Nederland geldt. Op 
grond van deze wet is het Cft Bonaire, Sint Eustatius en Saba verantwoordelijk voor het adviseren 
van de besturen van de openbare lichamen en van de minister van Binnenlandse Zaken en 
Koninkrijksrelaties (BZK) en voor het begeleiden van het bestuurscollege bij het dagelijks beheer. 
Het college heeft een controlerende rol ten aanzien van de financiële huishouding van de openbare 
lichamen, waaronder de inrichting en totstandkoming van de begroting en de totstandkoming van 
besluiten met financiële gevolgen. Het college adviseert over de ontwerpbegroting, waarbij het 
aanbevelingen kan doen tot aanpassing van de begroting. Ook over wijzigingen van de begroting 
moet het college door de openbare lichamen in de gelegenheid worden gesteld advies uit te 
brengen. Het college heeft een belangrijke rol bij het toezicht op het financieel beheer van de 
openbare lichamen. Het college kan te allen tijde een onderzoek instellen naar het beheer en de 
inrichting van de financiële organisatie, kan daarover afspraken maken met de bestuurscolleges en 
zo nodig aanwijzingen geven. 
 
 
 
5 
 

3. Advisering in het eerste halfjaar van 2021 
In onderstaande paragrafen worden, per (ei)land, de hoofdpunten weergegeven van de adviezen, 
brieven en reacties die de colleges schreven gedurende het eerste halfjaar van 2021.  
Curaçao  
Het Cft adviseerde het afgelopen halfjaar over de vastgestelde begroting 2021, de vierde 
uitvoeringsrapportage (UR) 2020 en de eerste UR 2021. Daarnaast adviseerde het Cft de RMR over 
te verstrekken liquiditeitssteun.  
Het Cft deed bij de ontwerpbegroting (OB) 2021 verschillende aanbevelingen. De Staten stelden de 
begroting 2021 vervolgens tijdig (in 2020) vast. In januari gaf het Cft in het advies bij de 
vastgestelde begroting aan dat deze niet voldoet aan de normen van de Rft, dan wel de door de 
RMR toegestane afwijkingen. Eind maart heeft het Cft ook de RMR over dit oordeel bericht. Curaçao 
legde daarop in april een wijziging op de begroting 2021 (BW) ter advisering aan het Cft voor. Met 
deze wijziging is het tekort op de gewone dienst bijgesteld van ANG 822 miljoen naar ANG 721 
miljoen. Het Cft gaf in zijn advies bij de BW aan dat deze de eerder geïdentificeerde tekortkomingen 
(zoals de bijstelling van de post goederen en diensten) bij de vastgestelde begroting niet wegneemt 
en dat het Cft een nieuwe wijziging noodzakelijk acht. Het Cft ontving in de eerste helft van 2021 
geen nieuwe wijziging.  
1
De vierde UR 2020 toont een voorlopig tekort in 2020 van ANG 644 miljoen en blijft daarmee 
2
binnen het door de RMR maximaal toegestane tekort voor 2020 van ANG 685 miljoen. Uit de eerste 
UR 2021 blijkt een tekort in het eerste kwartaal van 2021 van ANG 61 miljoen. Naar het oordeel 
van het Cft staat het in de eerste BW 2021 bijgestelde tekort van ANG 721 miljoen voor het gehele 
jaar niet in verhouding tot het gerealiseerde tekort in het eerste kwartaal.  
Voor Curaçao zijn er grote uitdagingen voor wat betreft het financieel- en sociaaleconomisch beleid, 
de gezondheidszorg en de hoge kosten van de publieke sector.  
Zorgkosten 
Het Cft adviseert al meerdere jaren om maatregelen te nemen om de zorg en sociale zekerheid in 
Curaçao houdbaar te maken. Het land heeft tot nu toe slechts in beperkte mate uitvoering gegeven 
aan de taakstellende bezuiniging in de zorg van ANG 70 miljoen om de hogere exploitatiekosten van 
het nieuwe ziekenhuis ‘Curaçao Medical Center (CMC)’ te dekken. Zonder nadere maatregelen zullen 
de komende jaren forse stortingen door het land in het schommelfonds noodzakelijk zijn om 
3
tekorten in de sociale fondsen te compenseren . Om dit te mitigeren is het noodzakelijk dat er op 
korte termijn beheersmaatregelen worden genomen. De RMR stelde als voorwaarde bij de tweede 
deeltranche liquiditeitssteun voor het derde kwartaal 2021 dat Curaçao dient te besluiten over 
maatregelen die de noodzaak van stortingen in het schommelfonds voor de jaren 2022 en 2023 
voorkomen en over maatregelen die de verliezen bij het CMC minimaliseren. Op 30 juli jl. heeft de 
Raad van Ministers van Curaçao dan ook besloten tot een vijftiental beheersmaatregelen waardoor 
de stortingen in het schommelfonds moeten worden voorkomen en op 15 september a.s. zal 
Curaçao de RMR moeten berichten over de te treffen maatregelen aangaande het CMC. 
 
Personeelslasten  
Voor de verlaging van de kosten van de publieke sector wordt met de regeling Vrijwillige 
Vervroegde Uittreding een eerste stap gezet naar de rationalisering van het ambtenarenapparaat. 
 
1
 Inclusief opname van een last van ANG 267 miljoen in verband met de overname door Curaçao van de vordering van 
de Centrale Bank van Curaçao en Sint Maarten op Girobank N.V. 
2
 Het maximaal toegestane tekort is door de RMR van 13 november 2020 vastgesteld op ANG 685 miljoen, uitgaande 
van de destijds reeds verstrekte ANG 487 miljoen liquiditeitssteun; de nog resterende liquiditeitsbehoefte tot en met 
eind 2020 van ANG 181 miljoen; de ANG 65 miljoen aan eigen middelen die Curaçao aan het begin van de 
coronapandemie heeft ingezet; minus het deel van de liquiditeitssteun dat niet de gewone dienst betreft (ANG 48 
miljoen). 
3
 Het schommelfonds omvat de reserves van alle sociale fondsen, waaruit eventuele tekorten bij de fondsen worden 
gedekt. Als het schommelfonds een tekort vertoont heeft het land de wettelijke verplichting om het fonds aan te vullen. 
7 
 

Aruba 
Het CAft adviseerde bij de OB 2021 en reageerde op de vierde UR 2020 en de eerste UR 2021. 
Daarnaast adviseerde het CAft de RMR over te verstrekken liquiditeitssteun. De begroting 2021 van 
Aruba is pas 30 juli 2021 vastgesteld en is in deze halfjaarrapportage niet meegenomen. Het CAft 
heeft meerdere malen aangegeven deze veel te late vaststelling zorgwekkend te vinden en heeft 
het belang benadrukt van een tijdig vastgestelde begroting, zodat de regering het tijdig mandaat 
verkrijgt voor de uitvoering ervan. 
Het CAft gaf in zijn advies op de OB 2021 aan dat Aruba niet heeft voldaan aan de norm voor het 
4
financieringsoverschot uit het protocol Aruba Nederland 2019-2021 (het protocol) van 1 procent 
van het bruto binnenlands product (bbp). De mate waarin Aruba in 2021 mag afwijken van het 
protocol zal door de RMR in een later stadium worden vastgesteld. Aruba komt in de OB uit op een 
financieringstekort van AWG 1.008 miljoen voor de collectieve sector, zijnde 23,6 procent van het 
bbp. Het CAft gaf diverse aanbevelingen die tot aanpassingen van de definitieve begroting moesten 
leiden. Aruba heeft een deel van deze aanbevelingen verwerkt in de versie van de begroting 2021 
die bij de Staten is aangeboden en die 30 juli 2021 is vastgesteld. Het CAft zal daar vervolgens op 
reageren.   
In het eerste halfjaar 2021 ontving het CAft de vierde UR 2020 alsook de eerste UR 2021. Het 
voorlopig tekort in de vierde UR 2020 blijft met een bedrag van AWG 758 miljoen binnen het door 
de RMR maximaal toegestane tekort voor 2020 van AWG 781 miljoen. Uit de eerste UR 2021 blijkt 
een tekort in het eerste kwartaal van AWG 208 miljoen. Dit is minder hoog dan verwacht en het 
CAft verwacht dan ook dat in 2021 een beter resultaat mogelijk is dan opgenomen in de OB. 
Daarnaast merkte het CAft op dat nog geen rekening is gehouden met een sneller herstel van de 
economie, veroorzaakt door het sneller aantrekken van toerisme.  
Aruba kent uitdagingen voor wat betreft de zorgkosten, personeelslasten en het financieel beheer. 
Hieronder worden de recente ontwikkelingen bij deze onderwerpen kort beschreven.  
Zorgkosten 
Het Cft adviseert Aruba al langere tijd om maatregelen te nemen zodat de zorg en sociale zekerheid 
ook voor latere generaties behouden blijven. Aruba dient, conform de door de RMR gestelde 
voorwaarde van 15 mei 2020, invulling te geven aan een maandelijkse besparing bij de Algemene 
Ziektekosten Verzekering van AWG 5 miljoen (derhalve AWG 60 miljoen per jaar). Uit de eerste UR 
blijkt dat Aruba in 2021 een besparing van AWG 41 miljoen verwacht te realiseren. Het CAft heeft 
benadrukt dat de gehele korting van AWG 60 miljoen in 2021 moet worden gerealiseerd, met het 
oog op de houdbaarheid van het zorgstelsel.  
 
Personeelslasten 
Het CAft heeft opgemerkt dat de door Aruba gerealiseerde besparing op de personeelslasten in 
2020, conform het protocol, voornamelijk is bereikt door de implementatie van de 
solidariteitskorting van 12,5 procent. De uitvoering van het Beleidsplan Verlaging Personeelslasten 
(BVP) blijft echter achter en leidt tot een beperkte besparing in 2021. Het CAft heeft aangegeven 
dat, voor het gezond maken van de overheidsfinanciën van het land, de uitvoering van het BVP 
onverminderd noodzakelijk is en dat de in het BVP opgenomen maatregelen onverkort doorgevoerd 
dienen te worden.  
 
Financieel beheer 
In de RMR van 26 februari jl. is besloten dat Aruba de jaarrekening 2019 uiterlijk 1 augustus 2021 
dient vast te stellen. De vastgestelde jaarrekening 2020 moet conform de LAft voor 31 augustus 
2021 aan het CAft worden aangeboden. In het protocol is opgenomen dat over de jaarrekening 
 
4
 Protocol Aruba Nederland 2019-2021, Inkadering van het pad richting solide, transparante en houdbare 
overheidsfinanciën van Aruba, 22 november 2018 
9 
 

Sint Maarten 
Het Cft adviseerde het afgelopen halfjaar bij de OB 2021. Daarnaast schreef het Cft reacties op de 
vierde UR 2020 en de eerste UR 2021 alsook diverse adviesbrieven aan de RMR betreffende te 
verstrekken liquiditeitssteun. In het advies bij de OB 2021 verzocht het Cft Sint Maarten om de 
verwerking van de financiële implicaties van de coronacrisis te onderbouwen, en de uitgangspunten 
verder toe te lichten. Het Cft adviseerde tevens om kostenbesparingen in de begroting 2021 te 
verwerken en om alleen direct noodzakelijke vervangingsinvesteringen en investeringen die gepaard 
gaan met het hervormingstraject zoals overeengekomen in het Landspakket op te nemen. Het Cft 
adviseerde Sint Maarten meerdere malen dringend om de OB 2021 zo spoedig mogelijk vast te 
stellen (datzelfde geldt voor de BW 2020). 
 
De vierde UR 2020 toont een voorlopig begrotingstekort in 2020 van ANG 197 miljoen en 
overschrijdt daarmee het door de RMR maximaal toegestane tekort van ANG 185,5 miljoen. Dit 
tekort is lager dan begroot (ANG 263 miljoen) en wordt met name veroorzaakt door hogere 
belastingbaten, lagere personeelslasten en lagere lasten voor goederen en diensten. De eerste UR 
2021 toont een voorlopig begrotingstekort over het eerste kwartaal van ANG 41 miljoen. Dit tekort 
valt lager uit dan begroot (ANG 49 miljoen).  
 
Ook Sint Maarten kent grote uitdagingen voor wat betreft de zorgkosten, personeelslasten en het 
financieel beheer. 
 
Zorgkosten 
Het Cft heeft Sint Maarten verschillende keren gewezen op het grote risico van de zorgkosten op de 
begroting. Sint Maarten financiert de tekorten bij de sociale fondsen momenteel uit de positieve 
reserves van deze sociale fondsen. Deze situatie is onhoudbaar. Ook merkte het Cft op dat politiek 
gezagdragers bij landsverordening zijn vrijgesteld van een eigen bijdrage aan de 
ziektekostenverzekering. Het Cft heeft Sint Maarten aangeraden om een onderzoek te laten 
uitvoeren naar het verzekerde pakket, de premiebijdrage en de eigen bijdrage voor alle 
premieplichtigen op Sint Maarten. 
 
Personeelslasten 
Sint Maarten begrootte 161 formatieplaatsen voor 2021. Het Cft constateerde dat het niet 
realistisch is dat bijhorende vacatures dit jaar worden vervuld. Het Cft adviseerde bij de begrote 
personeelslasten de focus op de overeengekomen onderzoeken en doorlichtingen te leggen met als 
5
doel kostenbesparingen en effectiviteitverhoging, zoals genoemd in het Landspakket. 
 
Financieel Beheer 
Het financieel beheer op Sint Maarten is niet in orde. De diverse risico’s en uitdagingen en de 
financiële implicaties daarvan moeten zorgvuldig in kaart worden gebracht. Het Cft adviseerde Sint 
Maarten om op korte termijn over te gaan tot de uitvoering van de plannen zoals opgenomen in het 
Landspakket en concrete afspraken te maken met Nederland over de financiering hiervan. Het Cft 
gaat ervan uit dat met de gemaakte afspraken en beschikbaar gestelde middelen de benodigde 
verbeteringen tot uitvoering kunnen worden gebracht.  
Het Cft ontving in het eerste halfjaar van 2021 de vastgestelde jaarrekeningen 2015 en 2016. Sint 
Maarten haalde niet de deadline voor de aanlevering van de jaarrekeningen 2017 en 2018, die 
gesteld was op 30 juni 2021.  
 
 
5
 Onderlinge regeling, op 22 december 2020 overeenkomen tussen Nederland en Sint Maarten. 
11 
 

4. Liquiditeitssteun in 2020 en het eerste halfjaar van 2021 
 
Zowel Curaçao, Aruba en Sint Maarten (de CAS-landen) als Bonaire, Sint Eustatius en Saba (de 
BES-eilanden) hebben vanaf het begin van de coronacrisis in 2020 gebruik gemaakt van 
overheidssteun uit Nederland. Tot en met de eerste helft van 2021 zijn de CAS-landen ondersteund 
met vijf tranches liquiditeitssteun in de vorm van leningen en zijn de BES eilanden ondersteund met 
een noodpakket voor Caribisch Nederland en een aanvulling van de gederfde inkomsten als gevolg 
van Corona. Het CAft en het Cft Curaçao en Sint Maarten hebben de RMR geadviseerd over de in 
tranches verleende liquiditeitssteun aan de CAS-landen. Het Cft BES heeft de staatsecretaris van 
BZK vanaf de vierde tranche noodsteun geadviseerd over de inkomstenderving in Caribisch 
Nederland.  
 
Half maart 2020 werden de CAS-landen geconfronteerd met de eerste coronabesmettingen. Al snel 
gingen de regeringen over tot maatregelen om het besmettingsgevaar in te dammen. Enkele dagen 
na de eerste besmettingsgevallen werden de grenzen gesloten voor inkomende toeristen. Nog voor 
eind maart besloten Curaçao en Aruba ook de bewegingsvrijheid van de inwoners te beperken. Sint 
Maarten volgde in de eerste week van april. Op de BES-eilanden volgde eenzelfde opeenvolging van 
soortgelijke maatregelen.  
 
Met deze maatregelen was voor de CAS-landen en de BES-eilanden een totale lockdown een feit en 
het toerisme (zie figuur 1) en het openbare leven kwamen stil te liggen. De economische impact 
hiervan was voor elk (ei)land vanaf het begin groot. Zonder extra financiële middelen zou de crisis 
verder verdiepen door faillissementen en ontslagen en kon de continuïteit van belangrijke publieke 
voorzieningen niet meer worden gegarandeerd. Op 27 maart 2020 besloot de RMR op verzoek van 
de afzonderlijke CAS-landen en na advies van de desbetreffende colleges, dat er sprake was van 
een buitengewone gebeurtenis in de zin van de Rft en de LAft. Het werd de landen toegestaan voor 
2020 af te wijken van de begrotingsnormen zoals opgenomen in deze wet, waarmee de weg werd 
vrijgemaakt om aan de landen overheidssteun te kunnen verlenen. In de RMR van 18 december 
6
2020 is dit opnieuw gebeurd voor 2021 .   
 
Het overgrote gedeelte van de liquiditeitssteun was bestemd voor het opvangen van de terugval 
 
van belasting (zie figuur 2) en premiebaten, voor zover er voor de premiederving geen wettelijke 
reserves bij de sociale fondsen beschikbaar waren, loonsubsidie aan bedrijven en directe 
inkomenssteun aan mensen die hun baan verloren hadden als gevolg van de coronacrisis. Ondanks 
de verstrekte loonsteun daalde de werkgelegenheid in de private sector aanzienlijk (zie figuur 3). 
 
De advisering over de te verlenen liquiditeitssteun werd daarom gebaseerd op economische 
ramingen. Voor de ramingen was echter nauwelijks historisch vergelijkingsmateriaal van 
soortgelijke crises voorhanden. Ook was er geen informatie over de zeer recente economische 
ontwikkelingen voorhanden. De intensiteit en duur van de crisis waren buitengewoon onzeker. De 
economische ramingen werden daarom gepresenteerd met grote onzekerheidsmarges.  
 
De eerste ramingen in maart werden uitgewerkt in sterk uiteenlopende scenario’s. Zo werd voor 
Curaçao door de Centrale Bank van Curaçao en Sint Maarten een economisch krimp geraamd tussen 
de 4,5 en 19,4 procent met een maandelijks begrotingstekort van ANG 25 – 35 miljoen. Voor Sint 
Maarten werd in het ene scenario rekening gehouden met nog een groei van 0,8 procent en in het 
meest ongunstige scenario een krimp van 29,2 procent met een begrotingstekort dat kon oplopen 
tot ANG 14 miljoen per maand. Voor Aruba dat zeer afhankelijk is van buitenlandse toeristen werd 
op basis van ramingen van het land zelf rekening gehouden met een economische krimp van 38 
procent en een begrotingstekort van AWG 1,2 miljard op jaarbasis. In de maanden daarna zouden 
de economische ramingen elkaar in hoog tempo opvolgen, al naar gelang de snel opeenvolgende 
veranderingen in de actuele situatie. 
 
6
 BZK, kenmerk 2020-0000757582, Besluitvorming Rijksministerraad 18 december 2020, d.d. 18 december 2020.  
13 
 

In tabel 2 is een overzicht opgenomen van de tranches waarover de colleges hebben geadviseerd 
tot en met de eerste helft van 2021. 
 
Tabel 2 – Overzicht tranches liquiditeitssteun, x ANG/AWG mln. 
Sint 
Tranche Jaar Maanden Curaçao Aruba 
Maarten 
10
1 2020 t/m half mei 177 92 70 
2 2020 15 mei - juni 204 113 43 
3 2020 juli - dec 286 209 61 
4 2021 jan - mrt                 -    71 9 
5 2021 apr - juni                 -    237 39 
6 2021 juli - sept 168 181 48 
Totaal     835 903 270 
 
Aan het einde van het eerste kwartaal 2021, is de schuld van de landen opgelopen als gevolg van 
de leningen die dienen om de lopende uitgaven van de begroting te dekken. De 
overheidsschuldquotes van Curaçao, Aruba en Sint Maarten komen uit op respectievelijk 82, 123 en 
72 procent van het bbp. De liquiditeitsleningen lopen af in april 2022. Voor deze tijd zal bepaald 
moeten zijn of, en onder welke voorwaarden, herfinanciering van de leningen kan plaatsvinden. 
 
Op 25 februari jl. bracht het Cft advies uit over de verwachte inkomstenderving en uitgaven van de 
BES-eilanden over de periode januari tot en met juni 2021 ten gevolge van de coronacrisis. Op 
basis van dit advies ontvingen Bonaire, Sint Eustatius en Saba respectievelijk USD 2,0 miljoen, USD 
1,0 miljoen en USD 0,3 miljoen ter compensatie voor de verwachte inkomstenderving. Het 
ministerie van BZK keerde deze middelen in het tweede kwartaal van 2021 uit als onderdeel van het 
steun- en herstelpakket 4.0. 
 
10
 Waarvan ANG 50 miljoen liquiditeitssteun 2019 betreft.   
15 
 

Bijlage: Overzicht adviezen en reacties eerste halfjaar van 2021 
18-Jan AUA aanbieding eerste halfjaarrapportage 2020 
18-Jan SXM advies op basis van artikel 11 bij de ontwerpbegroting 2021 Sint Maarten 
18-Jan AUA advies bij de ontwerpbegroting 2021 
21-Jan CUR advies bij de vastgestelde begroting 2021 
25-Jan BON advies eerste begrotingswijziging 2021 
1-Feb CUR liquiditeitsbehoefte eerste kwartaal 2021 en mate van afwijking o.b.v. art. 25 Rft 
1-Feb SXM liquiditeitsbehoefte eerste kwartaal 2021 en mate van afwijking o.b.v. art. 25 Rft 
1-Feb AUA liquiditeitsbehoefte eerste kwartaal 2021 en mate van afwijking o.b.v. art. 23 LAft 
8-Feb CUR reactie op de second opinion business case Curaçao Medical Center 
12-Feb BON reactie op de vierde uitvoeringsrapportage 2020 
25-Feb BZK advies inkomstenderving en uitgaven ten gevolge van de coronacrisis 
25-Feb CUR reactie op de vierde uitvoeringsrapportage 2020 
2-Mrt CUR advies naar aanleiding van de vaststelling van de jaarrekeningen 2014-2018 Curaçao 
3-Mrt AUA reactie op de vierde uitvoeringsrapportage 2020 
3-Mrt SXM reactie op de vierde uitvoeringsrapportage 2020 
3-Mrt CUR uw reactie op het advies bij de vastgestelde begroting 2021 
9-Mrt CUR overleg met College financieel toezicht op 22 februari 2021 
10-Mrt CUR liquiditeitsbehoefte Curaçao tweede kwartaal 2021 en mate van afwijking 
liquiditeitsbehoefte Sint Maarten tweede kwartaal 2021 en mate van afwijking 
10-Mrt SXM 
10-Mrt AUA liquiditeitsbehoefte Aruba tweede kwartaal 2021 en mate van afwijking 
10-Mrt SXM overleg met het College financieel toezicht d.d. 25 februari 2021  
10-Mrt BON overleg met het College financieel toezicht d.d. 23 februari 2021  
overleg met het College financieel toezicht d.d. 26 februari 2021  
10-Mrt SAB 
17-Mrt AUA overleg met het College Aruba financieel toezicht d.d. 26 februari 2021 
29-Mrt SAB reactie op de vierde uitvoeringsrapportage 2020 
30-Mrt BZK aanbieding financieel jaarverslag 2020 Cft 
31-Mrt RMR bericht Rijksministerraad op basis van artikel 13 lid 1 van de Rft 
20-Apr BZK verzoek liquiditeitssteun Curaçao Medical Centre en liquiditeit Curaçao 
20-Apr CUR advies bij de ontwerplandsverordening tot wijziging van de begroting 2021 
30-Apr SXM advies bij de herziene ontwerpbegroting 2021 
12-Mei BZK aanbieding tweede halfjaarrapportage 2020 Bonaire, Sint Eustatius en Saba 
14-Mei SAB reactie op eerste uitvoeringsrapportage en advies bij tweede begrotingswijziging 2021 
18-Mei BON reactie op de eerste uitvoeringsrapportage 2021 Bonaire 
20-Mei EUX reactie op de eerste uitvoeringsrapportage en advies bij de eerste begrotingswijziging 2021 
31-Mei CUR reactie op de eerste uitvoeringsrapportage 2021 
1-Jun AUA reactie op de eerste uitvoeringsrapportage 2021 
4-Jun SXM reactie op de eerste uitvoeringsrapportage 2021 
9-Jun CUR liquiditeitsbehoefte Curaçao derde kwartaal 2021 en mate van afwijking 
9-Jun SXM liquiditeitsbehoefte Sint Maarten derde kwartaal 2021 en mate van afwijking 
9-Jun AUA liquiditeitsbehoefte Aruba derde kwartaal 2021 en mate van afwijking 
14-Jun CUR startbrief t.b.v. nieuw aangetreden Minister van Financiën 
 
 
 
17 
 

