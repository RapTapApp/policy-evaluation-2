  
24587  Justitieketen BES-eilanden 
 
Nr.   Verslag van een schriftelijk overleg 
 
Vastgesteld …  
 
 
De vaste commissie voor Justitie en Veiligheid heeft een aantal vragen en opmerkingen 
voorgelegd over de volgende stukken: 
 De brief inzake de staat van de rechtshandhaving 2019 (Kamerstuk 29279, nr. 600); 
 De brief inzake de justitieketen Caribisch Nederland (Kamerstuk 24587, nr. 783); 
 De periodieke rapportage rechtshandhaving: hoofdlijnen JVO (Kamerstuk 35300-IV, 
nr. 72); 
 De brief inzake het rapport van de Raad voor de rechtshandhaving over de handhaving 
van natuur- en milieuwetgeving in Caribisch Nederland (Kamerstuk 30825, nr. 220); 
 De brief inzake de uitvoering van de motie-Den Boer/Diertens over toepassing van de 
Wet Bibob op de BES-eilanden (Kamerstuk 35152, nr. 8)(Kamerstuk 35152, nr. 10); 
 De periodieke rapportage rechtshandhaving: hoofdlijnen Justitieel Vierpartijen 
Overleg (JVO) (Kamerstuk 35570-IV, nr. 33); 
 De beleidsreactie op het rapport van de Raad voor de Rechtshandhaving: 'opvolging 
aanbevelingen KPC'N' (Kamerstuk 29628, nr. 1010); 
 De brief inzake de rapportage van de Inspectie Justitie en Veiligheid over 
''Risicobeheersing op de BES-eilanden'' (Kamerstuk 31568, nr. 218); 
 De brief inzake de JenV-beleidsagenda voor Caribisch Nederland 2021-2025 
(Kamerstuk 29279, nr. 659); 
 De reactie op het rapport 'Opvolging aanbevelingen reclassering en resocialisatie in 
Caribisch Nederland' (Kamerstuk 29270, nr. 147); 
 De periodieke rapportage rechtshandhaving: hoofdlijnen JVO juli 2021 (Kamerstuk 
35570-IV, nr. 53). 
Bij brief van 1 november 2021 hebben de ministers van Justitie en Veiligheid en voor 
Rechtsbescherming en de staatssecretaris van Justitie en Veiligheid de vragen en gemaakte 
opmerkingen beantwoord. Vragen en antwoorden zijn hierna afgedrukt. 
 
De voorzitter van de commissie, 
Van Meenen 
 
Adjunct-griffier van de commissie, 
Koerselman 
 
 
Inhoudsopgave 
I. Vragen en opmerkingen vanuit de fracties 
1. Vragen en opmerkingen vanuit de D66-fractie  
2. Vragen en opmerkingen vanuit de CDA-fractie 
II. Reactie van de bewindspersonen 
 
 
I. Vragen en opmerkingen vanuit de fracties 
1 
 

van deze extra mogelijkheden en hoe wegen deze op tegen de kosten van het plaatsen van 
detentiecapaciteit in de eigen gemeenschap, zo vragen deze leden. 
 
In de brief ‘Justitieketen Caribisch Nederland’ d.d. 31 augustus 2020 is uw Kamer 
geïnformeerd over het besluit om af te zien van het realiseren van detentiecapaciteit op 
Sint Eustatius. De kosten van het creëren van aparte detentiecapaciteit in de eigen 
gemeenschap zijn gelet op de aantallen (in heel 2021 heeft de Justitiële Inrichting 
Caribisch Nederland (JICN) op Bonaire 3 Bovenwindse gedetineerden gehuisvest) vele 
malen hoger dan detentie in de JICN met aanvullende mogelijkheden. 
 
JenV werkt samen met de ketenpartners en Openbare Lichamen aan de laatste 
praktische uitvoeringsvraagstukken om de mogelijkheid van re-integratieverlof op de 
Bovenwinden uit te breiden. Hierbij wordt er expliciete aandacht geschonken aan het 
actief invullen van dit verlof. Daarnaast zijn de mogelijkheden voor videobellen vanuit 
de gevangenis gemoderniseerd en uitgebreid. Hiermee kan de Bovenwindse gedetineerde 
in contact blijven met zijn of haar sociaal netwerk. Uiteraard vallen de gedetineerden 
afkomstig van de Bovenwinden binnen de reikwijdte van het detentie- en re-
integratiebeleid van de JICN. Met betrekking tot de realisatie van re-integratie op Saba 
en Sint Eustatius zijn de bestaande praktische uitvoeringsvraagstukken ook 
nadrukkelijk onder de aandacht van de werkgroep en stuurgroep Resocialisatie/Re-
integratie, waarin ook de Openbare lichamen van de bovenwindse eilanden participeren. 
Hierbij wordt maatwerk toegepast. Daarnaast wordt binnen het traject Veranderende 
Sanctietoepassing gewerkt aan maatregelen om ook op de Bovenwinden de begeleiding 
van ex-gedetineerden in hun re-integratie vorm te geven.  
 
De leden van de D66-fractie lezen dat de beleidsagenda volgens de minister in lijn is met het 
rapport ‘Veiligheid en rechtsorde in het Caribisch gebied’ van de Adviesraad Internationale 
Vraagstukken (AIV). Dit rapport besteedt ook veel aandacht aan de bescherming van 
mensenrechten. De AIV constateert dat onder andere vanwege vluchtelingenstromen de 
mensenrechten in de regio onder druk staan. Kan de minister nader toelichten op welke wijze 
het beschermen van mensenrechten vorm krijgt in de beleidsagenda van JenV voor Caribisch 
Nederland en welke instrumenten hij daarvoor in gaat zetten, zo vragen deze leden. Voorts 
vragen zij de minister om in het kader van migratie niet enkel in te gaan op grensbewaking, 
maar ook op een menswaardige opvang van vluchtelingen. 
 
In artikel 12a van de Wet Toelating en Uitzetting BES zijn bepalingen opgenomen 
omtrent verdragsvluchtelingen en de bescherming tegen een schending van artikel 3 
EVRM. Een vreemdeling kan in Caribisch Nederland bescherming inroepen tegen 
terugzending naar zijn land van herkomst, indien de vreemdeling voldoet aan de non-
refoulement criteria die zijn vastgelegd in het VN-Vluchtelingenverdrag en het EVRM. 
Vanwege de kleine schaal van de eilanden die deel uitmaken van Caribisch Nederland, 
met beperkte capaciteit en middelen, geldt in beginsel het uitgangspunt dat migranten 
zelf in hun opvang voorzien tenzij er sprake is van schrijnende situaties. Voor deze 
situaties zal ondersteuning geboden worden en kunnen de uitvoerende diensten 
maatwerk leveren, indien nodig in samenspraak met organisaties als Caritas en het 
openbaar Lichaam Bonaire. Dit geldt ook als het gaat om medische zorg, rechtsbijstand 
en onderwijs. Verder wordt de Wet Toelating en Uitzetting BES herzien ten behoeve van 
de verdere optimalisering van de migratieketen in Caribisch Nederland.  
 
 
3 
 

B. Vragen en opmerkingen vanuit de CDA-fractie 
 
De leden van de CDA-fractie constateren dat in de JenV-beleidsagenda 2021-2025 voor 
Caribisch Nederland onder meer de aanpak van ondermijnende criminaliteit een (nieuwe) 
speerpunt zal worden. De aanpak wordt de komende vijf jaar geïntensiveerd, zo lezen deze 
leden. Betekent dit ook dat er middelen komen en/of worden vrijgemaakt om deze aanpak te 
ondersteunen? In hoeverre komen de recentelijk toegezegde nieuwe, structurele 
ondermijningsgelden (ook) ten goede aan de aanpak van ondermijnende criminaliteit op de 
BES-eilanden, zo vragen deze leden.  
 
De aanpak van ondermijning is inderdaad geprioriteerd in de BES-eilanden en deze zal 
de komende vijf jaar worden geïntensiveerd. De inzet is gericht op een brede integrale 
aanpak van ondermijning in Caribisch Nederland. De recent toegekende nieuwe en 
structurele ondermijningsgelden zijn in beginsel ook beschikbaar voor de aanpak van 
ondermijning in de BES-eilanden. JenV heeft uit ondermijningsgelden ook in het 
recente verleden al initiatieven gefinancierd, zoals de financiering van een 
kwartiermaker voor een RIEC-CN, de opleidingen voor financieel economisch 
rechercheren en de tijdelijke witwasofficier voor Caribisch Nederland. Momenteel 
wordt geïnventariseerd voor welke nieuwe ambities voor de BES-eilanden de 
ondermijningsgelden kunnen worden ingezet.  
 
De leden van de CDA-fractie vragen of het Openbaar Ministerie (OM) BES zijn integrale 
plan, zoals verwoord in de JenV-beleidsagenda, al heeft opgesteld.  
 
Het OM BES heeft laten weten dat het in concept opgestelde integrale plan van aanpak 
witwassen BES zich in een afrondende fase bevindt. Dit concept-plan is gericht op het 
voorkomen en bestrijden van witwassen en het creëren van (meer) controlemomenten en 
de versterking van bestuurlijke weerbaarheid bijvoorbeeld bij het verstrekken van 
subsidies, overheidsopdrachten en vergunningen en door middel van integriteitsbeleid. 
In het kader van de anti-witwasaanpak blijft de focus vanuit het OM BES gericht op 
enerzijds het doen van strafrechtelijke witwasonderzoeken en anderzijds (advisering 
rondom) het opwerpen van barrières voor het investeren van crimineel en 
onverklaarbaar vermogen op de BES. 
 
Ook vragen deze leden hoe het OM BES het kansspeldossier gaat aanpakken de komende 
periode. Uit verschillende onderzoeken is gebleken dat de kansspelsector op de BES-eilanden 
gevoelig is voor witwassen, zo merken deze leden op.  
 
Zoals is opgenomen in voornoemde JenV-beleidsagenda van juni 2021 is, indien er 
sprake is van criminele misstanden, ook het kansspeldossier een aandachtspunt voor het 
OM BES. Hierbij wordt wel opgemerkt dat in de geactualiseerde National Risk 
1
Assessment (NRA) witwassen en terrorismefinanciering BES d.d. augustus 2021, 
kansspelen door alle betrokken publieke en private partijen niet langer als een van de 
grootste risico’s met potentiele impact is geïdentificeerd. 
 
De leden van de CDA-fractie vragen de minister of hij kan aangeven wat voor tijdpad hij ziet 
wanneer het gaat om de notariële dienstverlening op Sint Eustatius en Saba, welke onder 
BES-wetgeving verricht moet gaan worden.  
                                                 
1
 Zie https://www.wodc.nl/actueel/nieuws/2021/08/26/vastgoed-belangrijkste-witwasrisico-voor-caribisch-
nederland, d.d. augustus 2021 
5 
 

De visie ‘Recht doen, kansen bieden’ is niet geschreven voor Caribisch Nederland. 
Gezien de specifieke omstandigheden ter plaatse en de aandacht die het proces van re -
integratiebegeleiding in Caribisch Nederland vergt, doet het implementeren van een 
Europees-Nederlandse visie op de sanctietoepassing in Caribisch Nederland geen recht 
aan de omstandigheden. Daarnaast is de wetgeving zoals de wet Straffen en Beschermen 
waarop de eerdergenoemde visie is gestoeld alleen van toepassing in Europees 
Nederland. 
 
Daarom wordt er ingezet op het implementeren van de beleidslijn van de visie ‘Recht 
doen, kansen bieden’ middels een traject dat specifiek gericht is op de sanctietoepassing 
in Caribisch Nederland. In dit traject, genaamd Veranderende Sanctietoepassing, wordt 
er met de ketenpartners gewerkt aan maatregelen om de begeleiding op re-integratie en 
resocialisatie na detentie vorm te geven. Het doel hierbij is om een sanctiebeleid te 
ontwikkelen dat door middel van actieve resocialisatie- en re-integratiemogelijkheden 
effectiever werkt aan terugkeer in de samenleving en zo bijdraagt aan het terugdringen 
van recidive en een veilige samenleving. 
 
Daarnaast sluit de JICN zo veel mogelijk aan bij de ontwikkelingen in het 
gevangeniswezen in Europees Nederland. Voor Caribisch Nederland geldt het Wetboek 
van Strafrecht BES en het Wetboek van Strafvordering BES en t.a.v. de JICN geldt de 
Penitentiaire beginselenwet BES en Gevangenismaatregel BES. Rekening houdende met 
de geldende wet- en regelgeving wordt er vanuit de visie op het gevangeniswezen een 
‘Caribische variant’ uitgewerkt van Interne vrijheden, resocialisatie en re-
integratiebeleid. In aanvulling hierop heeft JICN ook een eigen programma ontwikkeld, 
Ban Pa Kambio, waarmee JICN tijdens de detentie gedetineerden de mogelijkheid biedt 
om zichzelf te ontwikkelen. Dit kan door middel van opleidingen, leer- werktrajecten en 
arbeid en door het bieden van een duidelijke structuur. Beide elementen bieden 
gedetineerden een grotere kans tot het opbouwen van een maatschappelijk 
aanvaardbaar bestaan na detentie. De invulling van de arbeid is afhankelijk van de Ban 
Pa Kambio – lijn. Zo staat in de eerste fase leren centraal. De nadruk ligt op het behalen 
van de basiskwalificaties zoals lezen (alfabetisering) en schrijven. In deze fase is er ook 
extra aandacht voor de gedetineerde als het gaat om sociale vaardigheden en gedrag. 
Fase twee richt zich op leer-werk. Als een gedetineerde aan de selectiecriteria voldoet, 
kan hij doorstromen naar een MBO-1 entree opleiding. Tijdens deze opleiding leert de 
gedetineerde een vak in een van de drie beschikbare profielen: groen, bouw of horeca. 
De JICN koos voor deze profielen omdat de kansen op de arbeidsmarkt in deze sectoren 
het grootst zijn. De derde fase bestaat uit volledig werk. In deze fase voldoen 
gedetineerden aan alle gestelde criteria om aan het werk te kunnen gaan.  
 
In juli 2021 is het cliënttevredenheidsonderzoek van de Stichting Reclassering Caribisch 
Nederland gestart. Het onderzoek wordt begin 2022 definitief afgerond. De resultaten 
zullen na oplevering met de Kamer worden gedeeld.  
 
De leden van de CDA-fractie merken op dat het Justitieel Vierpartijen Overleg (JVO) een 
signaal afgeeft dat een aantal landen niet of niet tijdig hun begroting kunnen goedkeuren. 
Deze leden vragen naar voornemens voor extra inzet op governance. Zijn rollen en 
verantwoordelijkheden goed genoeg belegd? Deze leden vragen ook welke knelpunte n 
bijdragen aan het niet tijdig kunnen goedkeuren van begrotingen en of daar zicht op is. 
 
7 
 

