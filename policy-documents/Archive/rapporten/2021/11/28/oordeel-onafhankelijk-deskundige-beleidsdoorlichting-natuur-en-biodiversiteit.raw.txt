 
 
Datum 1 2 september 2021 
Referentie  IV/JB 
Betreft  Oordeel onafhankelijk deskundige 
beleidsdoorlichting natuur en biodiversiteit  
Versienummer  definitief 
Opgesteld door P rof. dr. Ingrid Visseren-Hamakers 
Aan  Ministerie van Landbouw, Natuur en Voedselkwaliteit 
   
Faculteit Managementwetenschappen 
  Sectie Geografie, Planologie en Milieu 
 
Op verzoek van het Ministerie van LNV heb ik als onafhankelijk deskundige deelgenomen aan de 
begeleidingscommissie Beleidsdoorlichting Natuur en biodiversiteit 2015-2019. Ik heb actief deelgenomen 
aan de bijeenkomsten van de begeleidingscommissie en heb commentaar geleverd op conceptstukken 
om mij zodoende voor te bereiden op het schrijven van deze beoordeling. De inhoud van de 
Beleidsdoorlichting blijft hiermee de verantwoordelijkheid van de onderzoekers. De onderstaande 
bevindingen zijn georganiseerd aan de hand van de twee centrale onderzoeksvragen van de 
Beleidsdoorlichting. Tenslotte reflecteer ik op de lessen voor het instrument Beleidsdoorlichting. 
 
 
Onderzoeksvraag 1: Is het beleid doeltreffend en doelmatig geweest? 
 
De conclusies van het rapport geven mijns inziens geen helder beeld van de doeltreffendheid en 
doelmatigheid van artikel 12 van de begroting van het Ministerie van LNV binnen de kaders waarin het 
onderzoek heeft plaatsgevonden. De inhoudelijke hoofdstukken schetsen een genuanceerd beeld, maar 
de conclusies reflecteren deze nuance niet. 
 
Zo staat in de Infographic (blz. i) de tekst “de achteruitgang van natuurgebieden is gemiddeld tot stilstand 
gekomen” en in de conclusies (blz. 56) “de achteruitgang van de kwaliteit van de natuur in natuurgebieden 
lijkt gemiddeld tot stilstand gekomen in de doorgelichte beleidsperiode”.  Ik plaats hierbij de volgende 
kanttekeningen:  
• Aangezien er geen bronnen worden vermeld is het niet helder waar deze conclusies op zijn 
gebaseerd.  
• Hoofdstuk 5 en andere delen van hoofdstuk 7 schetsen een ander, veel negatiever, beeld. 
Voorbeelden zijn: “Uit de Balans van de Leefomgeving (PBL, 2020a) blijkt dat een ruime meerderheid 
van de habitattypen een zeer ongunstige tot matig ongunstige staat van instandhouding hebben” 
(blz. 40) en “de natuurdoelen zijn niet dichterbij gekomen, ondanks het gevoerde beleid” (blz. 59). 
  
Elinor Ostromgebouw  Postbus 9108 
Heyendaalseweg 141  6500HK  NIJMEGEN 
6525AJ  NIJMEGEN  Nederland 
(024) 36 12 095  Ingrid.visseren@ru.nl  

 
 
 
Datum 12 september 2021 
Referentie  IV/JB | Oordeel onafhankelijk deskundige beleidsdoorlichting natuur en 
 
Pagina 3/7   
afgelopen halve eeuw is volgens het IPBES global assessment dan ook het gebrek aan aandacht voor deze 
indirect drivers. De Nederlandse overheid heeft als lid van het VN-biodiversiteitsverdrag en IPBES deze 
uitgangspunten mede vormgegeven en formeel vastgesteld.  
 
Deze twee ontwikkelingen in het biodiversiteitsbeleid (mainstreaming en systeemverandering), gelinkt aan 
de beleidsdoelstelling “verwevenheid met economie” en het “vergroten van de betrokkenheid van 
burgers” uit de Beleidsdoorlichting, maken de nauwe opdracht van de beleidsdoorlichting problematisch. 
Het natuur en biodiversiteitsbeleid kan niet worden “afgerekend” op haar eventuele gebrek aan 
doeltreffendheid en doelmatigheid, aangezien de praktijken die natuur bedreigen niet door een sectoraal 
georganiseerd natuur- en biodiversiteitsbeleid kunnen worden geadresseerd.  
 
In het actuele duurzaamheidsdebat, zowel in de beleidspraktijk als in de milieu- en maatschappij-
wetenschappen, wordt nu gesproken in termen van transities – een systeemverandering van een niet-
duurzaam naar een duurzaam systeem. Voorbeelden zijn de transities op het gebied van energie, 
mobiliteit, voedsel, proefdiervrije innovatie, en circulaire economie. Mijns inziens worden deze transities 
nog te sectoraal georganiseerd, terwijl ze elkaar beïnvloeden en door dezelfde maatschappelijke 
onderliggende oorzaken worden beïnvloed. Ze zouden daarmee moeten worden gezien als onderdeel van 
een grotere, meer algemene maatschappij-brede transformatie. Deze transformatie omvat dan de 
sector-overstijgende algemene veranderingen die nodig zijn voor de transformatie van een niet-duurzame 
naar een duurzame samenleving, zoals veranderingen in ons economisch stelsel, instituties, en 
maatschappelijke doelstellingen, paradigma’s en waarden (Visseren-Hamakers et al., 2022). 
 
Het besturen van zo’n transformatie is uiteraard ingewikkeld. Alle betrokken actoren (overheden, 
bedrijfsleven, maatschappelijke organisaties) kunnen een bijdrage leveren aan deze sturing door middel 
van wat wij “transformatieve sturing” (transformative governance) hebben genoemd (Visseren-
Hamakers et al., 2021). Adaptieve sturing (adaptive governance) is hier een belangrijk element in: het 
regelmatig reflecteren op de koers en of de governance mix (het totaal aan beleidsinstrumenten en 
maatschappelijke initiatieven) nog voldoende is om op koers te blijven.  
 
Met name voor de Nederlandse doelstellingen voor het behoud en versterken van de mondiale 
biodiversiteit, waarover in de Beleidsdoorlichting wordt geconstateerd dat hierover te weinig kennis 
beschikbaar is, is deze maatschappelijke transformatie cruciaal om de Nederlandse ecologische 
voetafdruk te verkleinen.  
 
Naast de aandacht voor de noodzaak van transformatieve verandering, is dus het doordenken van de 
sturing van deze verandering (transformative governance) zeer belangrijk. De Nederlandse overheid kan 
dit in EU-verband inbrengen in de onderhandelingen voor de Post-2020 Global Biodiversity Framework 
van het VN-biodiversiteitsverdrag.  
  
Elinor Ostromgebouw  Postbus 9108 
Heyendaalseweg 141  6500HK  NIJMEGEN 
6525AJ  NIJMEGEN  Nederland 
(024) 36 12 095  Ingrid.visseren@ru.nl  
 
 

 
 
 
Datum 12 september 2021 
Referentie  IV/JB | Oordeel onafhankelijk deskundige beleidsdoorlichting natuur en 
 
Pagina 5/7   
 
Externe experts van eerdere beleidsdoorlichtingen (bv. artikel 11 evaluatie 2014; artikel 6 evaluatie, 2019) 
komen tot soortgelijke conclusies. 
 
Op basis van het voorgaande zou ik de Rijksoverheid willen adviseren de verplichte beleidsdoorlichting 
beter te integreren in het beleids- en onderzoeksproces van het Ministerie (Ministerie-breed, niet alleen de 
Directie Natuur), de Rijksoverheid en andere relevante bestuurslagen (hier met name de Provincies), 
onder andere op de volgende aspecten. 
- Het Ministerie zou, op basis van de geconstateerde kennishiaten (in deze en gerelateerde 
beleidsdoorlichtingen) een onderzoeksagenda kunnen formuleren zodat toekomstige 
beleidsdoorlichtingen met minder kennishiaten geconfronteerd worden dan de huidige. 
- Daarnaast zouden beleidsdoorlichtingen meer ruimte kunnen krijgen om het onderzoek te 
contextualiseren (in termen van andere beleidsterreinen, bestuurslagen, actoren, recente 
ontwikkelingen etc.), zodat de beleidsrelevantie vergroot wordt en de Beleidsdoorlichting als 
instrument niet bijdraagt aan de verkokering van het beleid.  
- De afbakening tussen de systeemverantwoordelijkheid van de Rijksoverheid en 
verantwoordelijkheden van de Provincies blijft een spanningsveld (zie ook Eerste Kamer, 33576, M; 
Beleidsdoorlichting blz. 39). Het rijk is eindverantwoordelijk om ervoor te zorgen dat Nederland aan 
haar internationale en Europese verplichtingen voldoet. Een Beleidsdoorlichting die de 
verantwoordelijkheden van de Provincies hierin niet meeneemt kan mijns inziens geen compleet 
beeld geven van de doelmatigheid en doeltreffendheid van het Nederlandse natuur en 
biodiversiteitbeleid, gezien de systeemverantwoordelijkheid van de Rijksoverheid. De evaluaties van 
het Natuurpact zijn inhoudelijk wel betrokken bij de huidige Beleidsdoorlichting, maar formeel geen 
onderdeel van de doorlichting. Dit is verwarrend. Hierin dient een meer eenduidige keuze te worden 
gemaakt.  
- De vraag of de input voldoende was om de doelstellingen te bereiken en of de input de juiste 
instrumenten omvatte ontbreekt in de Beleidsdoorlichting. De relatie tussen input en doelen kan 
beter worden geëvalueerd.  
 
Het soort evaluatie dat in adaptieve, transformatieve sturing (zie onderzoeksvraag 2) nodig is, is van een 
geheel ander karakter dan de Beleidsdoorlichting. De vraag is dan ook hoe het instrument van 
beleidsdoorlichting een rol kan spelen in de context van duurzaamheidstransformaties.  
- Doeltreffendheid en doelmatigheid zouden dan moeten worden gezien als de mate waarin het beleid 
bijdraagt aan de transformatie, dus een procesevaluatie naast een doelevaluatie. 
- De evaluatie zou moeten focussen op de vraag welke beleidsinstrumenten de grootste impact 
kunnen hebben in de transformatie, bijvoorbeeld welke instrumenten staan duurzaamheid het 
meeste in de weg, hoe kunnen bijvoorbeeld bezuinigingen op niet-duurzame subsidies worden 
gebruikt om actoren financieel te ondersteunen in hun transformatie naar duurzame praktijken etc. 
Deze evaluatie dient regelmatig te worden gedaan om bij te kunnen sturen. Aangezien de 
transformatie gaande is, wordt er een bewegend object gestuurd, dat tijdens het proces zich-
ontwikkelend beleid nodig heeft om de verandering te blijven sturen. De evaluatie zou als vraag 
dienen te hebben welke governance mix op een specifiek moment nodig is om de transformatie te 
blijven versnellen.  
- Het soort evaluatie dat nodig is, is dus meer een lerende evaluatie (zie bijvoorbeeld PBL, 2020) dan 
een evaluatie die tot doel heeft om verantwoording af te leggen. Een verantwoording afleggende 
Elinor Ostromgebouw  Postbus 9108 
Heyendaalseweg 141  6500HK  NIJMEGEN 
6525AJ  NIJMEGEN  Nederland 
(024) 36 12 095  Ingrid.visseren@ru.nl  
 
 

 
 
 
Datum 12 september 2021 
Referentie  IV/JB | Oordeel onafhankelijk deskundige beleidsdoorlichting natuur en 
 
Pagina 7/7   
Referenties 
 
Díaz, S., J. Settele, E.S. Brondízio, H.T. Ngo, J. Agard, A. Arneth, P, Balvanera, K.A. Brauman, S.H.M. Butchart, 
K.M.A. Chan, L.A. Garibaldi, K. Ichii, J. Liu, S.M. Subramanian, G.F. Midgley, P. Miloslavich, Z. Molnár, D. 
Obura, A. Pfaff, S. Polasky, A. Purvis, J. Razzaque, B. Reyers, R.R.  Chowdhury, Y-J. Shin, I.J. Visseren-
Hamakers, K. Willis, C.N. Zayas. 2019. Pervasive human-driven decline in life on Earth points to the 
need for transformative change. Science 2019, 366, eaax3100. doi:10.1126/science.aaw3100. 
PBL, 2020. Lerende evaluatie van het Natuurpact 2020. Gezamenlijk de puzzel leggen voor natuur, 
economie en maatschappij. Planbureau voor de Leefomgeving. PBL-publicatienummer 3852. 
Visseren-Hamakers, I.J. et al., 2021. Transformative governance of biodiversity: insights for sustainable 
development. Current Opinion in Environmental Sustainability 53: 20-28. 
Visseren-Hamakers, I.J., B. Cashore, D. Loorbach, M. Kok, S. de Koning, P. Vullers, A. van Veen. 2022. How to 
save a million species? Transformative governance through prioritization. In: Visseren-Hamakers, I.J. 
and Kok, M. (Eds.) 2022. Transforming Biodiversity Governance. Cambridge University Press. 
Forthcoming.   
Elinor Ostromgebouw  Postbus 9108 
Heyendaalseweg 141  6500HK  NIJMEGEN 
6525AJ  NIJMEGEN  Nederland 
(024) 36 12 095  Ingrid.visseren@ru.nl  
 
 

