35 934  Wijziging van de Rijkswet op het Nederlanderschap en de Wet op de 
inlichtingen- en veiligheidsdiensten 2017, alsmede intrekking van de 
Rijkswet van 10 februari 2017, houdende wijziging van de Rijkswet op het 
Nederlanderschap in verband met het intrekken van het Nederlanderschap 
in het belang van de nationale veiligheid (Stb. 2017, 52) 
  
 
Nr.  NOTA NAAR AANLEIDING VAN HET VERSLAG 
 
Met belangstelling heb ik kennisgenomen van het verslag van de vaste commissie voor Justitie en 
Veiligheid. Ik dank de leden van de verschillende fracties voor hun inbreng. Hieronder ga ik in op 
de gestelde vragen. De vragen worden samengevat weergegeven. Bij de beantwoording is waar 
mogelijk de volgorde van het verslag aangehouden. Waar verschillende fracties eenzelfde vraag 
hebben gesteld zijn deze gezamenlijk beantwoord, en is van de volgorde van het verslag 
afgeweken.  
 
Waar hierna wordt gesproken over ‘intrekking van het Nederlanderschap’ of ‘intrekking van het 
Nederlanderschap in het belang van de nationale veiligheid’, wordt gedoeld op de bevoegdheid 
neergelegd in artikel 14, vierde lid, van de Rijkswet op het Nederlanderschap (hierna: RWN), tenzij 
1
anders aangegeven. 
 
I. ALGEMEEN DEEL 
 
1.  Inleiding 
Door de leden van verschillende fracties zijn vragen gesteld over (het beleid ten aanzien van) de  
intrekking van het Nederlanderschap en de mogelijkheden tot strafrechtelijke opsporing en 
vervolging.  
 
De regering hecht er groot belang aan dat uitreizigers die worden verdacht van terroristische 
misdrijven worden berecht. Dat geldt ook voor de (internationale) misdrijven die ten laste zijn 
2
gelegd aan Nederlandse uitreizigers in Syrië en Irak. In de door uw Kamer aangenomen motie-
Van der Werff en Koekkoek wordt de regering ook verzocht zich maximaal in te spannen om ervoor 
3
te zorgen dat uitgereisde terrorisme-verdachten hun straf niet ontlopen. Nederland draagt op 
diverse manieren bij aan de strafrechtelijke opsporing en berechting van deze personen, 
bijvoorbeeld door het steunen van de door de VN opgerichte bewijsvergarings-mechanismen in Irak 
(UNITAD) en Syrië (IIIM). Dit doet Nederland in samenwerking met andere internationale partners 
4
en Europese landen. De regering kijkt voorts naar de mogelijkheden van berechting in Nederland 
– voor zover van toepassing – maar ook naar de mogelijkheden van berechting in de regio. De 
inzet van het strafrecht is en blijft daarom één van de belangrijkste instrumenten in de strijd tegen 
terrorisme.  
 
Het blijft echter van onverminderd belang om de bevoegdheid tot intrekking van het 
Nederlanderschap ook na 1 maart 2022 te behouden. In individuele gevallen kan het noodzakelijk 
blijven om tot intrekking van het Nederlanderschap te besluiten, zodat legale terugkeer wordt 
voorkomen en illegale terugkeer ernstig wordt bemoeilijkt. Zoals is uiteengezet in de brief van 25 
juni 2021, gaat van personen die zich in het buitenland bevinden en zich aldaar hebben 
5
aangesloten bij een terroristische organisatie een dreiging voor de nationale veiligheid uit. Hoewel 
de strafrechtelijke aanpak van terrorisme de laatste jaren aanzienlijk is versterkt, kan de inzet van 
het strafrecht noch andere bevoegdheden voorkomen dat een persoon die zich in het buitenland 
bevindt, zich aldaar heeft aangesloten bij een terroristische organisatie en is getraind in het 
gebruik van geweld of het gebruik daarvan heeft gefaciliteerd, terugkeert naar het Koninkrijk. Het 
kan dan, gelet op de noodzaak tot bescherming van de nationale veiligheid, bezwaarlijk zijn om die 
terugkeer af te wachten. De intrekking van het Nederlanderschap en de gelijktijdige 
ongewenstverklaring is de enige maatregel die legale terugkeer onmogelijk maakt. Daarnaast 
wordt ook illegale terugkeer ernstig bemoeilijkt. 
 
                                                 
1
 Deze bevoegdheid moet worden onderscheiden van de in artikel 14, tweede lid, RWN neergelegde 
bevoegdheid tot intrekking van het Nederlanderschap na een onherroepelijke veroordeling wegens een in die 
bepaling genoemd misdrijf. 
2
 Kamerstukken II 2020/21, 29754, nr. 619. 
3
 Kamerstukken II 2020/21, 29754, nr. 600. 
4
 Aanhangsel Handelingen II 2020/21, nr. 600. 
5
 Kamerstukken II 2020/21, 29754, nr. 618. 
1 
 

Nederlanderschap, net als elke andere maatregel, de terroristische dreiging nooit geheel kan 
wegnemen, ook niet vanuit het buitenland. Dit leidt naar het oordeel van de regering echter niet 
tot de conclusie dat de intrekking van het Nederlanderschap reeds daarom geen meerwaarde heeft. 
Het is immers nooit volledig te voorkomen dat iemand zich op onrechtmatige wijze toegang 
verschaft tot het Nederlandse grondgebied. Dit kan daarom geen reden zijn om af te zien van een 
maatregel als de onderhavige, die de legale terugkeer onmogelijk maakt, en de feitelijke en illegale 
terugkeer ernstig bemoeilijkt. Daarmee wordt een getalsmatig bescheiden, maar belangrijke 
9
bijdrage geleverd aan de bescherming van de nationale veiligheid. 
 
Een tweede aanleiding om deze bevoegdheid permanent te maken is inderdaad gelegen in het 
huidige dreigingsniveau, zo antwoord ik de aan het woord zijnde leden. Het dreigingsniveau is 
thans vastgesteld op ‘aanzienlijk’, hetgeen een lager dreigingsniveau is dan wat gold ten tijde van 
de instelling van deze bevoegdheid in 2017. Een verlaging van het dreigingsniveau betekent echter 
niet dat er niet langer enige reden is tot intrekking van het Nederlanderschap. Ook bij een lager 
dreigingsniveau kan het in individuele gevallen noodzakelijk blijven het Nederlanderschap in te 
trekken, als dat in die gevallen noodzakelijk is ter bescherming van de nationale veiligheid, zo 
antwoord ik ook de leden van de CU-fractie.  
 
De kans op een aanslag blijft immers voorstelbaar. In het Dreigingsbeeld Terrorisme Nederland 55 
(hierna: DTN) is aangegeven dat de jihadistische dreiging tegen Nederland onveranderd in stand 
blijft en in Nederland nog steeds als de grootste terroristische dreiging wordt beschouwd. Op het 
gebied van mondiaal jihadisme doen zich ontwikkelingen voor die relevant zijn voor het 
terroristische dreigingsbeeld voor Nederland. ISIS heeft de laatste jaren een transformatie 
ondergaan van een organisatie die primair gericht was op de strijd in het kerngebied Irak en Syrië, 
tot een organisatie die meer en meer gericht is op het voeren van een wereldwijde jihad. De 
bevoegdheid tot intrekking van het Nederlanderschap draagt bij aan de mogelijkheden om de 
dreiging, die hier voor Nederland vanuit gaat, tegen te gaan. 
 
De intrekking van de nationaliteit, in combinatie met de ongewenstverklaring, is overigens geen op 
zichzelf staande maatregel, maar is onderdeel van het totaalpakket aan mogelijke maatregelen om 
de nationale veiligheid te beschermen. De afgelopen jaren is een groot aantal risico-mitigerende 
maatregelen ontwikkeld om de dreiging die uitgaat van uitreizigers tegen te gaan. Er is niet één 
passende oplossing die op alle zaken van toepassing is; elk individueel geval vergt een individuele 
afweging, aan de hand van de omstandigheden van het geval. Van geval tot geval zal een afweging 
moeten worden gemaakt over de te treffen maatregelen en de effecten daarvan op de nationale 
veiligheid. In sommige gevallen is een andere maatregel passender, bijvoorbeeld als een uitreiziger 
inmiddels is teruggekeerd. Dan ligt strafrechtelijke vervolging voor de hand.  
 
De leden van de SP-fractie constateren dat in het WODC-onderzoek is geconcludeerd dat geen van 
de personen wier Nederlanderschap is introkken, op legale wijze is teruggekeerd. Zij vragen of is 
vastgesteld dat dit een gevolg is van de intrekking, of dat hier andere redenen aan ten grondslag 
lagen bijvoorbeeld omdat zij simpelweg niet wilden terugkeren. De vaststelling dat deze personen 
niet zijn teruggekeerd is gedaan op basis van gesprekken die door de onderzoekers zijn gevoerd 
10
met de AIVD, het OM en de NCTV. Vanzelfsprekend is het niet mogelijk vast te stellen of de 
intrekking van het Nederlanderschap de enige reden was om niet terug te keren. Dit kan echter 
geen reden zijn om af te zien van een maatregel als de onderhavige. Het gaat er bij het intrekken 
van het Nederlanderschap immers om dat de betrokken persoon niet legaal kán terugkeren naar 
het Koninkrijk, ongeacht of de betrokken persoon dat ook daadwerkelijk wil.  
 
De leden van de Volt-fractie wijzen erop dat er geen nieuwe stromen Syriëgangers zijn, alsook 
geen nieuwe bewegingen van personen naar het buitenland om zich aan te sluiten bij terroristische 
organisaties. In dit verband wordt opgemerkt dat de enkele vaststelling dat er thans minder 
uitreizigers zijn dan enkele jaren geleden, niet betekent dat de bevoegdheid tot intrekking van het 
Nederlanderschap in alle gevallen kan worden gemist. Dat zou een miskenning zijn van de dreiging 
die ook thans nog uitgaat van terroristische organisaties en uitreizigers. Zoals hiervoor is 
opgemerkt, vermeldt het meest recente DTN dat de jihadistische dreiging tegen Nederland 
onveranderd in stand blijft en nog steeds als de grootste terroristische dreiging wordt beschouwd. 
                                                 
9
 Illegale terugkeer wordt ernstig bemoeilijk, omdat als gevolg van de intrekking het Nederlandse reisdocument 
dat betrokkene bezit, zoals een paspoort, van rechtswege vervalt. Het verval van dit document wordt 
opgenomen in de Stolen and Lost Travel Document database van Interpol. Tot slot wordt zowel de 
ongewenstverklaring van betrokkene als zijn vervallen reisdocument geregistreerd in het Schengen 
Informatiesysteem II. 
10
 Kamerstukken II 2020/21, 29754, nr. 585, p. 14, 57 en 58. 
3 
 

om tot intrekking van het Nederlanderschap te besluiten. De regering merkt daarbij op dat de 
intrekking van het Nederlanderschap strafrechtelijke opsporing en vervolging niet geheel 
onmogelijk maakt. Hierop wordt later in deze nota nader ingegaan. 
 
De leden van de CU-fractie vragen hoe de intrekking van het Nederlanderschap zich verhoudt tot 
de internationale rechtsorde. In dit verband wijzen zij op artikel 90 van de Grondwet, dat een 
algemene verplichting voor de regering bevat om deze rechtsorde te bevorderen. In reactie hierop 
wordt geantwoord dat de bevoegdheid tot intrekking van het Nederlanderschap hiermee in lijn is. 
De intrekking van nationaliteit wordt in de internationale rechtsorde immers uitdrukkelijk erkend, 
zolang die intrekking niet tot staatloosheid leidt. Zo volgt uit artikel 7, eerste lid, aanhef en onder 
d, van het Europees verdrag inzake nationaliteit dat het mogelijk is een nationaliteit in te trekken 
bij gedrag dat de essentiële belangen van die staat ernstig schaadt. De aansluiting bij een 
terroristische organisatie die een bedreiging vormt voor de nationale veiligheid kwalificeert zonder 
meer als dergelijk gedrag. Bij de afweging of een intrekking van het Nederlanderschap in het 
concrete geval ook opportuun is, wordt bovendien zowel het nationale als het internationale aspect 
van de nationale veiligheid betrokken. Als er ondubbelzinnige aanwijzingen zijn dat intrekking van 
het Nederlanderschap schade kan berokkenen aan een andere staat – bijvoorbeeld het land waar 
de betrokkene zich feitelijk bevindt – en (daardoor) gevolgen heeft voor de nationale veiligheid van 
19
het Koninkrijk, kan van intrekking worden afgezien.  
 
De leden van de Volt-fractie vragen welke definitie van de nationale veiligheid wordt gehanteerd bij 
de intrekking van het Nederlanderschap. Hierop wordt geantwoord dat nationale veiligheid een 
veelzijdig en dynamisch begrip is. De regering acht de nationale veiligheid in het geding als één of 
meer vitale belangen van de Nederlandse staat en/of samenleving zodanig bedreigd worden dat 
20
sprake is van (potentiële) maatschappelijke ontwrichting. 
 
De leden van de fracties van Volt en BIJ1 vragen verder op welke wijze de breed gepubliceerde 
standpunten van de nationale veiligheidsexperts zijn betrokken, en hoe de bezwaren over 
potentiële contra-effectiviteit van het intrekken van het Nederlanderschap voor de nationale 
veiligheid worden weerlegd. Bij de voorbereiding van het wetsvoorstel is onder meer acht geslagen 
op het WODC-rapport ‘Evaluatie wijziging van de Rijkswet op het Nederlanderschap in het belang 
van de nationale veiligheid’. Uw Kamer is daarover geïnformeerd door middel van een 
21
kabinetsreactie van 10 december 2020. De in de consultatiefase ingediende reacties – waaronder 
de door de leden van de Volt-fractie bedoelde standpunten van onder meer de Commissie Meijers 
en het T.M.C. Asser Instituut – zijn uiteraard evenzeer betrokken bij de totstandkoming van het 
onderhavige wetsvoorstel. In de memorie van toelichting is de regering op die reacties ingegaan.  
 
De leden van de D66-fractie wijzen er op dat er een tegenstrijdigheid lijkt te bestaan tussen de in 
de Tijdelijke wet bestuurlijke maatregelen terrorismebestrijding neergelegde bevoegdheid tot het 
opleggen van een uitreisverbod, en de bevoegdheid tot intrekking van het Nederlanderschap. Dit is 
 
niet het geval. Het uitreisverbod kan worden opgelegd aan een persoon van wie het gegronde 
vermoeden bestaat dat hij zich buiten het Schengengebied zal begeven met als doel aansluiting te 
22
zoeken bij een terroristische organisatie. Het uitreisverbod wordt opgelegd in het belang van de 
nationale veiligheid en strekt er, zoals de leden van de D66-fractie terecht constateren, toe uitreis 
te voorkomen. Het uitreisverbod laat echter onverlet dat een Nederlander die (in w eerwil van het 
opgelegde uitreisverbod) is uitgereisd en zich heeft aangesloten bij een terroristische organisatie, 
legaal naar het Koninkrijk kan terugkeren. Het kan dan, gelet op de noodzaak tot bescherming van 
de nationale veiligheid en na een afweging in het individuele geval, bezwaarlijk zijn om die 
terugkeer af te wachten. In de optiek van de regering is geen sprake van conflicterende, maar juist 
van elkaar aanvullende maatregelen.  
 
De leden van de PvdA-fractie vragen of intrekking niet louter in de rede ligt als geen sprake is van 
(een mogelijkheid tot) vervolging in Nederland. In reactie hierop wordt opgemerkt dat de 
intrekking plaatsvindt in het belang van de nationale veiligheid. Bij de afweging of in een 
individueel geval tot intrekking wordt overgegaan kan daarom niet doorslaggevend zijn óf er 
mogelijkheden op grond van het strafrecht voorhanden zijn. Het gaat erom welke maatregel het 
meest effectief is ter bescherming van de nationale veiligheid. Van geval tot geval zal het belang 
dat wordt gediend met de intrekking van het Nederlanderschap (het beschermen van de nationale 
                                                 
19
 Kamerstukken II 2020/21, 35934, nr. 4. 
20
 Nationale Contraterrorisme (CT)-strategie 2016–2020, Kamerstukken II 2015/16, 29754, nr. 391.  
21
 Kamerstukken II 2020/21, 29754, nr. 585. 
22
 Het betreft hier een organisatie die is geplaatst op de lijst van organisaties, bedoeld in artikel 14, vierde lid, 
van de Rijkswet op het Nederlanderschap (Stcrt. 2017, nr. 13023). 
5 
 

De leden van de SGP-fractie vragen verder of er zicht is op berechting in het land waarin deze 
uitreizigers nu verblijven, en of dit meeweegt in de beslissing tot intrekking van het 
Nederlanderschap. Conform de motie-Van der Staaij c.s. zet de regering zich in voor intrekking van 
het Nederlanderschap van uitgereisde personen die zich in het buitenland hebben aangesloten bij 
een terroristische organisatie. Dat betekent dat de regering ook in reeds ingestelde strafzaken de 
mogelijkheden zal blijven onderzoeken om het Nederlanderschap in te trekken. In elke casus wordt 
een individuele belangenafweging gemaakt, waarbij het belang van de bescherming van de 
nationale veiligheid wordt afgewogen tegen andere belangen, waaronder het belang van 
strafrechtelijke opsporing en vervolging. Indien het belang van de nationale veiligheid dient te 
prevaleren en het Nederlanderschap aldus wordt ingetrokken, betekent dit echter niet dat de 
betrokken personen altijd straffeloos blijven. Het is immers mogelijk om legaal in Nederland 
aanwezig te zijn als de ongewenstverklaring tijdelijk wordt opgeheven, bijvoorbeeld gedurende de 
periode die nodig is om betrokkene te berechten en een eventuele vrijheidsstraf ten uitvoer te 
leggen. Mede daarom zet de regering ook onverminderd in op het voorkomen van straffeloosheid 
van ISIS-strijders en op berechting, in Nederland voor zover van toepassing en - zolang de ISIS-
strijders niet in Nederland zijn – in de regio. Daartoe blijft het kabinet opties voor de internationale 
berechting van Westerse ISIS-strijders verkennen. Er zijn op dit moment geen reële opties om 
ISIS-strijders internationaal of in de regio te berechten. Desalniettemin blijft het kabinet, in nauw 
overleg met Europese partners, in gesprek met (onder meer) de Iraakse overheid over de 
mogelijkheden om Westerse ISIS-strijders in Irak te berechten in lijn met internationale juridische 
en mensenrechtenstandaarden. Het kabinet zal de Kamer in de halfjaarlijkse brief over uitreizigers 
tevens blijven informeren over de ontwikkelingen ten aanzien van de opties voor internationale 
berechting van ISIS-strijders. 
 
Het lid van de fractie van BIJ1 vraagt of het Nederlanderschap ooit is ingetrokken van een persoon 
die zich bij een niet-jihadistische organisatie heeft aangesloten. Hierop wordt geantwoord dat het 
ideologisch gedachtengoed niet relevant is voor de vraag of tot intrekking van het 
Nederlanderschap wordt overgegaan. Relevant is of deze intrekking noodzakelijk is in het belang 
van de nationale veiligheid, omdat de betrokkene zich – kort gezegd – in het buitenland heeft 
aangesloten bij een terroristische organisatie. Voor de toepassing van deze bevoegdheid is daarom 
een lijst vastgesteld van terroristische organisaties die deelnemen aan een nationaal of 
internationaal gewapend conflict en een bedreiging vormen voor de nationale veiligheid. Dit betreft 
25
het ‘Besluit vaststelling lijst organisaties die bedreiging vormen voor nationale veiligheid’. Het 
betreft hier organisaties die: 
a. geweld gebruiken om hun ideologische doeleinden te verwezenlijken/een ideologie hanteren 
waarvan geweld deel uitmaakt; 
b. daarbij een anti-Nederlandse of antiwesterse dus daarmee ook een anti-Nederlandse agenda 
hanteren; en 
c. deze agenda ook in de praktijk brengen, aanslagen plegen of hebben gepleegd tegen en in 
het Westen. 
Op deze lijst staan thans drie organisaties: Al Qa’ida, ISIS, Hay’at Tahrir al-Sham en organisaties 
die aan deze drie groeperingen zijn gelieerd. De regering benadrukt dat de ideologische stroming of 
grondslag van een dergelijke organisaties als zodanig niet van belang is. Bepalend is slechts of een 
organisatie een gevaar vormt voor de nationale veiligheid, hetgeen wordt getoetst aan de hand van 
voormelde criteria. Het is derhalve ook mogelijk om niet-jihadistische organisaties op deze lijst te 
plaatsen, als is aangetoond dat zij een gevaar vormen voor de nationale veiligheid van het 
Koninkrijk. Tot op heden is van dergelijke organisaties nog niet gebleken. 
 
2.2 Voorwaarden 
De leden van de VVD-fractie constateren dat Nederland zijn rechtsmacht in veel gevallen slechts 
kan uitoefenen als de betrokkene zich in Nederland bevindt. Zij vragen hoe dit zich verhoudt tot 
het WODC-onderzoek over de mogelijkheden van een videoproces en het gebruik hiervan in 
strafzaken, zoals ook is opgeroepen met de motie van de leden Michon-Derkzen en Van der 
26
Staaij. De bedoelde motie verzoekt de regering om onderzoek te doen naar een alternatieve 
(digitale) wijze waarop het recht op een eerlijk proces geëerbiedigd kan worden, zodat fysieke 
aanwezigheid van Syriëgangers bij het strafproces niet is vereist. In mijn brief over de uitvoering 
van de motie heb ik de kern van het aanwezigheidsrecht in strafzaken, alsmede het Nederlandse 
en internationale juridische kader voor de toepassing van een videoconferentie ter berechting van 
                                                 
25
 Stcrt. 2020, 52922. 
26
 Kamerstukken II 2020/21, 29754, nr. 598. 
7 
 

landen. Het wetsvoorstel is daarna behandeld in de Rijksministerraad, waarin wordt besloten over 
alle aangelegenheden van het Koninkrijk. De Rijksministerraad bestaat uit de Nederlandse 
ministers en de gevolmachtigde ministers van Aruba, Curaçao en Sint Maarten. De 
Rijksministerraad, en daarmee deze landen, heeft met het onderhavige voorstel van rijkswet 
ingestemd.  
 
De leden van de Volt-fractie vragen wat de minimale criteria zijn waaraan moet zijn voldaan 
voordat het Nederlanderschap kan worden ingetrokken. Zij vragen in het bijzonder naar de 
verplichtingen die Nederland heeft op grond van internationale mensenrechtenverdragen. De 
regeling inzake intrekking van het Nederlanderschap is volledig in overeenstemming met de 
(internationale) verplichtingen van het Koninkrijk. Ingevolge artikel 7, eerste lid, aanhef en onder 
d, van het EVN is het mogelijk over te gaan tot intrekking van een nationaliteit in het geval van 
gedrag dat de essentiële belangen van de Staat die Partij is, ernstig schaadt. De aansluiting bij een 
organisatie die deelneemt aan een nationaal of internationaal gewapend conflict en een bedreiging 
vormt voor de nationale veiligheid, kwalificeert zonder meer als dergelijk gedrag. Dit is in de 
32
rechtspraak herhaaldelijk bevestigd. Het is dus niet zo dat hier bewijsstandaarden zijn verlaagd, 
zo antwoord ik de leden van de Volt-fractie. Integendeel: de intrekking van het Nederlanderschap 
is met waarborgen omkleed en vindt niet lichtzinnig plaats. Voor een intrekking is vereist dat uit de 
gedragingen van een betrokkene moet blijken dat hij zich heeft aangesloten bij een terroristische 
organisatie. Dat vereist dat wordt aangetoond dat de betrokkene de door de terroristische 
organisatie nagestreefde doelen onderschrijft, de intentie heeft om zich aan te sluiten bij die 
organisatie, en dat hij feitelijke handelingen voor de terroristische organisatie heeft verricht. Het is 
aan de Minister van Justitie en Veiligheid om dit alles aannemelijk te maken. Een besluit tot 
intrekking dat niet aan deze voorwaarden voldoet, kan door de bestuursrechter worden vernietigd.  
 
Bij deze toetsing door de bestuursrechter kan ook een door de AIVD uitgebrachte ambtsbericht 
worden betrokken, zo antwoord ik de aan het woord zijnde leden. De bestuursrechter kan 
krachtens artikel 8:29 van de Algemene wet bestuursrecht (hierna: Awb) inzage in de 
onderliggende stukken krijgen. Daardoor kan de bestuursrechter toetsen of de in het ambtsbericht 
en, in het verlengde daarvan, in het intrekkingsbesluit getrokken conclusies worden gesteund door 
voldoende feitelijk bewijs. De intrekking van het Nederlanderschap is daarom met voldoende 
waarborgen omkleed en voldoet ook bewijsrechtelijk aan de (internationale) standaarden, zo 
antwoord ik ook het lid van BIJ1. 
 
De leden van de SGP-fractie hebben enkele vragen gesteld over de belangenafweging die 
voorafgaat aan een intrekking. Zij vragen hoe wordt gehandeld indien een betrokkene naast de 
Nederlandse nationaliteit ook over de nationaliteit van een andere lidstaat van de Europese Unie 
beschikte, en die andere nationaliteit reeds is ingetrokken door de andere lidstaat. In dat geval 
beschikt de betrokkene feitelijk nog maar over één nationaliteit, zodat niet tot intrekking van het 
Nederlanderschap kan worden overgaan. De intrekking mag er immers nooit niet toe leiden dat de 
betrokkene staatloos wordt. Internationale verplichtingen van het Koninkrijk, waaronder het 
33
Europees verdrag inzake nationaliteit, staan daaraan in de weg. In het door de aan het woord 
zijnde leden genoemde andere voorbeeld, waarin een betrokkene na intrekking van het 
Nederlanderschap nog de nationaliteit van een andere lidstaat van de Unie heeft, kan hij tot 
ongewenst vreemdeling worden verklaard. Het is dan niet meer mogelijk om, bijvoorbeeld via een 
luchthaven toegang te krijgen tot het Koninkrijk. 
 
De leden van de SGP-fractie stellen verder vast dat tegen het besluit tot intrekking van het 
Nederlanderschap rechtstreeks beroep openstaat, en dat vanwege het belang van rechterlijke 
toetsing is geregeld dat de minister van Justitie en Veiligheid ambtshalve de bestuursrechter in 
kennis stelt van het genomen besluit als de betrokkene daartegen niet zelf tijdig beroep instelt. Zij 
vragen of er gevallen bekend zijn waarin dit ambtshalve beroep heeft geleid tot een andere 
afweging. In twee gevallen is het besluit tot intrekking door de bestuursrechter vernietigd, omdat 
niet kon aangetoond dat de betrokkene op of na 11 maart 2017 was aangesloten bij een op de lijst 
34
geplaatste terroristische organisatie. Dit is de datum waarop de lijst met terroristische 
organisaties is gepubliceerd. Deze uitspraak heeft ertoe geleid dat in vijf andere zaken de 
beschikkingen tot intrekking van het Nederlanderschap zijn ingetrokken, omdat ook in die zaken 
                                                 
32
 Zie bijvoorbeeld ABRvS 9 juni 2021, ECLI:NL:RVS:2021:1219. 
33
 Zie onder meer artikel 4, aanhef en onder b en artikel 7, derde lid, van het Europees Verdrag inzake 
nationaliteit, en artikel 7, zesde lid, van het Verdrag tot beperking der staatloosheid. 
34
 ABRvS 17 april 2019, ECLI:NL:RVS:2019:990 en ECLI:NL:RVS:2019:1246. 
9 
 

zijn aangetoond dat de betrokkene zich in het buitenland bevindt en zich heeft aangesloten bij een 
vooraf aangewezen terroristische organisatie. In dat geval kan, na een afweging van alle betrokken 
belangen, worden overgegaan tot intrekking van het Nederlanderschap. Ook in gevallen waarin het 
zicht op een uitreiziger ontbreekt, kan de intrekking van het Nederlanderschap derhalve een 
bijdrage leveren aan de bescherming van de nationale veiligheid. 
 
De leden van de PvdA-fractie constateren dat in de afgelopen jaren op grond van deze bevoegdheid 
van 17 personen het Nederlanderschap is ingetrokken. Zij vragen of de regering, afgezien van een 
aansluiting bij een terroristische organisatie, over meer informatie over de aard van de activiteiten  
van deze personen beschikt. Voor een intrekking van het Nederlanderschap is vereist dat uit de 
gedragingen van betrokkene blijkt dat hij zich heeft aangesloten bij een organisatie die is geplaatst 
op de lijst van organisaties die deelnemen aan een nationaal of internationaal gewapend conflict en 
een bedreiging vormen voor de nationale veiligheid. De voor de IND beschikbare informatie, die 
veelal afkomstig is uit een ambtsbericht van de AIVD, ziet op dit criterium en is daartoe beperkt.  
 
De leden van de fractie van GroenLinks hebben enkele vragen gesteld over de manier waarop een 
besluit tot intrekking door de bestuursrechter wordt getoetst. Zij vragen allereerst of dit rechterlijk 
oordeel is gebaseerd op een daadwerkelijke inhoudelijke beoordeling, of dat de bestuursrechter 
hier slechts marginaal toetst. Hierop wordt geantwoord dat de bestuursrechter een besluit tot 
intrekking volledig en zonder terughoudendheid toetst. Geen aspect van het besluit valt derhalve 
buiten de reikwijdte van deze rechterlijke toets. In het algemeen geldt dat, indien (de advocaat 
van) betrokkene de inhoud en/of de conclusies van het ambtsbericht gemotiveerd bestrijdt, de 
rechterlijke toets zich ook uitstrekt tot de vraag of het ambtsbericht het besluit tot intrekking kan 
dragen. De bestuursrechter heeft – met toestemming van partijen – daartoe de mogelijkheid om 
40
kennis te nemen van de onderliggende stukken bij het ambtsbericht. De toetsing van de 
bestuursrechter behelst dus geen marginale toetsing: hij toetst of hetgeen aan een besluit tot 
intrekking ten grondslag is gelegd dat besluit ook feitelijk kan dragen en dus ook of de gestelde 
41
aansluiting bij een terroristische organisatie zich daadwerkelijk heeft voorgedaan. 
De leden van de CU-fractie vragen in hoeveel gevallen is overwogen over te gaan tot intrekking 
van het Nederlanderschap van een minderjarige, en in hoeveel gevallen dit daadwerkelijk is 
gebeurd. Hoewel de bevoegdheid tot intrekking van het Nederlanderschap kan worden toegepast 
op personen van 16 jaar en ouder, is tot op heden niet overwogen over te gaan tot intrekking van 
het Nederlanderschap van een minderjarige. Desondanks wordt niet overwogen om de 
bevoegdheid tot intrekking van het Nederlanderschap ook te beperken tot personen van 18 jaar en 
ouder, zo antwoord ik de aan het woord zijnde leden. Bij een eventueel besluit tot intrekking wordt 
immers uitdrukkelijk aandacht besteed aan de eventuele minderjarigheid van een betrokkene, 
42
mede gelet op de artikelen 7 en 8 van het Internationaal Verdrag voor de Rechten van het Kind. 
De minderjarigheid weegt dus mee in de proportionaliteitsafweging, zeker wanneer er sprake is 
van bijkomende omstandigheden zoals een grote gevoeligheid voor beïnvloeding door anderen. 
Ook los daarvan is een intrekking alleen mogelijk bij minderjarigen van 16 jaar of ouder, die zich 
vrijwillig en zelfstandig hebben aangesloten bij een terroristische organisatie. Bij kinderen die als 
lid van een gezin meeverhuizen met ouders die zich inzetten voor de terroristische organisatie zal 
als regel niet kunnen worden aangenomen dat zij zich (vrijwillig) hebben aangesloten bij een 
43
dergelijke organisatie. 
 
3.2 Effect van de intrekkingen 
De leden van de VVD-fractie zien in het feit dat geen van de uitreizigers van wie het 
Nederlanderschap is ingetrokken zelfstandig is teruggekeerd, meerwaarde in deze bevoegdheid. De 
vele elementen waaraan proportionaliteit wordt getoetst en het feit dat in enkele gevallen de 
intrekking ongedaan is gemaakt, tonen aan dat deze bevoegdheid met voldoende waarborgen is 
omkleed. Deze leden vragen echter hoe het komt dat enkele personen zonder Nederlandse 
nationaliteit of verblijfstitel naar Nederland zijn uitgezet. De aan het woord zijnde leden vragen 
verder welke mogelijkheden er bestaan om deze personen vervolgens te vervolgen, onder toezicht 
te stellen en (na een eventuele vrijheidsstraf) weer uit te zetten naar het land van nationaliteit. Uw 
Kamer is over deze beide gevallen, waarin betrokkenen van wie het Nederlanderschap was 
ingetrokken toch naar Nederland zijn uitgezet, geïnformeerd bij brieven van 19 november 2019 en 
44
14 juli 2021. In beide gevallen betrof het personen die zich hadden gemeld bij een Nederlandse 
                                                 
40
 Artikel 8:29 Awb jo art. 137 Wiv 2017. 
41
 Zie bijvoorbeeld ABRvS 30 april 2021, ECLI:NL:RVS:2021:926 en ECLI:NL:RVS:2021:930. 
42
 Dit is neergelegd in artikel 68c, eerste lid, onder d, van het BVVN. 
43
 Vergelijk Kamerstukken II 2015/16, 34356, nr. 3, p. 9. 
44
 Kamerstukken II 2019/20, 29754, nr. 535 en Kamerstukken II 2020/21, 19637, nr. 2766. 
11 
 

die reden is er een breed palet aan (inter)nationale maatregelen, die eraan bijdragen dat een 
onopgemerkte illegale terugkeer kan worden voorkomen. Hierop is reeds eerder in deze nota 
ingegaan. 
 
De leden van de GroenLinks-fractie constateren verder dat het mogelijk is een ongewenstverklaring 
tijdelijk op te heffen ten behoeve van de strafrechtelijke vervolging en berechting. Zij vragen of 
deze mogelijkheid in de praktijk wordt toegepast en hoe dit bijdraagt aan deradicalisering en 
resocialisatie. In zaken waarin het Nederlanderschap op grond van artikel 14, vierde lid, RWN is 
ingetrokken, is nog geen tijdelijke opheffing van de ongewenstverklaring toegepast. Een verzoek 
om tijdelijke opheffing van de ongewenstverklaring van een persoon van wie het Nederlanderschap 
in het belang van de nationale veiligheid is ingetrokken wordt aan de Minister van Justitie en 
Veiligheid voorgelegd. In de afweging worden alle omstandigheden van het betrokken geval 
meegewogen, waaronder het feit dat de bescherming van de nationale veiligheid dermate 
zwaarwegend was dat tot intrekking is besloten. Op de vraag hoe de mogelijkheid van tijdelijke 
opheffing van de ongewenstverklaring bijdraagt aan deradicalisering en/of resocialisatie antwoordt 
de regering dat bij personen zonder rechtmatig verblijf niet wordt gewerkt aan re-integratie. Waar 
de nadruk bij vreemdelingen met rechtmatig verblijf is gericht op een toekomst in Nederland, is dat 
bij onrechtmatig verblijvende vreemdelingen anders. Daar ligt de nadruk op het realiseren van 
vertrek, het behouden van zicht op deze personen en het mitigeren van risico’s, zolang de 
betrokkene nog in Nederland is. 
 
De aan het woord zijnde leden vragen wat er verder nodig is in de veiligheidsketen om ook na de 
vrijlating van veroordeelden voldoende zekerheid te bieden voor de veiligheid van de samenleving. 
In dit verband wordt verwezen naar de eerdere brieven over het toezicht op terrorisme-
48
veroordeelden die aan uw Kamer zijn gestuurd. Bij terrorismeveroordeelden zonder rechtmatig 
verblijf is het doel terugkeer naar het land van nationaliteit of herkomst. Er wordt primair ingezet 
op zelfstandig vertrek na detentie. Lukt dat echter niet, dan wordt bezien of gedwongen vertrek 
(na detentie) mogelijk is. Een vreemdeling komt niet in aanmerking voor een voorwaardelijke 
invrijheidstelling, maar kan wel strafonderbreking (SOB) aanvragen. Als dit wordt verleend, hoeft 
de veroordeelde het restant van zijn straf niet uit te zitten, in ruil voor terugkeer naar het land van 
herkomst en onder voorwaarde dat hij niet naar Nederland terugkeert. SOB lijkt effectief te werken 
en betrokkenen te bewegen tot vrijwillig vertrek.  
 
Wanneer terrorismeveroordeelden zonder rechtmatig verblijf vrijkomen in Nederland, houdt de 
Dienst Terugkeer en Vertrek (DT&V) actief zicht middels intensief casemanagement door speciaal 
daarvoor opgeleide professionals. Zij voeren regelmatig terugkeergesprekken om het vertrek te 
realiseren. Het is van cruciaal belang om blijvend te investeren in monitoring, versterking van de 
gezamenlijke aanpak en uitvoering van de maatregelen om de potentiële dreiging van (ex-) 
gedetineerde terroristen te mitigeren. Om zicht te houden op vrijgekomen veroordeelde terroristen 
zonder rechtmatig verblijf in Nederland bestaan verschillende strafrechtelijke en 
bestuursrechtelijke, waaronder vreemdelingrechtelijke, maatregelen. Deze personen, waaronder 
óók de personen van wie het Nederlanderschap is ingetrokken op grond van artikel 14, tweede lid, 
RWN, kunnen binnen de kaders van Wet op de inlichtingen- en veiligheidsdiensten 2017 (hierna: 
Wiv 2017) in het zicht zijn van de veiligheidsdiensten.  
 
Het lid van de BIJ1-fractie vraagt waarom de gevallen waarin een persoon wiens Nederlanderschap 
was ingetrokken alsnog naar Nederland is uitgezet, niet bij de beoordeling van de effectiviteit van 
de maatregel is betrokken. Uw Kamer is per brief geïnformeerd over deze beide gevallen waarin 
betrokkenen van wie het Nederlanderschap was ingetrokken door Turkije naar Nederland zijn 
49
uitgezet. De regering beschouwt dit als ongewenst en betreurt het dat Turkije ondanks alle 
inspanningen alsnog tot uitzetting is overgegaan. Van belang is dat beide personen de toegang tot 
Nederland is geweigerd en dat zij direct na aankomst zijn aangehouden, dat zij nog altijd 
gedetineerd zijn en dat de intrekking er in andere gevallen wel toe heeft geleid dat betrokkenen 
niet zijn teruggekeerd. Dit leidt dus niet tot een andere afweging over de toegevoegde waarde van 
deze maatregel. Na afloop van het strafrechtelijke traject zal de inspanning zijn gericht op een zo 
spoedig mogelijk vertrek uit Nederland naar het land van herkomst. Zij zijn immers ongewenst 
verklaard en hebben geen verblijfsrecht in Nederland. 
 
3.3 Dreigingsbeeld 
De leden van de CU-fractie zien enige discrepantie tussen de conclusie van de regering dat de 
intrekking van het Nederlanderschap ook illegale terugkeer bemoeilijkt en de bevindingen in het 
                                                 
48
 Kamerstukken II 2018/19, 29547, nr. 523 en Kamerstukken II 2019/20, 29754, nr. 547.  
49
 Kamerstukken II 2019/20, 29 754, nr. 535 en Kamerstukken II 2020/21, 19637, nr. 2766. 
13 
 

51
nationale veiligheid (hierna: wetsvoorstel grondslagen NCTV). Ik maak graag gebruik van deze 
gelegenheid om deze onjuiste veronderstelling van de CTIVD weg te nemen. In zijn brief van 2 
november jl. heeft de CTIVD inderdaad gesteld dat met het onderhavige wetsvoorstel wordt 
vooruitgelopen op het wetsvoorstel grondslagen NCTV. In dit verband wijst de CTIVD op het – met 
het onderhavige wetsvoorstel – voorgestelde artikel 22d, dat een noodzakelijke grondslag biedt 
voor de verwerking van bijzondere categorieën van persoonsgegevens en persoonsgegevens van 
strafrechtelijke aard. Het voorgestelde artikel 22d RWN is echter expliciet beperkt tot de 
bevoegdheid tot intrekking van het Nederlanderschap, en staat derhalve geheel los van het 
wetsvoorstel grondslagen NCTV. Dat laatste wetsvoorstel ziet immers op de verwerking van 
persoonsgegevens voor (samengevat) de analyse-taak en de coördinerende taak van de NCTV op 
het terrein van de bestrijding van terrorisme en bescherming van de nationale veiligheid. Het 
betreft derhalve twee afzonderlijke wetsvoorstellen, met daarin verschillende grondslagen voor 
verschillende bevoegdheden.  
 
5.  Uitgebrachte adviezen 
De leden van de CDA-fractie constateren dat sprake is van een verminderd dreigingsniveau zoals 
ingeschat door de NCTV. Zij vragen hoe het dreigingsniveau ‘aanzienlijk’ in deze context moet 
worden geduid. Ook vragen zij of de intrekking van het Nederlanderschap geen deel zou moeten 
blijven uitmaken van de gereedschapskist ter bescherming van de nationale veiligheid.  
 
Het dreigingsniveau is een actuele periodieke weergave van de kans op een terroristische aanslag 
in of tegen Nederland. ‘Aanzienlijk’ houdt in dat een terroristische aanslag in Nederland 
voorstelbaar is. Om inzicht te geven in deze dreiging en de mogelijke hoeken waaruit deze dreiging 
komt, publiceert de NCTV driemaal per jaar het DTN. Dit is een analyse van de nationale en 
internationale terroristische dreiging tegen Nederland, waarin onder meer wordt ingegaan op de 
dreiging van uitreizigers voor de nationale veiligheid. Het DTN is gebaseerd op informatie van de 
inlichtingen- en veiligheidsdiensten en van de politie, open bronneninformatie, informatie van 
buitenlandse partners en analyses van ambassadepersoneel. Het geldende dreigingsbeeld kan 
inzicht verschaffen bij het vormgeven van een effectief instrumentarium aan maatregelen, maar 
voor die gereedschapskist worden ook andere elementen meegenomen, zoals ervaringen uit het 
verleden en best practices. De benodigde inzet van specifieke bevoegdheden, de ‘gereedschapskist’ 
waar de aan het woord zijnde leden aan refereren, is daarom inderdaad een professionele afweging 
van de beleidsbepalers. Om te voorkomen dat de actualiteit bepaalt wat er nodig is om dreiging 
tegen te gaan, is er daarom geen automatische koppeling tussen het dreigingsniveau en 
maatregelen. Ook bij een lager dreigingsniveau, zoals in het onderhavige geval, kan het in 
individuele gevallen noodzakelijk zijn het Nederlanderschap in te trekken ter bescherming van de 
nationale veiligheid.  
 
6. Overig 
Het lid van de BIJ1-fractie wijst erop dat de intrekking van het Nederlanderschap alleen mogelijk is 
als de betrokkene een meervoudige nationaliteit heeft. Onder verwijzing naar onder meer het 
Nederlands Juristen Comité voor de Mensenrechten stelt zij dat de intrekking van het 
Nederlanderschap om deze reden discriminatoir is en een stigmatiserend effect heeft op bepaalde 
minderheidsgroepen. In reactie hierop wordt opgemerkt dat de intrekking van het 
Nederlanderschap toepasbaar is op elke Nederlander die zich buiten het Koninkrijk bevindt en zich 
heeft aangesloten bij een op de lijst geplaatste organisatie die deelneemt aan een nationaal of 
internationaal gewapend conflict en een bedreiging vormt voor de nationale veiligheid. Een 
52
intrekking blijft echter achterwege als daardoor staatloosheid intreedt. Het voorkomen van 
staatloosheid is een verdragsrechtelijke plicht, waaruit volgt dat staten verplicht zijn om in situaties 
waarin nationaliteit verloren kan gaan, personen met één nationaliteit anders te behandelen dan 
personen met meerdere nationaliteiten. De beperking van de mogelijkheid om het 
Nederlanderschap in te trekken tot gevallen waarbij de intrekking niet leidt tot staatloosheid, is een 
geschikt en evenredig middel om de hiervoor vermelde legitieme verdragsrechtelijke verplichting 
na te leven. Om deze reden is de intrekking van het Nederlanderschap niet discriminatoir, en 
evenmin in strijd met het gelijkheidsbeginsel: het gaat immers niet om gelijke gevallen. Dit is ook 
53
herhaaldelijk bevestigd in de rechtspraak.  
 
 
                                                 
51
 Kamerstukken II 2021/21, 35958, nr. 2. 
52
 Artikel 14, achtste lid, RWN. 
53
 Zie bijvoorbeeld: ABRvS 30 december 2020, ECLI:NL:RVS:2020:3045, Rb. Den Haag 14 april 2020, 
ECLI:NL:RBDHA:2020:4396, Rb. Den Haag 16 september 2019, ECLI:NL:RBDHA:2019:9682, Rb. Den Haag 11 
augustus 2020, ECLI:NL:RBDHA:2020:7790. 
15 
 

verschil tussen de interpretatie van de AIVD (in het ambtsbericht) en de interpretatie van de 
Minister van Justitie en Veiligheid bij (de voorbereiding van) een besluit tot intrekking. Voor zowel 
de opsteller van het ambtsbericht (AIVD) als voor de ontvanger daarvan (de Minister van Justitie 
en Veiligheid) is immers duidelijk dat wanneer wordt vastgesteld dat betrokkene zich heeft 
aangesloten bij een in de lijst opgenomen organisatie en daarvoor handelingen heeft verricht, dit 
58
impliceert dat betrokkene een gevaar voor de nationale veiligheid vormt. Dit is ook het wettelijk 
vermoeden zoals dat volgt uit artikel 14, vierde lid, RWN. Dat betekent overigens niet dat elk 
ambtsbericht van de AIVD altijd tot intrekking moet leiden, zoals de CTIVD in zijn brief van 2 
november jl. lijkt te veronderstellen. De intrekking is immers geen automatisme: in elk individueel 
geval wordt beoordeeld of de intrekking ook opportuun is, mede gelet op de gevolgen van die 
intrekking voor onder meer de mogelijkheid van strafrechtelijke vervolging en mogelijke 
alternatieve maatregelen. Als op basis van deze afweging van intrekking wordt afgezien, betekent 
dat dus niet dat tot een ander oordeel wordt gekomen dan de AIVD en er (daarmee) een 
discrepantie onstaat tussen het oordeel van de AIVD en dat van de Minister van Justitie en 
Veiligheid. Er wordt dan immers niet van intrekking afgezien omdat betrokkene geen gevaar vormt 
de nationale veiligheid, maar omdat andere zwaarwegende belangen zich tegen intrekking 
verzetten. 
 
De leden van de aan het woord zijnde fracties vragen de regering verder te reageren op de stelling 
van de CTIVD dat zij niet is gehoord bij de voorbereiding van het wetsvoorstel. In reactie hierop 
wordt opgemerkt dat de CTIVD is betrokken en in de gelegenheid is gesteld een zienswijze te 
geven. In februari van dit jaar is op ambtelijk niveau met een afvaardiging van de CTIVD 
gesproken over de voorgenomen wijziging en de redenen daarvoor. Enkele maanden na dit gesprek 
is de CTIVD, door middel van een schriftelijk bericht daartoe aan de secretaris, opnieuw in de 
gelegenheid gesteld een reactie te geven op het conceptwetsvoorstel. Deze reactie is echter 
uitgebleven.  
 
Deze nota wordt ondertekend mede namens de Minister van Justitie en Veiligheid.  
 
 
De Staatssecretaris van Justitie en Veiligheid, 
 
                                                 
58
 Kamerstukken II 2018/19, 29754, nr. 548, p. 17. 
17 
 

