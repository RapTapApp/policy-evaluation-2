 
 
 
 
INSPECTIEONDERZOEK 
‘Opvolging aanbevelingen Justitiële 
Inrichting Caribisch Nederland’ 
 
 
 
Onderzoek naar de opvolging van de aanbevelingen 
uit het rapport ‘(Vervolg)onderzoek Justitiële 
Inrichting Caribisch Nederland en nulmeting 
nieuwbouw’ (2019) en naar de sturing daarop. 
 
 
 
 
 
 
 
 
 
 
 
 
 
1 
 

 
 
Inhoud 
Gebruikte afkortingen .......................................................................................................... 5 
Voorwoord ......................................................................................................................... 6 
Samenvatting en aanbevelingen ........................................................................................... 7 
1. Inleiding ...................................................................................................................... 7 
2. Context ....................................................................................................................... 7 
3. Opvolging aanbevelingen ............................................................................................... 8 
Tabel: overzicht opvolging aanbevelingen ......................................................................... 12 
4. Sturing ...................................................................................................................... 13 
5. Hoofdconclusie ........................................................................................................... 14 
6. Ter afsluiting.............................................................................................................. 14 
7. Aanbevelingen ........................................................................................................... 16 
Inleiding .......................................................................................................................... 17 
1.1 Aanleiding onderzoek ........................................................................................... 17 
1.2 Doelstelling en onderzoeksvraag ........................................................................... 17 
1.3 Reikwijdte .......................................................................................................... 18 
1.3.1 Aanbevelingen 2019 en reacties daarop .............................................................. 18 
1.3.2 JICN, Commissie van Toezicht en minister voor Rechtsbescherming ....................... 19 
1.4 Toetsingskader.................................................................................................... 19 
1.5 Aanpak onderzoek ............................................................................................... 19 
1.6 Leeswijzer .......................................................................................................... 19 
2 Achtergrondinformatie en context .................................................................................. 20 
2.1 Ontwikkeling JICN ..................................................................................................... 20 
2.2 Traject ‘Veranderende sanctietoepassing’ en proces Detentie en re-integratie .................. 20 
3  Stand van zaken afzonderlijke aanbevelingen ................................................................ 22 
3.1 Rechtspositie gedetineerden ................................................................................. 22 
3.1.1 Huisregels ....................................................................................................... 22 
3.1.2 Activiteitenprogramma ..................................................................................... 23 
3.1.3 Accommodatie ................................................................................................. 24 
3.1.4 Voeding en winkel ............................................................................................ 25 
3.1.5 Maatschappelijk contact ....................................................................................... 26 
3.1.6 Toegang zorg ..................................................................................................... 28 
3.1.7 Sancties en maatregelen ...................................................................................... 29 
3.1.8 Beklag ............................................................................................................... 30 
3.2 Omgang met gedetineerden ....................................................................................... 36 
3.2.1 Screening ........................................................................................................... 36 
3.2.2 Bejegening ......................................................................................................... 36 
3.3 Interne veiligheid ................................................................................................ 38 
3 
 

Gebruikte afkortingen 
 
BBA  Beperkt Beveiligde Afdeling 
BEJO  Bewaarders Justitie Onderdelen (opleiding)   
BES  Bonaire, Sint Eustatius en Saba 
BIJ-BES  Bestuurlijke Informatie Justitiabelen BES 
CN  Caribisch Nederland 
CvT  Commissie van Toezicht 
DenR  Detentie en re-integratie 
DJI  Dienst Justitiële Inrichtingen 
DSJ  Directie Sanctietoepassing en Jeugd 
DGSenB Directoraat-Generaal Straffen en Beschermen 
DIZ  Divisie Individuele Zaken  
Fte  Fulltime equivalent 
FZA  Forensische Zorg Afdeling 
Gedeco Gedetineerdencommissie 
GW/VB Gevangeniswezen en Vreemdelingenbewaring 
IBT  Intern bijstandsteam 
ISS  Inkomsten Screening en Selectie 
JenV  Justitie en Veiligheid 
JICN  Justitiële Inrichting Caribisch Nederland  
KPCN  Korps Politie Caribisch Nederland 
MOIP  Meerjaren Onderhouds- en Inspectieplan 
MTO  Medewerkers-tevredenheidsonderzoek 
PAS  Prison Administration System 
Piw’er  Penitentiair inrichtingswerker 
RCN  Rijksdienst Caribisch Nederland 
RVB  Rijksvastgoedbedrijf 
SOJ  Strategisch overleg Justitie 
SRCN  Stichting Reclassering Caribisch Nederland 
TMA  Talent motivatie analyse 
VerSa  Veranderende sanctietoepassing 
V.i.  Voorwaardelijke invrijheidstelling 
VMR  Viermaandsrapportage 
  
5 
 

Samenvatting en aanbevelingen  
 
1. Inleiding  
De Raad voor de rechtshandhaving heeft in de afgelopen jaren tientallen aanbevelingen 
gedaan aan de betrokken ministers van Justitie (en Veiligheid). Met zijn aanbevelingen wil 
de Raad een bijdrage leveren aan de kwaliteit van de taakuitvoering door de betrokken 
organisaties. In 2020 is de Raad gestart met de uitvoering van een onderzoeksprogramma 
dat erop is gericht zicht te krijgen en te houden op de opvolging van al zijn aanbevelingen 
(monitor). In 2021 heeft de Raad onderzocht in hoeverre opvolging is gegeven aan de 
aanbevelingen uit het rapport ‘(Vervolg)onderzoek Justitiële Inrichting Caribisch Nederland 
en nulmeting nieuwbouw’ dat hij in 2019 samen met het College voor de Rechten van de 
Mens heeft uitgebracht. De aanbevelingen uit dat rapport liggen op het terrein van de 
Justitiële Inrichting Caribisch Nederland (JICN), de Commissie van Toezicht van de JICN, en 
het ministerie van Justitie en Veiligheid (JenV).  
Omdat de mate en de wijze van sturing belangrijke factoren zijn bij de realisatie van 
aanbevelingen in de praktijk, is de Raad in dit onderzoek ook nagegaan in hoeverre en door 
wie wordt gestuurd op de opvolging van de aanbevelingen. 
 
De centrale onderzoeksvraag luidt als volgt: 
In hoeverre is opvolging gegeven aan de aanbevelingen uit het rapport uit 2019 over de 
Justitiële Inrichting Caribisch Nederland en in hoeverre en door wie wordt op die opvolging 
gestuurd? 
 
2. Context 
In 2018 heeft de JICN een nieuw onderkomen gekregen. De ingebruikneming van de 
nieuwbouw betekende een enorme vooruitgang. Er staat nu een inrichting die volgens de 
Raad en het College als voorbeeld kan dienen voor de andere landen in het Caribisch deel 
van het koninkrijk. 
De JICN valt onder het beheer van de Dienst Justitiële Inrichtingen (DJI), een 
uitvoeringsorganisatie van het ministerie van JenV. De Directie Sanctietoepassing en Jeugd 
(DSJ) van het Directoraat-Generaal Straffen en Beschermen (DGSenB) van het ministerie van 
JenV is beleidsmatig verantwoordelijk voor de JICN. 
Het ministerie van JenV heeft voor de periode 2019-2021 projectfinanciering beschikbaar 
gesteld voor het traject ‘Veranderende sanctietoepassing’ (VerSa). Beleidsmedewerkers van 
de JICN en DSJ hebben binnen dit traject een ‘Beleidskader re-integratie en resocialisatie in 
Caribisch Nederland’ opgeleverd.  Dit beleidskader bevat een ketenbrede visie op de 
maatregelen die nodig zijn voor optimalisering van de ondersteuning en begeleiding van 
justitiabelen bij terugkeer in de maatschappij. In het verlengde daarvan heeft de JICN samen 
met DJI een ambitie geformuleerd voor een veilige en kansrijke detentie en re-integratie in 
Caribisch Nederland. In dat kader zijn uiteenlopende projecten gestart.  
7 
 

op eens in de twee weken bezoek naar recht op wekelijks bezoek. Het recht op wekelijks  
bezoek geldt inmiddels wel in de praktijk, maar de Gevangenismaatregel is niet aangepast. 
DSJ kon ook niet aangeven of, en zo ja wanneer, aanpassing van de betreffende bepaling zal 
plaatsvinden. Omdat het hier om een belangrijk recht van gedetineerden gaat, vindt de 
Raad het onvoldoende dat alleen de huisregels op dit punt zijn aangepast. De aanbeveling 
uit 2019 blijft dan ook overeind. 
Toegang zorg 
De medische specialisten kunnen gedetineerden normaliter binnen korte termijn zien indien 
zij de wens daartoe kenbaar hebben gemaakt, aldus de leiding van de JICN. De Raad gaat er 
op basis van die informatie van uit dat de interne processen op dit punt adequaat zijn 
ingericht. Hij beschouwt de daartoe strekkende aanbeveling uit 2019 als opgevolgd.  
Begin 2021 zijn twee geestelijke verzorgers voor de JICN aangetrokken. Daarmee is de 
aanbevolen professionalisering van de geestelijke zorg voor gedetineerden gerealiseerd. 
Sancties en maatregelen 
De Raad en het College deden de JICN in 2019 de aanbeveling om gedetineerden in de 
gelegenheid te stellen kennis te nemen van het sanctiebeleid. Tijdens het onderzoek van de 
Raad werd bekend dat de sanctiekaart, waarin het sanctiebeleid is weergegeven, per 1 juli 
2021 zou worden afgeschaft en dat het kader van de Beginselenwet gevangeniswezen BES 
zal gelden. De Raad gaat ervan uit dat de leiding van de JICN de gedetineerden daarover zal 
informeren. 
Sinds maart 2021 informeert de JICN standaard de Commissie van Toezicht (CvT) over 
plaatsingen in de isoleercel van langer dan 24 uur, conform de aanbeveling uit 2019. 
Beklag 
Op het punt van beklag hebben de Raad en het College verschillende aanbevelingen gedaan. 
Die aanbevelingen betreffen de volgende aspecten van het beklagrecht:   
 
- Mandaat CvT 
Naar aanleiding van de aanbeveling het mandaat van de CvT uit te breiden naar arrestanten 
kondigde de minister in zijn beleidsreactie een verkenning aan. DSJ kon tijdens het 
onderzoek niet aangeven of die verkenning had plaatsgevonden en de CvT was niet op de 
hoogte van een verkenning. Uitbreiding van het mandaat heeft niet plaatsgevonden.  
 
- Beslistermijn beklagzaken 
Voor de afhandeling van beklagzaken geldt een wettelijke termijn van twee weken. In de 
praktijk blijkt overschrijding van die termijn nog altijd meer regel dan uitzondering, ondanks 
het volgens de JICN verbeterde proces van behandeling van beklagzaken. De Raad vindt de 
termijn van twee weken niet realistisch en handhaaft de aanbeveling deze termijnbepaling 
aan te passen.  
 
- Verruiming beklagrecht 
Uit het onderzoek is gebleken dat de beklagcommissie ongeveer 40% van de beklagzaken 
niet-ontvankelijk verklaart. Volgens de Raad zou moeten worden geanalyseerd waarover die 
9 
 

De aanbeveling om regelmatig calamiteitenoefeningen te houden, met deelname van 
gedetineerden, is niet opgevolgd. De uitbraak van de COVID-pandemie met de bijbehorende 
maatregelen is daar mede debet aan. De Raad spoort de JICN  aan om op dit punt extra 
inspanningen te plegen zodra dat qua coronamaatregelen op een verantwoorde wijze 
mogelijk is. 
De leiding van de JICN heeft ervoor gekozen de aanbeveling om de veiligheidsinstructies op 
het intranet van de JICN in andere talen dan het Nederlands weer te geven, niet op te 
volgen. De Raad respecteert het standpunt van de leiding van de JICN dat de instructies 
uitsluitend in het Nederlands blijven opgenomen omdat dat de officiële taal is. 
Afspraken over dienstverlening dor het Rijksvastgoedbedrijf (RVB) ten aanzien van de 
systemen in de JICN krijgen aandacht in de gezamenlijke projectteams van RVB, DJI en JICN. 
En zogenoemd ‘klein onderhoud’ wordt door het technisch beheer van de JICN zelf 
uitgevoerd. Een en ander heeft geleid tot een meer beheersbare situatie maar nog niet alle 
knelpunten zijn opgelost. 
 
Agressiebeheersing 
Al sinds 2014 wijst de Raad erop dat de JICN concrete stappen moet zetten om de (fysieke) 
vaardigheden van het personeel te onderhouden en te toetsen. Nog steeds worden alleen 
van leden van het intern bijstandsteam (IBT) en van medewerkers die een wapen dragen de 
fysieke vaardigheden regelmatig getoetst. Wel heeft de JICN inmiddels plannen voor de 
oprichting van een eigen trainingscentrum. De eerdere aanbevelingen op dit vlak zijn nog 
niet opgevolgd. 
Maatschappijbeveiliging: vrijhedenbeleid en voorwaardelijke invrijheidstelling 
In hun rapport uit 2019 deden de Raad en het College de minister twee aanbevelingen om 
1
de procedure rond de totstandkoming van v.i.-beschikkingen te verbeteren. DJI en JICN zijn 
met elkaar in overleg gegaan over de procedure en de minister heeft een formeel 
mandaatbesluit vastgesteld op basis waarvan de minister niet meer zélf de v.i.-
beschikkingen dient te ondertekenen. Vertragingen bij de afgifte van v.i.- beschikkingen 
komen, anders dan voorheen, nu nog maar incidenteel voor. 
Maatschappelijke re-integratie: voorbereiding nazorg en re-integratietrajecten 
De JICN is erin geslaagd om het programma Ban pa Kambio – dat erop is gericht 
gedetineerden door opleidingen en cursussen te helpen succesvol terug te keren in de 
samenleving – in september 2019 volledig in te voeren. De opvolging van de daartoe 
strekkende aanbeveling betekent een belangrijke stap in het proces van re-integratie en 
resocialisatie van gedetineerden in Caribisch Nederland. 
Als gevolg van de coronamaatregelen is de aanbevolen evaluatie van het functioneren van 
het detentie- en re-integratieteam van de JICN uitgesteld.  
Personeel en organisatie 
De JICN maakt werk van de bijscholing van medewerkers die niet voldoen aan de minimum-
opleidingseisen voor de functie die zij vervullen. Het aantal ondergekwalificeerde 
medewerkers is volgens de leiding van de JICN sinds 2019 afgenomen. De COVID—
 
1
 V.i.: voorwaardelijke invrijheidstelling. 
11 
 

 19. heroverweging standpunt over eerdere minister Deels opgevolgd 
aanbevelingen 
 20. afstemming protocol beklagzaken met CvT JICN Deels opgevolgd 
Screening 21. officiële screening nieuwe gedetineerden JICN Opgevolgd 
Bejegening 22. aanspreken medewerkers op respectvolle JICN Opgevolgd 
bejegening 
 23. volledige invoering mentorsysteem JICN Opgevolgd 
4
 JICN Opgevolgd 
24. interactie directie en gedeco 
Veil igh eids r is ico ’s 25. calamiteitenoefeningen JICN Deels opgevolgd 
 26. instructies in verschillende talen JICN Niet opgevolgd* 
*Weliswaar niet opgevolgd, maar de Raad heeft 
begrip voor dit besluit 
 27. borging dienstverlening systemen minister Deels opgevolgd 
Agressiebeheersing 28. fysieke geoefendheid medewerkers JICN Niet opgevolgd 
5
Vrijhedenbeleid en v.i. 29. afstemming procedure v.i. minister Opgevolgd 
 30. mandaatbesluit ondertekening v.i.- minister Opgevolgd 
beschikkingen 
Voorbereiding 31. volledige uitvoering Ban pa Kambio  JICN Opgevolgd 
 32. evaluatie detentie- en re-integratieteam JICN Niet opgevolgd 
Personele zorg  en inzet 33. bijscholing medewerkers JICN Opgevolgd 
 34. aandacht voor thema bejegening JICN Opgevolgd 
Communicatie 35.  investering in interne communicatie JICN Deels opgevolgd 
 36. evaluatie interne communicatie JICN Niet opgevolgd 
 
4. Sturing  
 
Sturing door DSJ 
DSJ betrekt zowel DJI als de JICN bij de beleidsreactie van de minister op inspectierapporten 
van de Raad. Als beleidsdirectie stuurt DSJ op de uitvoeringsorganisatie DJI (waar de JICN 
onder valt). Voor DJI is DSJ kaderstellend en opdrachtgever.  
DSJ heeft een ‘team Caribisch Nederland’ ingericht waarbinnen ‘opgavegericht’ wordt 
gewerkt. Uit het onderzoek is gebleken dat bij DSJ onvoldoende zicht bestaat op de stand 
van zaken ten aanzien van enkele aanbevelingen waarvan de opvolging primair bij haar als 
verantwoordelijke beleidsdirectie ligt. De Raad beschouwt dit als een knelpunt. Goed zicht 
op de stand van zaken is een randvoorwaarde om adequaat op de opvolging te kunnen 
(bij)sturen. De interne sturing door DSJ op die aanbevelingen waarvoor het ministerie zelf 
aan zet is, behoeft verbetering.  
 
Sturing door DJI/JICN 
DJI heeft een directe sturingsrelatie met de JICN. Aanbevelingen op het terrein van de JICN 
maken onderdeel uit van de planning- en control-cyclus. DJI houdt op die manier toezicht op 
de voortgang.  
De leiding van de JICN heeft al gedurende het onderzoek van 2019 een plan van aanpak 
 
4
 Gedeco: gedetineerdencommissie. 
5
 V.i.: voorwaardelijke invrijheidstelling. 
13 
 

over de opvolging van aanbevelingen – ook als die op het terrein van de CvT liggen – en over 
actuele ontwikkelingen op het terrein van wet- en regelgeving mist. De Raad vindt het van 
belang dat het ministerie en de CvT daarover met elkaar in gesprek gaan. 
 
Ten slotte vraagt de Raad aandacht voor het traject ´Veranderende sanctietoepassing’. Dit 
betreft een ambitieus traject dat van grote betekenis is voor de ontwikkeling van het proces 
van detentie en re-integratie in Caribisch Nederland. Het ministerie van JenV heeft dit 
traject gefinancierd voor de periode 2019-2021. De Raad bepleit voortzetting van dit traject 
na 2021. In zijn recente rapport ‘Opvolging aanbevelingen reclassering en resocialisatie in 
Caribisch Nederland’ van juli 2021 heeft de Raad daarover een concrete aanbeveling aan de 
minister van JenV gedaan. 
  
15 
 

Inleiding 
 
1.1 Aanleiding onderzoek 
7
De Raad voor de rechtshandhaving (hierna: de Raad) heeft in de afgelopen jaren in 
tientallen inspectierapporten aanbevelingen gedaan aan de betrokken ministers van Justitie 
(en Veiligheid). Met zijn aanbevelingen beoogt de Raad een bijdrage te leveren aan de 
verbetering van de kwaliteit van de taakuitvoering door de betrokken organisaties.  
De Raad heeft in 2020 een monitor ingericht om op hoofdlijnen zicht te krijgen en te 
houden op de opvolging van zijn aanbevelingen. Daartoe is een database ontwikkeld waarin 
per onderzoek de opvolging van elke aanbeveling wordt bijgehouden (gemonitord). Op deze 
wijze ontstaat overzicht en inzicht (en managementinformatie) in de uitwerking van de 
verbetermaatregelen. Informatie over de voortgang biedt ook input voor de jaarlijks op te 
8
leveren Staten van de Rechtshandhaving. Daarnaast kan monitoring van de opvolging van 
aanbevelingen een bijdrage leveren aan risico-gestuurd toezicht. Gesignaleerde knelpunten 
kunnen namelijk aanleiding geven voor een review of voor een nieuw thematisch 
onderzoek.  
In 2020 heeft de Raad een eerste inspectieonderzoek verricht ten behoeve van de monitor. 
In dat onderzoek is de Raad nagegaan in hoeverre opvolging was gegeven aan de 
aanbevelingen uit vier rapporten over het Korps Politie Caribisch Nederland (KPCN; review 
9
monitor I. ) Omdat is gebleken dat adequate sturing een belangrijke randvoorwaarde is voor 
de opvolging van aanbevelingen in de praktijk, heeft de Raad in dat onderzoek ook 
nadrukkelijk gekeken naar de mate en de wijze van sturing op de opvolging van die 
aanbevelingen.  
De Raad heeft in zijn Jaarplan 2021 aangekondigd dat hij in 2021 ten behoeve van de 
monitor onderzoek zal doen naar de opvolging van zijn aanbevelingen uit 2019 op het 
terrein van de reclassering en resocialisatie (review monitor II) en op het terrein van de 
Justitiële Inrichting Caribisch Nederland (JICN; review monitor III). 
Dit rapport gaat over de JICN. De Raad heeft het vorige onderzoek over de JICN samen met 
het College voor de Rechten van de Mens (hierna: het College) in december 2018 
uitgevoerd. De Raad en het College hebben daarover in juli 2019 een gezamenlijk rapport 
met aanbevelingen uitgebracht.  
Over de reclassering en resocialisatie brengt de Raad een afzonderlijk rapport uit.  
1.2 Doelstelling en onderzoeksvraag 
De Raad heeft met dit onderzoek in kaart willen brengen in hoeverre de aanbevelingen uit 
2019 op het terrein van de JICN zijn opgevolgd. Daarbij gaat het om maatregelen die naar 
 
7
 De Raad is op grond van artikel 3 van de Rijkswet Raad voor de rechtshandhaving belast met de algemene 
inspectie van de organisaties van de justitiële keten in Curaçao, in Sint Maarten en in Nederland voor wat 
betreft Bonaire, Sint Eustatius en Saba. De Raad kijkt daarbij naar de kwaliteit van de taakuitvoering, het 
beheer en de justitiële samenwerking tussen de landen. 
8
 Zie artikel 33 van de Rijkswet Raad voor de rechtshandhaving. 
9
 https://www.raadrechtshandhaving.com/wp-content/uploads/2021/03/2020-INSPECTIEONDERZOEK-
OPVOLGING-AANBEVELINGEN-KPCN.pdf . De Raad heeft zijn inspectierapport van dat onderzoek over het 
KPCN in februari 2021 aangeboden aan de minister van Justitie en Veiligheid. 
17 
 

1.3.2 JICN, Commissie van Toezicht en minister voor Rechtsbescherming 
Alle aanbevelingen zijn, conform artikel 30, derde lid, van de Rijkswet Raad voor de 
rechtshandhaving, gericht aan de minister van Justitie en Veiligheid (JenV). De feitelijke 
uitvoering van die aanbevelingen ligt deels op het terrein van de JICN – die valt onder de 
Dienst Justitiële Inrichtingen (DJI) van het ministerie van JenV – en deels op het terrein van 
het ministerie van JenV zelf. Enkele aanbevelingen betreffen werkzaamheden van de 
Commissie van Toezicht (CvT) van de JICN.    
1.4 Toetsingskader  
De aanbevelingen uit het gezamenlijke rapport van de Raad en het College van juli 2019 
over de JICN en de beleidsreactie daarop vormen het toetsingskader voor dit onderzoek. 
1.5 Aanpak onderzoek 
De Raad heeft na bestudering van eerdere rapporten over de JICN en de beleidsreacties 
daarop vragenlijsten opgesteld voor de JICN, voor de betrokken beleidsdirectie van het 
ministerie van JenV en voor de CvT. In maart 2021 heeft de Raad deze vragenlijsten uitgezet. 
Na ontvangst van de reacties daarop hebben inspecteurs van de Raad in april 2021 een 
aantal verdiepende interviews afgenomen. Vanwege de coronamaatregelen gebeurde dit 
door middel van videobellen. Aansluitend heeft de Raad in mei 2021 aanvullende informatie 
ingewonnen. Op basis van de op deze manieren verzamelde informatie heeft de Raad een 
concept-rapport opgesteld. In dit stadium heeft afstemming plaatsgevonden tussen de Raad 
en het College over de inhoud van het rapport.   
In  juli 2021 heeft de Raad, overeenkomstig artikel 30 van de Rijkswet Raad voor de 
rechtshandhaving, het (concept)rapport voorgelegd aan de betrokken organisaties en aan 
de minister van JenV en hen in de gelegenheid gesteld daarop te reageren. De ontvangen 
reacties zijn verwerkt in dit rapport.  
1.6 Leeswijzer 
Om de onderzoeksbevindingen in het juiste perspectief te kunnen plaatsen, verstrekt de 
Raad in hoofdstuk 2 eerst achtergrondinformatie over de JICN en over het traject 
‘Veranderende sanctietoepassing’.  
In hoofdstuk 3 gaat de Raad in op de feitelijke stand van zaken ten aanzien van elk van de 
aanbevelingen en in hoofdstuk 4 op het proces van sturing. Deze twee hoofdstukken 
bevatten zowel de onderzoeksbevindingen als de beoordeling daarvan door de Raad. 
Hoofdstuk 5 bevat de beantwoording van de deelvragen en de centrale onderzoeksvraag, en 
daarmee de hoofdconclusie. 
In hoofdstuk 6 besteedt de Raad aandacht aan enkele aspecten die niet binnen de 
reikwijdte van de onderzoeksvragen vallen.  
Het rapport heeft drie bijlagen: in bijlage 1 zijn de aanbevelingen uit het rapport van juli 
2019 in steekwoorden weergegeven. Bijlage 2 bevat een overzicht van de functionarissen 
die de Raad voor dit onderzoek heeft geïnterviewd en bijlage 3 de beleidsreactie van de 
minister voor Rechtsbescherming op het rapport van juli 2019. 
  
19 
 

2019 financiële middelen beschikbaar gesteld in de vorm van projectfinanciering voor drie 
jaar (2019-2021). Daarmee zijn vier lokale beleidsmedewerkers aangesteld. Deze zijn aan de 
slag gegaan met drie thema’s: de uitwisseling van informatie binnen de keten, de invoering 
13
van het jeugdstrafrecht en ‘Veranderende sanctietoepassing’ (hierna: VerSa).  
Doel en ontwikkelingen 
VerSa heeft als doel te komen tot een sanctietoepassing die door middel van re-integratie 
en resocialisatie effectiever werkt aan de terugkeer van justitiabelen in de samenleving en 
die op die manier bijdraagt aan het terugdringen van recidive. Van de twee door DSJ 
gefinancierde beleidsmedewerkers is er één uit praktische overwegingen bij de SRCN 
geplaatst en de andere bij de JICN. Beiden zijn in het kader van VerSa werkzaam voor de 
gehele keten. De beleidsmedewerker VerSa bij de JICN en de betrokken beleidsmedewerker 
Boetes en Detentie van DSJ hebben in november 2020 een ‘Beleidskader re-integratie en 
14
resocialisatie in Caribisch Nederland’ opgeleverd. Dit document bevat een ketenbrede 
visie op de maatregelen die nodig zijn voor optimalisering van de ondersteuning en 
begeleiding van justitiabelen bij terugkeer in de maatschappij. Zo heeft de JICN samen met 
DJI en het ministerie een ambitie geformuleerd voor een veilige en kansrijke Detentie en Re-
integratie in Caribisch Nederland. Daartoe is een ambitieplaat ontwikkeld die het detentie- 
en re-integratieproces van de JICN beschrijft. Gedrag, risico’s en slachtofferbelangen 
vormen de drie pijlers. Het uitgangspunt daarbij is dat de JICN, samen met de ketenpartners, 
gedetineerden vanaf dag één in de gevangenis zo goed mogelijk voorbereidt op een veilige 
15
en kansrijke terugkeer in de maatschappij.  
Concrete projecten die samenhangen met het nieuwe detentie- en re-integratiebeleid zijn 
onder andere de invoering van het Prison Administration System (PAS) en de Bestuurlijke 
Informatie Justitiabelen (BIJ-BES) en de opzet van een pilot Beperkt Beveiligde Afdeling 
(BBA) binnen de JICN.  
 
  
 
13
 Het budget dat het ministerie daarvoor beschikbaar heeft gesteld, valt buiten het financiële kader dat 
beschikbaar is voor de reguliere taken van uitvoeringsorganisaties. 
14
 Nota ‘Beleidskader re-integratie en resocialisatie in Caribisch Nederland, 23-11-2020, ministerie van Justitie 
en Veiligheid. 
15
 Het D&R-proces in Caribisch Nederland, informatieblad DJI, 2020.  
21 
 

De Raad ontving in april 2021 de JICN-huisregels. Op het voorblad staat dat het gaat om de 
regels zoals ze per 1 november 2019 gelden en dat de laatste wijziging dateert van 28 
oktober 2019. Volgens de directeur van de JICN zijn dat de huisregels zoals die bij 
toezending aan de Raad golden. Deze versie bevat geen informatie over het plus-
programma. De directeur stelde dat de gedetineerden bekend zijn met het plus-programma.  
Beoordeling en conclusie 
Uit de informatie van de directeur van de JICN  blijkt dat de gedetineerden op relatief 
eenvoudige wijze kunnen kennisnemen van de huisregels. Verder blijkt dat er een 
procedure is ingericht voor de jaarlijkse actualisatie van die huisregels. De twee betreffende 
aanbevelingen zijn daarmee opgevolgd. Het feit dat in de actuele huisregels niet de laatste 
datum van wijziging is vermeld, doet daar niet aan af. 
De huisregels bevatten geen informatie over het plus-programma. Het lijkt de Raad goed 
informatie over dat programma alsnog in de huisregels op te nemen zodra dat volledig 
wordt ingevoerd. Deze aanbeveling blijft dus overeind. 
 
3.1.2 Activiteitenprogramma 
 
Aanbevelingen 2019 
In hun rapport van 2019 stelden de Raad en het College vast dat arrestanten niet aan het 
dagprogramma kunnen deelnemen, ook niet als zij meerdere dagen in de JICN verblijven. 
Daarnaast stelden zij vast dat gedetineerden van buiten CN niet hetzelfde onderwijs konden 
volgen als gedetineerden van CN, alsmede dat de bibliotheekcollectie was verouderd en dat 
er slechts beperkt boeken in het Papiaments en Spaans beschikbaar waren. 
Daaruit vloeiden de volgende aanbevelingen voort (JICN): 
- bezie de mogelijkheid van deelname aan het activiteitenprogramma door arrestanten 
die langer dan enkele dagen op het terrein van de JICN aanwezig zijn; 
- bied gedetineerden van buiten Caribisch Nederland dezelfde mogelijkheden voor 
deelname aan het activiteitenprogramma als Caribisch-Nederlandse gedetineerden;     
- vul de bibliotheekcollectie aan met recente en relevante boeken en zorg in het bijzonder 
voor leesmateriaal in het Papiaments en het Spaans. 
 
Stand van zaken 2021 
Ten aanzien van deelname van arrestanten aan het activiteitenprogramma deelden de 
geïnterviewden binnen JICN/DJI mee dat dat niet mogelijk is omdat vermenging van 
arrestanten met andere justitiabelen niet wenselijk is. Daarbij wezen zij erop dat 
arrestanten onder de verantwoordelijkheid van het KPCN vallen. Tussen KPCN en JICN is 
afgesproken dat JICN de detentie faciliteert door de arrestanten op te nemen.  
Verder deelde de directeur van de JICN mee dat elke gedetineerde kan deelnemen aan het 
activiteitenprogramma, zonder onderscheid in afkomst. Daarbij wees hij erop dat het voor 
veel activiteiten, zoals sport, yoga en schilderen, niet uitmaakt welke taal iemand spreekt.  
23 
 

de uitvoering van de betreffende werkzaamheden uit het MOIP is. Doordat er wordt 
gewerkt met lokale aannemers en uitvoerders, die op hun beurt weer afhankelijk zijn van de 
aanlevering van materialen buiten Bonaire, is dat ook lastig. Daarbij komt dat de COVID-
pandemie ook voor vertraging heeft gezorgd, bijvoorbeeld bij de aanleg van het sportveld. 
De uitvoering van het MOIP is ook afhankelijk van goedkeuring door de Divisie GW/VB van 
DJI, vanwege de financiële consequenties. DJI kon ten tijde van het onderzoek niet 
aangeven of er voldoende financiële dekking is om alle werkzaamheden uit het MOIP uit te 
voeren. 
Beoordeling en conclusie 
Van de vijf verbeterpunten uit de betreffende aanbeveling waren er tijdens de uitvoering 
van het onderzoek twee gerealiseerd, namelijk de ventilatie van de isoleercellen en de 
klimaatbeheersing in de ruimte voor geestelijke verzorging. Met de aanleg van een 
sportveld is tijdens de uitvoering van het onderzoek begonnen. 
De twee overige verbeterpunten, te weten het toelaten van direct daglicht in de 
isoleercellen en het creëren van schaduw bij de telefoons die buiten in de zon hangen, zijn 
nog niet opgepakt. Beide punten zijn weliswaar opgenomen in het MOIP maar of en 
wanneer de voorgestelde aanpassingen worden gerealiseerd, is niet bekend. Er is geen 
planning voor de uitvoering en bovendien heeft DJI nog geen goedkeuring verleend. 
Vanwege de kosten die met die twee aanpassingen zijn gemoeid, is die goedkeuring 
noodzakelijk. 
De Raad concludeert dat zijn aanbeveling over verbetering van de accommodatie 
gedeeltelijk is opgevolgd. Voor twee aspecten geldt dat opvolging nog in de opzetfase 
(planvorming) verkeert.   
3.1.4 Voeding en winkel 
 
Aanbevelingen 2019 
De Raad en het College stelden vast dat het beleg dat bij de broodmaaltijden wordt 
aangeboden, weinig divers is. Verder constateerden zij dat de JICN een contract heeft met 
één winkel waardoor de gedetineerden geen keuze hebben waar zij producten willen 
aanschaffen en tegen welke prijs.  
Raad en College deden de volgende aanbevelingen (JICN): 
- zorg voor meer variatie in het broodbeleg; 
- heroverweeg het contract met de supermarkt die nu levert zodra dat afloopt. 
Stand van zaken 2021 
Volgens de directeur van de JICN is het broodbeleg een doorlopend gespreksonderwerp in 
de overleggen van de gedetineerdencommissie (gedeco) met de leverancier. Zij spreken 
elkaar elke twee maanden in aanwezigheid van een vertegenwoordiger van de leiding van 
de JICN. 
Daarnaast hebben de gedeco en de supermarkt twee keer per jaar overleg. 
Volgens de directeur van de JICN heeft deze nieuwe werkwijze zowel wat betreft het 
aanbod als wat betreft de prijsstelling geleid tot meer tevredenheid bij de gedetineerden. 
25 
 

Beleidsreactie minister 
In zijn beleidsreactie van 3 september 2019 deelde de minister voor Rechtsbescherming 
mee dat het recht op wekelijks bezoek in de JICN-standaard voor alle gedetineerden zal 
gaan gelden, dit om het verschil tussen gedetineerden op Bonaire en die in Europees 
Nederland weg te nemen. 
Stand van zaken 2021 
De directeur van de JICN liet weten dat de bezoektijd per 10 april 2021 is aangepast in de 
huisregels, van 45 minuten per twee weken naar een uur per week. Vanwege de 
coronamaatregelen is nog niet duidelijk wanneer daar daadwerkelijk uitvoering aan kan 
worden gegeven (fysiek bezoek). De directeur van de JICN wees er nog op dat goedkeuring 
van DJI nodig was in verband met de personele consequenties die zijn verbonden aan de 
introductie van een extra bezoekdag, waarvoor extra personeel nodig is. 
In de huisregels staat nu het volgende: 
‘Algemeen 
• U hebt recht op 60 minuten bezoek per week. In het dagprogramma van uw afdeling staat elke week een 
moment gepland. U wordt (op basis van uw cel nummer) ingedeeld in de even of oneven week.  
• De bezoekmogelijkheid is voor iedereen een maal per week en dient aaneengesloten en zonder 
onderbrekingen te worden genoten.’ 
 
De familiekamer is in maart 2021 opgeleverd maar vanwege de coronamaatregelen nog niet 
gebruikt. 
 
Alle gedetineerden binnen de JICN kunnen nu, ongeacht hun afkomst, op gelijke wijze bellen 
met familieleden. De JICN is hiermee begonnen vanwege de coronamaatregelen, toen fysiek 
bezoek niet meer mogelijk was, maar zal deze mogelijkheid vanwege de positieve 
ervaringen ermee in de toekomst blijven aanbieden.  
De Gevangenismaatregel 1999 BES is op het punt van het recht op bezoek (nog) niet 
aangepast. In artikel 24, eerste lid, staat dat gedetineerden recht hebben op eens in de twee 
weken een uur bezoek. De geïnterviewden van DSJ konden ten tijde van het onderzoek van 
de Raad niet aangeven wat er sinds 2019 met deze aanbeveling is gebeurd en óf, en zo ja 
wanneer, aanpassing van deze bepaling zal plaatsvinden.  
Beoordeling en conclusie 
De JICN heeft de huisregels conform de aanbeveling van de Raad aangepast; daarin staat nu 
dat gedetineerden recht hebben op een uur bezoek per week. Kennelijk is er abusievelijk 
nog een stukje oude tekst (over bezoek in een even of in een oneven week) in de 
aangepaste huisregels blijven staan. 
De familiekamer is opgeleverd. De Raad gaat ervan uit dat die in gebruik zal worden 
genomen zodra dat qua coronamaatregelen verantwoord is. 
Alle gedetineerden hebben nu dezelfde mogelijkheden om met familie te bellen, ongeacht 
hun afkomst. 
27 
 

Met de aanstelling van twee geestelijke verzorgers, van wie er een is belast met de 
coördinatie van de geestelijke verzorging, is sprake van professionalisering van de 
geestelijke zorg voor gedetineerden. De betreffende aanbeveling is daarmee opgevolgd. 
3.1.7 Sancties en maatregelen 
 
Aanbevelingen 2019 
De Raad en het College stelden in hun rapport vast dat de directie van de JICN ervoor heeft 
gekozen het sanctiebeleid niet bekend te maken aan de gedetineerden omdat zij de 
discretionaire bevoegdheid heeft een lagere sanctie op te leggen dan in het beleid is 
genoemd, of om zelfs van een sanctie af te zien. Afwijking van het beleid kan volgens de 
directie tot onbegrip en onrust leiden. De Raad en het College deelden dit standpunt niet en 
vonden dat het sanctiebeleid toegankelijk moet zijn voor gedetineerden in CN, net zoals dat 
16
in Europees Nederland het geval is. 
Daarnaast noemden de Raad en het College de plaatsing van een gedetineerde in een 
isoleercel een zware sanctie waarover de Commissie van Toezicht moet worden 
geïnformeerd, in ieder geval als die plaatsing langer dan 24 uur duurt. 
Zij deden de volgende aanbevelingen (JICN): 
 
- stel gedetineerden in de gelegenheid kennis te nemen van het sanctiebeleid; 
- informeer de Commissie van Toezicht tijdig over iedere plaatsing in een isoleercel die 
langer dan 24 uren duurt. 
 
Stand van zaken 2021 
Tijdens het interview van de Raad met de leiding van de JICN en DJI herhaalden betrokkenen 
het eerder ingenomen standpunt, te weten dat de sanctiekaart slechts richtlijnen bevat. Als 
de gedetineerden die sanctiekaart zouden krijgen, bestaat het risico dat er telkens discussie 
met een gedetineerde ontstaat wanneer de directie in het betreffende geval besluit af te 
wijken van de sanctiekaart. Daarbij wees de directeur erop dat de CvT toezicht houdt op de 
toepassing van de sanctiekaart en dat hij de huidige werkwijze voldoende zorgvuldig en 
transparant vindt. Hij voegde daar aan toe dat de sanctiekaart eventueel kan worden 
opgenomen in de huisregels maar dat dat, gelet op zijn eerder genoemde bezwaren, niet 
zijn voorkeur heeft. 
In aansluiting hierop liet DJI in juni 2021 weten dat de sanctiekaart per 1 juli 2021 in 
Europees Nederland wordt afgeschaft en dat bij het opleggen van sancties de bandbreedte 
van de Penitentiaire beginselenwet wordt aangehouden. De directeur van de JICN zal 
dienovereenkomstig gaan werken. Dit betekent dat de sanctiekaart per 1 juli 2021 ook in CN 
niet meer zal gelden en dat het kader voor sancties wordt gevormd door de bandbreedte 
voor strafoplegging zoals die is genoemd in de Wet beginselen gevangeniswezen BES.    
 
 
16
 De sanctiekaart zoals die in Europees Nederland geldt, is te raadplegen op het internet, via de website van 
de commissies van toezicht.  
29 
 

5 Leid het ertoe dat de Commissie van Toezicht invulling geeft aan haar verplichting 
tweemaal per jaar te rapporteren over onder meer de bevindingen van de 
Beklagcommissie. 
 
De minister liet in reactie op deze aanbevelingen weten dat hij geen noodzaak zag het 
beklagrecht te verruimen of om een beroepsmogelijkheid te creëren. Volgens hem waren er 
geen signalen dat er klachten werden gemist of zaken niet goed gingen. 
Naar aanleiding van de aanbevelingen over aanpassing van de beslistermijn en ten aanzien 
van de instelling van een ambtelijk secretariaat voor de CvT liet de minister weten dat hij 
19
‘nader zou bezien of dat nodig dan wel mogelijk was’. 
In juni 2018 liet de minister, in reactie op de Staat van de Rechtshandhaving 2017, weten 
dat er ‘geen klachten waren die niet door het betrokken afdelingshoofd bij de JICN of door 
de CvT konden worden opgelost. Daarom bleek volgens de minister uit de praktijk dat er 
vooralsnog geen behoefte was aan een beroepsmogelijkheid. Hij voegde daar aan toe dat 
DJI de komende periode de ingediende klachten en de afhandeling daarvan zou blijven 
20
monitoren.  
 
De Raad en het College stelden in 2019 vast dat deze vijf aanbevelingen niet waren 
opgevolgd. In hun rapport van 2019 constateerden zij dat het aantal formele beklagzaken al 
jarenlang op hetzelfde niveau lag, ongeveer vijftig per jaar, en dat de behandelingsduur 
daarvan nog steeds een probleem vormde. Het merendeel van de beklagzaken werd niet 
21
binnen de wettelijke termijn van twee weken afgehandeld. In verband met de lange 
doorlooptijden van beklagzaken, veroorzaakt door vertraging bij de indiening van 
verweerschriften door de leiding van de JICN, heeft de CvT de directie van de JICN 
aangesproken. De directie heeft daarop aan de CvT toegezegd dat zij gaat werken aan een 
protocol voor de afhandeling van klaagschriften.   
Daarnaast stelden de Raad en het College vast dat arrestanten die in de JICN vallen geen 
gebruik kunnen maken van het beklagrecht: het mandaat van de CvT is beperkt tot 
gedetineerden en CN beschikt niet over een aparte CvT arrestantenzorg. 
In hun rapport van 2019 deden de Raad en het College de volgende aanbevelingen 
(minister): 
 
 
- breid het mandaat van de CvT uit naar arrestanten die in de JICN verblijven;  
- heroverweeg het standpunt ten aanzien van de volgende niet-overgenomen  
aanbevelingen van de Raad uit 2016: 
* aanpassing van de beslistermijn voor beklagzaken 
* verruiming van het beklagrecht 
 
19
 Brief van de minister van VenJ aan de Voorzitter van de Tweede Kamer d.d. 19 januari 2017. 
20
 Brief van de minister van JenV aan de Voorzitter van de Tweede Kamer d.d. 19 juni 2018. 
21
 Ter vergelijking: in Europees Nederland geldt voor beklagzaken een beslistermijn  van vier weken. 
31 
 

verweerschrift in te dienen. 
Geïnterviewden binnen DSJ lieten in de gesprekken met de Raad weten dat heroverweging  
van het standpunt van de minister, zoals verwoord in de beleidsreactie, wellicht een optie 
is. Gebleken is immers dat verbetering van het proces er kennelijk niet toe heeft geleid dat 
de termijn niet meer, of veel minder frequent, wordt overschreden. Het is van belang de 
achtergrond van de termijnoverschrijdingen te onderzoeken. Als een nieuwe termijn wordt 
bepaald, moet die wel passend en realistisch zijn, aldus geïnterviewden.    
Desgevraagd stuurde zowel de CvT als de directeur van de JICN aan de Raad overzichten toe 
van de beklagzaken uit 2019 en 2020. Het aantal beklagzaken bedroeg in die jaren 34 
respectievelijk 35. Daarvan werden er 19 respectievelijk 9 niet-ontvankelijk verklaard. De 
afhandelingsduur van deze zaken bedroeg ruim 9 respectievelijk 4 weken. Van de in totaal 
28 niet-ontvankelijk verklaarde zaken zijn er in deze twee jaren 5 binnen de wettelijke 
termijn van twee weken afgehandeld.  
Wat betreft de zaken waarover de CvT een inhoudelijk oordeel heeft gegeven (de 
ontvankelijke beklagzaken) bedroeg de afhandelingsduur in 2019 gemiddeld 6,5 en in 2020 
gemiddeld 5,5 week. In 2019 werden twee zaken tijdig afgehandeld en in 2020 waren dat er 
zes. 
  
Verruiming beklagrecht 
Het ministerie van JenV liet weten vooralsnog vast te houden aan het standpunt zoals dat in  
de beleidsreactie is beschreven.  
Tijdens het onderzoek bleek nog dat in de huisregels niet is vermeld dat ook tegen medisch 
22
handelen van de inrichtingsarts beklag mogelijk is. De leiding van de JICN liet weten de 
huisregels op dit punt te zullen aanpassen.    
 
Beroepsmogelijkheid 
De JICN liet weten inmiddels wel behoefte te hebben aan een beroepsmogelijkheid. Op die 
manier wordt het mogelijk om uitspraken van de beklagcommissie waarmee de JICN het 
niet eens is te laten toetsen.   
Ook ten aanzien van dit aspect liet het ministerie weten vooralsnog het standpunt uit de 
beleidsreactie te huldigen. Maar omdat de JICN nu heeft laten weten graag een 
beroepsmogelijkheid te zien, zal DSJ daarover in overleg treden met DJI. 
 
Ambtelijk secretariaat CvT 
Naar aanleiding van de aanbeveling uit 20019 heeft het ministerie middelen beschikbaar 
gesteld voor de opvolging daarvan. Volgens DSJ is destijds aan DJI gevraagd ervoor te zorgen 
dat de vacature werd opgevolgd. Tijdens het onderzoek van de Raad liet de CvT weten hier 
niets van te weten.  
De directeur van de JICN deelde in verband daarmee mee dat het de bedoeling was deze 
23
functie onder te brengen bij het directiesecretariaat van de JICN. In de praktijk is dit echter 
nog niet gebeurd. De directeur van de JICN deelde in mei 2021 aan de Raad mee dat hij dit 
 
22
 Zie artikel 40a van de Gevangenismaatregel 1999 BES.  
23
 E-mail d.d. 21 mei 2021 van de directeur JICN, gericht aan de Raad. 
33 
 

Verruiming beklagrecht 
De minister gaf in de beleidsreactie uit 2019 aan geen prioriteit te geven aan verruiming van 
het beklagrecht. De situatie in Caribisch Nederland is volgens hem gelijk aan die in de 
andere landen in het Caribisch deel van het Koninkrijk, en er waren volgens hem geen 
signalen dat er klachten worden gemist of dat klachten niet goed worden afgehandeld. Wat 
betreft het tweede argument wijst de Raad er nu op dat van de 69 beklagzaken in de 
afgelopen twee jaar er 28 niet-ontvankelijk zijn verklaard. Over 40% van de beklagzaken 
heeft de beklagcommissie dus geen inhoudelijk oordeel gegeven. Volgens de Raad vraagt dit 
gegeven om een nadere analyse van de aard van die zaken. Als het daarbij vooral om zaken 
blijkt te gaan waartegen in Europees Nederland wél beklag openstaat, ligt verruiming van 
het beklagrecht volgens de Raad alsnog in de rede. De JICN is immers een Nederlandse 
inrichting. 
Met instemming heeft de Raad er kennis van genomen dat de huisregels zullen worden 
aangepast op het punt van de mogelijkheid van beklag tegen medisch handelen van de 
inrichtingsarts.  
 
Beroepsmogelijkheid 
De Raad is nog altijd van mening dat het de voorkeur heeft dat beroep mogelijk is tegen 
uitspraken van de beklagcommissie. Hij ziet geen goede redenen waarom zowel 
gedetineerden in Caribisch Nederland als de JICN zelf in dit opzicht een mogelijkheid zouden 
moeten missen die in Europees Nederland wel bestaat. Ook de directie van de JICN heeft 
laten weten graag een beroepsmogelijkheid te hebben. De betreffende aanbeveling blijft 
overeind. 
 
Ambtelijk secretariaat CvT 
Op het punt van de invulling van een ambtelijk secretariaat voor de CvT zijn kennelijk 
misverstanden gerezen tussen DSJ, DJI/JICN en CvT. DSJ heeft middelen beschikbaar gesteld 
maar de CvT is daarover niet geïnformeerd. De CvT ging ervan uit dat de aanbeveling uit  
2019 niet tot enige actie had geleid. Pas tijdens dit onderzoek van de Raad werd het voor 
alle betrokkenen duidelijk dat er financiële ruimte is om invulling te geven aan de 
aanbeveling. De directeur van de JICN heeft toegezegd dat hij in overleg zal treden met de 
CvT om te bespreken op welke wijze het ambtelijk secretariaat vorm zal krijgen.  
De Raad concludeert dat deze aanbeveling door een misverstand nog niet is opgevolgd 
ondanks het feit dat het ministerie middelen beschikbaar heeft gesteld. De Raad heeft er 
vertrouwen in dat het ambtelijk secretariaat op korte termijn wordt ingericht. 
 
Rapportage CvT 
De CvT beschouwt de inrichting van een ambtelijk secretariaat als een noodzakelijke 
voorwaarde om te kunnen voldoen aan haar rapportageplicht. Zoals hiervoor is opgemerkt, 
gaat de Raad ervan uit dat er nu op korte termijn een ambtelijk secretariaat voor de CvT zal 
komen. Zodra dat het geval is, is er volgens de Raad geen beletsel meer om de 
voorgeschreven rapportages op te leveren. Vooralsnog blijft de aanbeveling uit 2019 
overeind.   
35 
 

directie erkende dat maar een duidelijke aanpak ontbrak. 
De JICN werkt al sinds 2013 met een mentorsysteem waarbij elke gedetineerde een 
medewerker als mentor krijgt aangewezen. Dat systeem was in 2019 nog niet bij alle 
afdelingen ingevoerd. Deelname aan het mentorprogramma hing grotendeels af van het 
betreffende afdelingshoofd.  
Bij leden van de gedetineerdencommissie (gedeco) bestond onvrede over de communicatie 
met de directie van de JICN. Volgens hen was er vooral sprake van eenzijdige 
informatieoverdracht vanuit de directie en kregen zij zelf onvoldoende mogelijkheid om hun 
punten in te brengen. 
De Raad en het College deden de volgende aanbevelingen (JICN): 
 
- spreek medewerkers aan op respectvolle bejegening van gedetineerden. Indien dat 
niet tot het gewenste resultaat leidt, onderneem dan vervolgactie; 
- voer het mentorsysteem volledig en structureel in binnen de JICN, zodat iedere 
gedetineerde weet wie zijn mentor is en regelmatig met zijn mentor kan spreken; 
- ga na hoe de interactie tussen directie en gedeco functioneert en op welke wijze die 
eventueel kan worden verbeterd. 
 
 
Stand van zaken 2021 
De leiding van de JICN deelde mee dat er een doorontwikkeling is op het gebied van 
bejegening. Bij elke medewerker is een talent motivatie analyse (TMA) afgenomen en door 
middel van de plangesprekken met de medewerkers wordt de ontwikkeling van elke 
medewerker gevolgd. 
Verder liet de leiding weten dat het mentorprogramma nu volledig is ingevoerd. Het zal 
worden doorontwikkeld in het Detentie en re-integratieproces. De rol van de mentoren zal 
daarbij in de toekomst worden uitgebreid. De betrokken casemanager, de betrokken 
mentor en de betrokken gedetineerde zullen gedurende de gehele detentieperiode een 
driehoek vormen.   
Er is maandelijks overleg tussen de directie en de gedeco. Indien nodig worden er extra 
bijeenkomsten ingelast. De directiesecretaris stelt notulen op, die door zowel een 
vertegenwoordiger van de directie als de gedeco-voorzitter worden ondertekend. Er wordt 
nu ook meer gewerkt volgens een vaste agenda-structuur. 
Wat betreft het thema bejegening benadrukte de directeur van de JICN dat bejegening twee 
kanten kent. Ook van de gedetineerden wordt verwacht dat zij de medewerkers van de JICN 
24
op respectvolle wijze bejegenen. Binnen het programma Ban pa Kambio is daar aandacht 
voor. 
 
24
 Dit programma Ban pa Kambio (‘Gaan voor Verandering’) is gericht op succesvolle terugkeer van 
gedetineerden in de samenleving, onder andere door hen tijdens detentie een (beroeps)opleiding te laten 
volgen. Zie verder paragraaf 4.5. 
37 
 

- borg in samenspraak met het Rijksvastgoedbedrijf de dienstverlening ten aanzien van de 
systemen in de JICN. 
 
Beleidsreactie 
De minister reageerde als volgt op deze aanbeveling: 
‘Vooropgesteld is de ervaring dat het RVB adequaat reageert op storingen en dat deze dan 
ook snel worden verholpen. Het borgen van de afspraken over deze dienstverlening vindt 
plaats in projectteams waar het RVB, DJI en de JICN zitting in hebben. In de teams wordt het 
uit te voeren onderhoud aan de systemen door het RVB besproken en vindt monitoring op de 
uitvoering plaats. Daarnaast zijn afspraken gemaakt met de JICN dat klein onderhoud en 
vervanging (simpele onderdelen) door het technisch beheer van de locatie zelf worden 
opgepakt. Deze aanpak voorkomt bij simpele storingen langere wachttijden en geeft JICN de 
mogelijkheid zelf adequaat te reageren.’ 
De minister voegde daar aan toe dat de beschreven vorm van samenwerking is geborgd in 
een stroomschema. 
Stand van zaken 2021 
De directie van de JICN deelde naar aanleiding van de aanbeveling over 
calamiteitenoefeningen mee dat er een oefenmatrix is opgesteld. Door de COVID-19-
pandemie was het sinds maart 2020 tot mei 2021 niet mogelijk om te oefenen. 
Tijdens het interview gaf de leiding van de JICN desgevraagd een nadere toelichting. Het is 
de bedoeling dat er minimaal een keer in de maand een oefening plaatsvindt. In 2019 is het 
niet gelukt om elke maand te oefenen, er zijn slechts vier of vijf oefeningen gehouden. De 
directeur van de JICN erkent dat er meer aandacht voor oefeningen moet zijn. 
 
Wat betreft de beschikbaarstelling van de instructies in andere talen dan het Nederlands liet 
de directie weten dat de Nederlandse taal conform beleid de officiële taal is en dat die 
wordt aangehouden. 
De leiding van de JICN in haar tweede viermaandsrapportage (VMR) van 2020 (mei-
augustus) aangegeven dat noodzakelijke werkzaamheden niet conform de planning werden 
uitgevoerd door het RVB en dat daardoor ‘reële en concrete risico’s’ ontstonden voor 
personeel en voor gedetineerden. In verband daarmee heeft directie van de JICN een 
brandbrief gestuurd aan DJI/JenV omdat het JICN niet lukte met het RVB concrete afspraken 
te maken om de hoognodige werkzaamheden uit te voeren. Volgens de directeur van de 
JICN heeft die brief ertoe geleid dat bij DJI en het beleidsdepartement meer bewustzijn is 
ontstaan voor de ernst van de problemen. De situatie is nu beter beheersbaar maar nog niet 
alle problemen zijn opgelost, aldus geïnterviewden.  
DSJ deelde in dit verband mee dat het hier om zaken gaat die de detentiefaciliteit JICN 
betreffen waarvoor DJI verantwoordelijk is. Kennelijk is de ernst van de zaak onderkend en 
zijn de zorgen van de leiding van de JICN besproken met de betrokken beleidsafdeling (de 
afdeling Boetes en Detentie van DSJ). 
39 
 

bijstandsteam (IBT) en voor wapendragende medewerkers. De JICN is van plan een 
trainingscentrum op te zetten. Tijdens de uitvoering van dit onderzoek werd er nog gewerkt 
aan het ontwerp. Of het trainingscentrum er komt, is overigens nog niet zeker. Dat is 
namelijk afhankelijk van financiering door DJI en ten tijde van het onderzoek was daarover 
nog geen beslissing genomen. 
Zolang het trainingscentrum er niet is, kunnen de medewerkers nog steeds op kosten van de 
JICN een sportschool bezoeken. Dit sporten gebeurt op vrijwillige basis en alleen van leden 
van het IBT en wapendragende collega’s worden de fysieke vaardigheden regelmatig 
getoetst.  
Beoordeling en conclusie 
Uit het onderzoek is gebleken dat de JICN plannen heeft voor een eigen trainingscentrum. 
Dit lijkt de Raad een mooi idee. Het is echter onzeker of dat centrum er komt. De 
medewerkers kunnen een sportschool bezoeken maar dat is op vrijwillige basis. En alleen 
van de leden van het IBT en van medewerkers die een wapen dragen, worden de fysieke 
vaardigheden regelmatig getoetst. 
Opvolging van de aanbeveling uit 2019 verkeert nog in de opzetfase.  
 
3.4 Maatschappijbeveiliging: vrijhedenbeleid en voorwaardelijke invrijheidstelling 
 
Aanbevelingen 2019 
De Raad en het College stelden tijdens hun gezamenlijke onderzoek vast dat ministeriële 
v.i.-beschikkingen niet altijd op tijd – vóór de v.i.-datum – werden afgegeven. Dat had te 
maken met een verschil van mening over de termijn waarbinnen de JICN adviesrapporten bij 
DJI dient in te dienen. De JICN ging uit van een behandelingsduur van twintig werkdagen 
door de Divisie Individuele Zaken (DIZ) van DJI terwijl DIZ de wettelijke termijn van twee 
maanden als uitgangspunt hanteert. Nog tijdens het onderzoek zijn DIZ en JICN over deze 
kwestie met elkaar in gesprek gegaan. 
De Raad en het College benadrukten het belang van goede afstemming op dit punt tussen 
de JICN en DIZ. Gedetineerden moeten er op kunnen vertrouwen dat v.i.-beschikkingen 
tijdig worden afgegeven, dus vóór de beoogde v.i.-datum. 
Op grond van de geldende regelgeving diende de minister zelf de v.i-beschikkingen te 
tekenen. DIZ werkte aan een wijziging van het Wetboek van Strafrecht BES waardoor de 
bevoegdheden inzake v.i.-beschikkingen kunnen worden gemandateerd aan het hoofd van 
DJI. Hangende de parlementaire behandeling van die wetswijziging wilde DJI door middel 
van een tijdelijk mandaatbesluit regelen dat de Directeur-Generaal Straffen en Beschermen 
in mandaat v.i.-beslissingen kan nemen. Zo’n mandaatbesluit kan bijdragen aan versnelling 
van de procedure. De Raad en het College deden de volgende aanbevelingen (minister): 
 - zorg voor goede afstemming tussen DIZ/DJI en JICN over de procedure voor de 
totstandkoming van ministeriële beschikkingen v.i.; 
- stel het bedoelde mandaatbesluit zo spoedig mogelijk vast. 
 
41 
 

Aanbevelingen 2019 
De JICN heeft nog voor de verhuizing naar de nieuwbouw in samenwerking met Forma, een 
op Bonaire gevestigd opleidingscentrum voor beroepsopleidingen en volwasseneneducatie, 
het programma Ban pa Kambio ontwikkeld. Het programma is erop gericht gedetineerden 
succesvol te kunnen laten terugkeren in de maatschappij door hun opleidingen en cursussen 
aan te bieden. Direct na de ingebruikneming van de nieuwbouw is de JICN begonnen met de 
uitvoering van het programma. Maar omdat een aantal faciliteiten nog ontbrak, ging het in 
eerste instantie om een ‘light versie’ van het programma. De leiding van de JICN verwachtte 
het programma vanaf september 2019 volledig te kunnen uitvoeren. De Raad en het College 
onderstreepten het belang van de volledige uitvoering van Ban pa Kambio omdat dat 
programma een belangrijke bijdrage kan leveren aan vergroting van de kansen op werk na 
detentie en daarmee op re-integratie.   
De JICN is per 1 december 2018 begonnen met een detentie- en re-integratieteam. De 
casemanagers van het team zullen samen alle gedetineerden in hun bestand hebben om 
hen vanaf binnenkomst tot aan hun vertrek uit de inrichting te begeleiden. Daarbij zal er 
maatwerk worden geleverd. Het was de bedoeling van de leiding van de JICN om het 
functioneren van het detentie- en re-integratieteam in juni 2019 te evalueren. De Raad en 
het College onderschreven het belang van een evaluatie maar vonden een evaluatie in juni 
2019 aan de vroege kant. Zij deden de volgende aanbevelingen (JICN): 
- stel alles in het werk om Ban pa Kambio vanaf het derde kwartaal van 2019 volledig te 
kunnen uitvoeren; 
- evalueer over uiterlijk twee jaar het functioneren van het detentie- en re-integratieteam. 
Stand van zaken 2021 
De leiding van de JICN liet weten dat Ban pa Kambio in september 2019 volledig is 
ingevoerd. Zoals de Raad in eerdere rapporten al heeft opgemerkt, is dit programma van 
grote betekenis voor de ontwikkeling van gedetineerden en voor hun terugkeer in de 
samenleving. Volgens leiding van de JICN en DJI heeft het al veel opgeleverd en sluit het 
naadloos aan bij het nieuwe DenR-beleid.  
De evaluatie van het detentie- en re-integratieteam is vertraagd als gevolg van de COVID-
pandemie. In dit verband wees de directeur er wel op dat de nieuwe procesplaat DenR 
wordt uitgerold en dat er een stuur- en werkgroep DenR is waarin alle ketenpartners zijn 
vertegenwoordigd. Toetsing en evaluatie zijn vaste onderdelen van het DenR-proces. Het 
DenR-team in (Europees) Nederland voert ook de toetsing en evaluatie bij de JICN uit.  
Beoordeling en conclusie 
Het programma Ban pa Kambio is in 2019 volledig ingevoerd. Daarmee heeft de JICN een 
belangrijke stap gezet in het kader van ontwikkeling, re-integratie en resocialisatie van 
gedetineerden. De betreffende aanbeveling is opgevolgd. 
Dat de evaluatie van het DenR-team vanwege de coronamaatregelen nog niet is uitgevoerd, 
vindt de Raad begrijpelijk. Deze aanbeveling blijft daarmee wel overeind. 
De Raad begrijpt dat in het kader van het nieuwe DenR-beleid toetsing en evaluatie door het 
DenR-team uit Nederland zal plaatsvinden. Dat lijkt de Raad een goede ontwikkeling, met de 
aantekening dat de situatie in CN op een aantal punten wel verschilt van die in Europees 
43 
 

Beoordeling en conclusie 
Ondanks de coronamaatregelen heeft de JICN de afgelopen jaren werk gemaakt van de 
opleiding en bijscholing van haar medewerkers. Het aantal medewerkers dat qua 
opleidingsniveau niet aan de eisen voldoet, is ten opzichte van 2019 afgenomen. De Raad 
beschouwt de betreffende aanbeveling uit 2019 als opgevolgd.  
In de paragraaf over de omgang met gedetineerden (4.2.2) is al ingegaan op de aandacht die 
leidinggevenden in de reguliere plangesprekken met de medewerkers besteden aan het 
aspect ‘bejegening’. Daaruit blijkt dat leiding van de JICN de aanbeveling van de Raad en het 
College daarover ter harte heeft genomen. De Raad beschouwt ook deze aanbeveling als 
opgevolgd. De Raad heeft er vertrouwen in dat de JICN ook in de toekomst permanent 
aandacht zal besteden aan bejegening.  
  
45 
 

4 Sturing   
 
De Raad gaat in dit hoofdstuk in op de sturing door zowel de JICN, de DJI als de Directie 
Sanctietoepassing en Jeugd (DSJ) op de opvolging van de aanbevelingen van de Raad uit 
2019.  
 
4.1 Sturing door DSJ 
Binnen DSJ is de verantwoordelijkheid voor de portefeuille CN belegd bij één MT-lid. Binnen 
deze directie wordt door en binnen de verschillende afdelingen opgavegericht gewerkt. Zo is 
één beleidsambtenaar portefeuillehouder voor de JICN en zijn andere beleidsambtenaren 
verbonden aan andere CN-portefeuilles (zoals de Stichting Reclassering Caribisch 
Nederland). Samen vormen zij een team CN dat tweewekelijks overleg heeft over lopende 
dossiers. Geïnterviewden binnen DSJ geven aan dat opgavegericht werken zorgt voor 
continuïteit en dat op deze wijze bij bijvoorbeeld ziekte of verlof vervanging is geregeld.  
DSJ betrekt zowel DJI als de JICN bij het opstellen van een beleidsreactie op een 
29
inspectierapport van de Raad over de JICN. DSJ schrijft een concept-beleidsreactie en legt 
deze voor aan DJI/JICN. Dit proces verloopt in goede onderlinge afstemming, aldus 
geïnterviewden.  
Naar aanleiding van het rapport van juli 2019 schreef de minister in de beleidsreactie, die hij 
op 3 september 2019 met het inspectierapport van de Raad naar de Tweede Kamer stuurde, 
welke maatregelen hij had genomen en nog van plan was te nemen om de aanbevelingen 
van de Raad op te volgen. Daarbij maakte hij onderscheid tussen aanbevelingen waar 
DJI/JICN primair aan zet is en aanbevelingen waar het beleidsdepartement primair aan zet 
is.  
Aanbevelingen waarvoor primair DJI/JICN als uitvoeringsorganisatie aan zet is 
DSJ stuurt op DJI, de overkoepelde uitvoeringsorganisatie voor de justitiële inrichtingen in 
zowel Europees als Caribisch Nederland. DSJ geeft in de gesprekken met de Raad aan 
‘kaderstellend’ en ‘opdrachtgever’ te zijn voor DJI. Dat betekent dat DSJ door middel van 
opdrachtbrieven aan DJI vraagt om invulling te geven aan het beleid dat DSJ opstelt. Deze 
sturingslijn tussen DSJ en DJI valt binnen de reguliere planning- en control-cyclus van het 
ministerie van Justitie en Veiligheid. DSJ voert in dit kader ook bijvoorbeeld 
kwartaalgesprekken met de divisie Gevangeniswezen en Vreemdelingenbewaring (GW/VB) 
van DJI.  
DJI heeft op zijn beurt een sturingsrelatie met alle penitentiaire inrichtingen in Europees en 
Caribisch Nederland, dus ook met de JICN. De verantwoordingslijn met betrekking tot de 
bewaking van bijvoorbeeld de opvolging van aanbevelingen van de Raad, zoals die bestaat 
tussen DJI en de JICN, bestaat in beginsel niet tussen DJI en DSJ, aldus geïnterviewden 
binnen DJI. Geïnterviewden binnen DSJ geven aan dat opvolging van aanbevelingen van de 
Raad een relatief klein en bijzonder deel uitmaakt van de planning- en control-cyclus tussen 
DSJ en DJI.  
 
29
 Dit is de reactie van de minister van Justitie en Veiligheid die hij met het rapport van de Raad naar de Tweede Kamer 
stuurt (zie artikel 30, vijfde lid, van de Rijkswet Raad voor de rechtshandhaving). 
47 
 

aanpak gedeeld met DJI. 
De JICN legt in de viermaandsrapportages (VMR’s) verantwoording af aan DJI over (onder 
meer) de voortgang in de opvolging van die aanbevelingen. De leiding van de JICN stuurde 
de Raad de VMR’s uit 2019 en 2020 toe. Die VMR’s hebben een vaste indeling. Eerst wordt 
het algemeen beeld uit de rapportageperiode geschetst, gevolgd door de voortgang ten 
aanzien van personeel, veiligheid, detentie en re-integratie, capaciteit en lopende pilots. De 
VMR’s bevatten ook informatie over prestatie-indicatoren (norm en realisatie), actiepunten 
en aandachtspunten. ‘Taakuitvoering/onderzoek inspecties’ en ‘opvolging aanbevelingen’ 
zijn ook terugkerende onderwerpen in de VMR’s. DJI bewaakt via de VMR’s en de 
viermaandsgesprekken tussen de leiding van DJI (hoofdkantoor) en de directeur van de JICN 
de voortgang bij de opvolging van de aanbevelingen.   
DJI geeft aan tevreden te zijn over de inhoud van de VMR’s. Bepaalde thema’s komen zo 
nodig tijdens de viermaandsgesprekken tussen de directeur van de JICN en DSJ verdiepend 
aan de orde.  
4.3 Sturing door JICN 
De leiding van de JICN heeft - zoals hierboven al aangegeven - naar aanleiding van het 
concept-rapport van de Raad en het College al een plan van aanpak gemaakt voor de 
opvolging van de aanbevelingen. De directeur van de JICN geeft aan dat hij zeer tevreden is 
over de interne sturing binnen de JICN. De aanstelling van een plaatsvervangend directeur in 
2020 heeft daaraan bijgedragen. Deze functionaris is verantwoordelijk voor en stuurt op het 
primaire proces binnen de inrichting. De voortgang van de acties uit het plan van aanpak 
worden regelmatig besproken tijdens de overleggen van het managementteam, bestaande 
uit de directeur, de plaatsvervanger en het hoofd veiligheid.  
 
4.4 Beoordeling en conclusie 
 
Sturing door DSJ 
De Raad constateert dat DSJ zowel DJI als de JICN betrekt bij het opstellen van een 
beleidsreactie naar aanleiding van een inspectierapport van de Raad. In de beleidsreactie op 
het rapport van de Raad uit 2019, gericht aan de Tweede Kamer, beschrijft de minister ook 
de maatregelen die zijn en worden genomen om aanbevelingen van de Raad op te volgen.   
 
De Raad constateert dat DSJ stuurt op DJI als uitvoeringsorganisatie voor de JICN. DSJ is 
hierin als beleidsdirectie kaderstellend en opdrachtgever voor DJI.  
 
De Raad constateert met instemming dat DSJ een team Caribisch Nederland heeft ingericht. 
Deze manier van werken kan naar zijn oordeel bijdragen aan wenselijke continuïteit van de 
werkzaamheden. Collega’s binnen dat team kunnen elkaar bijvoorbeeld vervangen. Deze 
manier van werken kan ook voorkómen dat aanbevelingen waarmee DSJ als beleidsdirectie 
zelf aan de slag moet, tussen wal en schip raken.    
49 
 

5 Overkoepelend beeld: beantwoording onderzoeksvragen 
 
De Raad is in dit onderzoek nagegaan in hoeverre de JICN en het ministerie van JenV 
opvolging hebben gegeven aan de in totaal 36 aanbevelingen van de Raad en het College 
van juli 2019, alsmede in hoeverre op die opvolging is gestuurd. In dit hoofdstuk geeft de 
Raad antwoord op de deelvragen en op de centrale onderzoeksvraag. 
5.1 Beantwoording deelvragen 
 
Deelvraag 1: aankondiging maatregelen (opzet) 
Nog tijdens het vorige onderzoek, in de wederhoorfase, heeft de directeur van de JICN aan 
de Raad laten weten dat de JICN de aanbevelingen die primair op haar terrein liggen 
grotendeels zou overnemen. Naar aanleiding van het concept-rapport stelde hij daarvoor al 
een plan van aanpak op. 
De minister voor Rechtsbescherming kondigde in zijn beleidsreactie maatregelen aan voor 
het merendeel van de aanbevelingen op zijn terrein. Enkele daarvan waren op dat moment 
– zeven weken na aanbieding van het rapport – al opgevolgd. 
Ten aanzien van drie aanbevelingen over het beklagrecht, die een herhaling vormden van 
eerdere aanbevelingen, liet de minister weten dat hij die niet zou overnemen.  
Deelvraag 2: invoering maatregelen (bestaan) 
De JICN heeft voor de meeste van de aanbevelingen op haar terrein inmiddels maatregelen 
ingevoerd. Voor enkele moet dat nog gebeuren. De coronamaatregelen hebben in sommige 
gevallen tot vertraging geleid. Dit speelde bijvoorbeeld bij de campagne die was bedacht ter 
verbetering van de interne communicatie en de aanleg van een sportveld. 
Het beeld van de opvolging van aanbevelingen op het terrein van het ministerie zelf is 
minder duidelijk, mede doordat DSJ niet in staat was de precieze stand van zaken mee te 
delen. Maar voor enkele van die aanbevelingen zijn inmiddels maatregelen ingevoerd, zoals 
het mandaatbesluit voor v.i.-verzoeken.  
Deelvraag 3: uitvoering maatregelen (werking) 
De JICN heeft de meeste maatregelen naar aanleiding van de aanbevelingen op haar terrein 
uitgevoerd. Voor sommige geldt dat dit pas tijdens het onderzoek van de Raad gebeurde, 
zoals de aanpassing van de huisregels op het punt van het bezoekrecht, de 
professionalisering van de coördinatie van de geestelijke zorg en de structurele 
informatieverstrekking aan de CvT over plaatsingen in de isoleercel.   
Een deel van de aanbevelingen op het terrein van de minister is geheel opgevolgd, maar de 
stand van zaken is voor enkele aanbevelingen niet helder. Zo kon de betrokken 
beleidsdirectie van het ministerie van JenV tijdens het onderzoek van de Raad geen 
informatie geven over de in de beleidsreactie aangekondigde verkenning van de 
wenselijkheid het mandaat van de CvT uit te breiden naar arrestanten. 
51 
 

6  Ter afsluiting 
 
Inleiding 
De vorige hoofdstukken gingen over sturing en over de opvolging van de aanbevelingen van 
de Raad en het College. In dit afsluitende hoofdstuk staat de Raad stil bij enkele andere 
aspecten die van betekenis zijn voor de taakuitvoering van de JICN, ook in relatie tot het 
opvolgen van aanbevelingen van de Raad.  
 
JICN: een bijzondere inrichting 
De JICN is in vergelijking met de Europees-Nederlandse inrichtingen een bijzondere 
inrichting. Anders dan de inrichtingen in Europees Nederland kan de JICN voor bijvoorbeeld 
de uitwisseling van kennis of de tijdelijke inhuur van personeel niet terugvallen op andere 
inrichtingen. De JICN moet het doorgaans zelf oplossen. De Raad heeft veel waardering voor 
de wijze waarop de JICN, in constructief overleg met DJI, de bijzondere uitdagingen die als 
gevolg daarvan op haar weg liggen, steeds aangaat. Ook tijdens de COVID-pandemie heeft 
de JICN zich verder weten te ontwikkelen en nadere invulling gegeven aan aanbevelingen 
van de Raad en het College. 
Een ander punt betreft het werkgeverschap. De Rijksdienst Caribisch Nederland (RCN) is de 
formele werkgever voor alle rijksambtenaren binnen CN, dus ook van de medewerkers van 
de JICN. Geïnterviewden wijzen erop dat deze constructie beperkingen met zich meebrengt, 
bijvoorbeeld ten aanzien van de aansturing van personeel. Zo heeft de directeur van JICN 
geen P-mandaat en is hij afhankelijk van de RCN wanneer het gaat om maatregelen als 
schorsing of ontslag. De leiding van de JICN, maar ook DJI, beschouwt dit als een knelpunt.  
Het werkgeverschap van de rijksoverheid binnen CN is onderdeel van een enquête die 
momenteel door het ministerie van BZK wordt uitgevoerd. De Raad vindt het van belang dat 
dit punt bijzondere aandacht krijgt. 
Taken en verantwoordelijkheden DSJ versus JICN/DJI 
Geïnterviewden binnen DJI en JICN geven aan dat de taken en verantwoordelijkheden van 
DSJ in relatie tot de taken en verantwoordelijkheden van DJI en JICN ten aanzien van de 
‘portefeuille’ JICN voor hen niet altijd helder zijn. Daarnaast is hun ervaring dat DSJ als 
beleidsdirectie hen vaak onvoldoende betrekt bij beleidsmatige kwesties. Als voorbeeld 
noemen zij de totstandkoming van de Wet straffen en beschermen. Zij vragen zich af of de 
beleidsdirectie aan de vóórkant van dit wetgevingsproces wel voldoende heeft stilgestaan 
bij de vraag wat deze wet betekent voor DJI en JICN. De wet, die op 1 juli 2021 in werking is 
getreden, is niet van toepassing in CN maar van DJI en JICN wordt wél verwacht dat zij 
zoveel mogelijk conform deze wet zullen handelen. In CN geldt echter andere wet- en 
regelgeving. Over deze nieuwe wet en de mogelijke betekenis daarvan voor de JICN heeft 
vooraf geen discussie plaatsgehad tussen de beleidsdirectie en DJI/JICN. Een van de 
geïnterviewden stelt in dit verband: ‘Nu lopen we achter de feiten aan en dat hoort niet.’  
Geïnterviewden binnen DSJ geven aan dat het ministerie van JenV bewust heeft besloten de 
werking van de Wet straffen en beschermen te beperken tot Europees Nederland, dit om de 
detentieprocessen in de landen van het Caribisch deel van het Koninkrijk en in CN zoveel 
53 
 

argumenten daarvoor gelden onverkort ook ten opzichte van de JICN. Kortheidshalve 
verwijst de Raad naar genoemd rapport over de opvolging van zijn eerdere aanbevelingen 
30
over de reclassering en resocialisatie in CN. 
 
 
30
 De Raad heeft dit rapport over reclassering en resocialisatie in Caribisch Nederland op 23 juli 2021 
aangeboden aan de minister van JenV. In dat rapport staat met betrekking tot VerSa onder andere de 
volgende aanbeveling: ‘Bestendig en borg vanaf 2022 extra (beleids)capaciteit in de lokale keten zodat 
deze in staat is de doelen van het traject ‘Veranderende sanctietoepassing’ binnen CN te realiseren 
(uitwerken, implementeren én uitvoeren beleidskader re-integratie en resocialisatie).’  
55 
 

Bijlage 2: overzicht geïnterviewde functionarissen 
 
• directeur JICN 
• plv. directeur JICN 
• accounthouder JICN, divisie GW/VB van DJI 
• beleidsmedewerker Veranderende sanctietoepassing bij JICN 
• voorzitter CvT JICN 
• plaatsvervangend voorzitter CvT JICN 
• hoofd team Caribisch Nederland (DSJ, ministerie van JenV) 
• senior adviseur afdeling Boetes en Detentie (DSJ, ministerie van JenV) 
 
  
57 
 

 
Uitbreiding mandaat Commissie van Toezicht naar arrestanten 
Het mandaat van de Commissie van Toezicht (hierna: CvT) is beperkt tot 
gedetineerden die in de JICN een gevangenisstraf uitzitten. Arrestanten van KPCN 
die in de JICN op Bonaire verblijven, vallen daar niet onder. JICN huisvest de 
arrestanten op het terrein voor de politie en is belast met de arrestantenzorg. Het 
toezicht op de arrestantenzorg op de BES is geregeld in de Veiligheidswet BES en 
het Besluit Beheer Politiekorps BES. Volgens de Raad en het College is het van 
belang dat ook de arrestanten die in de JICN verblijven een klacht kunnen 
indienen bij de CvT. De Raad en het College adviseren daarom het mandaat van 
de CvT uit te breiden naar arrestanten. De praktijk laat zien dat door arrestanten 
weinig tot geen klachten worden ingediend. Dit hangt vermoedelijk samen met de 
korte duur van het verblijf van arrestanten. Ik zal daarom de komende tijd 
verkennen in hoeverre het wenselijk is om de mogelijkheid voor arrestanten om 
formeel een klacht in te dienen te wijzigen conform het voorstel van de Raad en 
het College. 
 
Heroverweging standpunt t.a.v. niet overgenomen aanbevelingen uit 2016 
De Raad en het College doen de aanbeveling het standpunt te heroverwegen ten 
aanzien van vijf niet overgenomen aanbevelingen van de Raad uit 2016, te 
weten: 
1. Bezie met betrekking tot de beslistermijn van twee weken van de 
Beklagcommissie, zoals die is opgenomen in de Wet beginselen 
gevangeniswezen BES, de wenselijkheid van aanpassing van die termijn. 
2. Neem het initiatief tot verruiming van het beklagrecht voor gedetineerden 
door openstelling van de mogelijkheid van beklag tegen alle soorten 
beslissingen van de directie. 
3. Creëer een beroepsmogelijkheid ten aanzien van uitspraken van de 
Beklagcommissie. 
4. Richt een ambtelijk secretariaat op voor de CvT. 
5. CvT dient invulling te geven aan haar verplichting tweemaal per jaar te 
rapporteren over onder meer de bevindingen van de Beklagcommissie. 
 
Ten aanzien van de eerste aanbeveling wil ik opmerken dat binnen de JICN een 
verbeterproces is ingezet ten aanzien van het werkproces van de 
Beklagcommissie. Zo is vorig jaar een procesbeschrijving beklagzaken opgesteld. 
Ook wordt op dit moment het interne proces onderzocht. Zoals ook opgemerkt 
door de Raad en het College heeft de directie van de JICN toegezegd dat zij gaat 
werken aan een protocol voor de afhandeling van klaagschriften, inclusief 
termijnen. Derhalve zie ik op dit moment geen aanleiding tot het aanpassen van 
de Wet beginselen gevangeniswezen BES. 
 
Ten aanzien van de tweede en derde aanbevelingen deel ik de mening van mijn 
voorganger dat deze aanbevelingen op dit moment geen prioriteit hebben. Ten 
eerste omdat op dit moment de situatie vergelijkbaar is met die van de andere 
landen in het Caribisch deel van het Koninkrijk. Daarnaast heb ik ook geen 
signalen ontvangen dat klachten gemist worden of zaken niet correct behandeld 
worden. Ook herhaal ik mijn standpunt, zoals ook aangehaald in het rapport van 
de Raad en het College, dat uit de praktijk blijkt dat er vooralsnog geen behoefte 
is aan een beroepsmogelijkheid. Samen met de JICN blijf ik bezien dat klachten 
op een correcte wijze worden afgehandeld. 
 
Ten aanzien van de vierde aanbeveling heeft mijn voorganger laten weten dat 
deze aanbeveling zou worden bezien in het licht van financiële en capacitaire 
mogelijkheden. Alhoewel formatieve ruimte voor deze vacature is geregeld, is het 
de CvT tot op heden niet gelukt deze vacature te vervullen. Om die reden is ook 
de tweejaarlijkse rapportage nog niet opgesteld. Zodra de ambtelijke 
ondersteuning van de CvT volledig is ingevuld, zal dit ter hand worden genomen 
waarmee de vijfde aanbeveling gestand kan worden gedaan. 
 
 
 
59 
 

 
 
 
 
 
 
 
 
   
 
 
 
 
 
 
 
 
 
  
 
 
 
Colofon 
 
  Raad voor de rechtshandhaving 
Colofon 
   
 
   Raad voor de rechtshandhaving 
p/a Turfmarkt 147, 2511 DP Den Haag, Nederland 
   info@rrh-cn.org 
www.raadrechtshandhaving.com 
 
Augustus 2021 
 
 
 
 
 
61 
 

