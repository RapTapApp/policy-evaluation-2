 
 
 
 
 
Toetsingskader Risicoregelingen 
Rijksoverheid: Liquiditeitssteun zevende 
tranche aan Sint Maarten (voor het vierde 
kwartaal 2021) 
 
  
 
 

4. Op welke wijze wordt het nieuw aan te gane risico gecompenseerd door risico’s vanuit andere 
risicoregelingen binnen de begroting te verminderen? 
• Er is geen andere risicoregeling om de bedoelde compensatie te leveren. Hiertoe was ook 
geen gelegenheid gezien het acute karakter van de hulp. Twee jaar na verstrekking van de 
eerste tranche liquiditeitssteun (uiterlijk 10 april 2022), wordt de mogelijke herfinanciering 
van de lening bekeken.  
 
Risico’s en risicobeheersing 
5. Wat zijn de risico’s van de regeling voor het Rijk: 
a. Wat is het totaalrisico van de regeling op jaarbasis? Kent de regeling een totaalplafond? 
• In totaal zal bij de zevende tranche ANG 22 miljoen (€ 10,78 miljoen) worden verstrekt 
e
aan liquiditeitssteun voor het 4 kwartaal 2021 aan Sint Maarten door Nederland. 
• Voorafgaand aan de verstrekking van de zevende tranche heeft Nederland al ANG 270,4 
miljoen (€ 10,78 miljoen) verstrekt aan Sint Maarten via eerdere liquiditeitstranches. 
• De bovengenoemde lening voor de zevende tranche liquiditeitssteun wordt uitbetaald in 
USD daarbij staat de lening nominaal uit in ANG. Hierdoor wordt er door Nederland een 
wisselkoersrisico wordt gelopen, aangezien de begroting in euro’s is. 
 
b. Hoe staan risico en rendement van de regeling tot elkaar in verhouding? 
• Sint Maarten heeft al geruime tijd een kwetsbare economische structuur waardoor de 
economie het afgelopen decennium wordt gekenmerkt door een lage economische groei. 
In combinatie met zwak financieel economisch beleid zijn de overheidsfinanciën sterk 
verslechterd. De Covid-19 pandemie heeft de problemen die er waren alleen maar 
verergerd. Sinds 10-10-‘10 loopt de schuldquote van Sint Maarten op. In 2020 was de 
4
schuldquote 64,7% van het bruto binnenlandsproduct (bbp). Naar verwachting stijgt de 
schuldquote mede door de Covid-19 pandemie tot 82,2% in 2021. Dit is ver boven de 
kritieke grens van 55% die het Internationaal Monetair Fonds adviseert voor de Caribische 
regio. De combinatie van liquiditeitssteun gekoppeld aan het substantieel verlagen van de 
personeelslasten in de (semi)publieke sector dragen bij aan houdbare overheidsfinanciën. 
Met de liquiditeitssteun wordt de inkomstenderving en maatregelen ten behoeve van 
baanbehoud in Sint Maarten gedekt. De lening lenigt de acute financiële nood en stut de 
overheidsfinanciën. Het instorten van de overheidsfinanciën zou immers een sterk negatief 
effect op de economie van Sint Maarten hebben. De kosten van herstel zullen in dat geval 
vele malen hoger zijn dan de nu verstrekte en voorziene liquiditeitssteun.  
• Met de voorziene ondersteuning van Sint Maarten zal het default risico van Sint Maarten 
substantieel worden verkleind. 
c. Wat is de inschatting van het risico voor het Rijk in termen van waarschijnlijkheid, impact, 
blootstellingduur en beheersingsmate? 
• Bij het toekennen van de liquiditeitssteun heeft de RMR bij alle tranches gebruik gemaakt 
van de adviezen van het Cft. Gelet op de kwetsbare staat van de overheidsfinanciën en de 
hoge schuldquote van Sint Maarten is er een reëel risico dat de leningen gedeeltelijk (of 
niet) terugbetaald worden. In april 2022 zal de solvabiliteit van Sint Maarten aan het einde 
van de looptijd van de lening opnieuw beoordeeld worden. Door het verstrekken van de 
liquiditeitstranche worden evenwel impliciet de wanbetalingsrisico’s op andere leningen die 
Nederland heeft uitstaan bij Sint Maarten verkleind. 
 
6. Welke risico beheersende en risico mitigerende maatregelen worden getroffen om het risico 
voor het Rijk te minimaliseren? Heeft de budgettair verantwoordelijke minister voldoende 
mogelijkheden tot beheersing van de risico’s, ook als de regeling op afstand van het Rijk wordt 
uitgevoerd? 
                                                
 
 
 

Tijdelijke Werkorganisatie van het ministerie van BZK) zal Sint Maarten hierbij ook bijstaan. 
De inzet van deze exercitie is dat de economie van Sint Maarten in 2027 zodanig versterkt 
is dat het land economisch weerbaarder is. 
 
 
11. Wie voert de risicoregeling uit en wat zijn de uitvoeringskosten van de regeling? 
• De liquiditeitssteun is verstrekt door het ministerie van BZK. De uitvoeringskosten die 
hiermee gepaard gaan zijn zeer beperkt en maken onderdeel uit van de reguliere 
apparaatskosten.    
 
12. Hoe wordt de regeling geëvalueerd, welke informatie is daarvoor relevant en hoe wordt een 
deugdelijke evaluatie geborgd? 
• De rol van het Cft blijft onverminderd van kracht. Dit houdt in dat het Cft de RMR tijdig 
informeert over de financiële situatie van de landen en bij ieder advies ten behoeve van 
liquiditeitssteun aangeeft of de landen in staat zijn om deze terug te betalen.  
De risicoregeling wordt twee jaar na verstrekking van de eerste tranche liquiditeitssteun 
geëvalueerd. De ingangsdatum van de eerste tranche is 10 april 2020 verstrekt. Derhalve 
zal er vóór 10 april 2022 een evaluatie plaatsvinden.  
 
 
 
 
 
 

