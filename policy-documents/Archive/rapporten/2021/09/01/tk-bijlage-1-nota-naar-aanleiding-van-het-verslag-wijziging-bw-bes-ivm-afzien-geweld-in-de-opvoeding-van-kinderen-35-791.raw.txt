 
 35 791 Wijziging van Boek 1 van het Burgerlijk Wetboek BES inhoudende dat er in de verzorging 
en opvoeding van een kind geen plaats is voor het gebruik van geestelijk of lichamelijk 
geweld jegens of van enige andere vernederende behandeling van kinderen in de 
verzorging en opvoeding (35 791) 
 
Nota naar aanleiding van het verslag  
 
 
INHOUDSOPGAVE 
 
I. ALGEMEEN 
 
1. Inleiding 
2. Hoofdlijnen van het voorstel  
2.1 Algemeen 
2.2 Uitbreiding tot de BES-eilanden 
3. Het huidige (wettelijke) stelsel op de BES 
4. Gevolgen 
5. Advies en consultatie 
6. Overig 
 
 
I. ALGEMEEN 
 
1.Inleiding 
 
Met belangstelling heb ik kennisgenomen van de opmerkingen en vragen van de leden van de 
fracties van D66, het CDA, de ChristenUnie en de SGP. Het stemt tot tevredenheid dat de 
toonzetting van de inbreng van deze fracties positief is over de introductie van een wetsbepaling in 
het Burgerlijk Wetboek van Bonaire, Sint Eustatius en Saba (hierna: BW BES) inhoudende dat er in 
de verzorging en opvoeding van een kind geen plaats is voor het gebruik van geestelijk of 
lichamelijk geweld of van enige andere vernederende behandeling. In deze nota naar aanleiding 
van het verslag zijn de vragen en opmerkingen uit het verslag integraal opgenomen in cursieve 
tekst en de beantwoording daarvan in gewone typografie. De vragen van genoemde fracties 
beantwoord ik als volgt, mede namens de staatssecretaris van Volksgezondheid, Welzijn en Sport. 
 
De leden van de D66-fractie hebben met interesse kennisgenomen van de wijziging van Boek 1 van 
het Burgerlijk Wetboek BES inhoudende dat er in de verzorging en opvoeding van een kind geen 
plaats is voor het gebruik van geestelijk of lichamelijk geweld jegens of van enige andere 
vernederende behandeling van kinderen in de verzorging en opvoeding (hierna: het wetsvoorstel). 
Zij onderschrijven het belang van de explicitering dat er geen plek is voor geweld in de opvoeding. 
Zij benadrukken dat, naast een duidelijke wettelijke verankering, het vormgeven van de benodigde 
voorlichting en hulpverlening van groot belang is. Deze leden vragen de regering dan ook om vaart 
te zetten achter het opzetten van de meld- en adviespunten voor huiselijk geweld. 
Voornoemde leden lezen in de memorie van toelichting dat het Besluit verplichte meldcode huiselijk 
geweld en kindermishandeling niet van toepassing is in Caribisch Nederland. Zij vragen waarom 
dat niet het geval is en op welke wijze is vastgelegd wanneer en hoe men een melding van 
huiselijk geweld kan doen. Deze leden vragen ook op welke wijze de voorlichting over deze nieuwe 
wet zal worden vormgegeven. 
 
De leden van de CDA-fractie hebben met belangstelling kennisgenomen van onderhavig 
wetsvoorstel. Zij achten het van belang, dat zeker op een punt als geweld in de opvoeding van 
kinderen, er geen ruimte bestaat over wat is toegestaan en wat niet, ook op de BES-eilanden. Met 
de uitbreiding van artikel 247 van Boek 1 Burgerlijk Wetboek BES wordt er een duidelijke norm 
gesteld, zo menen voornoemde leden. Zij zijn ook verheugd te lezen dat de regering voornemens is 
om kinderen te betrekken bij de invulling van het (lopende) beleid conform het verzoek van de 
Kinderombudsman. De bovengenoemde leden hebben nog enkele vragen over het wetsvoorstel. 
 
De leden van de ChristenUnie-fractie hebben met grote belangstelling kennisgenomen van het 
voorstel van wet dat voorligt. Voornoemde leden zien met instemming dat hiermee uitvoering 
wordt gegeven aan de motie van het lid Van der Graaf c.s. (Kamerstuk 35300-IV, nr. 29) om met 
een dergelijk wetsvoorstel te komen. Zij vinden het van belang dat in het gehele Koninkrijk 
kinderen beschermd worden tegen geweld, ook in de opvoeding. Het is een belangrijke stap dat na 
Europees Nederland, Sint-Maarten, Aruba en Curaçao, nu ook voor de BES-eilanden een 
1 
 

 
van het Burgerlijk Wetboek niet meer geaccepteerd zou worden, is uitgekomen. Deze leden hebben 
de indruk dat in de jurisprudentie in specifieke omstandigheden bijvoorbeeld nog steeds wordt 
uitgegaan van een verantwoorde corrigerende tik in het kader van het ouderlijk tuchtigingsrecht, 
waarbij de frequentie, de aard van de handeling en de intensiteit een rol kunnen spelen. 
 
De vragen van de leden van de SGP-fractie hebben betrekking op de ontwikkelingen na de 
2
inwerkingtreding van het Europees-Nederlandse wetsartikel 1:247 lid 2 BW in 2007. In de 
memorie van toelichting op het toenmalige wetsvoorstel is onder meer tot uitdrukking gebracht dat 
hiermee beoogd is een bijdrage te leveren aan de preventie van kindermishandeling. Het 
wetsartikel beoogt daarom het kind te beschermen tegen geweld en verbiedt de fysieke bestraffing 
van kinderen. Geweldgebruik door ouders kan niet kwalificeren als een verantwoord 
3
correctiemechanisme. In dat kader is in de memorie van toelichting tot uitdrukking gebracht dat 
4
ook voor een ouderlijk tuchtigingsrecht als zodanig geen ruimte meer is. 
 
In de memorie van toelichting is er verder op gewezen dat ouders zich in de praktijk soms 
5
beroepen op het ouderlijk tuchtigingsrecht als rechtvaardigingsgrond voor hun handelen. De 
verwachting werd uitgesproken dat na de aanvaarding en inwerkingtreding van het wetsvoorstel 
een verdachte niet meer met succes een beroep kan doen op het ouderlijk tuchtigingsrecht als 
rechtvaardiging voor mishandeling. Het wetsartikel (1:247 lid 2 BW) heeft daarmee reflexwerking 
6
naar het strafrecht. 
 
In de rechtspraak na de inwerkingtreding van dit wetsartikel is het beroep op het ouderlijke 
7
tuchtigingsrecht enkele malen in strafzaken aan de orde gekomen. Uit deze rechtspraak blijkt dat 
in het kader van een strafzaak inzake (kinder)mishandeling nog wel eens een beroep op het 
vermeende ouderlijke tuchtigingsrecht wordt gedaan, maar er zijn mij geen gevallen bekend 
waarin een dergelijk beroep slaagt. In de motivering bij sommige uitspraken, waarin het beroep op 
het ouderlijke tuchtigingsrecht werd afgewezen, verwees de rechter expliciet naar artikel 1:247 lid 
2 BW of naar artikel 19 lid 1 van het Internationaal Verdrag inzake de Rechten van het Kind 
(IVRK). In laatstgenoemd artikel ligt immers ook het uitgangspunt besloten dat in de opvoeding 
van een kind geen plaats is voor geestelijk of lichamelijk geweld, of voor welke vernederende 
behandeling dan ook. De reflexwerking van artikel 1:247 lid 2 BW naar het strafrecht heeft 
8
daarmee bijgedragen aan het terugdringen van een beroep op het ouderlijk tuchtigingsrecht. 
 
2.2 Uitbreiding tot de BES-eilanden 
 
De leden van de ChristenUnie-fractie zien dat in het voorgestelde gewijzigde artikel 247 lid 2 
Burgerlijk wetboek BES enkel wordt gesproken over het verbod op geweld voor ouders. Artikel 248 
expliciteert dat hier ook voogden en verzorgden onder mogen worden verstaan. Zeker gezien de 
pedagogische context op de BES-eilanden, achten deze leden dit een belangrijke toevoeging. Zij 
vragen de regering om in de communicatie rondom de invoering van deze wet deze brede 
reikwijdte ook nadrukkelijk onder de aandacht te brengen. Voorts vragen voornoemde leden wat de 
precieze werking van dit wetsvoorstel is op bijvoorbeeld scholen, kinderopvanginstellingen en 
sportverenigingen. 
 
Zoals de leden van de ChristenUnie-fractie terecht constateren is het wetsvoorstel niet beperkt tot 
ouders, maar is het tevens van toepassing op de voogd en op degene die een minderjarige 
verzorgt en opvoedt zonder dat hem het gezag over die minderjarige toekomt, zie artikel 1:248 
BW BES. Via dit wetsartikel is artikel 1:247 lid 2 BW BES van overeenkomstige toepassing op de 
voogd en op pleegouders, zoals grootouders of ooms en tantes die de verzorging en opvoeding 
                                                 
2
 Stb. 2007, 145. 
3
 Kamerstukken II 2005/06, 30316, nr. 3, p. 1-2. 
4
 Kamerstukken II 2005/06, 30316, nr. 3, p. 3. 
5
 De memorie van toelichting verwijst hierbij naar HR 10 oktober 2000, NJ 2000/656. 
6
 Kamerstukken II 2005/06, 30316, nr. 3, p. 5 en vgl. Kamerstukken II, 2005/06, 30316, nr. 6, p. 2, 13. 
7
 Vgl. Rb. ’s-Hertogenbosch 8 juli 2011, ECLI:NL:RBSHE:2011:BR0646; Rb. Maastricht 7 augustus 2012, 
ECLI:NL:RBMAA:2012:BX4010; Hof ’s-Hertogenbosch 12 november 2012, ECLI:NL:GHSHE:2012:BY2911; Hof 
Amsterdam 20 juni 2014, ECLI:NL:GHAMS:2014:3763; Rb. Noord-Nederland, 15 mei 2018, 
ECLI:NL:RBNNE:2018:1941; en Hof Arnhem-Leeuwarden 20 december 2018, ECLI:NL:GHARL:2018:11092 en 
ECLI:NL:GHARL:2018:11093. 
8
 Naar Europees-Nederlands recht is mishandeling van het eigen kind of een kind dat door de schuldige is 
verzorgd of opgevoed als behorend tot zijn gezin, overigens een strafverzwarende omstandigheid (artikel 304 
Wetboek van strafrecht). Vgl. HR 30 januari 2018, ECLI:NL:HR:2018:112, NJ 2018/280, rov. 3.3.1, waarbij 
expliciet is verwezen naar artikel 1:247 lid 2 BW en artikel 1:248 BW. 
3 
 

 
Een goed functionerende laagdrempelige meldstructuur is een van de prioriteiten uit het 
Bestuursakkoord Aanpak huiselijk geweld en kindermishandeling Caribisch Nederland 2021-2024 
dat op 7 december 2020 is ondertekend door het ministerie van Volksgezondheid, Welzijn en Sport 
(hierna: VWS) en de drie openbare lichamen. De openbare lichamen zijn verantwoordelijk voor het 
inrichten van een advies- en meldpunt. 
 
Het openbaar lichaam Bonaire is gestart met de gefaseerde opening van het advies- en meldpunt. 
Vooralsnog is de aanwezigheid van het advies- en meldpunt enkel bij organisaties bekend 
gemaakt. In de zomer van 2021 wordt hieraan algemene bekendheid gegeven en komt er een 
gratis telefoonnummer beschikbaar voor zowel professionals als burgers. 
In de memorie van toelichting bij dit wetsvoorstel is opgenomen dat de openbare lichamen van 
Saba en Sint Eustatius toewerken naar het gefaseerd opzetten van een gezamenlijk advies- en 
meldpunt in het eerste kwartaal van 2021. In de Kamerbrief van 31 mei 2021 is vermeld dat dit 
12
door personeelswisselingen vertraging heeft opgelopen. De openbare lichamen van Saba en Sint 
Eustatius hebben hierover aangegeven dat de aanpak van huiselijk geweld hoge prioriteit heeft en 
dat het gezamenlijke advies- en meldpunt vanaf 1 oktober 2021 beschikbaar zal zijn voor 
professionals. Vervolgens zal worden toegewerkt naar algemene bekendheid zodat ook burgers het 
gezamenlijke advies- en meldpunt gratis kunnen bereiken. 
 
In antwoord op de vragen van de leden van de SGP- en de ChristenUnie-fractie wordt verder het 
volgende opgemerkt. In Europees Nederland is de aanpak van huiselijk geweld en 
kindermishandeling onder andere formeel verankerd in de Wet maatschappelijke ondersteuning 
2015 (hierna: Wmo 2015), de Jeugdwet en het Besluit verplichte meldcode huiselijk geweld en 
kindermishandeling. Deze regelgeving is niet van toepassing in Caribisch Nederland. Het één-op-
één overnemen van deze regelgeving is niet altijd mogelijk: rekening moet worden gehouden met 
de uitvoeringskracht van de openbare lichamen en de kleinschalige, eilandelijke context met een 
andere culturele en historische achtergrond. Op dit moment is de jeugdzorg beperkt geregeld in de 
Invoeringswet BES. Het ministerie van VWS voert de ambulante opvoedondersteuningen, de 
kinderbeschermingsmaatregelen en de pleegzorg uit en financiert via subsidie de residentiële 
jeugdzorg. De openbare lichamen zijn verantwoordelijk voor de preventieve jeugdtaken en 
eerstelijns opvoedondersteuning. Die taken zijn in 2019 op Saba en Sint Eustatius aan de openbare 
lichamen overgedragen, die daar feitelijk sinds 2020 invulling aan geven. Op Bonaire worden de 
taken uitgevoerd door het Centrum Jeugd en Gezin. Er is op Bonaire in 2020 een project gestart 
gericht op de clustering van deze taken en taken op het gebied van maatschappelijke 
ondersteuning, armoedebestrijding (inclusief schuldhulpverlening) en sociale activering/participatie. 
Deze nieuwe organisatie zal per 1 januari 2022 ingericht zijn. Daarnaast is er de ontwikkeling van 
een zorgstructuur voor de kinderopvang en de buitenschoolse opvang in het kader van het 
programma BES(t)4Kids en ontwikkelt het ministerie van Onderwijs, Cultuur en Wetenschap met 
de Expertisecentra Onderwijszorg specialistische onderwijsvoorzieningen. Er worden hiermee 
stappen gezet om het stelsel voor jeugdzorg op de BES verder uit te werken. Waar nodig zal 
daarbij ook worden voorzien in een juridische basis. 
 
De leden van de ChristenUnie-fractie zien het juist dat er thans geen juridische verplichting bestaat 
tot het instellen van een meldcode huiselijk geweld en kindermishandeling. In de 
voortgangsrapportage van de aanpak huiselijk geweld en kindermishandeling in Caribisch 
Nederland van 14 mei 2020 heeft de staatssecretaris van VWS uw Kamer geïnformeerd dat het 
13
ministerie van VWS in 2019 een juridische handreiking heeft laten ontwikkelen. Hierin zijn de 
regels beschreven voor het delen van informatie, meer in het bijzonder wat mag en kan binnen de 
huidige wetgeving van Caribisch Nederland bij signalen of vermoedens van huiselijk geweld of 
kindermishandeling. De handreiking richt zich met algemene en specifieke informatie op alle 
beroepsgroepen die in Caribisch Nederland bij de aanpak zijn betrokken en bevat, evenals de in 
Europees Nederland verplicht gestelde meldcode, een stappenplan voor het melden van 
(vermoedens van) huiselijk geweld of kindermishandeling. Medewerkers van de drie openbare 
lichamen zijn getraind om deze beroepsgroepen te informeren over de inhoud van de juridische 
handreiking en hen te begeleiden om het daarin opgenomen stappenplan melden huiselijk geweld 
en kindermishandeling op de juiste wijze toe te passen en te implementeren binnen hun 
organisaties.  
                                                 
12
 Kamerbrief 31 mei 2021 van de staatssecretaris van Binnenlandse Zaken en Koninkrijksrelaties, ‘7de 
voortgangsrapportage over de bestuurlijke ingreep Sint Eustatius’, Kamerstukken I 2020/21, 35422, G. 
13
 Kamerbrief 14 mei 2020 van de staatssecretaris van Volksgezondheid, Welzijn en Sport ‘Voortgang aanpak 
huiselijk geweld en kindermishandeling in Caribisch Nederland’, Kamerstukken II 2019/20, 28345, nr. 231. 
 
5 
 

 
huiselijk geweld en kindermishandeling. EOZ zal tezamen met het openbaar lichaam Bonaire 
starten met een basistraining huiselijk geweld en kindermishandeling op de scholen. Hierna zal de 
training juridische handreiking plaatsvinden waardoor alle scholen getraind zijn in het signaleren 
van kindermishandeling en hoe zij daarbij moeten handelen.  
 
De openbare lichamen Saba en Sint Eustatius starten medio 2021 met de uitrol van de training 
juridische handreiking bij onder andere de scholen en de kinderopvang. Deze trainingen zullen 
mede zorgdragen voor aanknopingspunten voor de professionals op onder andere de scholen om 
het gesprek over kindermishandeling aan te gaan.  
 
Om de aanpak van huiselijk geweld en kindermishandeling verder te versterken, faciliteert het 
ministerie van VWS tevens een training voor professionals, zoals maatschappelijk werkers en 
eerstelijns hulpverleners, van elk eiland in gesprekstechnieken in relatiegesprekken. Deze training 
zal plaatsvinden in vierde kwartaal van 2021. In deze training krijgen de professionals concrete 
handvatten om in gesprekken met cliënten huiselijk geweld en kindermishandeling bespreekbaar te 
maken.  
 
5. Advies en Consultatie 
 
De leden van de ChristenUnie-fractie sluiten zich aan bij het pleidooi van de Kinderombudsman om 
ook aanvullend maatregelen te treffen om kindermishandeling blijvend tegen te gaan. Welke 
kansen biedt voorliggend wetsvoorstel om de huidige aanpak te versterken? Voornoemde leden 
vragen of het wetsvoorstel expliciet ter consultatie is voorgelegd bij de besturen en eilandsraden 
van de BES-eilanden. 
 
Met de leden van de ChristenUnie-fractie zie ik het belang van het nemen van aanvullende 
maatregelen tegen kindermishandeling. In dat kader wijs ik op het Bestuursakkoord Aanpak 
huiselijk geweld en kindermishandeling Caribisch Nederland 2021-2024 welke reeds is besproken in 
paragraaf 3. Over de wijze waarop het wetsvoorstel past bij de huidige aanpak van 
kindermishandeling, merk ik het volgende op. 
 
Jeugdzorg CN voert in Caribisch Nederland de kinderbeschermingsmaatregelen uit. Om de kwaliteit 
van de hulpverlening te verbeteren, is er sinds 2019 een nieuwe methodiek geïmplementeerd 
gericht op de veiligheid van het kind. Een belangrijk onderdeel van deze werkwijze zijn de 
kindgesprekken die regelmatig plaatsvinden, waarbij de mening van het kind wordt gehoord en 
meegenomen wordt in het hulpverleningstraject. Het wetsvoorstel kan jeugdzorgprofessionals 
helpen om geweld in de opvoeding bespreekbaar te maken en ouders te overtuigen van de 
noodzaak om hulp te aanvaarden bij de opvoeding van hun kinderen. 
 
Om blijvende aandacht te houden voor het onderwerp kindermishandeling wordt er ieder jaar in 
november door de openbare lichamen en Jeugdzorg CN de week tegen kindermishandeling 
georganiseerd. Dit wetsvoorstel versterkt de boodschap die tijdens deze week wordt uitgedragen. 
In de afgelopen jaren zijn er op alle eilanden diverse workshops gegeven aan professionals en 
ouders, organiseerde Saba een movienight rondom het onderwerp en zijn de 
jeugdzorgprofessionals op Bonaire de wijken ingegaan om met burgers te praten over het 
onderwerp.  
 
De ministeries van VWS en BZK zijn voorts met de openbare lichamen gestart met een pilot 
Kindertelefoon BES. Hierin is er een samenwerking met de Kindertelefoon Aruba opgezet om diens 
werkgebied uit te breiden. Sint Eustatius zal als eerste aangesloten worden in september 2021. 
Saba volgt eind 2021 en Bonaire in het eerste kwartaal van 2022. De kindertelefoon zal geheel 
gratis zijn voor kinderen. Daarnaast wordt er gewerkt aan een website waar de kinderen over 
diverse onderwerpen informatie kunnen krijgen. Onderhavig wetsvoorstel draagt bij aan 
bewustwording bij kinderen dat het gebruik van geweld in hun opvoeding niet toelaatbaar is.  
 
De leden van de ChristenUnie-fractie vragen voorts of het wetsvoorstel expliciet ter consultatie is 
voorgelegd aan de openbare lichamen Bonaire, Sint Eustatius en Saba. Het wetsvoorstel is in de 
zomer van 2020 (ambtelijk) voorgelegd aan de openbare lichamen. Tevens zijn de openbare 
lichamen bij de start van de internetconsultatie op 25 september 2020 geïnformeerd over de 
internetconsultatie en is opnieuw gelegenheid geboden om te reageren. De openbare lichamen 
hebben hiervan overigens geen gebruik gemaakt. 
 
6. Overig 
 
7 
 

