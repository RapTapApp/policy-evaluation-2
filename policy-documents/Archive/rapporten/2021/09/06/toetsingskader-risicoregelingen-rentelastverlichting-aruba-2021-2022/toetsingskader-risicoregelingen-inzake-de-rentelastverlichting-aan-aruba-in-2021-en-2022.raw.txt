 
 
 
 
 
Toetsingskader risicoregelingen 
Rijksoverheid:  
inzake de rentelastverlichting aan Aruba 
in 2021 en 2022 
 
  
 
 

e
grotere deal over de 3 tranche liquiditeitssteun. Aruba moest daarbij onder andere ook 
instemmen met het toezenden van de Rijkswet Aruba financieel toezicht aan de Raad van 
State en het aansluiten bij de Rijkswet Caribische Orgaan voor hervorming en ontwikkeling. 
 
3. Is het voorstel voor de risicoregeling: 
a) ter compensatie van risico’s die niet in de markt kunnen worden gedekt, en/of 
• Op de kapitaalmarkt wordt de regering van Aruba geconfronteerd met hoge rentepercentages 
(nominaal meer dan 5% per jaar) o.a. door de huidige staat van de overheidsfinanciën.  
Dit blijkt o.a. uit de ervaring in 2020 toen Aruba haar liquiditeitsbehoefte deels heeft ingevuld 
via een lening op de internationale kapitaalmarkt. Het aantrekken van dergelijke leningen 
heeft een negatief effect op de schuldhoudbaarheid door de hogere rentelasten. Voor de 
leningen geldt het kader van de Landsverordening Aruba tijdelijk financieel toezicht (LAft) en 
van artikel 29 van Statuut voor het Koninkrijk der Nederlanden. 
b) het beste instrument waarmee een optimale doelmatigheidswinst kan worden bewerkstelligd 
ten opzichte van andere beleidsinstrumenten? Maak een vergelijking met alternatieve 
beleidsinstrumenten. 
Een alternatief beleidsinstrument is het verstrekken van een gift in tegenstelling tot een 
lening. Dit doet echter geen recht aan de eigen verantwoordelijkheid die de regering van 
Aruba draagt voor de staat van de overheidsfinanciën en de economie.  
 
4. Op welke wijze wordt het nieuw aan te gane risico gecompenseerd door risico’s vanuit andere 
risicoregelingen binnen de begroting te verminderen? 
• Er is geen andere risicoregeling om de bedoelde compensatie te leveren. 
 
 
 
Risico’s en risicobeheersing 
5. Wat zijn de risico’s van de regeling voor het Rijk: 
a. Wat is het totaalrisico van de regeling op jaarbasis? Kent de regeling een totaalplafond? 
• Er worden twee leningen verstrekt als Aruba hiertoe een verzoek doet. De eerste lening heeft 
een hoofdsom van € 86,7 miljoen (AWG 177 miljoen) en heeft betrekking op 2021. De tweede 
lening heeft een hoofdsom van € 169,5 miljoen (AWG 346 miljoen) en heeft betrekking op 
2022. 
• Op de lening wordt een vast jaarlijks rentepercentage van 2,64% in rekening gebracht door 
Nederland aan Aruba. 
• Er wordt een wanbetalingsrisico gelopen op het aflossingsdeel en op het rentebestandsdeel.  
• Naast het wanbetalingsrisico wordt er een wisselkoersrisico gelopen door Nederland. Dit gelet 
op het feit dat de bovengenoemde leningen in AWG worden verstrekt terwijl de Nederlandse 
Rijksbegroting in euro’s is.  
b. Hoe staan risico en rendement van de regeling tot elkaar in verhouding? 
• Aruba heeft al geruime tijd een kwetsbare economische structuur waardoor de economie het 
afgelopen decennium nauwelijks is gegroeid ondanks een groeiende wereldeconomie. In 
combinatie met zwak financieel economisch beleid zijn de overheidsfinanciën sterk 
verslechterd. De Covid-19 pandemie heeft de problemen die er waren alleen maar verergerd. 
Naar verwachting stijgt de schuldquote mede door de Covid-19 pandemie tot 130,3% in 
7
2021. Dit is ver boven de kritieke grens van 55% die het Internationaal Monetair Fonds (IMF) 
8
adviseert voor de Caribische regio.  
                                                
7
 https://www.imf.org/-/media/Files/Publications/CR/2021/English/1ABWEA2021001.ashx  
8
 PowerPoint-presentatie (tweedekamer.nl) 
 
 

 
 
7. Bij complexe risico's: hoe beoordeelt een onafhankelijke expert het risico van het voorstel en 
de risico beheersende en risico mitigerende maatregelen van Rijk? 
• Er is geen sprake van een complex risico. 
 
Vormgeving 
8. Welke premie wordt voorgesteld en hoeveel wordt doorberekend aan de eindgebruiker? Is deze 
premie kostendekkend en marktconform. Zo nee, hoeveel budgettaire ruimte wordt het door 
het vakdepartement specifiek ingezet? 
• De leningen worden verstrekt tegen een vast rentetarief van 2,64%. In dit tarief zit een 
risicopremie verwerkt, gelet op het lagere rentetarief dat Nederland ten tijde van het 
verstrekken van deze middelen betaalt bij de emissie van nieuwe schuldtitels. 
 
9. Hoe wordt de risicovoorziening vormgegeven? 
• Er is geen sprake van een begrotingsreserve. Over de dekking van eventuele schade zal 
worden besloten door de Staatssecretaris van BZK.  
 
10. Welke horizonbepaling wordt gehanteerd (standaardtermijn is maximaal 5 jaar)? 
• De lening is een onderhandse lineaire lening met een duur van 7 jaar (te beginnen in 2021 of 
2022), tegen vast rentepercentage van 2,64%, waarbij de eerste vier jaar vrij van aflossing 
zijn. Na deze vier jaar geldt een halfjaarlijks aflossingstermijn van 1/11 deel van de hoofdsom. 
De termijn van 7 jaar (per lening deel) is bepaald aan de hand van het bestaande 
aflossingsprofiel van het Land Aruba om zo een toekomstige piek in aflossingen door het Land 
Aruba te voorkomen. Deze termijn en aflossingsstructuur is eveneens in lijn met andere 
externe leningen die Aruba eerder heeft aangetrokken. 
 
 
11. Wie voert de risicoregeling uit en wat zijn de uitvoeringskosten van de regeling? 
• De rentelastverlichting is verstrekt door het ministerie van BZK. De uitvoeringskosten die 
hiermee gepaard gaan zijn zeer beperkt en maken onderdeel uit van de reguliere 
apparaatskosten.    
 
12. Hoe wordt de regeling geëvalueerd, welke informatie is daarvoor relevant evaluatie en hoe 
wordt een deugdelijke evaluatie geborgd? 
• De risicoregeling wordt in het jaar van de laatste aflossingstermijn van de lening (met een 
looptijd van 7 jaar), geëvalueerd.  
 
 

