 
 
 
 
INSPECTIEONDERZOEK 
‘Opvolging aanbevelingen reclassering en 
resocialisatie in Caribisch Nederland’ 
 
 
Onderzoek naar de opvolging van de aanbevelingen uit het rapport 
Reclassering en resocialisatie in Caribisch Nederland (2019) en naar de sturing 
daarop. 
 
 
  
 
 
 
 
 
 
 
 
 
 
 
 
 
 
 
 
1 
 

 
Inhoud 
Gebruikte afkortingen .......................................................................................................... 5 
Voorwoord ......................................................................................................................... 6 
Samenvatting en aanbevelingen ........................................................................................... 7 
1. Inleiding ...................................................................................................................... 7 
2. Context ....................................................................................................................... 7 
3. Sturing ........................................................................................................................ 8 
4. Opvolging aanbevelingen ............................................................................................... 9 
Tabel overzicht opvolging aanbevelingen ........................................................................... 11 
5. Hoofdconclusie ........................................................................................................... 12 
6. Nabeschouwing: reclassering, re-integratie en resocialisatie in breder perspectief .............. 12 
7. Aanbevelingen ........................................................................................................... 13 
1. Inleiding ................................................................................................................ 14 
1.1 Aanleiding onderzoek ........................................................................................... 14 
1.2 Doelstelling en onderzoeksvraag ........................................................................... 14 
1.3 Reikwijdte .......................................................................................................... 15 
1.3.1 Aanbevelingen 2019 en beleidsreactie ................................................................ 15 
1.3.2 SRCN, Stichting Krusada en minister voor Rechtsbescherming ............................... 15 
1.4 Toetsingskader.................................................................................................... 15 
1.5 Aanpak onderzoek ............................................................................................... 15 
1.6 Leeswijzer .......................................................................................................... 16 
2. Achtergrondinformatie en context ............................................................................. 17 
2.1 SRCN ................................................................................................................. 17 
2.2 Krusada ............................................................................................................. 17 
2.3 Traject ‘Veranderende sanctietoepassing’ ............................................................... 18 
3. Sturing .................................................................................................................. 19 
3.1 Sturing door DSJ ...................................................................................................... 19 
3.2 Sturing door SRCN .................................................................................................... 20 
3.3. Sturing op traject Veranderende Sanctietoepassing ...................................................... 20 
3.4 Beoordeling en conclusie ........................................................................................... 23 
4 Stand van zaken afzonderlijke aanbevelingen ................................................................. 25 
4.1 Veiligheidssituatie SRCN-locaties Sint Eustatius en Saba .......................................... 25 
4.1.1 Aanbeveling 2019 ............................................................................................... 25 
4.1.2 Beleidsreactie ..................................................................................................... 25 
4.1.3 Stand van zaken 2021 ......................................................................................... 25 
4.1.4 Beoordeling en conclusie ...................................................................................... 26 
4.2 Medewerkers- en cliënttevredenheidsonderzoek ...................................................... 26 
4.2.1 Aanbeveling 2019 ............................................................................................... 26 
4.2.2 Beleidsreactie ..................................................................................................... 27 
4.2.3 Stand van zaken 2021 ......................................................................................... 27 
3 
 

 
Gebruikte afkortingen 
 
BBA  Beperkt Beveiligde Afdeling 
BES  Bonaire, Sint Eustatius en Saba 
BZK  Binnenlandse Zaken en Koninkrijksrelaties 
CN  Caribisch Nederland 
DGRR  Directoraat-Generaal Rechtspleging en Rechtshandhaving 
DGSenB Directoraat-Generaal Straffen en Beschermen 
DJI  Dienst Justitiële Inrichtingen 
DSJ  Directie Sanctietoepassing en Jeugd 
GDI  Geïntegreerd diagnostisch instrumentarium 
IVB  Integraal Veiligheidsbeleid Bonaire 
JenV  Justitie en Veiligheid 
JICN  Justitiële Inrichting Caribisch Nederland 
KPCN  Korps Politie Caribisch Nederland 
MDO  Multidisciplinair Overleg 
MHC  Mental Health Caribbean 
MTO  Medewerkers-tevredenheidsonderzoek 
OLB  Openbaar lichaam Bonaire 
OM  Openbaar ministerie  
PAS  Prison Administration System 
RCN  Rijksdienst Caribisch Nederland 
SOJ  Strategisch overleg Justitie 
SRCN  Stichting Reclassering Caribisch Nederland 
VerSa  Veranderende sanctietoepassing 
V.i.  Voorwaardelijke invrijheidstelling  
VMR  Viermaandsrapportage 
WODC  Wetenschappelijk Onderzoek- en Documentatiecentrum  
  
5 
 

Samenvatting en aanbevelingen  
 
1. Inleiding  
 
De Raad voor de rechtshandhaving heeft in de afgelopen jaren in tientallen 
inspectierapporten aanbevelingen gedaan aan de betrokken ministers van Justitie (en 
Veiligheid). Met zijn aanbevelingen wil de Raad een bijdrage leveren aan de kwaliteit van de 
taakuitvoering door de betrokken organisaties. In 2021 heeft de Raad onderzocht in 
hoeverre opvolging is gegeven aan de aanbevelingen uit zijn rapport ‘Reclassering en 
resocialisatie in Caribisch Nederland’ van maart 2019. De aanbevelingen uit dat rapport 
liggen op het terrein van de Stichting Reclassering Caribisch Nederland (SRCN), de Stichting 
Krusada en het ministerie van Justitie en Veiligheid (JenV). Dit onderzoek maakt onderdeel 
uit van een onderzoeksprogramma van de Raad dat erop is gericht zicht te krijgen en te 
houden op de opvolging van alle aanbevelingen van de Raad (monitor).   
De centrale onderzoeksvraag luidt als volgt: 
In hoeverre is opvolging gegeven aan de aanbevelingen uit het rapport van de Raad uit 2019 
over de reclassering en resocialisatie in Caribisch Nederland en in hoeverre en door wie 
wordt op die opvolging gestuurd? 
 
2. Context 
 
SRCN 
De SRCN is in Caribisch Nederland (CN) verantwoordelijk voor de uitvoering van de 
reclasseringstaken. De SRCN werd tot 1 januari 2020 gefinancierd als project van 
Reclassering Nederland (RN). Vanaf genoemde datum heeft de SRCN een rechtstreekse 
subsidierelatie met het ministerie van JenV. De Directie Sanctietoepassing en Jeugd (DSJ) 
van het ministerie is beleidsmatig verantwoordelijk voor de SRCN. De directeur van de SRCN 
legt verantwoording af aan DSJ over besteding van de subsidiegelden. 
 
Krusada 
De Stichting Krusada is in 2016 het project ‘Adelanto’ gestart voor ex-gedetineerden en 
justitieel gestraften met bijzondere voorwaarden of schorsing van detentie. Dit project 
voorziet in de behoefte om (ex-)gedetineerden tijdens het laatste deel van hun straf op te 
vangen en om te werken aan hun resocialisatie. Adelanto heeft capaciteit voor maximaal 
twaalf bewoners. Het ministerie van JenV subsidieert Krusada voor het project Adelanto. 
 
Traject ‘Veranderende sanctietoepassing’ 
Het ministerie van JenV heeft per 1 januari 2019, voor de duur van drie jaar, financiële 
middelen beschikbaar gesteld voor extra beleidscapaciteit bij de justitiële keten in CN. Met 
die middelen zijn lokaal vier beleidsmedewerkers aangesteld. Twee van hen zijn, in nauwe 
samenwerking met beleidsmedewerkers bij DSJ, aan de slag gegaan met het traject  
7 
 

fase van beleidsvorming (opzet), en niet in de fase van nader uitwerken, implementeren en 
uitvoeren van beleid. Pas eind 2020 is, op initiatief van de directeuren van de SRCN en de 
Justitiële Inrichting Caribisch Nederland (JICN), een sturingsmodel ingericht in de vorm van 
een stuur- en een werkgroep. De Raad is van oordeel dat DSJ op basis van terugkerende en 
duidelijke signalen van de SRCN eerder sturingsmaatregelen had moeten nemen. De afstand 
tussen een kaderstellend ministerie in Den Haag en de uitvoeringsorganisaties in CN maakte 
een duidelijk sturingsmodel bij de start van dit traject alleen maar urgenter. 
 
4. Opvolging aanbevelingen 
 
Veiligheidssituatie SRCN-locaties Sint Eustatius en Saba 
De SRCN heeft ervoor gezorgd dat haar medewerkers op Sint Eustatius en Saba gebruik 
kunnen gebruik maken van een beveiligingsapp met bijbehorende alarmknoppen. In 
combinatie met andere voorzorgsmaatregelen vormt dit een adequate oplossing. 
Medewerkers- en cliënttevredenheidsonderzoek 
De SRCN heeft eind 2019 het door de Raad aanbevolen medewerkers-
tevredenheidsonderzoek (MTO) laten uitvoeren.  
Vanwege financiële redenen was het aanbevolen cliënttevredenheidsonderzoek nog niet 
uitgevoerd. Tijdens het onderzoek van de Raad heeft de SRCN de opdracht voor het 
cliëntenonderzoek gegund aan een organisatie die daarmee naar verwachting in juli 2021 
begint.    
Risicotaxatie-instrument GDI 
Het ministerie van JenV heeft extra financiële middelen beschikbaar gesteld aan de SRCN 
om het GDI verder te kunnen ontwikkelen en te kunnen koppelen aan het 
cliëntvolgsysteem. De geavanceerde versie van GDI is in mei 2021 in gebruik genomen. 
Benutting capaciteit Adelanto 
De betrokken ketenpartners SRCN, JICN, Krusada en Mental Health Caribbean (MHC) 
hebben in 2020 samenwerkingsafspraken geformaliseerd die onder meer tot doel hebben 
de aanmeldingen en plaatsingen bij Adelanto beter te stroomlijnen. 
Daarnaast heeft het ministerie van JenV in april 2021 besloten de subsidiëring voor 
Adelanto voor langere tijd, vier jaar, te verlengen.  
Nazorg aan ex-bewoners van Adelanto 
De minister van JenV heeft een verkenning van de mogelijkheid van uitbreiding van de 
nazorg aan ex-bewoners van Adelanto aangekondigd, maar het ministerie (DSJ) verwacht 
van Krusada dat zij zich eerst verder ontwikkelt en professionaliseert. Om dat te bereiken 
heeft DSJ georganiseerd dat Krusada daarbij wordt begeleid door Exodus Nederland. 
De Raad heeft begrip voor de fasering die het ministerie voor ogen heeft, maar dit betekent 
wel dat de aanbeveling uit 2019 overeind blijft. 
Behandeling justitiabelen buiten Caribisch Nederland 
In CN is er voor justitiabelen die niet (meer) zijn gedetineerd uitsluitend een – beperkt – 
aanbod van ambulante hulp. Het ministerie van JenV streeft er wel naar in CN te komen tot 
9 
 

sfeer van de samenwerking tussen de JenV-organisaties en de openbare lichamen op het 
thema van resocialisatie en re-integratie problemen voordoen, ligt het volgens de Raad op 
de weg van het ministerie van JenV om zich met het ministerie van BZK te verstaan. 
Tabel: overzicht opvolging aanbevelingen 
De Raad heeft de stand van zaken ten aanzien van de opvolging van zijn aanbevelingen uit 
1
2019 verwerkt in onderstaande tabel: 
AANBEVELINGEN 2019 OORDEEL 
 
2021 
1. Creëer een oplossing voor de veiligheidssituatie bij de SRCN-locaties op Sint Opgevolgd 
Eustatius en Saba . 
 
2. Organiseer een medewerkers- en een cliënttevredenheidsonderzoek. Deels 
opgevolgd 
3. Investeer in de verdere ontwikkeling van het risicotaxatie-instrument GDI. Opgevolgd 
 
4. Zorg voor optimale benutting van de capaciteit van Adelanto. Opgevolgd 
 
5. Verken de mogelijkheden van uitbreiding van nazorg aan ex-bewoners van Niet 
Adelanto. 
opgevolgd* 
 
6. Onderzoek de mogelijkheden van behandeling van justitiabelen buiten Niet 
Caribisch Nederland, indien en voor zover deze binnen Caribisch Nederland 
opgevolgd 
niet beschikbaar is. 
 
7. Verken de mogelijkheden van intensivering van begeleiding van en nazorg Deels 
aan ex-gedetineerden, ook in gevallen waarin geen sprake (meer) is van 
opgevolgd 
reclasseringstoezicht.  
 
8. Doe onderzoek naar de recidivecijfers in Caribisch Nederland, ook in relatie Deels 
met reclasseringstoezicht. 
opgevolgd 
 
9. Houd bij de inzet op preventie vast aan de samenwerking met de openbare Opgevolgd 
lichamen. 
 
*Weliswaar is deze aanbeveling (nog) niet opgevolgd, maar de Raad heeft begrip voor de keuze van het ministerie van JenV 
om éérst in te zetten op verdere professionalisering van Krusada (first things first).    
  
 
1
 De tabel biedt een compact overall beeld. Voor het precieze en volledige beeld verwijst de Raad naar de tekst 
van dit rapport. 
11 
 

7. Aanbevelingen  
2
Op basis van de uitkomsten van dit onderzoek doet de Raad de volgende aanbevelingen: 
Thema Aanbeveling 2021 
Nazorg 1. Verken de mogelijke uitbreiding van de nazorg aan ex-bewoners 
 van Adelanto en aan andere ex-gedetineerden, mede in relatie 
tot de verdere ontwikkeling en professionalisering van Krudasa.  
Forensische zorg 2. Organiseer een vorm van forensische (residentiële) zorg in CN 
voor de behandeling van niet-gedetineerde justitiabelen.  
3. Stel, vooruitlopend op de realisatie van die zorg, in 2021 een 
noodprocedure (‘rode knop’) vast voor die gevallen waarin aan 
een justitiabele geen passende zorg in CN kan worden geboden.  
Recidivecijfers 4. Maak een nieuw plan voor het in kaart brengen van de 
 ketenbrede recidivecijfers voor CN en besteed daarbij aandacht 
aan de sturing op de te behalen resultaten, met oog voor de 
taken en verantwoordelijkheden van het ministerie van JenV en 
van de betrokken uitvoeringsorganisaties. 
VerSa en sturing 5. Bestendig en borg vanaf 2022 extra (beleids)capaciteit in de 
daarop lokale keten zodat deze in staat is de doelen van het traject 
 ‘Veranderende sanctietoepassing’ binnen CN te realiseren 
(uitwerken, implementeren én uitvoeren beleidskader re-
integratie en resocialisatie). 
6. Nodig de drie openbare lichamen uit om lid te worden van de 
stuurgroep re-integratie en resocialisatie. 
7. Verken de mogelijkheid van vastlegging van afspraken over de 
invulling van verantwoordelijkheden en taken van de openbare 
lichamen in het kader van re-integratie en resocialisatie in 
bestuursakkoorden tussen de openbare lichamen en het Rijk.  
 
Cliënttevreden- 8. Zorg in 2021 voor uitvoering van het 
heidsonderzoek cliënttevredenheidsonderzoek bij de SRCN. 
SRCN 
 
 
  
 
2
 Op grond van artikel 30, derde lid, van de Rijkswet Raad voor de rechtshandhaving richt de Raad zijn 
aanbevelingen aan de minister van Justitie en Veiligheid, ook als de feitelijke opvolging daarvan op de weg van 
de uitvoeringsorganisaties ligt. 
13 
 

1. In hoeverre zijn naar aanleiding van de aanbevelingen maatregelen aangekondigd 
(opzet)? 
2. In hoeverre zijn die maatregelen ingevoerd (bestaan)? 
3. In hoeverre worden die maatregelen uitgevoerd (werking)? 
4. In hoeverre, door wie en op welke wijze wordt hierop (ad 1, 2 en 3) gestuurd?  
5. Welke knelpunten doen zich bij de opvolging en/of sturing eventueel voor?  
 
1.3 Reikwijdte 
1.3.1 Aanbevelingen 2019 en beleidsreactie 
In dit onderzoek gaat het om de opvolging van de aanbevelingen uit het inspectierapport 
‘Reclassering en resocialisatie in Caribisch Nederland’ van maart 2019. Dat rapport  is het 
resultaat van een (vervolg)onderzoek van de Raad naar het functioneren van de Stichting 
5
Reclassering Caribisch Nederland (SRCN) , naar het proces van resocialisatie in Caribisch 
Nederland en naar de rol van het project Adelanto van de Stichting Krusada daarbij. Het 
rapport uit 2019 bevat negen aanbevelingen. Daarvan liggen er drie op het terrein van de 
SRCN, twee op het terrein van de Stichting Krusada en vier op het terrein van het ministerie 
van Justitie en Veiligheid (JenV).  
De minister voor Rechtsbescherming is in zijn beleidsreactie op het rapport van maart 2019 
6
ingegaan op de afzonderlijke aanbevelingen.   
 
1.3.2 SRCN, Stichting Krusada en minister voor Rechtsbescherming 
Alle negen aanbevelingen zijn, conform artikel 30, derde lid, van de Rijkswet Raad voor de 
rechtshandhaving, gericht aan de minister van Justitie en Veiligheid. De feitelijke uitvoering 
van die aanbevelingen ligt deels op het terrein van de SRCN en deels op het terrein van de 
7
minister voor Rechtsbescherming.    
 
1.4 Toetsingskader  
De aanbevelingen van de Raad uit zijn rapport van maart 2019 over de reclassering en 
resocialisatie in Caribisch Nederland alsmede de beleidsreactie van de minister voor 
Rechtsbescherming daarop vormen het toetsingskader voor dit onderzoek. 
1.5 Aanpak onderzoek 
Na bestudering van eerdere rapporten over dit onderwerp en de beleidsreactie van de 
minister heeft de Raad vragenlijsten opgesteld voor de SRCN, voor Krusada en voor de 
betrokken beleidsdirectie van het ministerie van JenV (de Directie Sanctietoepassing en 
Jeugd). De Raad heeft deze vragenlijsten in maart 2021 uitgezet bij de betreffende 
organisaties. Na ontvangst van de reacties daarop hebben inspecteurs van de Raad in april 
 
5
 In 2014 heeft de Raad een eerste rapport over de SRCN uitgebracht. In zijn rapport van maart 2019 heeft de 
Raad onder meer aandacht besteed aan de stand van zaken ten aanzien van de aanbevelingen die de Raad in 
zijn rapport van 2014 had gedaan. 
6
 Brief van de minister voor Rechtsbescherming aan de Voorzitter van de Tweede Kamer d.d. 26 augustus 
2019.  
7
 De minister voor Rechtsbescherming heeft onder meer het detentiewezen en reclassering in portefeuille.  
15 
 

2. Achtergrondinformatie en context  
 
Alvorens in te gaan op de feitelijke opvolging van de aanbevelingen uit het rapport van 2019 
en de wijze waarop sturing plaatsvindt, geeft de Raad in dit hoofdstuk 2 eerst een korte 
beschrijving van de ontwikkeling van de SRCN en van de Stichting Krusada. Tevens besteedt 
de Raad in dit hoofdstuk aandacht aan het in 2019 gestarte traject Veranderende 
8
Sanctietoepassing . Deze informatie is van belang voor een goed begrip van de 
daaropvolgende hoofdstukken over de opvolging en de sturing daarop.  
2.1 SRCN 
In Caribisch Nederland is de Stichting Reclassering Caribisch Nederland (SRCN) 
verantwoordelijk voor de uitvoering van de reclasseringstaken. De SRCN heeft de afgelopen 
tien jaar een gestage groei doorgemaakt. Het aantal reclasseringswerkers voor de BES-
eilanden is in de periode van 2010 tot eind 2020 gegroeid van slechts enkele naar meer dan 
tien. Eind 2020 had de SRCN formatieve ruimte voor 17,1 fte, waarvan 11,6 fte 
reclasseringswerker. Twee reclasseringswerkers werken op de bovenwindse eilanden Sint 
Eustatius en Saba. De aanstelling van een Adviseur beleid en bedrijfsvoering in 2018 
betekende volgens de directeur van de SRCN een belangrijke kwaliteitsimpuls voor de 
ontwikkeling van de SRCN. 
De financiering van de SRCN verliep tot 1 januari 2020 via Reclassering Nederland (RN). De 
9
SRCN was als het ware een project van RN. Per 1 januari 2020 heeft de SRCN een 
rechtstreekse subsidierelatie met het ministerie van JenV. Zowel de Directie 
Sanctietoepassing en Jeugd (DSJ) als de leiding van de SRCN noemt dit een belangrijke stap 
en ook een blijk van erkenning van en vertrouwen in de SRCN. De subsidieaanvraag loopt nu 
rechtstreeks tussen SRCN en het ministerie. De directeur van de SRCN legt rechtstreeks 
verantwoording af aan het ministerie van JenV over de besteding van subsidiegelden 
(planning en control-cyclus). De gewijzigde subsidierelatie biedt de SRCN betere 
mogelijkheden om eigen beleid te ontwikkelen en uit te voeren. Het ministerie noemt de 
SRCN nu een ‘taakvolwassen organisatie’. 
Voorheen verliep de subsidie via RN. Door de gewijzigde subsidieverhouding is de relatie 
tussen SRCN en RN veranderd. De directeur van de SRCN deelde in dat verband mee: ‘Er is 
10
nu sprake van een meer zakelijke overeenkomst, waarbij jaarlijks een SLA/DVA wordt 
afgesloten.’ 
De SRCN heeft er met de invoering van het jeugdstrafrecht in Caribisch Nederland per 1 
augustus 2020 taken bijgekregen. De SRCN werkt daarbij nauw samen met de Voogdijraad 
Caribisch Nederland en met Jeugdzorg en Gezinsvoogdij Caribisch Nederland (JGCN). 
2.2 Krusada 
Op Bonaire is sinds 1999 de Stichting Krusada actief. Deze stichting richt zich op mensen die 
zijn vastgelopen in het leven, zoals personen met ernstige verslavingsproblematiek. In 2016 
 
8
 Het ministerie van JenV heeft het over het project Veranderende Sanctietoepassing; gelet op de omvang 
ervan gebruikt de Raad de term traject in plaats van project.  
9
 RN wordt rechtstreeks gefinancierd door het ministerie van JenV. 
10
 SLA: service level agreement; DVA: dienstverleningsafspraak. 
17 
 

3. Sturing   
 
De Raad gaat in dit hoofdstuk eerst in op de reguliere sturing door zowel de SRCN als de 
Directie Sanctietoepassing en Jeugd (hierna: DSJ) op de opvolging van de aanbevelingen van 
de Raad.  
Daarna beschrijft hij de specifieke sturing door DSJ op de aanbevelingen die samenhangen 
met het traject Veranderende Sanctietoepassing (VerSa). Dit betreft een specifiek en 
ketenbreed traject en staat daarmee los van de reguliere sturingslijn tussen SRCN en DSJ. 
 
3.1 Sturing door DSJ 
Binnen DSJ is de verantwoordelijkheid voor de portefeuille CN belegd bij één MT-lid. Binnen 
de directie wordt door en binnen de verschillende afdelingen opgavegericht gewerkt. Zo is 
één beleidsambtenaar portefeuillehouder voor de SRCN en zijn andere beleidsambtenaren 
verbonden aan andere CN-portefeuilles (zoals de JICN). Samen vormen zij een team CN dat 
tweewekelijks overleg heeft over lopende dossiers. Geïnterviewden geven aan dat 
opgavegericht werken zorgt voor continuïteit en dat op deze wijze bij bijvoorbeeld ziekte of 
verlof vervanging is geregeld.  
Alle geïnterviewden geven aan dat DSJ de SRCN betrekt bij het opstellen van een 
13
beleidsreactie op een inspectierapport van de Raad. DSJ schrijft een concept- 
beleidsreactie en legt deze voor aan de SRCN. DSJ vraagt zo nodig input van de SRCN voor 
het concept. Dit proces verloopt over het algemeen goed, aldus geïnterviewden. De SRCN 
geeft daarbij aan dat de rol van DSJ ten aanzien van de opvolging van aanbevelingen 
controlerend en - zo nodig - faciliterend is. Bijvoorbeeld door het beschikbaar stellen van 
financiële middelen. ‘Dit gaat in goede samenwerking. Het voelt als een gezamenlijk 
probleem’, aldus een geïnterviewde. Over de noodzaak tot opvolging van specifieke 
aanbevelingen en de wijze waarop een en ander moet worden verwoord in de 
beleidsreactie wordt soms verschillend gedacht. Zoals over het organiseren van forensische 
zorg. Dit hangt meestal samen met de beperkte financiële middelen van het ministerie en 
met de keuzes die daardoor moeten worden gemaakt. 
DSJ verwerkt de aanbevelingen van de Raad (naast andere thema’s) in de jaarlijkse 
kaderbrief (vóór 1 juli) en subsidiebrief (vóór 1 januari) voor de SRCN. SRCN stelt op basis 
van de kaderbrief haar jaarplan op. DSJ heeft in 2019 maatregelen getroffen in de vorm van 
extra subsidie zodat de SRCN specifieke aanbevelingen heeft kunnen opvolgen. Het ging 
14
daarbij onder andere om de verdere ontwikkeling van het risicotaxatie-instrument GDI.  
SRCN legt in de viermaandsrapportages (VMR’s) verantwoording af aan DSJ over onder 
meer de voortgang in de opvolging van de aanbevelingen. Zij stuurde de drie VMR’s uit 2020 
aan de Raad toe. Die VMR’s hebben een vaste indeling. Eerst worden de cijfers over de 
afgelopen vier maanden ten aanzien van de verschillende reclasseringstaken gepresenteerd, 
 
13
 Dit is de reactie van de minister van Justitie en Veiligheid die hij met het rapport van de Raad naar de Tweede Kamer 
stuurt (zie artikel 30, vijfde lid, van  de Rijkswet Raad voor de rechtshandhaving). 
14
 Zie ook paragraaf 4.3. 
19 
 

nader in op de sturing op VerSa. Hij beschrijft daarvoor eerst het doel en de stand van 
zaken.  
Doel VerSa en stand van zaken 
VerSa heeft als doel te komen tot een sanctietoepassing die door middel van re-integratie 
en resocialisatie effectiever werkt aan de terugkeer van justitiabelen in de samenleving en 
die op die manier bijdraagt aan het terugdringen van recidive. Van de twee door DSJ 
gefinancierde beleidsmedewerkers is er één uit praktische overwegingen bij de SRCN 
geplaatst en de andere bij de JICN. Zij zijn in het kader van VerSa werkzaam voor de gehele 
keten. Beiden hebben jarenlange ervaring in de uitvoering maar niet met 
(organisatieoverstijgend) beleidswerk als zodanig. Zij werken nauw samen met elkaar en 
met een beleidsmedewerker Toezicht en Behandeling respectievelijk een 
15
beleidsmedewerker Boetes en Detentie van DSJ (de zogenoemde dossierhouders). De 
beleidsmedewerkers zijn in 2019 gestart met het maken van een stappenplan voor de 
activiteiten die per thema moeten worden verricht. Bijvoorbeeld ten aanzien van 
forensische zorg. De Raad heeft de laatste versie van het stappenplan, gedateerd 2 april 
2020, ontvangen. Het overzicht is na 21 april 2020 niet meer bijgewerkt.  
De beleidsmedewerker VerSa bij de JICN en de betrokken beleidsmedewerker Boetes en 
Detentie van DSJ hebben in november 2020 een concept ‘Beleidskader re-integratie en 
16
resocialisatie in Caribisch Nederland’ opgeleverd. Dit document bevat een visie op de 
maatregelen die nodig zijn voor optimalisering van de ondersteuning en begeleiding bij 
terugkeer van justitiabelen in de maatschappij. Daarbij worden niet alleen taken toebedacht 
aan de JICN en de SRCN, maar ook aan de openbare lichamen.   
De beleidsmedewerker VerSa bij de SRCN heeft in 2020 onder andere een rapportage 
‘Dossieronderzoek Klinische Forensische Zorg voor de BES-eilanden’ opgeleverd en in maart 
2021 een ‘Projectplan Invoering Mediation en herstelbemiddeling in de strafrechtketen 
BES’. DSJ geeft in de subsidiebrief 2021 van de SRCN aan dat zij van de SRCN verwacht dat 
de beleidsmedewerker veranderende sanctietoepassing ‘in staat wordt gesteld om in 2021 
17
nog concrete producten op te leveren’. 
Het traject VerSa heeft, zoals hiervoor vermeld, een looptijd van drie jaar. Eind 2021 loopt 
de projectfinanciering af en daarmee ook de financiering voor de beleidsmedewerkers. Alle 
geïnterviewden binnen CN geven aan dat het onmogelijk is de doelstellingen van het project 
in 2021 te halen. Daarnaast geven zij aan dat de keten zonder beleidscapaciteit niet in staat 
is de VerSa-doelen verder uit werken en vervolgens te implementeren. Tijdens het 
onderzoek van de Raad werkte een werkgroep aan een document waaruit moet blijken 
welke resultaten er al zijn bereikt (‘waar staan we nu’), wat er nog in 2021 kan worden 
gerealiseerd, wat er daarna moet gebeuren, welke capaciteit en middelen daarvoor nodig 
 
15
 De andere twee tijdelijk aangestelde beleidsmedewerkers zijn belast met de invoering van het 
jeugdstrafrecht in CN (gerealiseerd in augustus 2020) en informatiedeling binnen de strafrechtketen. Zij zijn 
geplaatst bij de Voogdijraad respectievelijk politie/openbaar ministerie in CN.   
16
 Nota ‘Beleidskader re-integratie en resocialisatie in Caribisch Nederland’, 23-11-2020, ministerie van Justitie 
en Veiligheid; blijkens een e-mailbericht d.d. 5 juli 2021 van een van de betrokken beleidsmedewerkers was dit 
document op genoemde datum nog niet volledig afgestemd met alle betrokken ketenpartners en 
stakeholders. 
17
 Subsidiebrief SRCN 2021, ministerie van Justitie en Veiligheid, 18 december 2020. 
21 
 

dat in de stuurgroep is besloten de openbare lichamen uit te nodigen voor de vergaderingen 
van de stuurgroep indien de agenda daartoe aanleiding geeft. 
Geïnterviewden binnen DSJ geven aan dat de sturing op VerSa op zo’n grote afstand 
ingewikkeld is gebleken en dat zij niet weten of destijds door hun voorgangers goed is 
stilgestaan bij de inrichting van de sturing op dit traject. Zij geven aan dat het verschil in 
werken tussen een kaderstellend ministerie in Den Haag en de uitvoeringsorganisaties in CN 
ook belemmerend was voor de sturing. Het vaak op een hoog abstractieniveau opereren 
van een ministerie sloot in de samenwerking niet (altijd) goed aan bij meer pragmatisch 
opererende uitvoeringsorganisaties in CN. Ten slotte geven zij aan dat met de wijsheid van 
nu DSJ destijds, bij de start van VerSa, andere afspraken had gemaakt over de aansturing 
van dit traject.  
 
3.4 Beoordeling en conclusie 
 
Beoordeling 
Sturing door DSJ (algemeen) 
De Raad stelt vast dat DSJ de SRCN betrekt bij het opstellen van een beleidsreactie van de 
minister naar aanleiding van een inspectierapport van de Raad en dat dit proces over het 
algemeen naar tevredenheid van beide partijen verloopt. De Raad waardeert daarbij in het 
bijzonder de faciliterende rol die DSJ op zich neemt door mee te denken hoe aanbevelingen 
in de praktijk kunnen worden opgevolgd. De Raad heeft er begrip voor dat dat er wel eens 
verschil van inzicht tussen het ministerie en de SRCN bestaat over de noodzaak van de 
opvolging van specifieke aanbevelingen. De Raad heeft er waardering voor dat de SRCN - 
indien nodig - de noodzaak van opvolging van specifieke aanbevelingen structureel aan de 
orde blijft stellen bij DSJ.  
 
De Raad constateert dat DSJ - nadat de minister het rapport met zijn beleidsreactie aan de 
Tweede Kamer heeft aangeboden - stuurt op de opvolging van aanbevelingen door de SRCN. 
Aanbevelingen maken onderdeel uit van de planning- en control-cyclus. DSJ verwerkt 
aanbevelingen van de Raad namelijk in de jaarlijkse kader- en subsidiebrief en houdt via de 
viermaandsrapportages van de SRCN toezicht op de voortgang. Tijdens de 
viermaandsgesprekken tussen DSJ en de SRCN komen bepaalde thema’s of aanbevelingen 
soms verdiepend aan de orde.  
 
De Raad constateert voorts dat DSJ intern stuurt op die aanbevelingen waar DSJ primair zelf 
aan zet is. Die aanbevelingen zijn belegd bij een portefeuillehouder en worden - net als de 
aanbevelingen die de SRCN dient uit te voeren - gemonitord tijdens de overleggen van het 
team CN binnen DSJ.  
 
Ten slotte constateert de Raad dat de sturing door DSJ op specifieke trajecten als VerSa 
(uiteindelijk) is belegd bij een speciaal daarvoor ingestelde stuurgroep. Deze sturing staat los 
23 
 

4 Stand van zaken afzonderlijke aanbevelingen 
 
4.1 Veiligheidssituatie SRCN-locaties Sint Eustatius en Saba 
 
4.1.1 Aanbeveling 2019 
De SRCN heeft haar hoofdvestiging op Bonaire. Daarnaast beschikt zij over kantoorruimte 
op zowel Sint Eustatius als Saba. De Raad deed in zijn rapport van 2014 de aanbeveling om 
veiligheidswaarborgen te organiseren voor de SRCN-locaties op beide bovenwindse 
eilanden. Tijdens het onderzoek in 2018 bleek er nog geen afdoende oplossing te zijn 
getroffen voor de veiligheid van de reclasseringswerkers die daar werken. Zo beschikken 
hun werkruimten niet over een alarmknop of bewakingscamera. Daarom deed de Raad de 
volgende aanbeveling: 
 
Creëer een oplossing voor de veiligheidssituatie bij de SRCN-locaties op Sint Eustatius en          
Saba. 
 
4.1.2 Beleidsreactie 
De minister deelde in zijn beleidsreactie mee dat een alarmknop of bewakingscamera een 
beperkt effect zal hebben op het veiligheidsniveau aangezien ‘er niet altijd beschikbaarheid 
is bij de politie om daarop te reageren’. Hij voegde daaraan toe dat SRCN in gesprek was 
met MHC om de mogelijkheden van een persoonlijk alarmsysteem te onderzoeken. Voorts 
wees de minister er op dat op Sint Eustatius een start was gemaakt met een project rondom 
gezamenlijke huisvesting van de Rijksdienst Caribisch Nederland (RCN). De verwachting was 
dat daarmee het veiligheidsprobleem zou kunnen worden opgelost. De ervaringen die 
worden opgedaan bij de gezamenlijke huisvesting op Sint Eustatius kunnen volgens de 
minister vervolgens ook worden gebruikt om een oplossing te vinden voor Saba. Risicovolle 
gesprekken worden in de tussentijd op het politiebureau of in aanwezigheid van de politie 
gehouden. 
 
4.1.3 Stand van zaken 2021 
De gesprekken van SRCN met MHC hebben uiteindelijk niet geleid tot een samenwerking. 
SRCN heeft daarop besloten op zoek te gaan naar een zelfstandige oplossing en die is 
gevonden in de vorm van een Mopas-app en bijbehorende alarmknoppen. De 
reclasseringswerkers op Saba en Sint Eustatius hebben beiden een alarmknop en wanneer 
zij die activeren gaat er bij de beleidsadviseur en bij de directeur van de SRCN een alarm. Zij 
ondernemen dan direct actie door te verifiëren of er iets aan de hand is en zo nodig de 
meldkamer (911) te bellen. De leiding van de SRCN heeft deze werkwijze met het KPCN 
overlegd en deze procedure blijkt de snelste responstijd op te leveren. Direct contact met 
het KPCN-team op Sint Eustatius of op Saba wordt ontraden vanwege de soms 
problematische bereikbaarheid per telefoon. De meldkamer kan direct oproepen per 
portofoon. Het systeem wordt maandelijks door de SRCN getest en werkt volgens de leiding 
van de SRCN naar behoren. 
25 
 

medewerkers en onder de cliënten kunnen bijdragen aan verbetering van de taakuitvoering, 
deed hij in zijn rapport van 2019 de volgende aanbeveling: 
 
Organiseer een medewerkers- en een cliënttevredenheidsonderzoek. 
4.2.2 Beleidsreactie 
De minister voor Rechtsbescherming deelde in zijn beleidsreactie mee dat deze aanbeveling 
zou worden opgevolgd. Hij sprak de verwachting uit dat het MTO nog in 2019 zou worden 
uitgevoerd. Voor wat betreft het cliënttevredenheidsonderzoek zou de SRCN waarschijnlijk 
samen met de Voogdijraad optrekken. Naar verwachting van de minister zou dat onderzoek 
in 2020 worden uitgevoerd. 
 
4.2.3 Stand van zaken 2021 
 
MTO  
In november 2019 is het MTO bij de SRCN uitgevoerd, door een lokaal Arbo-bedrijf. Vrijwel 
alle medewerkers van de SRCN zijn in het kader van dat onderzoek geïnterviewd. In 
december 2019 heeft bedoeld bedrijf de resultaten gepresenteerd. Een van de uitkomsten 
van het MTO was dat de cultuur en de sfeer binnen de SRCN bijzondere aandacht  
verdienen. De betrokken onderzoeker adviseerde de SRCN om daarvoor externe hulp in te 
schakelen. Ook de samenstelling van het SRCN-team behoefde volgens deze onderzoeker 
aandacht.  
De resultaten van het MTO zijn onder leiding van de betrokken onderzoeker besproken in 
het team. Naar aanleiding van de uitkomsten van het MTO heeft de SRCN een externe 
vertrouwenspersoon aangesteld. 
Het is de bedoeling van de leiding van de SRCN om met het team nog een evaluatie uit te 
voeren en de huidige stand van zaken te bespreken. Omdat zij er, vanwege de aard van het 
onderwerp, de voorkeur aan geeft dit niet digitaal maar gezamenlijk in elkaars aanwezigheid 
te doen, wil zij dit organiseren zodra dat qua coronamaatregelen fysiek weer mogelijk is. 
Cliëntenonderzoek 
De SRCN was in eerste instantie van plan het cliëntenonderzoek samen met de Voogdijraad 
te laten uitvoeren. In 2019 ontbrak het de SRCN echter aan financiële middelen daarvoor. 
De SRCN heeft het onderzoek begroot voor 2020, maar in verband met een 
bezuinigingstaakstelling is het, in overleg met het ministerie van JenV, doorgeschoven naar 
2021. Volgens de leiding van de SRCN wordt het onderzoek in 2021 uitgevoerd. De SRCN zal 
daarbij dan gebruik maken van de ervaring die de Voogdijdraad met zijn cliëntonderzoek 
heeft opgedaan. De SRCN was tijdens het onderzoek van de Raad in gesprek met een 
onderzoeksbureau dat het onderzoek mogelijk zal gaan uitvoeren. Er was in april 2021 nog 
geen offerte uitgebracht en ook nog geen concrete planning gemaakt.  
De directeur van de SRCN deelde medio juni 2021 mee dat de opdracht voor het onderzoek 
inmiddels was gegund aan de partij die ook bij de Voogdijraad een cliëntenonderzoek heeft 
uitgevoerd, en dat naar verwachting in juli 2021 met de uitvoering van het onderzoek wordt 
begonnen. 
27 
 

in beslag genomen dan gepland. Bovendien bleek de koppeling van GDI aan ReAct (het 
cliëntvolgsysteem van de SRCN) een lastige horde. Eind 2020 is de testversie opgeleverd en 
is de gebruikerstest door de SRCN uitgevoerd. Dat heeft geleid tot enkele aanpassingen. De 
directeur van SRCN heeft tevens opdracht gegeven om een managementmodule in te 
bouwen, zodat managementinformatie kan worden gegenereerd. In maart 2021 waren de 
aanpassingen bijna afgerond. De vernieuwde versie van GDI  is op 1 mei 2021 in gebruik 
genomen. Enkele ICT-problemen moesten nog wel worden opgelost. In deze geavanceerde 
versie is een aantal verplichte stappen in de processen ingebouwd. Met het gebruik van 
deze versie zal er ook managementinformatie over criminogene factoren van de 
cliëntengroep beschikbaar komen. De leiding van de SRCN verwacht daar veel van.  
In 2022 dient de Stichting ICT-beheer Rechtshandhaving nog verdere aanpassingen door te 
voeren in het systeem om de koppeling tussen ReAct en GDI te verbeteren.  
 
4.3.4 Beoordeling en conclusie 
Dankzij de beschikbaarstelling van extra financiële middelen door het ministerie van JenV 
heeft de SRCN in 2020 kunnen werken aan de verdere ontwikkeling van GDI en aan de 
koppeling van GDI aan het cliëntvolgsysteem dat de SRCN gebruikt. Die koppeling is 
gerealiseerd en de geavanceerde versie van GDI is op 1 mei 2021 in gebruik genomen.  
De Raad stelt vast dat zijn aanbeveling over de verdere ontwikkeling van GDI is opgevolgd. 
Daaraan doet niet af dat het nog te vroeg is om resultaten daarvan te zien en dat verdere 
aanpassingen nodig zijn voor een optimale koppeling tussen GDI en ReAct.  
4.4 Capaciteit Adelanto 
 
4.4.1 Aanbeveling 2019 
 
In november 2018 waren zes van de twaalf plaatsen bij Adelanto bezet. In de maanden 
tussen de uitvoering van het onderzoek en de aanbieding van het rapport van de Raad 
(maart 2019) nam de bezetting toe. 
De Raad stelde in zijn rapport van 2019 dat het, gezien de bijdrage die Adelanto kan leveren 
aan de resocialisatie van justitiabelen, van belang is de capaciteit optimaal te benutten. Dit 
ook omdat betere benutting van die capaciteit kan bijdragen aan vermindering van de druk 
op de detentiecapaciteit in CN. Daarom deed de Raad de volgende aanbeveling: 
Zorg voor optimale benutting van de capaciteit van Adelanto. 
4.4.2 Beleidsreactie 
In zijn beleidsreactie noemde de minister de meerwaarde van Adelanto evident. Om die 
reden, zo vervolgde de minister, was hij positief over de geïntensiveerde lokale 
samenwerking binnen de justitiële keten op Bonaire, waardoor de bezetting in de 
voorafgaande maanden was gegroeid. In het kader van Veranderende Sanctiepassing zou 
onder andere worden bezien hoe de samenwerking tussen Krusada, het ministerie van JenV 
en de andere justitiële partners op Bonaire het beste kan worden vormgegeven. Volgens de 
minister hoort een verkenning van de kerntaken van Krusada daarbij. 
 
29 
 

 
4.5 Nazorg ex-bewoners Adelanto 
 
4.5.1 Aanbeveling 2019 
Bewoners van Adelanto ontvangen intensieve begeleiding van medewerkers van Krusada. 
Voor elke bewoner wordt een zorgplan opgesteld en er vindt begeleiding op maat plaats. 
Het verblijf in Adelanto duurt maximaal anderhalf jaar. Elke bewoner heeft een mentor die 
nog enige tijd contact met betrokkene heeft nadat die vanuit Adelanto is teruggekeerd in de 
maatschappij. Verschillende medewerkers van het project pleitten voor intensievere nazorg 
door Krusada aan ex-bewoners. Met het oog op hun resocialisatie en het voorkomen van 
terugval deed de Raad in dit verband de volgende aanbeveling:  
 
Verken de mogelijkheden van uitbreiding van nazorg aan ex-bewoners van Adelanto. 
4.5.2 Beleidsreactie 
In aansluiting op zijn reactie op de aanbeveling over de benutting van de capaciteit van 
Adelanto deelde de minister mee dat in het kader van de aangekondigde verkenning van de 
kerntaken van Krusada ook zal worden gekeken naar de mogelijkheid van uitbreiding van de 
nazorg aan ex-bewoners van Adelanto.  
4.5.3 Stand van zaken 2021 
De directeur van Krusada deelde mee niet op de hoogte te zijn van de verkenning die de 
minister heeft aangekondigd in zijn beleidsreactie. Hij heeft regelmatig contact met de 
afdeling Boetes en Detentie van de Directie Sanctietoepassing en Jeugd maar dan gaat het 
over de subsidiëring van Krusada en niet over inhoudelijke kwesties.  
De leiding van de SRCN merkte op dat zij niet is benaderd over mogelijke uitbreiding van 
nazorg aan ex-bewoners van Adelanto. Zij voegde daar aan toe uiteraard bereid te zijn 
daarover mee te denken. 
Het ministerie van JenV liet in april 2021 weten dat een verkenning, zoals genoemd in de 
beleidsreactie van augustus 2019, nog niet heeft plaatsgevonden. Zoals hiervoor in 
paragraaf 4.4 vermeld, heeft het ministerie van JenV besloten voor een periode van vier jaar 
subsidie voor Adelanto toe te kennen onder de voorwaarde dat Krusada zich met hulp van 
Exodus Nederland bedrijfsmatig zal ontwikkelen en verder zal professionaliseren. Voor JenV 
is dat de eerste stap. Pas als Krusada zich verder heeft ontwikkeld en geprofessionaliseerd, 
is verkenning van de kerntaken van Krusada en eventuele uitbreiding daarvan, zoals nazorg 
aan ex-bewoners van Adelanto, aan de orde.  Die volgende fase kan dan ook een onderwerp 
als residentiële forensische zorg behelzen. 
Het ministerie van JenV heeft het initiatief genomen om hulp door Exodus Nederland aan 
Krusada te regelen door middel van een samenwerkingsovereenkomst.  
4.5.4 Beoordeling en conclusie 
De minister heeft in zijn beleidsreactie van augustus 2019 aangekondigd dat in het kader 
van het project VerSa onder andere zou worden verkend wat de kerntaken van Krusada zijn. 
Daarbij zouden de mogelijkheden van uitbreiding van nazorg aan ex-bewoners van Adelanto 
31 
 

af wat er mogelijk is. Dit betekent volgens de directeur van de SRCN een risico voor de 
veiligheid.  
De beleidsmedewerker VerSa van SRCN heeft in 2020 een onderzoek uitgevoerd naar de 
minimaal benodigde capaciteit en de benodigde randvoorwaarden. Zijn daarvan 
uitgebrachte rapportage ‘Dossieronderzoek Klinische Forensische Zorg voor de BES-
eilanden’ was in april 2021 nog niet vastgesteld door het ministerie van JenV. 
Geïnterviewden gaven aan dat de SRCN in overleg met DSJ daarin eerst nog een aantal 
aanpassingen moet verwerken. In deze rapportage wordt gesproken over een vanuit de 
diagnose vast te stellen noodzaak om in een gesloten voorziening te worden behandeld en 
over een indicatiestelling waarbij specifiek wordt gekeken naar de vereiste mate van 
beveiliging en daarbij passende voorziening.  
Volgens de SRCN wordt de behoefte aan een noodprocedure bij het uitblijven van een 
forensische voorziening alleen maar groter. SRCN spant zich in om dit thema onder de 
aandacht te houden en brengt dit onderwerp telkens ter sprake tijdens de gesprekken die 
elke vier maanden plaatsvinden met het ministerie van JenV. 
 
JenV noemt de realisatie van klinische forensische zorg, zoals die Europees Nederland 
bestaat, niet realistisch voor CN vanwege de beperkte schaalgrootte. De bouw van 
bijvoorbeeld een forensische kliniek in CN is voor JenV niet aan de orde. Het ministerie 
streeft naar een Caribische variant van het Nederlandse systeem waarbij op pragmatische 
wijze gebruik wordt gemaakt van voorzieningen die er al zijn. Het ministerie kon niet 
aangeven op welke termijn op dit onderwerp concrete vervolgstappen zijn te verwachten. 
Daarbij wees het ministerie erop dat het proces als gevolg van de coronacrisis is vertraagd.   
Het ministerie van JenV liet voorts weten te werken aan realisatie van een vorm van 
residentiële forensische zorg in CN, om bijvoorbeeld justitiabelen die op de FZA van de JICN 
hebben verbleven ná detentie verder te kunnen behandelen. JenV is nog bezig te 
onderzoeken wat er lokaal mogelijk is voor justitiabelen voor wie ambulante zorg niet 
voldoende is. Het ministerie is daarover in gesprek met MHC. In een later stadium zou 
eventueel ook Krusada in dit verband een rol kunnen gaan vervullen. Het ministerie 
benadrukte in het gesprek met de Raad het belang van behandeling in de eigen omgeving. 
In de forensische zorg is resocialisatie immers een essentieel onderdeel van de behandeling. 
Aan overbrenging van justitiabelen naar een ander land kleven in verband daarmee veel 
nadelen. Volgens JenV kan de zogenoemde ‘rode-knopprocedure’ pas worden ontwikkeld 
wanneer duidelijk is wat er lokaal mogelijk is qua behandeling van justitiabelen. JenV ziet de 
‘rode-knopprocedure’ als een laatste redmiddel, bedoeld voor noodgevallen. 
Volgens de leiding van de SRCN is de situatie op Bonaire momenteel (april 2021) vrij rustig 
doordat een aantal justitiabelen met een psychische of psychiatrische stoornis in detentie 
verblijft. De politieke aandacht voor dit onderwerp is daardoor beperkt. Maar de noodzaak 
om forensische zorg – buiten detentie – te organiseren, is en blijft aanwezig. De SRCN meldt 
daarover in zijn jaarplan 2021 het volgende: 
 
‘Waar het nog altijd aan ontbreekt op Bonaire is de mogelijkheid van (klinische) forensische 
behandeling. Een aantal van onze cliënten kan niet geholpen worden met het huidige 
ambulante aanbod. In toenemende mate leidt dat tot overlast en gevaar voor de 
33 
 

SRCN kan een belangrijke rol spelen bij resocialisatie maar haar betrokkenheid houdt op 
zodra de termijn van reclasseringstoezicht is verstreken. En in gevallen waarin een 
justitiabele na het volledig uitzitten van zijn straf zonder voorwaarden in vrijheid wordt 
gesteld, heeft de SRCN formeel geen taak. Naast de SRCN kunnen ook andere ketenpartners 
bijdragen aan een succesvolle resocialisatie en verkleining van het risico van recidive. 
De Raad deed in dit verband de volgende aanbeveling: 
 
Verken de mogelijkheden van intensivering van begeleiding van en nazorg aan ex-
gedetineerden, ook in de gevallen waarin geen sprake (meer) is van reclasseringstoezicht. 
4.7.2 Beleidsreactie 
De minister erkende dat de resocialisatie en re-integratie van ex-gedetineerden in Caribisch 
Nederland beter kan. Met het oog daarop heeft hij, in het kader van de veranderende 
sanctietoepassing, samen met de lokale ketenpartners extra lokale beleidsmedewerkers 
aangesteld voor een periode van drie jaar. Samen met de ketenpartners werken zij aan een 
stappenplan om zowel voor de lange als de korte termijn de resocialisatie en re-integratie te 
verbeteren en daarmee recidive te verminderen. Uitbreiding van nazorg aan ex-
gedetineerden zal terugkomen in dat stappenplan. 
 
4.7.3 Stand van zaken 2021 
Zoals in paragraaf 2.3 is beschreven, heeft het ministerie van JenV financiering geregeld 
voor twee beleidsmedewerkers voor het traject Veranderende Sanctietoepassing. VerSa 
loopt van 2019 tot en met 2021. In het kader van dat VerSa is het ‘Beleidskader re-integratie 
en resocialisatie’ opgesteld. Het stappenplan (laatste versie, 21 april 2020) noemt onder 
meer de opzet van een Re-integratie Centrum en een Beperkt Beveiligde Afdeling (BBA) als 
nieuwe resocialisatieprojecten bij de JICN.  Andere onderdelen van VerSA zijn volgens het 
stappenplan betere informatie-uitwisseling binnen de keten, uitbreiding van interventies 
zoals trainingen door SRCN tijdens detentie, de opzet - samen met MHC - van een 
programma voor ambulante behandeling van zedendelinquenten, en onderzoek naar de 
mogelijkheden van forensische zorg in CN. 
Verschillende van deze plannen hebben geleid tot beleidsdocumenten. In relatie tot de 
onderhavige aanbeveling is met name het genoemde Beleidskader re-integratie en 
resocialisatie van betekenis. Als een van de vijf basisvoorwaarden voor terugkeer van 
justitiabelen in de maatschappij staat in dit beleidskader genoemd ‘het vaststellen van 
zorgbehoeften en (indien van toepassing) het zorgen voor een passende indicatie en het 
23
realiseren van (continuïteit van) zorg’. In het beleidskader staat voorts dat de rol van de 
openbare lichamen bij de begeleiding op de vijf basisvoorwaarden na detentie wordt 
vormgegeven.  
Dit onderwerp staat op de agenda van de eerder genoemde werkgroep re-integratie en 
resocialisatie. Het ministerie van JenV wijst er wel op dat de verantwoordelijkheid voor 
nazorg (en preventie) bij de openbare lichamen ligt.  
 
23
 Als andere vier basisvoorwaarden staan in het beleidskader genoemd: onderdak, inkomen, een plan om 
eventuele schulden weg te werken en het bezit van een geldig identiteitsbewijs.   
35 
 

over recidivepercentages. Omdat die informatie tijdens het onderzoek van de Raad ontbrak, 
deed de Raad de volgende aanbeveling: 
Doe onderzoek naar de recidivecijfers in Caribisch Nederland, ook in relatie met 
reclasseringstoezicht. 
 
4.8.2 Beleidsreactie 
De minister deelde in zijn beleidsreactie van augustus 2019 mee dat een lokale werkgroep in 
samenwerking met het ministerie van JenV aan de slag gaat met het in kaart brengen van 
recidivecijfers. 
4.8.3 Stand van zaken 2021 
In 2019 heeft het ministerie van JenV een werkgroep in het leven geroepen die onder meer 
als taak kreeg de recidivecijfers voor de gehele strafrechtketen in CN in kaart te brengen. 
Het ministerie van JenV heeft middelen beschikbaar gesteld voor de aanstelling van een 
beleidsmedewerker informatie-uitwisseling voor een periode van drie jaar. De 
beleidsmedewerker is een van de werkgroepleden. Deze tijdelijke functie is ondergebracht 
bij het OM BES en het KPCN.  
De werkgroep heeft uitgezocht op welke wijze dit traject kan worden uitgevoerd en heeft 
een stappenplan opgesteld om zicht te krijgen op de cijfers voor de gehele keten. Tijdens de 
uitvoering van dit Raadsonderzoek waren die cijfers nog niet beschikbaar. Het blijkt volgens 
de geïnterviewde functionarissen een complexe materie te zijn. Om de cijfers ketenbreed in 
beeld te kunnen krijgen, is bundeling van informatie uit de ICT-systemen van de organisaties 
nodig, maar dat laat lang op zich wachten. Ook heeft het volgens hen niet geholpen dat er 
sinds 2019 al verschillende keren een nieuwe beleidsmedewerker informatie-uitwisseling is 
aangetreden.  
De huidige beleidsmedewerker informatie-uitwisseling is in december 2020 gestart. Zij  
deelde in mei 2021 aan de Raad mee dat de werkgroep in 2019 had besloten om eerst te 
gaan kijken naar de recidivecijfers onder gedetineerden. In september 2019 is daartoe 
onderzoek gedaan bij de JICN. Na de invoering bij de JICN van het Prison Administration 
System (PAS) in september 2020 was het mogelijk via dit systeem recidivegegevens te 
leveren. Daarvoor dienen wel nog historische gegevens in PAS te worden ingevoerd. Met 
dat traject is de JICN nog bezig. 
De beleidsmedewerker informatie-uitwisseling wees er voorts op dat verschillende 
ketenpartners wel stappen hebben gezet bij het in kaart brengen van de ‘eigen’ 
recidivecijfers. In dat verband noemde zij ook de SRCN en JICN.  
 
De werkgroep is in maart 2020 voor het laatst bijeen geweest. Bijna de helft van de leden 
van de werkgroep is inmiddels vertrokken en volgens de beleidsmedewerker heeft – 
daarmee samenhangend - geen goede overdracht plaatsgevonden. Bovendien bevindt elke 
organisatie zich in een andere ontwikkelfase, hetgeen het verkrijgen van een ketenbreed 
beeld bemoeilijkt. Deze beleidsmedewerker heeft ook als taak om dit project tijdelijk te 
leiden in verband met het vertrek van de liaison van het ministerie van JenV in april 2021. Zij 
gaf aan dat zij van de liaison had begrepen dat de werkgroep eerder heeft gerapporteerd 
37 
 

noodzakelijk om tot een ketenbreed beeld te komen, is nog lang geen sprake. Mede door 
wisselingen van de wacht bij leden van de werkgroep, onder wie de beleidsmedewerker 
informatie-uitwisseling, is sprake geweest van stagnatie van het project. Illustratief is dat de 
werkgroep na maart 2020 niet meer bijeen is geweest en dat het stappenplan lange tijd  
niet is bijgewerkt. Uit de informatie van de huidige beleidsmedewerker blijkt dat de 
werkgroep in feite een nieuwe start moet gaan maken. 
De Raad vraagt zich af in hoeverre het ministerie van JenV en de lokale keten in 2019 
hebben stilgestaan bij de sturing op dit project. Zo is voor de Raad – net als de huidige 
beleidsmedewerker - niet helder aan wie de werkgroep wordt geacht te rapporteren. Ook 
beschikte deze beleidsmedewerker, die wordt geacht dit project tijdelijk te trekken, niet 
over informatie over de voortgang van het project sinds de start daarvan. De Raad 
constateert daarmee ook dat de overdracht  gebrekkig is geweest. 
 
De Raad stelt vast dat er - ondanks de goede intenties in 2019, zoals verwoord in de 
beleidsreactie van de minister - nog veel dient te gebeuren om een goed beeld te krijgen 
van de recidive in Caribisch Nederland. Dit geldt zowel voor de afzonderlijke justitiële 
organisaties, waaronder de SRCN, als voor de gehele keten. 
De aanbeveling uit 2019 geldt nog steeds. 
 
De Raad concludeert dat een begin is gemaakt met de opvolging van de betreffende 
aanbeveling. Maar er moet nog veel gebeuren om die als opgevolgd  te kunnen  
beschouwen. Naar het oordeel van de Raad dient het ministerie van JenV beter te sturen op 
de vaststelling van (ketenbrede) doelen ten aanzien van recidivecijfers en het monitoren van 
resultaten.       
  
4.9 Samenwerking met openbare lichamen 
 
4.9.1 Aanbeveling 2019 
De Raad stelde in zijn rapport van 2019 vast dat in Caribisch Nederland steeds meer 
aandacht ontstaat voor preventie van criminaliteit. Zo heeft het openbaar lichaam Bonaire 
(OLB) het Integraal Veiligheidsbeleid Bonaire 2018-2021 (IVB) ontwikkeld. In nauwe 
afstemming met de ketenpartners zal door het OLB met name worden ingezet op preventie.  
Volgens de Raad mag juist van de SRCN worden verwacht dat zij vanwege haar 
deskundigheid op het terrein van criminogene factoren een prominente rol zal spelen bij de 
realisering van de ambities op het terrein van preventie. De Raad vindt het van belang dat 
de (rijks)ketenpartners daarbij nauw samenwerken met de openbare lichamen en deed 
daarom de volgende aanbeveling: 
Houd bij de inzet op preventie vast aan samenwerking met de openbare lichamen. 
4.9.2 Beleidsreactie 
De minister liet weten dat zijn ministerie het belang van samenwerking met de openbare 
lichamen onderkent. De verschillende (justitie)ketenpartners en de openbare lichamen 
werken volgens hem nauw samen bij het voorkomen van criminaliteit en bij het 
39 
 

goed zijn de openbare lichamen uit te nodigen en te stimuleren om volwaardig lid te 
worden van de stuurgroep. Dat zal hun betrokkenheid en commitment kunnen vergroten. 
Het ministerie van BZK heeft op rijksniveau een bijzondere verantwoordelijkheid met 
betrekking tot de openbare lichamen. Het ligt naar het oordeel van de Raad op de weg van 
het ministerie van JenV om zich met het ministerie van BZK te verstaan indien zich op dit 
thema (preventie, resocialisatie en re-integratie) problemen voordoen in de sfeer van de 
samenwerking met de openbare lichamen.   
 
De betreffende aanbeveling is op zichzelf opgevolgd. Het is nu zaak om actief de 
samenwerking met de openbare lichamen te blijven zoeken. 
 
 
  
41 
 

zogenoemde VMR’s, waarmee de SRCN periodiek verantwoording aflegt aan het ministerie, 
is stelselmatig aandacht voor de stand van zaken ten aanzien van de openstaande 
aanbevelingen. Intern maakt de SRCN de vertaalslag van aanbeveling naar concrete 
maatregel in de tweewekelijkse vergaderingen van het MT. 
De Raad stelt vast dat de sturing op de aanbevelingen op het terrein van de SRCN goed is 
georganiseerd.  
De sturing op het project VerSa vormde tot voor kort een knelpunt. DSJ had hier eerder en 
beter op dienen te sturen.  
 
Een jaar nadat de Raad zijn rapport over de reclassering en resocialisatie in Caribisch 
Nederland uitbracht, brak de wereldwijde coronapandemie uit. De in verband daarmee 
genomen maatregelen hebben hoe dan ook hun weerslag gehad op het tempo van 
opvolging van aanbevelingen. Zo heeft bijvoorbeeld de werkgroep die is opgericht om de 
recidivecijfers in kaart te brengen na maart 2020 niet meer vergaderd. Velen hebben 
moeten wennen aan de nieuwe situatie waarin het niet mogelijk is elkaar fysiek op te 
zoeken maar waarin alle overleg digitaal en op afstand moet gebeuren. Verder hebben 
wisselingen van de wacht een negatieve impact gehad op de voortgang van verschillende 
trajecten. En voor de opvolging van sommige aanbevelingen zijn maatregelen in de ICT-sfeer 
nodig, waarmee in Caribisch Nederland soms relatief veel tijd is gemoeid.  
 
5.2 Beantwoording centrale onderzoeksvraag 
Het antwoord op de centrale onderzoeksvraag, en daarmee de hoofdconclusie, luidt als 
volgt: 
De SRCN en het ministerie van JenV hebben naar aanleiding van alle aanbevelingen van de 
Raad maatregelen aangekondigd ter opvolging van die aanbevelingen. Het stadium van 
opvolging varieert per aanbeveling. Het gros van de aanbevelingen op het terrein van de 
SRCN is opgevolgd. Aan de opvolging van de meeste aanbevelingen waarvoor het ministerie 
primair aan zet is, wordt nog gewerkt.  
De sturing op de opvolging van de aanbevelingen op het terrein van sec de SRCN is goed 
georganiseerd. Dit geldt zowel voor de sturing door het ministerie als voor de interne 
sturing door de leiding van de SRCN. 
De Raad concludeert dat het traject VerSa is gestart zonder een duidelijk ingericht 
sturingsmodel waardoor de taken en verantwoordelijkheden niet goed zijn belegd. Mede 
daardoor heeft dit traject vertraging opgelopen. Het ministerie van JenV had eerder en 
beter kunnen en moeten sturen op dit traject. De Raad merkt tegelijkertijd op dat in 2021 
(uiteindelijk) wel maatregelen zijn genomen om de sturing op VerSa te verbeteren.  
  
43 
 

groeiende aandacht, actieve inzet op capaciteit en structurele investeringen, ziet de Raad 
26
perspectief voor een verdere professionalisering en slagkracht van de keten.’ 
        
Een andere en wellicht de grootste uitdaging bij de verwezenlijking van de VerSa-ambities 
zit hem in de invulling van de rol van de drie openbare lichamen bij dit traject. Zij dragen 
verantwoordelijkheid voor verschillende onderwerpen die van cruciaal belang zijn bij re-
integratie en resocialisatie (en daarmee preventie): huisvesting, werk en inkomen, 
schuldsanering. Tegelijkertijd is het een feit van algemene bekendheid dat de openbare 
lichamen, het ene meer dan het andere, beschikken over beperkte middelen en beperkte 
capaciteit. 
Om van VerSa een succes te maken, is het volgens de Raad noodzakelijk dat de rijksoverheid 
rekening houdt met die beperkingen en zoekt naar mogelijkheden om de openbare 
lichamen daadwerkelijk in staat te stellen op adequate wijze invulling te geven aan hun 
verantwoordelijkheden op het terrein van re-integratie, resocialisatie en preventie. Een 
mogelijkheid zou kunnen zijn dat het Rijk daarvoor bestuursakkoorden sluit met de 
openbare lichamen. Op een ander beleidsthema, dat van de aanpak van huiselijk geweld, is 
daarmee de afgelopen jaren positieve ervaring opgedaan. 
  
 
26
 Staat van de Rechtshandhaving Caribisch Nederland 2020, paragraaf 2.4 (mei 2021).  
45 
 

 
 
Bijlage 2  
Beleidsreactie op rapport 2019 
 
 
 
> Retouradres Postbus 20301 2500 EH  Den Haag 
 
Directoraat-Generaal 
 
Straffen en Beschermen 
Aan de Voorzitter van de Tweede Kamer  
Directie Sanctietoepassing en 
Jeugd 
der Staten-Generaal 
  
Postbus 20018 Turfmarkt 147 
2511 DP  Den Haag 
2500 EA  DEN HAAG  
Postbus 20301 
 
2500 EH  Den Haag 
 
www.rijksoverheid.nl/jenv 
  
 
  
  
Ons kenmerk 
 
2672626 
  
Bij beantwoording de datum 
Datum 26 augustus 2019 
en ons kenmerk vermelden. 
Wilt u slechts één zaak in uw 
Onderwerp Beleidsreactie op het rapport Reclassering en resocialisatie in 
brief behandelen. 
Caribisch Nederland 
 
 
 
 
 
Hierbij bied ik u, conform artikel 30, vijfde lid van de Rijkswet Raad voor de 
rechtshandhaving, het rapport genaamd Reclassering en resocialisatie in Caribisch 
Nederland - (vervolg)onderzoek naar het functioneren van de Stichting Reclassering 
Caribisch Nederland, naar het proces van resocialisatie in Caribisch Nederland en naar de 
rol van het project Adelanto van de stichting Krusada daarbij van de Raad voor de 
Rechtshandhaving (hierna: de Raad) aan.  
 
In 2014 signaleerde de Raad een aantal knelpunten bij de taakuitvoering van de Stichting 
28
Reclassering Caribisch Nederland (SRCN). In onderhavig vervolgonderzoek is de Raad 
nagegaan op welke wijze opvolging is gegeven aan de aanbeveling uit het onderzoek van 
2014. Daarnaast beschrijft de Raad in haar rapport hoe het resocialisatieproces in Caribisch 
Nederland verloopt en welke rol het project Adelanto van de Stichting Krusada daarbij 
speelt.   
 
Hieronder zal ik eerst op de algemene bevindingen van de Raad ingaan. Vervolgens zal ik 
reageren op de aanbevelingen die de Raad doet.  
 
Algemene bevindingen 
Uit dit vervolgonderzoek is gebleken dat SRCN inmiddels vrijwel alle aanbevelingen van de 
Raad uit 2014 heeft opgevolgd. De succesvolle invoering van de methodiek Werken in 
gedwongen kader heeft geleid tot een professionalisering van het werk van de SRCN. De 
Raad beschrijft dat de SRCN door het invoeren van deze methodiek beschikt over ‘een 
stevig fundament voor haar reclasseringswerk’. Slechts drie van de 28 aanbevelingen 
behoeven nog opvolging, waarvan er één buiten de invloedsfeer van SRCN ligt 
(doorlooptijden toezending vonnissen). De twee openstaande aanbevelingen voor SRCN 
zien op de veiligheid voor de medewerkers op de bovenwindse eilanden en het 
organiseren van een medewerkers- en cliënttevredenheidsonderzoek. De stand van zaken 
ten aanzien van deze aanbevelingen licht ik hieronder nader toe, alsmede de nieuwe 
 
28
 Kamerstukken II 2013/14, 29270, nr. 90. 
47 
 
 
 

recidivepercentages en effecten van reclasseringsinterventies. Inmiddels ben ik 
hierover met SRCN in gesprek en heb ik toegezegd bij te dragen in de kosten die 
nodig zijn om dit te realiseren. 
 
Ten aanzien van Adelanto: 
4. Zorg voor optimale benutting van de capaciteit van Adelanto 
5. Verken de mogelijkheden van uitbreiding van nazorg aan ex-bewoners van 
Adelanto 
Op het terrein van Krusada wonen en werken cliënten van het project Adelanto 
en hier wordt ingezet op een goede verbinding tussen straf en terugkeer in de 
maatschappij. De meerwaarde van het Adelanto is evident. Ik ben daarom ook 
positief over de geïntensiveerde lokale samenwerking binnen de justitiële keten 
op Bonaire, waardoor de bezetting van Adelanto in de afgelopen maanden is 
gegroeid. In het kader van de veranderende sanctietoepassing wordt bezien hoe 
de samenwerking tussen Krusada, het ministerie en andere justitiële partners op 
Bonaire het beste vormgegeven kan worden. Een verkenning van de kerntaken 
van Krusada hoort hierbij, waaronder de mogelijkheden van uitbreiding van 
nazorg aan ex-bewoners van Adelanto. 
 
Ten aanzien van het ministerie van JenV: 
 
6. Onderzoek de mogelijkheden van behandeling van justitiabelen buiten Caribisch 
Nederland, indien en voor zover deze binnen Caribisch Nederland niet beschikbaar 
is. 
Hoewel het onderzoek zich niet specifiek heeft gericht op de forensische zorg in 
Caribisch Nederland, onderschrijf ik het belang van goede behandeling voor 
justitiabelen. Behandeling binnen Caribisch Nederland past binnen het 
uitgangspunt van resocialisatie en doorzorg/nazorg. Het is van belang dat dit 
zoveel mogelijk binnen de eigen omgeving plaatsvindt, waarbij wordt gewerkt aan 
een veilige en gefaseerde terugkeer in de maatschappij. Daarom ben ik op dit 
moment bezig met een verkenning voor het organiseren van forensische zorg op 
Bonaire, binnen de mogelijkheden die de omvang van de eilanden met zich 
meebrengen. Hierbij wordt tevens onderzocht wat daarop aanvullend nog nodig 
is. 
 
7. Verken de mogelijkheden van intensivering van begeleiding van en nazorg aan ex-
gedetineerden, ook in de gevallen waarin geen sprake (meer) is van 
reclasseringstoezicht. 
De resocialisatie en re-integratie van ex-gedetineerden in Caribisch Nederland kan 
beter. De veranderende sanctietoepassing is een ingrijpend en complex proces. 
Daarom heb ik vorig jaar samen met de lokale ketenpartners, extra lokale 
beleidsmedewerkers aangesteld voor een periode van drie jaar. Gezamenlijk met 
ketenpartners werken zij aan een stappenplan om zowel voor de lange als de 
korte termijn de resocialisatie en re-integratie te verbeteren en hiermee recidive 
te verminderen. Hierin zal ook de uitbreiding van nazorg aan ex-gedetineerden 
terugkomen.  
 
49 
 

 
 
 
 
 
   
 
 
 
 
 
 
 
 
 
 
 
 
 
 
Colofon 
 
  Raad voor de rechtshandhaving 
Colofon 
   
   Raad voor de rechtshandhaving 
 
pp   p/a Turfmarkt 147, 2511 DP Den Haag, Nederland 
   info@rrh-cn.org 
www.raadrechtshandhaving.com 
 
Juli 2021 
 
 
 
 
 
51 
 

