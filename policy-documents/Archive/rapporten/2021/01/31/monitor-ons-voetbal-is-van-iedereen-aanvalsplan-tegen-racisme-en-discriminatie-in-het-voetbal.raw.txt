 
Monitor ‘Ons voetbal is van iedereen’ - 
Aanvalsplan tegen racisme en 
discriminatie in het voetbal  
Hier kan eventueel een tweede regel.  
Voortgangsrapportage 2020 
Agnes Elling 
Rens Cremers 
Vidar Stevens 
Manou Anselma 

 
 
Inhoudsopgave 
Samenvatting 4 
1. Inleiding 7 
2. Samen aan de slag 10 
2.1  Aanstellen van een programmamanager racisme en discriminatie 10 
2.2  Netwerk van maatschappelijke belangengroepen: ‘Voetbal voor iedereen’ 10 
2.3 Denktank aanpak discriminatie: Commissie Mijnals 12 
2.4  Antiracisme en discriminatie team (spelersactiegroep) 13 
2.5  Inventarisatie diversiteit bestuurlijk en technisch voetbalkader 14 
2.5  Samenvattend 16 
3. Voorkomen 17 
3.1  Maatschappelijke campagne #OneLove 17 
3.2  Trainingsprogramma voor clubs 19 
3.3  Scholing voor officials en medewerkers tuchtzaken 19 
3.4  Fair Play-trajecten onder jongeren 20 
3.5  Onderzoek naar antidiscriminatiebeleid clubs 21 
3.6  Samenvattend 23 
4. Signaleren 24 
4.1 Uitbreiding subsidieregeling sportaccommodaties: veiligheidsbeleving 24 
4.2  Meldingsapp voor voetbal(supporters) 25 
4.3  Uitbreiden van de rapportagetool voor scheidsrechters 26 
4.4  Challenge slimme technologie 26 
4.5  Aantal meldingen discriminatie 27 
4.6  Samenvattend 29 
5. Sanctioneren 30 
5.1  Persoonsgerichte aanpak (PGA) 30 
5.2  Kennis over straffen en maatregelen 31 
5.3  Strafeis Openbaar Ministerie 31 
5.4  Digitale meldplicht 31 
5.5  Versterken tuchtrecht 32 
5.6  Speciale aanklager discriminatie 33 
5.7 Aanpassen handboek competitiezaken en termijn stadionverbod 33 
5.8  Spreekkorenproject 34 
5.9  Onderzoek naar draagvlak maatregelen antiracisme 35 
5.9  Samenvattend 35 
6. Slotwoord 37 
Literatuur 41 
  
 Monitor Aanvalsplan ‘Ons voetbal is van iedereen’ | Mulier Instituut 3

 
 
 Trainingsprogramma’s voor clubs: de KNVB heeft 50 procesbegeleiders diversiteit en inclusie voor 
clubs aangesteld en geschoold onder meer met medewerking van de Anne Frank Stichting. 
Vanwege corona is nog geen start gemaakt met het geven van de trainingen binnen de clubs. 
Amateurvoetbalverenigingen hebben vaker dan andere sportclubs beleid voor acties gericht op 
antidiscriminatie, maar ook vaker te maken met racistische uitlatingen. 
 Scholing voor officials en medewerkers tuchtzaken: De KNVB heeft 80 arbitragedocenten opgeleid 
en er zijn themabijeenkomsten over discriminatie en racisme ontwikkeld. Scholing van de 5.000 
scheidsrechters is uitgesteld naar 2021; 500 arbiters namen deel aan een (online) bijeenkomst. 
 Fair Play trajecten bij clubs en op scholen: de Anne Frank Stichting heeft haar sinds 2015 
bestaande Fair Play-trajecten doorontwikkeld en ondanks corona 512 jongeren in 22 workshops 
bereikt in 2020; beoogd waren 1.000 jongeren in 40 workshops.  
 
Binnen de pijler Signaleren zijn vier maatregelen benoemd om (racistische) discriminatie op en rond de 
voetbalvelden sneller en beter op te sporen.  
 Uitbreiding veiligheidsbevorderende maatregelen: de voorgestelde uitbreiding van de regeling 
voor veiligheidsbevorderende maatregelen bij de bouw en onderhoud van sportaccommodaties is 
gerealiseerd; onduidelijk is of ongewenst gedrag zoals discriminatie hiermee kan worden 
tegengegaan. 
 Meldingsapp discriminatie: begin 2021 zal een speciale meldingsapp voor supporters en andere 
betrokkenen in het voetbal beschikbaar zijn; doorontwikkeld op basis van de sinds 2018 werkzame 
app ‘Meld discriminatie nu’ van antidiscriminatiebureau RADAR. Via het sinds april 2019 actieve 
online meldpunt klachten/wanordelijkheden van de KNVB worden meldingen van incidenten van 
discriminatie in het amateurvoetbal apart geregistreerd (115 unieke incidenten). Via de 
Ketenvoorziening Voetbal zijn in het seizoen 2019/2020 22 incidenten geregistreerd in het betaald 
voetbal, waarvan vijftien incidenten opvolging kregen. 
 Rapportagetool voor scheidsrechters: in het amateur- en betaald voetbal kunnen scheidsrechters 
racistische uitingen en spreekkoren beter registreren door uitbreiding van een 
discriminatiebepaling in de rapportagetool. Vanwege het gering aantal gespeelde wedstrijden is er 
nog geen zicht op aantal registraties in de aangepaste tool. Wel is twee derde van de 
scheidrechters bereid altijd aangifte te doen van racisme/discriminatie. 
 Slimme technologie: op basis van verkennende gesprekken en een uitgevoerd marktonderzoek 
heeft Sportinnovator vastgesteld dat het mogelijk is om met een innovatieve technologische 
oplossing, personen die zich (racistisch) discriminerend uitlaten in stadions, te identificeren. 
Juridische, ethische en maatschappelijke vraagstukken rondom privacy vormen echter uitdagingen 
voor de vervolgfase van selectie en productontwikkeling. 
In de derde inhoudelijke pijler Sanctioneren kent het Aanvalsplan acht maatregelen die bijdragen aan het 
beter opvolgen en zowel strenger als effectiever straffen van mensen die zich schuldig maken aan 
(racistisch) discriminerende uitingen. 
 Invoeren persoonsgerichte aanpak: op basis van gesprekken met acht gemeenten is het doel om in 
alle 31 gemeenten met een Betaald Voetbal Organisatie formele persoonsgerichte aanpak (PGA) 
trajecten in te voeren, losgelaten. In sommige gemeenten bestaan ook buiten een PGA aanpak om 
reeds goede samenwerkingsvormen tussen de driehoek en de BVO. In 2021 worden de lokale 
(persoonsgerichte) repressieve en preventieve interventies verder in kaart gebracht en 
ondersteunt een werkgroep vanuit het ministerie van J&V bij implementatie van de PGA.  
 Kennis over strafmogelijkheden vergroten: in maart was een live bijeenkomst voor 150 
professionals en in november een online bijeenkomst voor bestuurders. Het Centrum voor 
Criminaliteitspreventie en Veiligheid (CCV) en de Rijksuniversiteit Groningen ontwikkelen een 
online kennisdossier en tool over straffen en sanctioneren die (mede vanwege corona) voor een 
bredere groep sportprofessionals beschikbaar zullen zijn. 
 Monitor Aanvalsplan ‘Ons voetbal is van iedereen’ | Mulier Instituut 5

 
 
1. Inleiding 
Op 8 februari 2020 lanceerden de ministeries van Volksgezondheid, Welzijn en Sport (VWS), Justitie en 
Veiligheid (JenV) en Sociale Zaken en Werkgelegenheid (SZW) samen met de Koninklijke Nederlandse 
Voetbal Bond (KNVB) een actieplan (‘Aanvalsplan’) tegen racisme en discriminatie in het voetbal: 'Ons 
voetbal is van iedereen. Samen zetten we discriminatie buitenspel’ (OVIVI). Dit gebeurde naar aanleiding 
van de expliciet racistische bejegening van Excelsior-speler Ahmad Mendes Moreira door fans van FC Den 
Bosch op 17 november 2019. Deze hernieuwde of geïntensiveerde beleidsaandacht voor discriminatie en 
uitsluiting in de sport vanwege huidskleur en/of herkomst en andere vormen van discriminatie, sluit aan 
bij de twee deelakkoorden ‘Inclusief sporten en bewegen’ en ‘Positieve sportcultuur’ van het Nationaal 
1
Sportakkoord uit 2018. Deze deelakkoorden zetten in op een toegankelijke en veilige sport voor iedereen, 
ongeacht beperkingen, etnische achtergrond en seksuele voorkeur. In het voorjaar van 2020 werd de 
actualiteit van het Aanvalsplan versterkt door de Black Lives Matter beweging, naar aanleiding van het 
overlijden van George Floyd als gevolg van gewelddadig politieoptreden in de Verenigde Staten. Ook in 
Nederland volgde een brede maatschappelijke discussie over racisme in de samenleving inclusief de sport 
en het (betaald) voetbal, ondanks dat er op dat moment vanwege coronamaatregelen niet gevoetbald 
werd. 
 
Het Aanvalsplan tegen racisme en discriminatie in het voetbal sluit aan bij het in 2016 gelanceerde 
Nationaal Actieprogramma tegen Discriminatie (Ministerie van Binnenlandse Zaken en Koninkrijkrelaties, 
2
2016), waarin de aanpak van discriminatie in de sport nog niet specifiek werd benoemd. Daarnaast 
lanceerde de Europese Commissie eind 2020 een actieplan tegen racisme voor de komende vijf jaar (2020-
2025). Alvorens we verder ingaan op de monitoring van het Aanvalsplan OVIVI, beschrijven we in het kort 
de achtergronden en beleidscontext van aandacht voor racisme en andere vormen van discriminatie. 
Beleid en onderzoek naar antidiscriminatie in de sport en het voetbal 
De sportwereld als geheel en de voetbalwereld in het bijzonder, profileren zich als sectoren waarin 
verbinding en respect centraal staan. Sport en voetbal worden door beleidsmakers en burgers gezien als 
voorbeelden van ‘verbroedering’ en ‘integratie’. Voetbal is al jarenlang volkssport nummer één onder 
jongens en mannen van allerlei rangen en standen. Het kent veel etnisch gemengde clubs, van 
recreantenverenigingen tot profclubs, en een etnisch zeer diverse groep voetbalhelden. In de afgelopen 
decennia is het meisjes- en vrouwenvoetbal sterk gegroeid en zijn speelsters van de Oranje Leeuwinnen 
3
doorgebroken als breed aansprekende rolmodellen, onder meer in relatie tot lhbti+-acceptatie.  
Maar behalve in positieve zin, zijn sport en voetbal ook in negatieve zin een ‘spiegel’ van de samenleving. 
De keerzijden van integratie en verbroedering, zoals discriminatie en sociale uitsluiting, zijn soms 
uitvergroot en extra zichtbaar aanwezig in het (betaald) voetbal. Dat geldt onder meer voor de relatief 
late en langzame acceptatie van vrouwenvoetbal door de Europese en landelijke voetbalbond (sinds 1971), 
maar zeker ook voor racistische, antisemitische en homofobe uitingen, leuzen en spreekkoren in het 
(betaald) voetbal. Zo is een relatief groot aandeel van de bij het Openbaar Ministerie binnengekomen 
 
 
1
 Ministerie van Volksgezondheid, Welzijn en Sport e.a. (2018).  
2 
‘Sport’ staat slechts een keer vermeld in het landelijk actieprogramma in een bijzin in de 
paragraaf over de landelijke publiekscampagne ‘Zet een streep door discriminatie’, waarin 
discriminatie in de (fysieke of digitale) openbare ruimte centraal staat (met mogelijke 
deelthema’s als discriminatie op sociale media, in de woonomgeving of bij het uitgaan/in 
de horeca, in de sport en in het onderwijs). (p.2) 
3
 Prange & Oosterbaan (2017).  
 Monitor Aanvalsplan ‘Ons voetbal is van iedereen’ | Mulier Instituut 7

 
 
op (het vergroten van) samenwerking tussen onder meer de overheid, KNVB, belangengroepen, 
voetballers, trainers, bestuurders, supporters, scheidsrechters en vrijwilligers. Naast deze doorsnijdende 
lijn, zijn er drie inhoudelijke lijnen waarlangs het plan wordt uitgevoerd: (1) voorkomen (2) signaleren en 
(3) sanctioneren. Binnen deze pijlers worden specifieke trajecten en projecten geïnitieerd, 
doorontwikkeld en uitgerold. Hoewel in lijn met de directe aanleiding van het Aanvalsplan, discriminatie 
naar huidskleur, etnisch-culturele herkomst en/of geloofsovertuiging centraal staan, beoogt het 
10
Aanvalsplan ook bij te dragen aan het terugdringen van discriminatie in bredere zin.  
 
Door de betrokken ministeries en de KNVB is een monitoringplan opgesteld, voortbouwend op de pijlers 
van het Aanvalsplan, waarbij indicatoren benoemd zijn bij de verschillende vastgestelde maatregelen en 
projecten. Het Mulier Instituut is gevraagd de monitoring uit te voeren en jaarlijks een rapportage op te 
leveren die ook aan de Tweede Kamer wordt verzonden. In de rapportage wordt zowel de procesmatige 
voortgang beschreven als de resultaten van de maatregelen en de daarmee verbonden indicatoren.  
 
Informatie over de procesmatige voortgang is verzameld door middel van verslagen van bijeenkomsten, 
verslagen van de KNVB en andere OVIVI-partners, parlementaire documenten en gesprekken met centrale 
contactpersonen van de betrokken organisaties en werkgroepen. Het volgen van vastgestelde indicatoren 
op de diverse pijlers geschiedt deels aan de hand van door de KNVB en andere betrokken partners zelf 
vastgelegde registratiegegevens zoals het aantal workshops, opgeleide officials dan wel meldingen van 
discriminatie. Andere indicatoren richten zich op reeds bestaande en deels nog te ontwikkelen metingen 
onder diverse deelpopulaties (bevolking, vereniging, (prof)voetballers, trainers, scheidsrechters, 
supporters) over aspecten als beeldvorming, bewustzijn en ervaren discriminatie, werking ingezette 
instrumenten, veranderde competenties et cetera.  
Leeswijzer 
In deze eerste tussenrapportage beschrijven we de voortgang van de in februari 2020 aangekondigde 
acties en maatregelen van het Aanvalsplan OVIVI. In de volgende hoofdstukken beschrijven we de stand 
van zaken betreffende de procesmatige voortgang, registratiegegevens en overige (effect)indicatoren 
langs de vastgestelde lijnen samenwerken (hoofdstuk 2), voorkomen (hoofdstuk 3), signaleren (hoofdstuk 
4) en sanctioneren (hoofdstuk 5). In het slothoofdstuk formuleren we enkele conclusies. 
 
 
10
 Zo wordt onder meer samengewerkt met, de sinds 2008 actieve, Alliantie Gelijkspelen; een 
alliantie die zich richt op het vergroten van de lhbti-acceptatie in de sport, waarin naast de 
John Blankenstein Foundation als penvoerder, de KNVB een partnerorganisaties is. 
 Monitor Aanvalsplan ‘Ons voetbal is van iedereen’ | Mulier Instituut 9

 
 
op het benutten van de aanwezige diversiteit in het voetbal voor talentontwikkeling en gelijke kansen 
voor iedereen.  
 
Figuur 2.1 Netwerk Voetbal Voor Iedereen  
 
 
 
 
 
 
 
 
 
 
 
 
 
Bron: Jaarverslag projectcoördinator VVI (28-10-2020) 
 
Op langere termijn (2020-2022) zal gewerkt worden aan preventie door middel van samenwerking op 
educatieve projecten en kennisdeling. Het netwerk fungeert als klankbordgroep voor het actieplan OVIVI 
en wil zichtbaar zijn en inclusie blijvend agenderen.  
Huidige status 
In de periode 2019-2020 zijn zes bijeenkomsten gehouden. Tijdens deze bijeenkomsten zijn diverse 
onderwerpen besproken en zijn de partners om input, commentaar en medewerking gevraagd. Zo werden 
de inhoud en doelen van de campagne Voetbal voor Iedereen, later #OneLove besproken (zie paragraaf 
3.1). Het netwerk was voor de start van het Aanvalsplan al bezig met het ontwikkelen van een campagne, 
maar de koers werd door het Aanvalsplan deels gewijzigd en de rol van VVI werd kleiner. Zo zijn de 
startuitingen van de campagne (advertentie met open brief in dagbladen en een videoboodschap) aan de 
partners in het VVI-netwerk voorgelegd of zij zich hierin voldoende vertegenwoordigd voelden en de 
boodschap onderschrijven. 
 
Tevens moest de rolverdeling tussen de commissie Mijnals (zie paragraaf 2.3) en de VVI goed worden 
afgestemd. De rollen zijn nu duidelijk verdeeld, daar de VVI over de achterban gaat en dichterbij de leden 
staat en de commissie Mijnals meer op het niveau van beleid, ministeries en KNVB werkt. Andere 
besproken onderwerpen in de bijeenkomsten waren onder meer een onderzoek van Motivaction naar 
sport- en voetbaldeelname van mensen met een migratie achtergrond, het stimuleren van deelname van 
een diverse achterban aan de nationale KNVB Voetbaldag op 13 juni 2020 en actiepunten om de etnische 
diversiteit te vergroten onder Oranjesupporters en procesbegeleiders Diversiteit & Inclusie bij 
amateurverenigingen. Voor de actiepunten gericht op de Oranjesupporters zijn gesprekken gevoerd binnen 
de KNVB. Voor de actiepunten gericht op de procesbegeleiders hebben de netwerkpartners (o.a. Suriprofs, 
IOT, SMN) binnen de VVI een belangrijke rol gespeeld door onder meer vacatures in hun achterban te 
 Monitor Aanvalsplan ‘Ons voetbal is van iedereen’ | Mulier Instituut 11

 
 
De commissie vindt het belangrijk dat er – ook met betrekking tot aspecten als vergroten diversiteit - 
wordt gedacht in doelstellingen in plaats van ambities en dat er aandacht is voor de vraag hoe de 
doelstellingen behaald gaan worden. Hierbij moet de verantwoordelijkheid op de juiste plek worden 
gelegd zodat structuren waar nodig kunnen veranderen. Het doel van de commissie Mijnals is dat de KNVB 
binnen vijf jaar een voorbeeld is voor andere sportbonden in Nederland en voetbalbonden in Europa op 
het gebied van inclusie en het bestrijden van racisme.  
Vervolg 
De commissie gelooft in de kracht van samenwerking en vindt het belangrijk om signalen te delen. De 
commissie heeft vertrouwen in de intenties van de KNVB en voelt de behoefte om coöperatief-kritisch de 
dialoog te blijven voeren, oftewel – zoals gesteld in de spelregels - ‘gestructureerd tegen de KNVB aan te 
schoppen’ om daadwerkelijk veranderingen te bewerkstelligen ten aanzien van de thema’s racisme, 
discriminatie, diversiteit en inclusie. Op de korte termijn wil de commissie zich voornamelijk richten op 
het uitvoeren van ‘makkelijk te implementeren acties’ en daar verder op voortborduren.  
2.4  Antiracisme en discriminatie team (spelersactiegroep)  
Opzet 
De KNVB zou in samenspraak met de Eredivisie, Keuken Kampioen Divisie, de spelersvakbonden (VVCS 
en Proprof) en de vakvereniging Coaches Betaald Voetbal (CBV) een spelersactiegroep 
discriminatie opzetten. Alle clubs uit de topcompetities (zaal, veld, dames én heren) konden één 
speler zitting laten nemen in deze actiegroep. De spelersactiegroep discriminatie is nog niet gestart.  
Huidige status 
Vanuit het netwerk VVI en het Aanvalsplan bestaat nauw contact met de VVCS (spelersvakbond), die in 
direct contact staat met de spelers. Zo wordt er al met de VVCS samengewerkt om bewustwording te 
vergroten op het gebied van discriminatie en om spelers in te zetten voor campagnes, zoals het dragen 
13
van de regenboogband als teken van LHBTI+-inclusie, wat elk jaar veel publiciteit oplevert. De werving 
van spelers voor de spelersactiegroep van het Aanvalsplan verloopt echter stroef, mede vanwege de 
coronamaatregelen. Ook willen spelers zich niet persoonlijk verantwoordelijk voelen voor het ondernemen 
of uitvoeren van acties, maar zijn ze eerder bereid mee te werken aan acties vanuit een gedeelde 
verantwoordelijkheid. Om de spelersactiegroep op te zetten zal daarom de communicatie en manier van 
benadering worden aangepast. De VVCS heeft een centrale spelersraad die de belangen van alle spelers 
behartigt. Hen zal gevraagd worden de opzet van de actiegroep te ondersteunen door zelf zitting te 
nemen of een teamgenoot voor te dragen. Belangrijk is dat de spelers die zitting nemen in de groep 
persoonlijk gemotiveerd zijn, goed worden geïnformeerd over de tijdsinvestering en worden voorbereid op 
mogelijke negatieve aandacht, zoals bijvoorbeeld ook Mendes Moreira heeft ervaren. De spelers moeten 
daarom ook weten en ervaren dat de KNVB, hun club en hun collega’s achter hen staan. 
Vervolg 
Naar verwachting zal de spelersactiegroep begin 2021 actief worden. Dat iedereen vanwege corona meer 
gewend is aan online communicatie kan als extra voordeel werken, omdat spelers dan voor bijeenkomsten 
van de actiegroep niet per se vanuit het hele land naar één centrale plek hoeven te reizen.  
 
 
13
 Dit gebeurt op initiatief van de VVI partner de John Blankenstein Foundation, penvoerder 
van de Alliantie Gelijkspelen. 
 Monitor Aanvalsplan ‘Ons voetbal is van iedereen’ | Mulier Instituut 13

 
 
inventarisaties van etnische diversiteit in topvoetbal, zijn etnische minderheden geoperationaliseerd als 
18
‘zichtbare etnische minderheden’.  
 
Figuur 2.3 laat zien dat ruim een derde van spelers in de eredivisie en Keuken Kampioen Divisie tot de 
groep zichtbare etnische minderheden (ZEMin) behoort. Onder aanvoerders is de vertegenwoordiging van 
ZEMin al wat lager, maar relatief hoog vergeleken met de het aandeel etnische minderheden onder de 
bestuurders, topmanagers en hoofd- en assistentietrainers.  
Figuur 2.3 Etnische diversiteit onder spelers en aanvoerders in het betaald voetbal en 
diversiteit (gender en etniciteit) onder senior bestuurders, directieleden en trainersstaf van 
* 
eredivisieclubs en de KNVB
0 10 20 30 40 50 60 70 80 90 100
Spelers Eredivisie (N=424) 63 38
Spelers Keuken Kampioen Divisie (N=444) 65 35
Aanvoerders Eredivisie (N=18) 78 22
Aanvoerders Eerste divisie (N=20) 70 30
Senior bestuursfuncties (N=96)
91 8 1
Senior directiefuncties (N=87) 93 4 3
Hoofd- en assistenttrainers (N=64) 91 9
ZEMee man ZEMee vrouw ZEMin man ZEMin vrouw
 
*
 ZEMee is zichtbare etnische meerderheid. ZEMin is zichtbaar etnische minderheden 
 
Bron: Mulier Instituut/EUR/FARE, data collectie zomer 2020 (leidinggevenden); Mulier Instituut (stageproject 
Oluwatobi Makinde), herfst 2020 (spelers). 
 
Net als uit een eerdere inventarisatie in 2017 blijkt dat de diversiteit op het veld niet is terug te zien in 
19
het bestuurlijk en technisch kader binnen het topvoetbal. Vrijwel alle bestuurs- en directiefuncties van 
eredivisieclubs worden bekleed door mannen en enkele vrouwen die behoren tot de zichtbare etnische 
meerderheid (ZEMee). Ongeveer één op de tien hoofd- en assistent-trainers behoort tot de groep ZeMin; 
onder hoofdtrainers ligt dit percentage lager (6% versus 9%, niet in figuur). Ook in de bestuurs- directie- 
20
en trainersfuncties bij de KNVB zijn de percentages ZEMinlaag (zie tabel 2.1).  
 
In hoeverre de inzet vanuit de KNVB om de diversiteit in hogere kaderfuncties in de eigen geledingen te 
vergroten ook ondersteund wordt door amateurverenigingen en BVO is niet duidelijk. Maar door de 
ingezette acties op intern diversiteitsbeleid vervult zij in ieder geval een voortrekkersrol voor de 
voetbalwereld als geheel en ook voor andere sportbonden. 
 
 
 
18
 Zie Bradbury et al (2014). Onder zichtbare etnische minderheden vallen personen die zelf 
of diens voorouders afkomstig zijn uit Azië, Afrika, Turkije, het Caribisch gebied en Latijns-
Amerika. Personen uit Latijns-Amerika zijn enkel als zichtbare etnische minderheid 
ingedeeld wanneer hun huidskleur niet overeenkomt met die van de etnische meerderheid.  
19
 Peeters & Sterkenburg (2017). 
20
 België, Denemarken, Duitsland, Engeland, Frankrijk, Italië, Malta, Nederland, Oostenrijk, 
Polen, Portugal, Spanje, Zweden en Zwitserland. 
 Monitor Aanvalsplan ‘Ons voetbal is van iedereen’ | Mulier Instituut 15

 
 
3. Voorkomen 
Racistische en andere discriminerende uitlatingen worden niet altijd bewust gedaan, maar veelal ook 
(deels) uit onwetendheid over de historische achtergronden en/of de kwetsende lading en impact op 
mensen. Hier kan goede voorlichting, dialoog en bewustwording al voldoende zijn om het gedrag positief 
te veranderen. Daarmee kan de grote groep die zich uitspreekt tegen racisme en andere vormen van 
discriminatie groeien. Het is daarom belangrijk dat een grotere groep mensen in Nederland weet wanneer 
er sprake is van potentieel kwetsende uitlatingen en discriminatie en wat daar tegen te doen. In het 
Aanvalsplan wordt nadrukkelijk ingezet op preventie, op het voorkomen van (racistische) discriminatie in 
de voetbalsport. Spelers, bestuurders, trainers, supporters en scheidsrechters moeten beter in staat zijn 
om discriminatie te voorkomen, te signaleren en aan te pakken als het zich toch voordoet. Het 
Aanvalsplan OVIVI benoemt een viertal maatregelen:  
 Een maatschappelijke campagne.  
 Trainingsprogramma’s voor clubs.  
 Scholing voor officials en medewerkers tuchtzaken.  
 Fair Play trajecten bij clubs en op scholen.  
 
In de volgende paragrafen staan wij stil bij de voortgang en eventuele opbrengsten van deze maatregelen 
en bij ondersteunend onderzoek.  
3.1  Maatschappelijke campagne #OneLove 
Vanuit het in 2018 gestarte project en netwerk Voetbal voor Iedereen in het kader van het Nationaal 
Sportakkoord (deelakkoorden Inclusief sporten en bewegen en Positieve sportcultuur) was al ingezet om 
de sociale inclusie verder te vergroten en uit te dragen dat discriminatie niet thuis hoort in het voetbal 
(zie ook paragraaf 2.2). En ook bij de afdeling communicatie van de KNVB bestonden voor de lancering van 
het Aanvalsplan al plannen voor een campagne om de visie van de voetbalbond op discriminatie, inclusie 
en diversiteit proactief uit te dragen. Deze twee initiatieven zijn opgegaan in het Aanvalsplan, met een  
specifieke focus op het tegengaan van racisme en andere vormen van discriminatie op alle niveaus in het 
voetbal. Aanvankelijk zou de campagne ‘Ons voetbal is van iedereen’ heten en half april starten, maar 
vanwege coronamaatregelen werd de campagne bij aanvang van het seizoen 2020-2021 gepresenteerd 
onder de naam #OneLove, Voetbal verbindt. De campagne ging op 26 september van start in de vorm van 
een advertentie met een open brief in vier landelijke dagbladen en een video voor sociale media kanalen. 
De boodschap van de brief en video om verder te verbinden via voetbal is ondertekend door 60 partijen 
(waaronder de 8 organisaties van het VVI-netwerk). Diverse bekende (oud)spelers, trainers, 
scheidsrechters en coryfeeën spelen een rol in de (online) promotie van de campagne. En in het weekend 
van Paarse Vrijdag (19 december), gericht op het bevorderen van LHBT-acceptatie op scholen, werd op de 
voetbalvelden in het betaald voetbal aandacht gevraagd voor inclusie en het tegengaan van 
(homo)discriminatie door onder meer het dragen van #Onelove aanvoerdersbanden.  
 
Met een enquête uitgezet onder Oranjefans, fans betaald voetbal en amateurvoetballers door 
21
onderzoeksbureau Blauw is het bereik van de campagne gemeten. Van alle drie de groepen hebben zes 
op de tien leden via de campagne #OneLove iets gehoord of gezien over de verbindende kracht van 
voetbal. Dit betekent een aanzienlijke stijging ten aanzien van een eerder verrichte meting waarbij 
respectievelijk een op de tien Oranjefans, een op de zes fans in het profvoetbal en een kwart van de 
 
 
21
 Op basis van informatie van de KNVB. De rapportage zelf is niet ontvangen. 
 Monitor Aanvalsplan ‘Ons voetbal is van iedereen’ | Mulier Instituut 17

 
 
de campagne te organiseren, waarbij de boodschap in lijn moet zijn met de clubcultuur, de 
clubaanvoerder een centrale rol moet spelen in de campagne en het clublogo zichtbaar aanwezig is. Het 
volledig uitbannen van racisme wordt als een illusie gezien, maar net als de supporters in profiel 1 denken 
deze supporters dat meer bewustzijn omtrent deze thematiek zal ontstaan.  
 
Een overeenkomst binnen alle vier de profielen is dat de campagne aandacht moet schenken aan de pijn 
en het leed dat slachtoffers van racisme ervaren. Daarnaast lijkt samenwerking tussen verschillende 
partijen (KNVB, tv-programma’s, experts, clubs en supporters) van belang te zijn, al zijn de supporters 
het niet eens welke van deze stakeholders een grote of juist geen rol dient te spelen. Ook verschillen zij 
van mening over welke hoofdboodschap gecommuniceerd dient te worden. Sommigen vinden het 
belangrijk dat er een eenduidige boodschap is, anderen pleiten juist voor meerdere perspectieven.  
De huidige campagne #OneLove lijkt het meest binnen het eerste profiel te passen, terwijl de gevonden 
profielen suggereren om meerdere, verschillende ‘branding campagnes’ in te zetten. Nader onderzoek zal 
moeten uitwijzen hoe supporters in het betaald én amateur voetbal aankijken tegen de campagne 
#OneLove en hiervan positieve invloeden verwachten dan wel ervaren op het uitbannen van racisme (en 
andere vormen van discriminatie). 
3.2  Trainingsprogramma voor clubs  
Het trainingsprogramma van de KNVB is gericht op werken aan bewustwording en clubs ondersteunen in 
het stellen van normen en het handhaven van grenzen. Het doel van het programma is om een 
gedragsverandering te bewerkstelligen op en rond het voetbalveld. Daarbij wordt ernaar gestreefd dat 
alle betrokkenen zich inzetten om iedereen zich welkom te laten voelen op de club. Het programma kent 
24
diverse modules en wordt aangeboden in een vorm die aansluit bij de behoefte van de club. De focus ligt 
bij bestuurders, trainers en officials. Het plan was om de eerste programma’s in mei 2020 te laten starten 
en om het jaarlijks bij 200 amateur- en de 34 betaald voetbalclubs uit te zetten. De KNVB heeft eind 2020 
50 procesbegeleiders diversiteit & inclusie aangesteld en geschoold om de trainingsprogramma’s te kunnen 
geven. Maar vanwege de coronacrisis is nog geen start gemaakt met de uitvoering van de 
trainingsprogramma’s. Wanneer de coronamaatregelen het toelaten, blijft de doelstelling om het 
trainingsprogramma jaarlijks bij 200 amateurclubs en binnen drie jaar bij alle 34 BVO’s uit te zetten. 
Bij de start van de trainingen wordt bij verenigingen die deelnemen een inventarisatie gemaakt over wat 
voor hen de aanleiding vormde om over racisme en discriminatie in gesprek te gaan. Ook wordt bekeken in 
hoeverre specifieke doelgroepen aansluiten bij de trainingen op de verenigingen. Om inzicht te krijgen in 
hoeverre de trainingsprogramma’s het gewenste effect opleveren, voert de KNVB momenteel gesprekken 
met verenigingsbestuurders die ervaring hebben met een succesvolle aanpak van racisme en discriminatie 
op hun vereniging. Getracht wordt om op basis van deze gesprekken de succesvolle elementen van hun 
aanpak vast te stellen en deze elementen te gebruiken als indicatoren bij het meten van de mate van 
effectiviteit van het trainingsprogramma.  
3.3  Scholing voor officials en medewerkers tuchtzaken 
Voor scheidsrechters is het lastig om discriminatie op te merken en te rapporteren, terwijl hun 
verklaringen een belangrijke rol spelen bij het rondkrijgen van een tuchtzaak. Daarom wordt binnen het 
Aanvalsplan ingezet op de bijscholing van scheidsrechters in het herkennen van en omgaan met racisme en 
discriminatie. Daarbij is aandacht voor alle doelgroepen die mogelijk discriminatie kunnen ervaren, om zo 
meer oog te krijgen voor diversiteit en de inclusie van alle Nederlanders in het voetbal. Om een goede 
 
 
24
 Eén van de mogelijkheden is de Fair Play Workshop, zie paragraaf 3.3. 
 Monitor Aanvalsplan ‘Ons voetbal is van iedereen’ | Mulier Instituut 19

 
 
Tabel 3.1 Aantal door de Anne Frank Stichting gegeven Fair Play-workshops en deelnemers 
2015-2020  
Jaar Workshops Deelnemers 
2015 8 173 
2016 32 1.401 
2017 25 1.301 
2018 26 527 
2019 56 1.883 
2020* 22 512 
Totaal  162 5.634 
 Bron: Anne Frank Stichting, 2015-2020.  
* Exclusief de 45 geannuleerde workshops vanwege corona. 
 
Wanneer voldoende BVO’s deelnemen aan de Fair Play workshops, dan kunnen jaarlijks ongeveer 40 
clubs/scholen en 1.000 jongeren worden bereikt. Deze doelstelling zou zijn bereikt, als niet 45 workshops 
wegens corona moesten worden geannuleerd. Het bereik is hierdoor blijven steken op 22 workshops en 
512 deelnemers. Het is niet bekend of scholen op een digitale wijze uiteindelijk nog een Fair Play 
workshop voor hun leerlingen hebben georganiseerd. 
 
In het kader van het Aanvalsplan is het bereik van clubs verbreed naar amateurverenigingen. Het bereiken 
van amateurclubs loopt via de procesbegeleiders van de KNVB die in nauw contact staan met de 
verenigingen. 50 procesbegeleiders van de KNVB hebben inmiddels een voorlichting gekregen van de Anne 
Frank Stichting over de inhoud van de workshop en de baten ervan voor een amateursportvereniging. 
Procesbegeleiders beschikken begin 2021 over een promotiefilm van de workshop voor de communicatie 
met amateursportverenigingen. Het is momenteel niet duidelijk in welke mate amateursportverenigingen 
geïnteresseerd zijn in Fair Play workshops voor jongeren. Tot op heden zijn nog geen workshops 
georganiseerd bij amateursportverenigingen. 
 
De Anne Frank Stichting maakt zelf de kanttekening dat de workshop met name bedoeld is voor jongeren 
van gemiddeld veertien jaar oud (tussen de twaalf en zestien jaar oud). Hiervoor is gekozen omdat het 
vaak lastig is om impact te hebben op jongeren van zestien jaar of ouder. Daarnaast is de materie die 
wordt besproken te complex voor de ‘jongere’ doelgroep. Bij een verdere doorontwikkeling van de 
workshops zal rekening worden gehouden met de behoeften van verschillende leeftijdsgroepen.  
3.5  Onderzoek naar antidiscriminatiebeleid clubs 
Het opstellen en uitdragen van beleid over racisme en discriminatie is een belangrijke basis voor de 
preventie en aanpak van deze vormen van grensoverschrijdend gedrag. In het kader van eerdere landelijke 
programma’s (Meedoen Alle Jeugd door Sport 2005-2010; Naar een Veiliger Sport Klimaat 2011-2017) zijn 
29
hierin door de KNVB al duidelijk stappen in gezet. Recent onderzoek onder bestuurders van 
sportverenigingen laat zien dat voetbalclubbestuurders vaker dan andere (team)sportclubbestuurders 
aangeven dat hun vereniging beleid heeft op het tegengaan van discriminatie (figuur 3.1). 
 
 
29
 Hoekman e.a. (2011); Renkema & Van Sommeren (2018); Romijn & Van Kalmthout (2018).  
 Monitor Aanvalsplan ‘Ons voetbal is van iedereen’ | Mulier Instituut 21

 
 
Figuur 3.3 De mate waarin er in sportvereniging grappen of opmerkingen worden gemaakt 
over herkomst en huidskleur, volgens verenigingsbestuurders, in 2019 (in procenten, n=405)
0 10 20 30 40 50 60 70 80 90 100
Totaal
80 15 4
Teamsport totaal
71 21 2 6
Voetbal 59 29 3 9
Overige teamsport 78 17 1 5
Andere sport 84 12 4
(Vrijwel) nooit Wel eens Regelmatig Vaak Weet niet
 
Bron: Mulier Instituut, Verenigingspanel, winter 2019/2020. 
 
Een vergelijkbaar beeld is te zien wanneer het gaat over grappen en opmerkingen met betrekking tot 
homoseksualiteit. Wanneer het gaat om grappen of opmerkingen over religieuze achtergrond of 
30
overtuiging zijn er geen grote verschillen tussen voetbalclubs en andere verenigingen. 
Ondanks de relatief grote beleidsaandacht voor discriminatie bij voetbalclubs, geven tevens relatief veel 
voetbalbestuurders aan niet te weten of de vereniging beleid heeft over discriminatie en/of dat er 
racistische grappen of opmerkingen worden gemaakt. Dit kan deels getuigen van het niet bewust bezig 
zijn met het thema, dan wel ongemak zich hierover uit te spreken. Deze data ondersteunen het belang 
van het Aanvalsplan. De ontwikkelingen betreffende het vóórkomen van (racistische) discriminatie bij 
voetbalverenigingen en antidiscriminatiebeleid en -acties zullen door middel van herhaalde metingen 
worden gevolgd. 
3.6  Samenvattend 
In het Aanvalsplan wordt nadrukkelijk ingezet op preventie, op het voorkómen van (racistische) 
discriminatie in de voetbalsport. Door de coronamaatregelen liepen zowel de campagne, 
trainingsprogramma’s voor clubs als de scholing voor officials en medewerkers tuchtzaken vertraging op en 
werden minder jongeren bereikt. De campagne, die als doelstelling had om aandacht te vragen voor de 
norm dat discriminatie niet thuis hoort in het voetbal, is aanvang seizoen 2020/2021 gestart onder de 
naam #OneLove. Hoewel hiermee meer dan de helft van alle Oranjefans en amateur- en betaald 
voetbalfans is bereikt, is het lastig om de impact van een dergelijke campagne te bepalen. Eind 2020 
heeft de KNVB 50 procesbegeleiders diversiteit & inclusie aangesteld en geschoold. Zij gaan vanaf 2021 bij 
de 34 betaald voetbalclubs en jaarlijks 200 amateurverengingen een trainingsprogramma uitzetten. Ook 
werden 80 arbitragedocenten geschoold die in 2021 worden ingezet om de kennis over het herkennen van 
en omgaan met racisme en discriminatie onder alle scheidsrechters en medewerkers tuchtzaken te 
vergroten. De Anne Frank Stichting heeft haar Fair Play-trajecten doorontwikkeld en 512 jongeren in 22 
workshops bereikt in 2020 in plaats van de beoogde 1.000 jongeren in 40 workshops. 
Amateurvoetbalverenigingen hebben vaker dan andere sportclubs antidiscriminatiebeleid en zeggen vaker 
aandacht te besteden aan het tegengaan van racisme en discriminatie. Voetbalbestuurders hebben echter 
ook vaker te maken met racistische uitlatingen in hun vereniging en actieve aandacht bij 
amateurverenigingen is dan ook belangrijk. 
 
 
30
 Pulles e.a. (2020). 
 Monitor Aanvalsplan ‘Ons voetbal is van iedereen’ | Mulier Instituut 23

 
 
zich op fysieke kenmerken van een omgeving en het effect dat deze kenmerken hebben op het gedrag en 
de beleving van de gebruikers.  
 
Op basis van het CPTED model heeft de Dienst Uitvoering Subsidies aan Instellingen (DUS-I) afgelopen jaar 
het Stappenmodel Veiligheidsbeleving Sportaccommodaties (SVS-model) ontwikkeld. Dit stappenplan helpt 
eigenaren van sportaccommodaties en verenigingen om te bepalen op welke wijze de veiligheidsbeleving 
op het betreffende complex verbeterd kan worden. Dit traject moet doorlopen worden om in aanmerking 
te komen voor een aanvullende subsidie veiligheidsbeleving binnen de BOSA. Omdat de expertise en tijd 
niet altijd aanwezig zijn op een sportaccommodatie zelf, wordt aanbevolen om dit traject te laten 
uitvoeren door of onder begeleiding van een expert op het gebied van veiligheidsbeleving, sociale 
veiligheid en fysieke omgeving. 
 
Sinds de aanvulling op de BOSA bestaat zijn er tot de peildatum voor dit onderzoek (1 november 2020) zes 
aanvragen gedaan waarvan de veiligheidsbelevingsmaatregel één van de aangevraagde maatregelen was. 
Het betrof een totaalbedrag van € 55.964, wat verwaarloosbaar is op het totaal aangevraagde bedrag van 
ruim 39 miljoen euro. Het ging om interventies bij sportaccommodaties in de volgende takken van sport: 
volleybal, zeilen, tennis (2x), paardrijden en roeien. Geen enkele voetbalvereniging heeft een aanvraag 
ingediend; wat betekent dat de KNVB haar clubs (nog) meer over deze mogelijkheid kan informeren. 
Volgens de KNVB draaien zij momenteel een pilot met veiligheidsmaatregelen bij Victoria ’04 in 
Vlaardingen. 
 
De BOSA gaat over fysieke maatregelen. Een BOSA investering kan leiden tot een veiligere sportomgeving, 
maar zal naar verwachting uiteindelijk, maar in (zeer) beperkte mate leiden tot gedragsverandering bij 
sporters en daarmee tot minder (racistische) discriminatie op sportaccommodaties. 
4.2  Meldingsapp voor voetbal(supporters) 
De door antidiscriminatiebureau RADAR ontwikkelde en sinds maart 2018 werkzame app ‘Meld 
discriminatie nu’, wordt beter geschikt gemaakt voor het voetbal en zal begin 2021 beschikbaar zijn. De 
speciale meldingsapp voor het voetbal dient bij te dragen aan het beter opsporen van mensen die zich 
schuldig maken aan discriminatie. De app is zowel voor supporters als alle andere betrokkenen in en rond 
de voetbalvelden en in de stadions. De app dient het melden makkelijker te maken, data eenvoudiger te 
verzamelen en de aanspreekcultuur op de tribune en langs de amateurvelden te vergroten. Daarnaast 
maakt de app het mogelijk om in de stadions direct op te kunnen treden tegen discriminerende uitingen, 
omdat de melder meteen kan doorgegeven in welk stadion, vak en rij hij/zij zich bevindt. In de app kan 
zowel anoniem als persoonlijk melding worden gemaakt van alle vormen van discriminatie door het 
invullen van een vragenformulier, het achterlaten van een ingesproken bericht of het uploaden van een 
foto. Het gebruik van de aangepaste app, vormgegeven in de stijl van het Aanvalsplan, zal gestimuleerd 
worden onder supporters via de KNVB, Eredivisie en Keuken Kampioen Divisie en de clubs. 
 
Meldingen in de app over incidenten in het betaald voetbal komen binnen bij de veiligheidscoördinator 
van de club. Meldingen op de amateurvelden zullen worden behandeld door een Anti Discriminatie 
Voorziening (ADV). Alle meldingen worden geregistreerd en doorgezet naar de KNVB. De bond neemt dan 
contact op met de melder/vereniging om te bepalen tot welke aanpak wordt overgegaan. Hoewel de app 
nog niet in gebruik is genomen, kan via het sinds april 2019 bestaande online meldpunt 
klachten/wanordelijkheden van de KNVB al melding worden gedaan van, onder meer, incidenten in het 
amateurvoetbal met betrekking tot discriminatie, zie ook paragraaf 4.5. 
 Monitor Aanvalsplan ‘Ons voetbal is van iedereen’ | Mulier Instituut 25

 
 
2. Hoe moet een technologie, of een combinatie van technologieën, eruitzien om tot een goede 
oplossing te komen? 
3. Wat betekent de technologie voor de privacy van de supporter? 
4. Wat betekent de technologie voor de pakkansgarantie (c.q.: is het systeem instaat voldoende 
bewijslast te verzamelen zodat het OM of andere partijen geen extra opsporingswerkzaamheden 
hoeven te verrichten voor een veroordeling)? Versnelt het systeem het veroordelingsproces? 
5. Zijn de systemen betaalbaar (zowel in de uitrol, infrastructuur als het onderhoud van de 
systemen)? 
6. Wat zijn de consequenties van het verzamelen van de biometrische gegevens door de systemen 
(c.q. eigenaarschap en opslag van persoonsgegevens)?  
 
Om tot een technologische oplossing te komen, zoals is beschreven in het Aanvalsplan, is een 
geavanceerde, gecombineerde technologie nodig die niet slechts uit een camera of audiosysteem bestaat. 
Zo’n innovatief systeem moet supporters bij binnenkomst ‘registreren’, op de tribunes discriminatie 
signaleren, supporters die zich schuldig maken aan discriminerende uitingen identificeren, en bewijslast 
verzamelen om tot strafrechtelijke vervolging over te kunnen gaan. Het ontwikkelen van zo’n systeem 
blijkt mogelijk, maar er bestaan ook juridische en maatschappelijke uitdagingen. Zo is de inzet van 
gezichtsherkenning onontgonnen gebied en spelen privacyvraagstukken waarvoor de huidige wet- en 
regelgeving niet toereikend lijken. 
Gezien de complexe technische, juridische en financiële vraagstukken zal in overleg met partners gekeken 
worden naar de vervolgfase in 2021. Een optie is om een of meerdere proeftuinen in te richten om op 
basis van testen en verder onderzoek de juiste product/innovatiekeuze te kunnen maken en deze te 
implementeren. Voor het gehele traject is anderhalf miljoen euro beschikbaar. 
4.5  Aantal meldingen discriminatie 
Amateurvoetbal 
Hoewel het tot aan de peildatum (1 november 2020) nog niet mogelijk was om racisme en discriminatie 
via de nieuwe app melden, bestonden er verschillende andere mogelijkheden om incidenten in het voetbal 
te melden bij de KNVB.  
De KNVB ontving via het online meldpunt klachten/wanordelijkheden tussen 13 april 2019 en 22 november 
2020 146 meldingen van discriminatie in het amateurvoetbal, die betrekking hadden op 115 unieke 
incidenten (zie tabel 4.1).  
 
Tabel 4.1 Aantal meldingen van discriminatie in het amateurvoetbal bij de KNVB in de 
periode 13 april 2019 tot 22 november 2020, uitgesplitst naar seizoen*  
Seizoen Aantal meldingen 
2018/2019 (13 april 2019- 31 juni 2019) 14 
2019/2020 (1 juli 2019 - 30 juni 2020)* 66 
2020/2021 (1 juli 2020 - 22 november 2020)* 35 
* Het betreft het aantal unieke incidenten, dubbele meldingen zijn uitgesloten.  
** Vanwege corona zijn aanzienlijk minder wedstrijden gespeeld. 
 
Via het meldpunt komen incidenteel ook meldingen binnen met betrekking tot het betaald voetbal, maar 
dit zijn veelal scheldpartijen of ‘algemene opmerkingen’, die meestal niet worden doorgezet naar de 
tuchtcommissie, politie of OM.  
 
 Monitor Aanvalsplan ‘Ons voetbal is van iedereen’ | Mulier Instituut 27

 
 
 
Tabel 4.3 Aantal door antidiscriminatievoorzieninigen’, politie en OM geregistreerde 
discriminatiemeldingen respectievelijk -feiten tussen 2015 en 2019 in de sport (in aantallen 
en percentages ten aanzien van het totaal aantal meldingen bij instantie)  
Jaar ADV’s meldingen Politiemeldingen OM feiten  
2015 113 (2%) - 26 (18%) 
2016 144 (3%) 97 (2%) 25 (15%) 
2017 139 (3%) 52 (1%) 60 (42%) 
2018 122 (3%) 47 (1%) 6   (7%) 
2019 146 (3%) - 47 (38%) 
Bron: Openbaar Ministerie, Overzicht discriminatiecijfers openbaar ministerie, 2019; Artikel 1 
Discriminatiecijfers in 2019/2018/2017/2016/2015. Bewerking Mulier instituut.  
4.6  Samenvattend 
Om op te treden tegen personen die zich schuldig maken aan (racistische) discriminerende uitingen en 
gedragingen, is het belangrijk dat meldingen en signalen doorkomen naar de bevoegde instanties die 
kunnen ingrijpen. Daarom is het afgelopen jaar ingezet om melding makkelijker te maken voor spelers, 
clubs, scheidsrechters en supporters. Ook is er hard gewerkt om op een snellere manier bewijslast te 
vergaren om daders te straffen. Sinds augustus 2020 is het mogelijk om een BOSA subsidieaanvraag voor 
het bevorderen van de veiligheidsbeleving in sportaccommodaties te doen, al blijkt de animo onder 
(voetbal)verenigingen beperkt evenals de (potentiële) invloed op het beperken van grensoverschrijdend 
gedrag zoals discriminatie. Ook de aanpassing van de rapportagetool voor scheidsrechters met een 
discriminatiebepaling is doorgevoerd. De speciale app voor het melden van discriminatie op en rond de 
voetbalvelden voor supporters en andere betrokkenen zal begin 2021 in gebruik worden genomen. Na een 
inventarisatie van marktpartijen die slimme technologie aanbieden is vastgesteld dat het mogelijk is om 
een innovatieve technologie te ontwikkelen voor voetbalstadions die personen die zich schuldig maken aan 
discriminerende uitlatingen te identificeren en bewijslast te verzamelen. Hieraan kleven echter nog wel 
juridische en maatschappelijke bezwaren op het gebied van privacy, waardoor begin 2021 wordt besloten 
welke wijze partijen worden uitgenodigd om een concept verder uit te werken, zodat deze getoetst 
kunnen worden in een of meerdere proeftuinen.  
 
 
 Monitor Aanvalsplan ‘Ons voetbal is van iedereen’ | Mulier Instituut 29

 
 
zich schuldig hebben gemaakt aan racisme/discriminatie besproken zijn op de concrete casustafel bij 
BVO-gemeenten, en waarbij samen met partners is gekeken naar een juiste aanpak om een 
gedragsverandering bij deze personen te bewerkstelligen.  
5.2  Kennis over straffen en maatregelen 
Er zijn verschillende juridische mogelijkheden om ordeverstoorders aan te pakken. Het ontbreekt 
regelmatig aan kennis van wat alle juridische mogelijkheden zijn. Hierdoor bestaat de kans dat bij 
strafbepaling niet wordt afgewogen welke straf of maatregel het meeste effect zal hebben. Vandaar dat 
in het Aanvalsplan wordt ingezet op het vergroten van de kennis over straffen en maatregelen tegen 
daders van racisme en discriminatie rondom de voetbalvelden. Het streven was om in het eerste half jaar 
van 2020 minimaal twee bijeenkomsten te organiseren voor alle professionals die werkzaam zijn bij 
voetbalclubs, gemeenten, politie en Openbaar Ministerie. Deze doelstelling is gedeeltelijk behaald. Op 3 
maart 2020 heeft er één bijeenkomst plaatsgevonden met 150 professionals uit het veld (o.a. ambtenaren 
sport, supporter liaison officers, politie, OM, bvo’s, etc.). Op 20 november 2020 vond een digitale 
bijeenkomst plaats voor bestuurders. Vanwege de coronamaatregelen is het aantal bijeenkomsten lager 
dan eerder voorzien. Van het beschikbare budget dat dit jaar niet is besteed wordt momenteel, in 
samenwerking met het Centrum voor Criminaliteitspreventie en Veiligheid (CCV) en de Rijksuniversiteit 
Groningen, een online kennisdossier en tool ontwikkeld. Dit online kennisdossier moet voor een brede 
groep sportprofessionals beschikbaar zijn en dienen als naslagwerk voor het bepalen van een adequate 
straf of maatregel voor daders van onder andere racisme en discriminatie op het voetbalveld of in de 
stadions.  
5.3  Strafeis Openbaar Ministerie 
Voor het beledigen van personen met een discriminerend karakter wordt de strafeis vanuit het Openbaar 
Ministerie (OM) met maximaal 100 procent verhoogd. Specifieke omstandigheden waaronder de 
discriminerende uitingen plaatsvinden (bijv. spreekkoren in stadion, al dan niet specifiek gericht op 
persoon) en de omstandigheden van de verdachte (bijv. notoire relschoppers) zijn van invloed op de 
hoogte van de strafeis. In de jaren 2015-2019 rapporteerde het OM 6 tot 60 discriminatiefeiten voor de 
sport, waarvan voornamelijk voetbal (zie tabel 4.3). Vanwege de geldende coronamaatregelen zal naar 
verwachting pas over enkele jaren zichtbaar worden in hoeverre vervolging en strenger straffen van 
discriminatiefeiten in het (betaald) voetbal door het OM zal plaatsvinden. 
5.4  Digitale meldplicht  
De Wet maatregelen bestrijding voetbalvandalisme en ernstige overlast (Wet MBVEO) voorziet in extra 
bevoegdheden om in te grijpen bij voetbalvandalisme en ernstige overlast. Burgemeesters, officieren van 
justitie en strafrechters (gezagsdragers) beschikken over de bevoegdheid om respectievelijk een bevel, 
gedragsaanwijzing of maatregel in de vorm van een meldplicht op te leggen. De meldplichtige moet zich 
bij een nader aangegeven instantie op een nader aangegeven tijdstip (al dan niet meerdere malen 
gedurende een langere periode) melden. De gezagsdragers bepalen de plaats, de frequentie van de 
melding en het tijdstip van de melding. Hierbij kan worden gedacht aan een meldplicht op specifieke 
momenten, zoals het moment waarop een voetbalwedstrijd gaande is. In de praktijk is de plaats 
doorgaans het dichtstbijzijnde politiebureau. Andere locaties, zoals het gemeentehuis of bureau 
jeugdzorg, komen ook voor. Met de aanscherping van de wet MBVEO in 2015 is voor burgemeesters 
expliciet de mogelijkheid geschapen om een meldplicht digitaal te laten uitvoeren (voor de officieren van 
justitie en strafrechters bestond deze mogelijkheid impliciet al). Aanleiding hiervoor waren de praktische 
bezwaren waar de fysieke meldplicht in de praktijk regelmatig op stuit. Een digitale meldplicht zou beter 
werkbaar zijn en is wettelijk al mogelijk. In de praktijk wordt hier echter geen gebruik van gemaakt. Er is 
 Monitor Aanvalsplan ‘Ons voetbal is van iedereen’ | Mulier Instituut 31

 
 
Onduidelijk is nog hoeveel discriminatiezaken in het amateurvoetbal zijn behandeld. Momenteel is de 
KNVB bezig om deze zaken en de wijze waarop deze zijn afgehandeld, in kaart te brengen. De 
verwachting is dat deze cijfers in het voorjaar van 2021 bekend zullen zijn. 
5.6  Speciale aanklager discriminatie 
Om het sanctioneringsproces bij racisme en discriminatie verder te versterken, is als doel gesteld dat de 
KNVB per mei 2020 twee speciale aanklagers discriminatie benoemt, één voor het amateurvoetbal en één 
voor het betaald voetbal. Ook is ten doel gesteld dat de KNVB binnen de tuchtcommissie en de commissie 
van beroep een speciale kamer discriminatie instelt. Hiermee komt de behandeling van discriminatiezaken 
40
voor zowel het betaald als amateurvoetbal in handen van specialisten te liggen.  
 
De KNVB heeft aan deze doelstelling binnen het betaald voetbal invulling gegeven door het strafbeleid 
rond discriminatie aan te scherpen, door het vastleggen van speciale straftoemetingsrichtlijnen 
discriminatie. Gezien het huidige, beperkte aantal discriminatiezaken binnen het betaald voetbal is ervoor 
gekozen om de hoofdaanklager betaald voetbal alle discriminatiezaken te laten behandelen. Mocht het 
aantal discriminatiezaken in de toekomst zodanig oplopen dat de hoofdaanklager deze niet allemaal kan 
behandelen, dan zal hiervoor een speciale aanklager worden benoemd.  
 
Binnen het amateurvoetbal is wel gekozen voor het aanstellen van een speciaal aanklager discriminatie, in 
de vorm van een landelijke hoofdaanklager plus een aanklager per regio (Noord/Oost, Zuid, West). Zij zijn 
in het dagelijks leven officier van justitie en vervullen vanaf september 2020 op onbezoldigde basis de 
functie van speciaal aanklager discriminatie. Ze worden daarbij ondersteund bij het vooronderzoek naar 
discriminatie en de tuchtrechtelijke behandeling van deze zaken door een secretaris die in dienstverband 
is bij de KNVB. 
 
Met de aanstelling van een speciaal aanklager discriminatie wordt beoogd om kennis en ervaring op dit 
thema te bundelen en te vergroten, maar vooral ook om van de aanpak van dit gedrag een speerpunt te 
maken en om deze zaken meer prioriteit te geven. Daarnaast zal de speciaal aanklager een uniforme lijn 
voor de (tuchtrechtelijke) aanpak en bestraffing van discriminatie ontwikkelen. Binnen het hiervoor te 
ontwikkelen (straf)beleid zal nadrukkelijk gekeken worden naar de inzet van alternatieve interventies 
zoals bijvoorbeeld gedragstrainingen via bureau Halt en het onder paragraaf 5.4 benoemde 
Spreekkorenproject van de Anne Frank Stichting. 
5.7  Aanpassen handboek competitiezaken en termijn stadionverbod 
In het Aanvalsplan is ten doel gesteld het handboek competitiezaken op twee punten aan te passen. 
Allereerst de verhoging van de richtlijn voor de termijn van een stadionverbod als straf voor ‘belediging 
groep c.q. verspreiding discriminatoire uitlatingen’ van vijf naar tien jaar. Ten tweede dienen clubs in het 
geval van discriminatie (en andere strafbare feiten) altijd aangifte te doen; zij hebben dus een 
meldingsplicht. Ook dienen clubs melding te maken bij de KNVB van overtredingen door supporters 
waarvoor een stadionverbod van vijf jaar of langer kan worden opgelegd, waarna de KNVB een landelijk 
stadionverbod kan opleggen.  
 
 
 
40
 De speciaal aanklager beoordeelt binnengekomen signalen en meldingen, doet 
vooronderzoek en bereidt de tuchtzaken over discriminatie voor. Tevens ziet de speciaal 
aanklager toe op de uitvoering van straffen en maatregelen wegens discriminatie. 
 Monitor Aanvalsplan ‘Ons voetbal is van iedereen’ | Mulier Instituut 33

 
 
5.9  Onderzoek naar draagvlak maatregelen antiracisme 
In een online bevraging onder de Nederlandse bevolking (15+) konden respondenten aangeven welke drie 
maatregelen uit een voorgelegde lijst volgens hen het beste bijdragen aan de verdere acceptatie van 
etnisch-culturele minderheden in de sport. Onder de bevolking als geheel en onder de subgroep 
verenigingsvoetballers blijkt de meeste steun voor het bestraffen van personen die zich racistisch uiten 
(zie figuur 5.1). Daarnaast kunnen ook aandacht bij trainersopleidingen en positieve aandacht vanuit 
sportbonden op relatief veel steun rekenen.  
 
Figuur 5.1 Maatregelen die bijdragen aan verdere acceptatie en betrokkenheid van etnisch-
culturele minderheden in de sport, uitgesplitst naar bevolking (n=1.500) en 
verenigingsvoetballers (n=120) in 2020 (in procenten) 
0 20 40 60 80 100
Het bestraffen van negatief gedrag
49
gericht op huidskleur, herkomst
45
en/of geloofsovertuiging
Aandacht voor racisme en
34
discriminatie bij
32
trainingsopleidingen
29
Positieve aandacht en steun vanuit
de sportbonden
37
28
Anti-discriminatiecodes verplichten
bij verenigingen
29
(Oud-)topsporters met een
20
migratieachtergrond die hun verhaal
23
en ervaringen in de media delen
19
Meer bewustwording via een
algemene mediacampagne
26
Voorlichting en workshops in
18
sportclubs over racisme en
14
discriminatie
11
Geen, dit is niet nodig
10
Bevolking Verenigingsvoetballer
Bron: Nationaal Sportonderzoek (NSO, online panelonderzoek Ipsos), najaar 2020. 
 
De uitkomsten van deze bevraging laten zien dat er brede steun lijkt te bestaan voor de verschillende 
lijnen waarop het Aanvalsplan inzet op het tegengaan van racisme en discriminatie. Zowel onder de 
Nederlandse bevolking als onder verenigingsvoetballers vindt ongeveer 10 procent dat maatregelen niet 
nodig zijn.  
5.9  Samenvattend  
Degenen die zich schuldig maken aan racisme en andere vormen van discriminatie op en rond de 
voetbalvelden moeten daarvoor gestraft worden. Het afgelopen jaar is er ingezet om de juridische basis te 
versterken en nieuwe sanctioneringsinstrumenten te ontwikkelen. Leidend principe hierbij is dat straffen 
effectief moeten zijn en een gedragsverandering teweeg brengt bij de dader. In het Aanvalsplan werden 
 Monitor Aanvalsplan ‘Ons voetbal is van iedereen’ | Mulier Instituut 35

 
 
6. Slotwoord 
Met de presentatie van het Aanvalsplan ‘Ons voetbal is van Iedereen’ op 8 februari 2020 kondigden de 
Rijksoverheid, de KNVB en overige partners een groot pakket met maatregelen aan om discriminatie in het 
algemeen en racisme in het bijzonder op en rond de voetbalvelden aan te pakken. Dit actieplan vormde 
de reactie op expliciet racistische uitingen door voetbalsupporters tijdens een betaald voetbalwedstrijd 
eind 2019. Maar het is feitelijk een doorstart of doorontwikkeling van maatregelen om een hardnekkig 
maatschappelijk probleem in het betaald en amateurvoetbal samen aan te pakken.  
 
De kern van het Aanvalsplan is dat uitvoering wordt gegeven aan een groot aantal maatregelen binnen de 
inhoudelijke drieslag preventie (voorkomen), signaleren en sanctioneren om racisme en discriminatie 
tegen te gaan en de sociale inclusie en diversiteit te vergroten. Uitgangspunt daarbij zijn de bestaande 
netwerken, samenwerkingsrelaties en maatregelen binnen en buiten het voetbal, die worden uitgebreid, 
versterkt en geïntensiveerd om sneller en effectiever stappen te kunnen zetten.  
Invloeden Corona en Black Lives Matter 
Het eerste jaar maakte de uitvoering van het Aanvalsplan in twee opzichten bijzonder. Enerzijds hebben 
de coronamaatregelen in 2020 hun stempel gedrukt op alle activiteiten in de sport- en voetbalwereld, 
waaronder de geformuleerde plannen en acties in het Aanvalsplan. Daardoor hebben diverse maatregelen 
vertraging opgelopen of zijn ze deels in een andere vorm doorontwikkeld en uitgevoerd dan was bedacht. 
Anderzijds ontstond er in het voorjaar van 2020 - ten tijde van de eerste lockdown als gevolg van de 
coronapandemie – zeer uitgebreide maatschappelijke aandacht voor racisme in de samenleving vanuit de 
Black Lives Matter beweging. Dit verscherpte de (media)aandacht en ook het maatschappelijke debat over 
44 
racisme in de sport en voetbal in het bijzonder. Deze brede maatschappelijke aandacht heeft de 
urgentie van en het draagvlak voor het Aanvalsplan met een focus op het tegengaan van racisme 
versterkt. Tegelijkertijd legde de door Black Lives Matter gevoede discussie de sterke focus in het 
Aanvalsplan op expliciet racistische uitingen (spreekkoren) bloot en de afwezigheid van maatregelen 
gericht op het tegengaan van institutioneel racisme, waaronder doelstellingen voor meer (etnische) 
diversiteit in kaderfuncties in het voetbal.  
Voortvarende start Aanvalsplan 
Ondanks de coronamaatregelen zijn vrijwel alle benoemde maatregelen in het Aanvalsplan van start 
gegaan of uitgevoerd. Dat geldt vooral voor veel aanpassingen in procedures en regelgeving die het 
signaleren, registreren en bestraffen van (racistisch) discriminerende uitingen kunnen verbeteren. Veelal 
gaat het daarbij om aanscherping of aanpassing van reeds bestaande regelingen en protocollen om 
melding te kunnen maken en/of bewijslast te kunnen verzamelen en om meer, strenger en bovenal 
effectiever te kunnen sanctioneren.  
 
Maar ook diverse (voorbereidende) werkzaamheden voor samenwerking en preventieve maatregelen 
vonden doorgang. Zoals de oprichting van de commissie Mijnals, de start van de campagne #OneLove, de 
aanstelling en scholing van 50 procesbegeleiders diversiteit & inclusie die de bewustwording door middel 
 
 
44
 Van alle mediabijdragen waren uitspraken door Johan Derksen en René van der Gijp in het 
zeer populaire RTL tv-programma Veronica Inside en de naar aanleiding daarvan speciale 
thema-uitzending over racisme op 22 juni, waarschijnlijk de meest spraakmakende. 
Voetbalinternationals spraken zich uit en wilden niet meer meewerken aan het programma, 
sponsoren trokken zich terug en er volgde een hoogoplopende ruzie tussen presentator 
Wilfred Genee en zijn sparringpartners Derksen en Van der Gijp. Maar ook de commissie 
Mijnals en diverse oud-profvoetballers lieten zich kritisch uit in de media over de aanpak 
van (institutioneel) racisme. 
 Monitor Aanvalsplan ‘Ons voetbal is van iedereen’ | Mulier Instituut 37

 
 
uitlatingen door supporters in het betaald mannenvoetbal. Dit is logisch gezien de aanleiding en aangezien 
dit de meest bekende en expliciete vormen van discriminatie zijn in de voetbalsport. Ook in deze 
rapportage is de aandacht vooral uitgegaan naar discriminatie op grond van huidskleur, herkomst en/of 
geloofsovertuiging. Deels zijn er zeker belangrijke paralellen met andere discriminatiegronden zoals 
homonegatieve spreekkoren. Het is dan ook terecht dat de diverse maatregelen om discriminatie tegen te 
gaan in principe over diverse gronden gaat. Verschillende maatregelen zullen naar verwachting zeker 
bijdragen aan meer preventie, signalering en meer sanctionering van andere discriminatie uitingen dan 
racisme. De expliciete focus van het Aanvalsplan op discriminatie en meer impliciete uitwerking op het 
tegengaan van racistische uitlatingen en spreekkoren van supporters roept ook enkele vragen op:  
 Er bestaat voldoende draagvlak voor het tegengaan van expliciet racistische en andere 
discriminerende uitingen, zoals de spreekkoren die aanleiding waren voor het Aanvalsplan. Maar in 
de praktijk is niet altijd meteen duidelijk in hoeverre bepaalde uitlatingen of gedragingen als 
vormen van discriminatie te beoordelen zijn. Wanneer gescholden wordt met ‘kankerneger’, 
oerwoudgeluiden klinken of ‘gesis’, zal dit door velen gezien worden als expliciet beledigende en 
racistisch/antisemitische uitlatingen. Het roepen van ‘zwarte piet’ of suggestieve spreekkoren 
over homoseksuele voorkeuren van spelers vallen voor meer mensen en ‘experts’ al in een 
‘grijzer’ gebied. Ook de ‘liedjes en klanken’ door de supporters van FC Den Bosch tegen speler 
Mendes Moreira op 17 november 2019, werden door de verantwoordelijke veiligheidsorganisatie bij 
45
de club aanvankelijk niet als beledigend, discriminerend of racistisch beoordeeld. Het draagvlak 
voor het signaleren en tegengaan van minder expliciete uitingen van racisme, homonegativiteit en 
46
andere potentieel discriminerende beledigingen, is waarschijnlijk ook geringer. 
 Er zijn geen concrete maatregelen benoemd die zich richten op het meer inzicht krijgen in en het 
tegengaan van institutioneel racisme in voetbalorganisaties, waaronder de in- en uitsluitende 
mechanismen in onder meer scouting en positionering van spelers en de werving en selectie van 
(hogere) kaderfuncties. Het gaat hierbij om zaken als vooroordelen en stereotypen op basis van 
huidskleur en herkomst, relatief gesloten wervings- en selectienetwerken en het 
ontkennen/bagatelliseren van institutioneel racisme. Dit vraagt om een langdurige en intensieve 
kennisoverdracht en dialoog over onder meer het koloniale slavernijverleden en 
machtsongelijkheid (onderkenning van ‘wit privilege’). Gezien de parallel lopende acties en 
doelstellingen van het sinds 2020 gepresenteerde interne diversiteitsbeleid bij de KNVB, wordt 
daar wel op ingezet. Aanbevolen wordt deze aspecten zo veel mogelijk mee te nemen in de 
voorgenomen scholingstrajecten bij clubs. 
 Er zijn geen achtergronden en specifieke maatregelen benoemd om meer inzicht te krijgen in het 
vóórkomen van discriminatie naar geslacht, genderidentiteit, seksuele voorkeur en/of 
genderexpressie in het voetbal, dan wel om deze tegen te gaan. Discriminatie van vrouwen, 
vrouwenvoetbal en homomannen kent historisch deels andere verklaringen in de samenleving als 
geheel, in de sport en in het bijzonder in het (betaald) voetbal als een sterk masculiene 
(organisatie)praktijk. Daarom kan er niet vanuit worden gegaan dat een alles-in-een campagne en 
aanpak even werkzaam is voor preventie, signalering en sanctionering van alle vormen van 
 
 
45
 Zie vonnis KNVB tuchtcommissie 19/035 – FC Den Bosch, 13 februari 2020: 
https://www.knvb.nl/downloads/sites/bestand/knvb/21600/knvb-tuchtcommissie-betaald-
voetbal---gemotiveerd-vonnis-fc-den-bosch; Zie ook Harmsen e.a. (2019) en Meesters, e.a. 
(2014). 
46 
Zo is er nog een groot aantal tegenstanders van het afschaffen van zwarte piet en laat 
onderzoek naar homonegatieve uitlatingen in de sport zien dat er juist onder mannelijke 
teamsporters relatief weinig draagvlak bestaat voor sanctionering, o.a. Cremers & Elling 
 
(2020); Hoeijmakers & Elling (2018). 
 Monitor Aanvalsplan ‘Ons voetbal is van iedereen’ | Mulier Instituut 39

 
 
Literatuur  
Anne Frank Stichting (2018). Fair Play workshop. Wat zijn de ervaringen van de jongeren die meegedaan 
hebben aan de Fair Play workshop? Amsterdam: Anne Frank Stichting.  
 
Auditteam Voetbal en Veiligheid (2020). Benchmark Voetbalveiligheid. Een overzicht van de bevindingen 
over seizoen 2019/2020. Den Haag: Ministerie van Justitie en Veiligheid. 
 
Bradbury, S. Sterkenburg, J. van & Mignon, P. (2014). The glass ceiling in football in Europe. London: 
FARE/UEFA. 
 
Corhouts, J. & Scheerder, J. (2017). Zwarte voetbalspelers tussen witte lijnen. Sociaalwetenschappelijk 
onderzoek naar raciale verschillen in de Belgische eerste voetbalklasse. Leuven: KU Leuven. 
  
Cremers, R. & Elling, A. (2020). Onze vereniging staat open voor iedereen. Betekenisgeving aan inclusie 
van etnische minderheden door Utrechtse sportaanbieders. Utrecht: Mulier Instituut. 
 
Cremers, R. & Elling, A. (2020). Homo-acceptatie in het mannentophockey: geen problemen met 
homoseksualiteit, maar homograppen ook ‘normaal’ (factsheet 2020/17). Utrecht: Mulier Instituut. 
  
Cremers, R., Elling, A. & Sterkenburg, J. (2021; in druk). The governance index report: Levels of gender 
and ethnic/racial representation in leadership positions in European football. London: FARE. 
 
Harmsen, F., Elling, A. & Sterkenburg, J. van (2019). Racisme, sociale kramp en innerlijke drijfkrachten in 
het betaald voetbal. Amsterdam/Utrecht/Rotterdam: Be.People./Mulier Instituut/Erasmus Research 
Centre for Media, Communication and Culture. 
 
Hoekman, R., Elling, A., Roest, J.W. van der & Rens, F. van (2011). Opbrengsten van Meedoen: 
Eindevaluatie programma Meedoen alle jeugd door sport. Nieuwegein/’s-Hertogenbosch: Arko Sports 
Media/W.J.H. Mulier Instituut. 
 
Hoeijmakers, R. & Elling, A. (2018). Seksuele diversiteit in de breedtesport: de acceptatie van LHBTI in de 
sportvereniging. Utrecht: Mulier Instituut. 
 
Hoeijmakers, R. & Elling, A. (2019). Diversiteit in kaderfuncties. Websheet 2019/2. Utrecht: Mulier 
Instituut. 
 
Janssens, J. (red.) (1994). Discriminatie buitenspel: gedragscode ter voorkoming en bestrijding van 
discriminatie in de sport. Arnhem: NOC*NSF.  
 
Kemper, F. (red.) (2010). Samenspel. Studies over etniciteit, integratie en sport. Utrecht/Ede: Mulier 
Instituut/NISB. 
 
Klijn EH. & Stevens V. (2021, in wording). The Importance of Co-production in Branding as Governance 
Strategy. In: E. Loeffler and T. Bovaird (eds.), The Palgrave Handbook of Co-Production of Public 
Services and Outcomes. Palgrave Macmillan, Cham.  
 
Lagendijk, E. & Gugten, M. van der (1994). Discriminatie buitenspel! Aanzet tot een plan van aanpak ter 
bestrijding van discriminatie in de Amsterdamse sportwereld. Amsterdam: DSP. 
 
 Monitor Aanvalsplan ‘Ons voetbal is van iedereen’ | Mulier Instituut 41

 
 
 
Wonderen, R. van & Wagenaar, W. (2015). Antisemitisme onder jongeren in Nederland. Oorzaken en 
triggerfactoren. Utrecht: Verwey Jonker Instituut.  
  
 Monitor Aanvalsplan ‘Ons voetbal is van iedereen’ | Mulier Instituut 43

