 
 
 
 
 
Overweging UTM voor drones in het 
Caribisch deel van het Koninkrijk der 
Nederlanden 
 
In opdracht van het Ministerie van Infrastructuur en Waterstaat 
 
 
 
Vincent Viool 
Ernst Jan Grift 
Wilco Oosterom  
6 juli 2021 
 
1 
 

 
1 Introductie 
Om het toenemende droneverkeer in de Europese Unie in goede banen te leiden heeft de Europese 
Commissie op 22 april 2021 een eerste set regelingen aangenomen omtrent U-space; een 
1
verkeersmanagementsysteem voor onbemande luchtvaartuigen. De eerste set regelingen vormt het 
raamwerk waarna verdere detaillering van de regels en de vereisten aan U-space volgt. Ook in 
2
Nederland wordt U-space geïmplementeerd. Het ministerie van Infrastructuur en Waterstaat (IenW) 
is samen met het ministerie van Defensie verantwoordelijk voor het luchtruim in Nederland en speelt 
een actieve rol in de implementatie van U-space in Nederland. Het ministerie stelt de vraag of het 
Caribisch deel van het Koninkrijk der Nederlanden (hierna ‘Caribisch gebied’ genoemd) moet worden 
meegenomen in de ontwikkeling van U-space. In dit onderzoek wordt de informatie gegeven om deze 
afweging te kunnen maken; de uiteindelijke keuze is geen onderdeel van dit onderzoek. Dit document 
is gestructureerd langs de volgende vragen: 
1. Volgt uit de Europese wet- en regelgeving de verplichting om U-space te implementeren in 
het Caribisch gebied? 
2. Wat zijn overwegingen om wel of geen Unmanned Aircraft System (UAS) Traffic Management 
(UTM) te implementeren in het Caribisch gebied? 
3. Als er een UTM wordt ontwikkeld voor het Caribisch gebied, welke overwegingen spelen daar 
dan bij? 
 
Geografische ligging van de eilanden en relatie met Nederland en de Europese Unie 
Het Koninkrijk der Nederlanden bestaat naast Nederland, een zelfstandig land gelegen op het 
3
vasteland van Europa, uit zes eilanden in het Caribisch gebied. Figuur 1 laat de zes eilanden zien die 
onderdeel uitmaken van dit Caribische deel van het Koninkrijk: Curaçao, Aruba, Sint Maarten, Bonaire, 
Saba en Sint Eustatius. De zes eilanden kunnen vanwege hun ligging worden onderverdeeld in de 
‘bovenwindse’ en ‘benedenwindse’ eilanden, waarbij Sint Maarten, Saba en Sint Eustatius de 
bovenwindse eilanden vormen en Curaçao, Aruba en Bonaire de benedenwindse eilanden. 
 
Curaçao, Aruba en Sint Maarten (de CAS-eilanden) zijn evenals Nederland zelfstandige landen binnen 
het Koninkrijk der Nederlanden. De zelfstandige landen zijn verantwoordelijk voor hun eigen 
landsbestuur en wetgeving en hebben hiermee dus een andere wetgeving dan het Nederlandse deel 
van het Koninkrijk en de BES-eilanden. De samenwerking tussen Nederland en CAS-eilanden wordt 
gecoördineerd door het ministerie van Binnenlandse zaken en Koninkrijksrelaties (BZK). Dit gebeurt 
met name op het gebied van goed bestuur, veilige samenwerking en gezonde overheidsfinanciën en 
4
economische ontwikkeling.  
 
Bonaire, Saba en Sint Eustatius (de BES-eilanden) zijn ‘bijzondere gemeenten’ van Nederland en 
worden daarom ook wel aangeduid als ‘Caribisch Nederland’. De bijzondere gemeenten binnen het 
Koninkrijk zijn voor de dagelijkse taken zelfstandig, maar de Nederlandse regering heeft de 
verantwoordelijkheid voor wet- en regelgeving en voor grotere dossiers zoals zorg, onderwijs en 
infrastructuur. Daarmee draagt het ministerie van IenW verantwoordelijkheid op de eilanden. Wet- 
en regelgeving in deze bijzondere gemeenten wijkt op verschillende punten of van de Nederlandse 
wet- en regelgeving; zo is er bijvoorbeeld specifieke luchtvaartwetgeving voor de BES-eilanden. 
 
 
1
 Uitvoeringsverordening (EU) 2021/664 t/m 2021/666 
2
 Luchtvaartnota 2020-2050, Ministerie van Infrastructuur en Waterstaat, 2020 
3
 Afbeelding van Thayts, gedistribueerd onder een CC-BY 3.0 licentie 
4
 https://www.rijksoverheid.nl/onderwerpen/caribische-deel-van-het-koninkrijk/vraag-en-antwoord/waaruit-bestaat-het-
koninkrijk-der-nederlanden (24 juni 2021) 
3 
 

 
wordt er momenteel (juni 2021) bijvoorbeeld ook gewerkt aan een gemeenschappelijke 
6
(geharmoniseerde) droneregelgeving voor de zes Caribische eilanden van het Koninkrijk.  
 
In Nederland gelden sinds 31 december 2020 de nieuwe drone-regels zoals beschreven in de regeling 
modelvliegen, het luchtverkeersreglement en Wet luchtvaart, op basis van de Europese 
uitvoeringsverordening (EU) nr. 2019/947. Echter, op de BES-eilanden geldt het Besluit luchtverkeer 
7
BES, dat stelt dat de gezagvoerder zich aan boord van het luchtvaartuig moet bevinden. Hiermee 
verschilt de wetgeving op de BES-eilanden van de Nederlandse wetgeving. Er is geen mogelijkheid tot 
het verlenen van ontheffing op dit besluit. De Minister van IenW stelt (maart 2021) dat ze op korte 
8
termijn het vliegen met drones in het Caribisch gebied mogelijk wil maken. Op de zelfstandige landen 
binnen het Koninkrijk (CAS) zijn dronevluchten wel mogelijk, mits er wordt voldaan aan een aantal 
eisen zoals beschreven in de respectievelijke factsheets in hoofdstuk 5. Officiële droneregelgeving is 
voor deze landen beperkt vergeleken met de uitgebreide regelgeving in Nederland en veelal 
beperkend in het dronegebruik.  
 
Het ministerie van IenW is naast formele beheerder van het luchtruim en verantwoordelijke voor wet- 
en regelgeving op de BES-eilanden ook verantwoordelijk voor het toezicht op de BES-eilanden. De 
Inspectie Leefomgeving en Transport (ILT) fungeert ook op de BES-eilanden als (gedelegeerd) 
toezichthouder van het ministerie, bijvoorbeeld om toezicht te houden op de luchthavens van deze 
9
eilanden.  
 
 Het ministerie van Infrastructuur en Waterstaat is verantwoordelijk voor het luchtruim en 
wet- en regelgeving op de BES-eilanden. De CAS-eilanden zijn als zelfstandige landen in het 
Koninkrijk hier zelf verantwoordelijk voor. De zes eilanden hebben een bijzondere relatie 
met de Europese Unie waarbij Europese wet- en regelgeving per definitie niet geldt, tenzij 
specifiek anders wordt vermeldt. Drone regelgeving op de eilanden is weinig faciliterend en 
niet erg uitvoerig. 
 
Plannen van Frankrijk in het Caribisch gebied 
Frankrijk heeft net als Nederland overzeese gebieden in de Cariben. Een deel van de Franse overzeese 
gebieden heeft net als de CAS- en BES-eilanden een OCT status binnen de Europese Unie waardoor 
Europese wetgeving niet van toepassing is, tenzij anders vermeld in de desbetreffende wet- en 
regelgeving. Een ander deel van de Franse overzeese gebieden heeft de status van ultraperifeer gebied 
(UPG, in het Engels ook wel OR) van de Europese Unie en valt daarmee wel onder Europese wetgeving.  
 
Frankrijk neemt actief deel aan U-space. DSNA (Direction des Services de la navigation aérienne) is 
verantwoordelijk voor de luchtverkeersleiding, communicatie en informatie in het luchtruim van 
Frankrijk (zowel continentaal als overzees) en werkt samen met verschillende partners aan de 
10
ontwikkeling van U-space binnen het ‘U-space Together’ programma. Verschillende experimenten 
met partners in de industrie moeten uiteindelijk leiden tot een volledig operationele U-space 
architectuur in 2023, zowel in het continentale als overzeese deel van Frankrijk. De verbinding tussen 
de verschillende actoren binnen U-space en ATM moet tot stand worden gebracht via een platform 
wat “Hubspace” wordt genoemd. 
 
 
6
 Persoonlijke communicatie met het ministerie van IenW 
7
 Besluit Luchtverkeer BES, https://wetten.overheid.nl/BWBR0028639/2010-10-10/ (17 juni 2021) 
8
 https://www.rijksoverheid.nl/ministeries/ministerie-van-infrastructuur-en-
waterstaat/documenten/kamerstukken/2021/03/10/beantwoording-kamervragen-van-de-leden-kuiken-pvda-en-van-dam-
cda-over-een-promotiefilm-voor-het-songfestival-op-bonaire (17 juni 2021) 
9
 https://www.ilent.nl/onderwerpen/luchthavens/luchthavens-caribisch-nederland (17 juni 2021) 
10
 European Defence Agency, Military and U-space: Guidelines – D1 – U-space Evaluation, 8 juni 2021 
5 
 

 
2 Verplichting tot toepassen U-space in het Caribisch gebied 
Het antwoord op de vraag of het ministerie van IenW verplicht is om U-space te implementeren in het 
Caribisch gebied is gebaseerd op de wetteksten van de Europese wet- en regelgeving en de status van 
de overzeese gebieden in Europese context.  
 
12
De Europese regelgeving omtrent U-space vereist dat wanneer lidstaten een gedeelte van hun 
luchtruim afbakenen als U-spaceluchtruim en “U-space airspace” noemen, er aan bepaalde regels 
moet worden voldaan. Hiermee is er voor geen enkele lidstaat binnen de Europese Unie een 
verplichting tot toepassing van U-space. Gezien de bijzondere positie van de zes Caribische eilanden 
als LGO van de Europese Unie geldt Europese wet- en regelgeving per definitie niet voor de eilanden, 
tenzij dit specifiek wordt vermeld in de wet- en regelgeving. In de Europese regelgeving omtrent U-
12
space worden de Caribische eilanden niet specifiek vermeld. Hieruit blijkt dus dat de Europese wet- 
en regelgeving niet leidt tot een verplichting om U-space toe te passen in het Caribisch deel van het 
Koninkrijk der Nederlanden.  
 
 Er is geen verplichting tot het toepassen van U-space in het Caribisch deel van het Koninkrijk 
der Nederlanden. 
 
3 Overweging om wel of geen UTM te implementeren in het 
Caribisch gebied 
Momenteel is er een verbod op het vliegen met drones op de BES-eilanden. Afhankelijk van de 
behoefte aan drones en drone diensten kan er worden overwogen om drones wel te faciliteren op 
deze eilanden. Als de keuze is om drones te faciliteren kan dit op verschillende manieren. Bijvoorbeeld 
door het toepassen van regels zonder dat gebruik wordt gemaakt van een UTM (vergelijkbaar zoals 
op dit moment in Nederland), of door andere regels waarbij wel gebruik wordt gemaakt van een UTM. 
 
Wanneer er een behoefte is om drones te gebruiken in het Caribisch gebied dan kan afhankelijk van 
het risico van de aanwezigheid van drones een proportioneel middel worden gekozen om dit te 
faciliteren. Indien de verwachting is dat dit een beperkt aantal drones zijn met beperkte risico is het 
voorstelbaar dat het optuigen van een volledige UTM niet proportioneel is, terwijl als er een groot 
aantal drones verwacht wordt dit wellicht wel te verantwoorden is.  
 
Er zijn verschillende behoeften denkbaar om drones te gebruiken in het Caribisch gebied: 
- Recreatief gebruik – vanuit toerisme is er behoefte om te vliegen met drones 
- Professioneel gebruik tussen de eilanden – er is mogelijk behoefte aan exploitatie van drones 
tussen de verschillende eilanden, met name tussen de afzonderlijke eilanden binnen de 
‘bovenwindse’ en ‘benedenwindse’ eilandengroepen, bijvoorbeeld snel vervoer van 
medicijnen tussen twee eilanden 
- Professioneel gebruik op de eilanden – ook op de eilanden is er mogelijk behoefte aan 
dienstverlening middels drones, bijvoorbeeld om infrastructuur te controleren of om op 
luchthavens diensten te verlenen 
De BES-eilanden hebben een relatief klein inwoneraantal en vergeleken met Nederland een relatief 
lage bevolkingsdichtheid. Hiermee is de behoefte in termen van absolute aantallen drones op deze 
eilanden mogelijk relatief klein.  
 
 
12
 Uitvoeringsverordening (EU) 2021/664 t/m 2021/666  
7 
 

 
4 Overwegingen bij implementatie van een UTM in het Caribisch 
gebied 
In dit hoofdstuk worden een aantal overwegingen genoemd bij implementatie van een UTM in het 
Caribisch gebied als hier voor wordt gekozen. Denk hierbij aan de harmonisatie tussen de 
verschillende eilanden in het gebied en de keuze voor een internationale standaard.  
 
Bij implementatie van een UTM in het Caribisch gebied is het voor de eilanden met name interessant 
om een geharmoniseerd systeem onderling en met buurlanden te hebben. Hierbij is het van belang 
om onderscheid te maken tussen de ‘bovenwindse’ en ‘benedenwindse’ eilanden; de afstand tussen 
beide eilandengroepen is ruim 800 kilometer terwijl de afstand tussen de eilanden binnen deze 
groepen zo’n 30 tot 120 kilometer is. Een geharmoniseerd systeem betekent niet per definitie dat het 
Europese U-space de meest voor de hand liggende keuze is, aangezien de buurlanden niet allen 
gelieerd zijn aan Europa. Aansluiting bij bijvoorbeeld het Amerikaanse systeem kan ook overwogen 
worden. De benedenwindse eilanden liggen nabij het vasteland van Venezuela en Colombia en de 
Venezolaanse Antillen. De bovenwindse eilanden liggen nabij Britse en Franse overzeese gebieden, 
evenals Amerikaanse gebieden. Voor een groot aantal landen in Latijns Amerika, waaronder Colombia, 
16
wordt het UTM systeem van AirMap uitgerold, in samenwerking met Airseair RPAS. AirMap levert 
UTM en U-space producten in meer dan 30 landen waaronder Europese landen en de Verenigde 
Staten. Aansluiting bij een dergelijk systeem biedt mogelijk, ook buiten U-space regelgeving om, goede 
interoperabiliteit met buurlanden in het Caribisch gebied. Bij implementatie van een UTM in het 
Caribisch gebied is het te overwegen om aansluiting te zoeken bij een internationale standaard voor 
een UTM, zoals U-space. Hiermee sluit het systeem aan op het wereldwijde technologische 
ecosysteem van UTM’s en drones.  
 
 Wanneer wordt gekozen om een UTM te implementeren in het Caribisch gebied dan is 
harmonisatie met omliggende gebieden van belang om vluchten tussen gebieden te 
faciliteren. Het volgen van een internationale standaard voor UTM’s zorgt voor aansluiting 
op wereldwijde technologische ecosystemen van UTM’s en drones.  
 
 
 
 
  
 
16
 https://www.airmap.com/airmap-partners-with-airseair-rpas-to-extend-core-uas-traffic-management-utm-u-space-
capabilities-to-latin-america/ (25 juni 2021) 
9 
 

 
Afbeelding:  
22
Curaçao 
Wikimedia Commons 
23
Inwoneraantal 165.000 
Positie in het Koninkrijk Zelfstandig land 
24 2
Oppervlakte 444 km  
Luchtverkeersdiensten ATC: Dutch Caribbean Air Navigation Service Provider (DC-
ANSP) 
AIS: DC-ANSP (Curaçao) 
25,26
Huidige droneregels  
Vergunning Vergunning van de Curaçao Civil Aviation Authority (CCAA) 
benodigd om te vliegen, ook voor hobbymatig gebruik 
Afstand tot CTR’s Minimaal 5 km 
Maximale hoogte 120 m (400 voet)  
Maximale horizontale VLOS 
afstand tot drone 
Afstand tot obstakels 50 m 
CTR Hato CTR/ATZ 
Luchthaven TNCC – Curaçao International Airport 
 
Curacao heeft no-fly zones aangewezen rondom luchthavens en rondom andere gebieden, zoals 
27
weergeven in Figuur 2. 
 
 
27
Figuur 2 No-fly zones Curacao . 
 
22
 Afbeelding van David Benbennick, gedistribueerd onder een CC-BY 3.0 licentie  
23
 https://www.worldometers.info/world-population/curacao-population/ (18 juni 2021) 
24
 https://www.rijksoverheid.nl/onderwerpen/caribische-deel-van-het-koninkrijk/vraag-en-antwoord/waaruit-bestaat-het-
koninkrijk-der-nederlanden(18 juni 2021)  
25
 https://ccaa.cw/news/top-5-questions-curacao-residents-ask-about-drones/ (18 juni 2021) 
26
 https://www.droneopreis.nl/regels-per-land/Curaçao (18 juni 2021) 
27
 https://ccaa.cw/wp-content/uploads/2018/01/Curaçao-Drone-1.pdf (18 juni 2021) 
11 
 

 
Afbeelding:  
32
Bonaire Wikimedia Commons 
33
Inwoneraantal 21.000 
Positie in het Koninkrijk Bijzondere gemeente 
24 2
Oppervlakte 288 km 
Luchtverkeersdiensten Flamingo CTR/ATZ - ATC: DC-ANSP 
 
AIS: DC-ANSP (Curaçao) 
34
Huidige droneregels Drones niet toegestaan.  
Besluit luchtverkeer BES verplicht aanwezigheid gezagvoerder 
aan boord van het vliegtuig. 
Het volledige eiland is gecontroleerd luchtruim. CTR’s beslaan 
het hele eiland. 
Er zijn twee no-fly zones: TNP-1 en TNP-2, beiden tot 6000 voet 
CTR Flamingo CTR/ATZ 
Luchthaven TNCB – Bonaire International Airport 
 
  
 
32
 Afbeelding van Communicatie OLB, gedistribueerd onder een CC-BY 3.0 licentie 
33
 https://www.statista.com/statistics/706799/population-of-bonaire-in-the-caribbean-netherlands/ (18 juni 2021) 
34
 http://www.dutchcaribbeanlegalportal.com/news/latest-news/8717-strict-rules-emplaced-for-operating-drones-on-
bonaire-st-eustatius-and-saba (18 juni 2021) 
13 
 

 
Afbeelding:  
38
Sint Eustatius 
Wikimedia Commons 
33
Inwoneraantal 3.000 
Positie in het Koninkrijk Bijzondere gemeente 
24 2
Oppervlakte 21 km 
Luchtverkeersdiensten SFC tot FL150: Juliana TMA - PJIAE, Air Traffic Services (Sint 
Maarten)  
 
Tot op 5 NM van het vliegveld onder leiding van PJIAE, daarna 
36
visueel vliegen naar het vliegveld 
 
Grond tot 2600 voet: Roosevelt Information (AFIS) 
 
AIS: DC-ANSP (Curaçao) 
34
Huidige droneregels Drones niet toegestaan.  
Besluit luchtverkeer BES verplicht aanwezigheid gezagvoerder 
aan boord van het vliegtuig. 
Het volledige eiland is gecontroleerd luchtruim. CTR’s beslaan 
het hele eiland. 
CTR Roosevelt ATZ 
Luchthaven TNCE - F.D. Roosevelt Airport 
 
 
38
 Afbeelding van Andrwsc, gedistribueerd onder een CC-BY 3.0 licentie 
15 
 

