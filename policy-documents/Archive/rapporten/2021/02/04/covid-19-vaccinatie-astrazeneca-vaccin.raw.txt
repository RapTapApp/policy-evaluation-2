 
Donderdag 4 februari 2021 
Documentstatus: definitief (opgemaakte versie verschijnt over 
enkele dagen op de website) 
Publicatienummer 
Advies 
2021/04 
COVID-19-vaccinatie: AstraZeneca-vaccin 
  

 
Advies COVID-19-vaccinatie: AstraZeneca-vaccin 
Definitief 
Samenvatting  
Recent is het ChAdOx1-S nCoV-19-vaccin tegen COVID-19 dat is ontwikkeld door de 
universiteit van Oxford en farmaceut AstraZeneca (merknaam Covid-19 vaccin 
AstraZeneca) positief beoordeeld door het Europees geneesmiddelenagentschap 
(EMA) en geregistreerd door de Europese Commissie. Dit betekent dat het in 
Nederland ingezet kan worden voor de bestrijding van de COVID-19-pandemie. De 
minister van Volksgezondheid, Welzijn en Sport heeft de Gezondheidsraad gevraagd 
te adviseren over de inzet van dit vaccin bij verschillende doelgroepen die in 
aanmerking komen voor vaccinatie. De Commissie Medische aspecten van COVID-19 
heeft het vaccin beoordeeld aan de hand van de vaste criteria die de Gezondheidsraad 
gebruikt bij de advisering over vaccinaties.  
Ziektelast van COVID-19 is groot 
Het eerste criterium voor inzet van vaccinatie is dat er sprake moet zijn van een 
aanzienlijke ziektelast. Dat is bij COVID-19 duidelijk het geval. Tot eind januari zijn er 
bij de GGD 956.867 ziektegevallen en 13.665 sterfgevallen door COVID-19 bevestigd. 
Het risico op een ernstig ziektebeloop neemt toe met de leeftijd en is verhoogd bij 
mensen met een chronische aandoening.  
Vaccin werkt goed   
Een volgend criterium is dat vaccinatie werkzaam en effectief moet zijn. Het vaccin 
wordt in twee doses toegediend met 4 tot 12 weken ertussen. De werkzaamheid van 
het ChAdOx1-S nCoV-19-vaccin tegen COVID-19 is bepaald bij ruim 10.000 mensen, 
van wie de helft het vaccin ontving en de helft een controle-vaccin. Gedurende een 
follow-upperiode van ongeveer twee maanden, bleek de werkzaamheid van het vaccin 
ongeveer 60% bij volwassenen en medische risicogroepen. Bij mensen vanaf 56 jaar 
zijn er nog te weinig gegevens beschikbaar om de werkzaamheid van het vaccin te 
berekenen. Omdat het vaccin wel een immuunrespons opwekt bij deze groep die 
vergelijkbaar is met die van 18-55-jarigen, gaat de commissie ervan uit dat het vaccin 
werkzaam zal zijn. Nog onbekend is hoe lang de bescherming duurt en in hoeverre 
vaccinatie ook verspreiding van het virus kan voorkomen.  
Vaccin is voldoende veilig: bijwerkingen zijn doorgaans mild 
Ook de veiligheid van vaccinatie is een belangrijk criterium. Het ChAdOx1 nCoV-19-
vaccin is voldoende veilig en wordt goed verdragen. Net als alle geneesmiddelen, 
hebben ook vaccins bijwerkingen. De bedoeling van vaccinatie is om een reactie van 
het immuunsysteem op te wekken en dat gaat vaak gepaard met bijbehorende tijdelijke 
 
   
 
Pagina 3 van 26 
 

 
Advies COVID-19-vaccinatie: AstraZeneca-vaccin 
Definitief 
1 Inleiding 
1.1 Aanleiding 
Sinds begin 2020 is er sprake van een COVID-19-pandemie, veroorzaakt door het 
virus SARS-CoV-2. Het afgelopen jaar heeft de universiteit van Oxford in 
samenwerking met farmaceut AstraZeneca een vaccin ontwikkeld tegen COVID-19. 
Recent is dit zogeheten ChAdOx1-S nCoV-19-vaccin (merknaam Covid-19 vaccin 
AstraZeneca) positief beoordeeld door het Europees geneesmiddelenagentschap 
(EMA) en geregistreerd door de Europese Commissie, waardoor het in Nederland 
ingezet kan worden voor de bestrijding van de pandemie. 
1.2 Adviesvraag 
Op 25 januari 2021 vroeg de minister van Volksgezondheid, Welzijn en Sport (VWS) 
de Gezondheidsraad advies uit te brengen over de inzet van het ChAdOx1-S nCoV-19-
vaccin bij verschillende doelgroepen die in aanmerking komen voor vaccinatie. De 
adviesvraag staat op www.gezondheidsraad.nl.  
Voor de beantwoording van deze en andere adviesaanvragen over medische aspecten 
rond COVID-19 heeft de voorzitter van de Gezondheidsraad een tijdelijke commissie 
geïnstalleerd, de Commissie Medische aspecten van COVID-19. De samenstelling van 
de commissie staat achter in dit advies. Het advies is getoetst door de beraadsgroep 
van de Gezondheidsraad en op 4 februari 2021 aangeboden aan de minister van VWS. 
1.3 Werkwijze 
Bij advisering over vaccinaties hanteert de Gezondheidsraad een vast 
beoordelingskader (te vinden op www.gezondheidsraad.nl). Voor de beoordeling van 
de verschillende criteria baseert de commissie zich zo veel mogelijk op peer-reviewed 
publicaties uit wetenschappelijke tijdschriften. Daarnaast heeft zij beschikking over 
gegevens (zoals de samenvatting van de productkenmerken (SmPC)) die door 
registratieautoriteiten EMA en de Britse Medicines and Healthcare products Regulatory 
Agency (MHRA) gepubliceerd zijn bij de registratie van het vaccin. Van het 
Rijksinstituut voor Volksgezondheid en Milieu (RIVM) zijn actuele gegevens verkregen 
over de epidemiologie van COVID-19 in Nederland.   
De commissie heeft bekeken of er reden was om af te wijken voor Caribisch 
Nederland. Dat bleek niet het geval te zijn en daarom is de inhoud van dit advies ook 
voor Caribisch Nederland toepasbaar. 
 
   
 
Pagina 5 van 26 
 

 
Advies COVID-19-vaccinatie: AstraZeneca-vaccin 
Definitief 
2 Ziektelast 
Het aantal bevestigde COVID-19-ziektegevallen liep in de eerste weken van december 
2020 fors op. Na afkondiging van een lockdown half december, nam het aantal 
bevestigde ziektegevallen per week af van ruim 82.000 naar ruim 35.000. COVID-19 
komt in alle leeftijdsgroepen voor. Het risico op een ernstig ziektebeloop en sterfte 
neemt met de leeftijd sterk toe en is verhoogd bij mensen met chronische 
aandoeningen.  
2.1 Epidemiologische situatie 
Sinds 27 februari 2020, toen het eerste ziektegeval van COVID-19 in Nederland werd 
bevestigd, is het totaal aantal ziektegevallen opgelopen tot 956.867 en het aantal 
sterfgevallen tot 13.665 (bij de GGD bevestigde gevallen; data van 26 januari 2021, 
2
10.00 uur). Waar in december aanvankelijk een stijging in het wekelijkse aantal 
bevestigde ziektegevallen te zien was, loopt dit aantal na de afkondiging van een 
lockdown half december terug. In de periode vanaf half december 2020 tot eind januari 
2021 daalde het aantal van ruim 82.000 naar ruim 35.000 bevestigde ziektegevallen 
per week (data van 26 januari 2021, 10.00 uur). Het aantal afgenomen tests nam 
gedurende die periode ook af. Het percentage positieve testuitslagen is de in afgelopen 
weken gestabiliseerd rond 11%. Het aantal ziekenhuisopnames op zowel de 
verpleegafdelingen als de intensive care (IC) daalde licht, maar is nog altijd hoog met 
ruim 1.300 opnames waarvan ruim 240 op de IC (data van 26 januari 2021, 10.00 uur).    
COVID-19 komt in alle leeftijdsgroepen voor. Het risico op een ernstig ziektebeloop en 
sterfte neemt met de leeftijd sterk toe en is verhoogd bij mensen met chronische 
aandoeningen. Na herstel van COVID-19 kunnen patiënten last houden van long-, hart- 
of neurologische klachten, zoals (extreme) vermoeidheid, hoofdpijn, spierpijn, hoesten, 
kortademigheid en cognitieve problemen. Dit kan ook voorkomen bij patiënten die een 
milde infectie hebben gehad en niet in het ziekenhuis opgenomen zijn geweest. 
3
Dergelijke langdurige klachten staan ook wel bekend als long COVID. Er is nog veel 
onbekend over de ernst en duur van deze klachten en hoe vaak en bij welke patiënten 
deze optreden.   
2.1.1 Virusvarianten 
Sinds enige tijd circuleert in Europa een variant van het SARS-CoV-2-virus 
(B.1.1.7/VOC (variant of concern) 202012/01) dat afkomstig is uit het zuiden van 
Engeland. Uit verschillende wetenschappelijke studies is naar voren gekomen dat deze 
zogenoemde Britse variant besmettelijker is dan de ‘klassieke’ variant, naar schatting 
 
   
 
Pagina 7 van 26 
 

 
Advies COVID-19-vaccinatie: AstraZeneca-vaccin 
Definitief 
• patiënten met afwijkingen en functiestoornissen van de luchtwegen en longen;  
• patiënten met een chronische stoornis van de hartfunctie;  
• patiënten met diabetes mellitus;  
• patiënten met chronische nierinsufficiëntie (dialyse en niertransplantatiepatiënten);  
• patiënten met een afweerstoornis of behandeld met immuunsuppressiva leidend tot 
verminderde weerstand tegen luchtweginfecties;  
• mensen met een verstandelijke beperking wonend in instellingen, en 
verpleeghuisbewoners (deze mensen worden inmiddels gevaccineerd).  
Binnen de medische risicogroepen zijn er patiëntgroepen met een hoger risico op 
8,9
sterfte, namelijk vergelijkbaar met dat van mensen rond 70 jaar. Het betreft: 
• patiënten met hematologische maligniteit gediagnosticeerd in de laatste 5 jaar; 
• patiënten met ernstig nierfalen of dialyse; 
• patiënten na orgaan- of beenmergtransplantatie;  
• patiënten met een primaire immuundeficiëntie;  
• mensen met het syndroom van Down; 
• patiënten met neurologische aandoeningen waardoor de ademhaling 
gecompromitteerd is;  
• mensen met morbide obesitas (body mass index (BMI) >40).  
  
 
   
 
Pagina 9 van 26 
 

 
Advies COVID-19-vaccinatie: AstraZeneca-vaccin 
Definitief 
Figuur 2: De ziektelast in disability adjusted life years (DALY’s) van de laboratorium-bevestigde 
gevallen van COVID-19 tot 1 november 2020 per leeftijdsgroep. Bron: RIVM. 
 
 
 
 
 
 
 
 
 
 
 
 
Figuur 3: De ziektelast in disability adjusted life years (DALY’s) van de laboratorium-bevestigde 
gevallen van COVID-19 tot 1 november 2020 per leeftijdsgroep. Bron: RIVM. 
 
  
 
   
 
Pagina 11 van 26 
 

 
Advies COVID-19-vaccinatie: AstraZeneca-vaccin 
Definitief 
12
productkenmerken (SmPC). Er zijn vooralsnog geen gegevens over de 
werkzaamheid en veiligheid van het vaccin bij mensen jonger dan 18 jaar. 
3.2 Werkzaamheid en effectiviteit 
De werkzaamheid van vaccins wordt bepaald in klinische studies door een 
gevaccineerde en ongevaccineerde groep met elkaar te vergelijken. In fase 1-2-trials 
wordt onderzocht of het vaccin een immuunrespons opwekt en of het veilig is. Is dat 
het geval, dan zal in een fase 3-trial in een grote groep mensen de werkzaamheid en 
veiligheid verder worden onderzocht. De effectiviteit van vaccinatie wordt bepaald 
nadat het vaccin beschikbaar is gesteld buiten een gecontroleerde onderzoekssetting, 
en wordt op twee niveaus beschreven: 
• de reductie van de ziektelast binnen de gevaccineerde populatie; 
• de reductie van ziektelast in de gehele populatie (populatie-effect), na invoering 
van een vaccinatieprogramma. Hiervoor wordt in de wetenschappelijke literatuur de 
term impact gebruikt.   
De effectiviteit kan niet bepaald worden met de resultaten van de klinische trials, maar 
zal na invoering van een vaccinatieprogramma met vervolgonderzoek in de bevolking 
worden bepaald. De commissie beschrijft daarom in dit advies alleen de 
werkzaamheid. 
3.2.1 Klinische trials 
Momenteel zijn er nog verschillende klinische trials in uitvoering naar het ChAdOx1-S 
nCoV-19-vaccin. De immuunrespons die het vaccin opwekt, is in een aantal trials 
onderzocht bij mensen tussen 18 en 55 jaar oud, tussen 56 en 69 jaar oud en 70 jaar 
15,16
en ouder. Vaccinatie leidde in alle leeftijdsgroepen tot een vergelijkbare productie 
van neutraliserende antistoffen en T-celrespons (IFN- γ). Een tweede dosis leidde in 
alle leeftijdsgroepen tot hogere antistofniveaus, maar er was geen toename te zien in 
de T-celrespons.  
De werkzaamheid van het vaccin is tot nog toe bepaald in ruim 10.000 mensen die de 
12,13
tweede dosis tussen 4 en 12 weken na de eerste dosis ontvingen. Het overgrote 
deel was tussen 18 en 64 jaar oud (87%), ongeveer 10% was tussen 65 en 75 jaar oud 
en ongeveer 3% was 75 jaar of ouder. Ongeveer 39% van de deelnemers had een 
chronische aandoening (longaandoening, hartaandoening, diabetes mellitus, morbide 
obesitas). In de totale groep (2 doses, met interval tussen 4 en 12 weken) werden op 
basis van een PCR-test bij mensen met klachten 218 gevallen van COVID-19 
vastgesteld: 154 in de controlegroep (n=5.210) en 64 in de vaccingroep (n=5.258). Dit 
betekent dat de werkzaamheid van het vaccin 59,5% was (95% 
 
   
 
Pagina 13 van 26 
 

 
Advies COVID-19-vaccinatie: AstraZeneca-vaccin 
Definitief 
vaccins, net als alle geneesmiddelen, bijwerkingen hebben. De bedoeling van 
vaccinatie is het opwekken van een immuunrespons. Dit gaat vaak gepaard met 
bijbehorende tijdelijke symptomen die worden veroorzaakt door het immuunsysteem 
zoals pijn, roodheid, en zwelling op de plek van de injectie (lokale reacties) en koorts, 
vermoeidheid, spierpijn en hoofdpijn (systemische reacties). Deze reacties worden 
aangeduid met de term reactogeniciteit. In zeldzame gevallen treden ernstiger 
symptomen op na vaccinatie. Om vast te stellen of een symptoom daadwerkelijk een 
bijwerking van een vaccin is, of aan toeval is te wijten, zijn klinische trials nodig waarbij 
een vergelijking wordt gemaakt met een placebo of controlevaccin, of observationele 
onderzoeken met grote aantallen deelnemers.  
3.3.1 Reactogeniciteit 
De veiligheid van vaccinatie met het ChAdOx1-S nCoV-19-vaccin is onderzocht in 
verschillende fase 3-trials bij meer dan 23.000 mensen van 18 jaar en ouder uit drie 
12,13
verschillende landen (Verenigd Koninkrijk, Brazilië en Zuid-Afrika). Het blijkt dat 
vaccinatie bij de meeste mensen vooral na de eerste dosis een of meerdere reacties 
geeft die mild of matig waren van ernst. Na de tweede dosis waren de reacties milder 
en kwamen minder vaak voor. De meest voorkomende lokale reactie waren 
gevoeligheid (ongeveer 65%) en pijn (ongeveer 55%) op de plaats van de injectie. De 
meest genoemde systemische reacties waren hoofdpijn en vermoeidheid (beide 
ongeveer 53%), spierpijn en malaise (beide ongeveer 45%). Koorts kwam bij ongeveer 
8% van de mensen voor. De reacties waren in de meeste gevallen binnen enkele 
dagen verdwenen.    
3.3.2 Ernstige symptomen    
In de fase 3-trials zijn een aantal ernstige symptomen (serious adverse events) 
13
voorgekomen. In zowel de vaccinatiegroep als de controlegroep werd bij minder dan 
1% van de in totaal ruim 23.000 mensen een ernstig symptoom gemeld. Een geval van 
hoge koorts is mogelijk aan het vaccin gerelateerd. Bij drie andere deelnemers was er 
sprake van een acute ontsteking van het ruggenmerg (myelitis transversa), twee in de 
vaccingroep en een in de controlegroep. Bij een van de deelnemers in de vaccingroep 
bleek de oorzaak achteraf multiple sclerose (MS). Dat was bij deze deelnemer al 
eerder aanwezig, maar ten tijde van de vaccinatie nog niet gediagnosticeerd. Ook bij 
de andere twee deelnemers was het niet gerelateerd aan het ChAdOx1-S nCoV-19-
vaccin of het controlevaccin (MenACWY). Beide deelnemers zijn hersteld. Gedurende 
de trial zijn vier mensen overleden: een in de vaccingroep en drie in de controlegroep. 
Geen van deze sterfgevallen werd veroorzaakt door het vaccin of het controlevaccin. 
Omdat het vaccin kort geleden is ontwikkeld, zijn er nog geen gegevens over eventuele 
bijwerkingen op de lange termijn of eventuele zeer zeldzame ernstige bijwerkingen. 
 
   
 
Pagina 15 van 26 
 

 
Advies COVID-19-vaccinatie: AstraZeneca-vaccin 
Definitief 
om ziekte te voorkomen. Om te bepalen of één dosis in plaats van twee doses vaccin 
voldoende werkzaam kan zijn voor eerder geïnfecteerde mensen, raadt de commissie 
aan hier onderzoek naar te doen. Bij mensen met een bevestigde infectie zou 
vaccinatie uitgesteld moeten worden tot herstel of tot tenminste vier weken na een 
positieve testuitslag. Hiermee wordt voorkomen dat er onduidelijkheid kan ontstaan 
over de oorzaak van eventuele klachten. Het is onwaarschijnlijk dat vaccinatie het 
beloop van een infectie verslechtert. Daarom is het niet nodig om voorafgaand aan 
vaccinatie te testen op de aanwezigheid van een infectie. Mensen met klachten 
passend bij COVID-19, zouden wel eerst getest moeten worden om te voorkomen dat 
zij het virus verspreiden op de vaccinatielocatie.   
Immuunstoornissen 
Bij mensen met ernstige immuunstoornissen, zoals bijvoorbeeld aangeboren 
immuundeficiënties, stoornissen die ontstaan door immuunsuppresieve medicatie of 
een hiv-infectie, is de werking van het immuunsysteem tegen infecties verstoord, 
waardoor zij in het algemeen een hoger risico hebben op infectieziekten en op een 
ernstiger ziektebeloop. Hoewel er geen onderzoeksgegevens beschikbaar zijn over 
deze groepen, wegen volgens de commissie de voordelen van vaccinatie op tegen de 
nadelen en zouden deze groepen daarom gevaccineerd kunnen worden met het 
ChAdOx1-S nCoV-19-vaccin. Zorgvuldige monitoring is daarbij van belang en er zou, 
voor zover mogelijk, ook gekeken moeten worden naar vaccine-associated enhanced 
disease (VAED). Er bestaat een theoretisch risico dat door een suboptimale 
antistofproductie na vaccinatie een ernstiger beloop van COVID-19 of een verergering 
van de bestaande aandoening optreedt. Dit zou nader onderzocht moeten worden.  
3.4 Aanvaardbaarheid 
De aanvaardbaarheid van vaccinatie wordt bepaald aan de hand van de verhouding 
tussen de gezondheidswinst als gevolg van bescherming tegen ziekte (het nut) en 
gezondheidsverlies door eventuele nadelige gevolgen van vaccinatie (het risico). 
Vaccinatie met het ChAdOx1-S nCoV-19-vaccin heeft bijwerkingen, maar deze zijn 
overwegend mild, van korte duur en van voorbijgaande aard. De commissie beoordeelt 
de vaccinatie dan ook als aanvaardbaar voor volwassenen, ouderen en medische 
risicogroepen: de gezondheidswinst door bescherming tegen COVID-19 weegt op 
tegen de bijwerkingen van vaccinatie.  
 
   
 
Pagina 17 van 26 
 

 
Advies COVID-19-vaccinatie: AstraZeneca-vaccin 
Definitief 
4 Advies 
De commissie adviseert om het ChAdOx1-S nCoV-19-vaccin in te zetten bij publieke 
vaccinatieprogramma’s gericht tegen COVID-19, omdat het vaccin werkzaam, 
voldoende veilig en aanvaardbaar is. Om zoveel mogelijk ernstige ziekte en sterfte te 
voorkomen, adviseert de commissie de eerst beschikbare doses van het ChAdOx1-S 
nCoV-19-vaccin in te zetten bij ouderen van 60 tot en met 64 jaar, te beginnen bij de 
oudsten. De commissie adviseert om daarnaast specifieke medische risicogroepen te 
vaccineren met een extra hoog risico. Voor een deel kunnen deze patiënten 
gevaccineerd worden met het ChAdOx1-S nCoV-19-vaccin. De patiënten van wie het 
immuunsysteem ernstig gecompromitteerd is, krijgen bij voorkeur een mRNA-vaccin. 
Als alle ouderen gevaccineerd zijn, adviseert de commissie over te gaan tot vaccinatie 
met het ChAdOx1-S nCoV-19-vaccin van twee groepen die een vergelijkbaar verhoogd 
risico hebben op een ernstig ziektebeloop van COVID-19: medische risicogroepen tot 
60 jaar en mensen in de leeftijdsgroep van 50 tot 60, beide groepen te beginnen bij de 
oudsten.      
4.1 Vaccinatie met ChAdOx1-S nCoV-19 
De ziektelast van COVID-19 is zodanig hoog dat op termijn alle volwassenen in 
Nederland, inclusief Caribisch Nederland, vaccinatie aangeboden krijgen. Een vaccin 
dat in een publiek vaccinatieprogramma wordt gebruikt, moet voldoen aan de criteria 
uit het beoordelingskader voor vaccinaties. De commissie concludeert dat vaccinatie 
met het ChAdOx1-S nCoV-19-vaccin voldoet aan de criteria voor werkzaamheid, 
veiligheid en aanvaardbaarheid. Het vaccin wekt bij volwassenen, ouderen en 
medische risicogroepen een immuunrespons op die beschermt tegen COVID-19. De 
bijwerkingen die optreden zijn mild, van korte duur en van voorbijgaande aard, zoals 
pijn op de plaats van de injectie en vermoeidheid. Omdat het vaccin kort geleden is 
ontwikkeld en recent is geregistreerd voor gebruik buiten een onderzoekssetting, zijn er 
nog geen gegevens beschikbaar over de duur van de werkzaamheid en de effectiviteit. 
Ook zijn er geen gegevens over de kosteneffectiviteit van vaccinatie. De commissie 
kan daarom over deze criteria vooralsnog geen uitspraken doen. Desondanks 
adviseert zij het ChAdOx1-S nCoV-19-vaccin in te zetten bij publieke 
vaccinatieprogramma’s gericht tegen COVID-19, gezien de ziektelast en 
maatschappelijke ontwrichting die het gevolg is van deze infectieziekte.  
De Britse (VOC-202012/01-)variant en andere virusvarianten (uit Zuid-Afrika, Brazilië) 
hebben opvallend veel mutaties, ook in het gen dat codeert voor het spike-eiwit. Dat 
zou ertoe kunnen leiden dat antistoffen die zijn aangemaakt bij een eerdere infectie of 
 
   
 
Pagina 19 van 26 
 

 
Advies COVID-19-vaccinatie: AstraZeneca-vaccin 
Definitief 
van 60 tot en met 64 jaar, te beginnen bij de oudsten. Volgens de commissie wordt op 
deze manier zo veel mogelijk ernstige ziekte en sterfte voorkomen. Om zo snel 
mogelijk zo veel mogelijk mensen te vaccineren adviseert de commissie om de tweede 
e
dosis in de 12 week na de eerste dosis toe te dienen.  
Medische risicogroepen en 50-plussers 
Op grond van de recente onderzoeksgegevens stelt de commissie vast dat er een 
aantal patiëntgroepen is dat een hoger risico heeft op een ernstig ziektebeloop van 
COVID-19, namelijk vergelijkbaar met dat van mensen rond 70 jaar. Gezien het hogere 
risico dat deze patiëntgroepen hebben, adviseert de commissie deze groepen 
gelijktijdig met 70-jarigen te vaccineren. Het gaat deels om patiënten van wie het 
immuunsysteem ernstig gecompromitteerd is:  
• patiënten met hematologische maligniteit gediagnosticeerd in de laatste 5 jaar; 
• patiënten met ernstig nierfalen of dialyse; 
• patiënten na orgaan- of beenmergtransplantatie; 
• patiënten met een primaire immuundeficiëntie. 
Bij voorkeur worden deze patiënten gevaccineerd met een mRNA-vaccin. De 
verwachting is namelijk dat deze vaccins bij deze specifieke patiënten beter werken. 
Dit zijn in totaal ongeveer 30.000 mensen. Daarnaast gaat het om: 
• mensen met het syndroom van Down; 
• patiënten met neurologische aandoeningen waardoor de ademhaling 
gecompromitteerd is; 
• mensen met morbide obesitas (BMI>40). 
Bij deze groepen is er geen sprake van immuunsuppressie, wat betekent dat er ook 
gebruik gemaakt kan worden van het ChAdOx1-S nCoV-19-vaccin. De commissie 
adviseert deze groepen daarom net als de 60-64-jarigen, als eerste met dit vaccin te 
vaccineren.           
De commissie stelt ook vast dat mensen met andere chronische aandoeningen een 
verhoogd risico hebben op ernstige ziekte en sterfte. De Gezondheidsraad heeft 
7
eerder, in het advies over vaccinatiestrategieën , benoemd welke patiëntgroepen het 
betreft (zie ook hoofdstuk 2). Op hoofdlijnen zijn het de mensen jonger dan 60 jaar die 
ook jaarlijks in aanmerking komen voor vaccinatie tegen influenza. De commissie 
adviseert deze medische risicogroepen te vaccineren met het ChAdOx1-S nCoV-19-
vaccin, nadat de groep 60 tot en met 64-jarigen gevaccineerd is. Omdat leeftijd sterk 
bepalend is voor het risico op een ernstig ziektebeloop, zouden deze medische 
risicogroepen van oud naar jong gevaccineerd moeten worden, dus van 59 naar 18 
jaar. Gelijktijdig met deze medische risicogroepen adviseert de commissie de mensen 
van 50-59 jaar te vaccineren, te beginnen met de oudsten. De leeftijdsgroep van 50-59 
 
   
 
Pagina 21 van 26 
 

 
Advies COVID-19-vaccinatie: AstraZeneca-vaccin 
Definitief 
Wanneer blijkt dat een van de ingekochte vaccins virusverspreiding tegengaat, is het 
voorstelbaar om dat vaccin in te zetten voor deze strategie. Daarmee kan het 
reproductiegetal (R) worden verlaagd.  
4.2.3 Strategie 3: voorkomen van maatschappelijke ontwrichting 
In de huidige epidemiologische situatie is de druk op de zorgsector hoog. Dit wordt 
enerzijds veroorzaakt door de toestroom van COVID-19-patiënten en anderzijds door 
uitval van zorgpersoneel. Vaccinatie van zorgmedewerkers kan de huidige uitval 
helaas niet direct verminderen, omdat het een aantal weken duurt voordat het vaccin 
beschermt. Om de hoogste nood te verhelpen op plaatsen waar acute 
gezondheidsschade optreedt door uitval in de zorg, kan het vaccin heel selectief 
worden ingezet voor zorgmedewerkers. Het vaccineren van ouderen zal de druk op de 
zorg verminderen, omdat daarmee de toestroom van patiënten wordt tegengegaan. 
Wanneer de druk op de zorg is weggenomen, zal de impact op de maatschappij ook 
minder worden, omdat er dan ruimte ontstaat om maatregelen geleidelijk te 
versoepelen. 
4.3 Registratie 
Een essentieel onderdeel van het vaccinatieprogramma tegen COVID-19 is volgens de 
commissie registratie van wie, wanneer, welk vaccin heeft ontvangen. De vaccins van 
BioNTech/Pfizer en Moderna worden reeds toegediend en het vaccin van AstraZeneca 
zal binnenkort ook in gebruik genomen worden. Er zullen, als alles verloopt volgens 
verwachting, nog enkele nieuwe vaccins bijkomen. Registratie is noodzakelijk om 
mensen uit te kunnen nodigen voor hun tweede dosis vaccin, maar ook om inzicht te 
krijgen in de vaccinatiegraad, effectiviteit, impact en veiligheid van de vaccins. Net als 
bij elk vaccin of medicijn, houdt Bijwerkingencentrum Lareb nauwkeurig bij of er 
eventueel zeer zeldzame bijwerkingen of bijwerkingen op lange termijn optreden.  
 
   
 
Pagina 23 van 26 
 

 
Advies COVID-19-vaccinatie: AstraZeneca-vaccin 
Definitief 
interim analysis of four randomised controlled trials in Brazil, South Africa, and the UK. 
The Lancet 2021; 397(10269): 99-111. 
14 COVID-19: the green book, chapter 14a. Public Health England, 2020; PHE gateway 
number 2020300.   
15 Barrett JR, Belij-Rammerstorfer S, Dold C, Ewer KJ, Folegatti PM, Gilbride C, et al. 
Phase 1/2 trial of SARS-CoV-2 vaccine ChAdOx1 nCoV-19 with a booster dose induces 
multifunctional antibody responses. Nat Med 2020:  
16 Ramasamy MN, Minassian AM, Ewer KJ, Flaxman AL, Folegatti PM, Owens DR, et al. 
Safety and immunogenicity of ChAdOx1 nCoV-19 vaccine administered in a prime-
boost regimen in young and old adults (COV002): a single-blind, randomised, 
controlled, phase 2/3 trial. The Lancet 2020; 396(10267): 1979-1993. 
17 Vaccinatie tegen COVID-19 rondom zwangerschap en kraambed. Nederlandse 
Vereniging voor Obstetrie & Gynaecologie (NVOG), 8 januari 2021.   
 
  
 
   
 
Pagina 25 van 26 
 

