Protocol inzake de 
Versterking grenstoezicht  
in de Caribische landen van het Koninkrijk 
 
Ondergetekenden: 
 De staat der Nederlanden, te dezen vertegenwoordigd door de staatssecretaris van 
Binnenlandse Zaken en Koninkrijksrelaties, drs. R.W. Knops 
 Het land Aruba, te dezen vertegenwoordigd door de minister van Justitie, Veiligheid en 
Integratie, mr. A.C.G, Bikker en de minister van Financiën, Economische Zaken en Cultuur 
mr. X.J. Maduro, 
 Het land Curaçao, te dezen vertegenwoordigd door de minister van Justitie, Q. Girigorie en 
de minister van Financiën, K. Gijsbertha,  
 Het land Sint Maarten, te dezen vertegenwoordigd door de minister van Justitie, A. 
Richardson,  
Hierna te noemen ‘de Partijen’.  
Overwegende: 
 dat de Partijen binnen het Koninkrijk al geruime tijd samenwerken in het kader van 
grenstoezicht waarvoor diverse afspraken zijn gemaakt: 
10 januari 2005  Protocol Gemeenschappelijk Grenscontrole Teams tussen Nederland en 
de Nederlandse Antillen voor de periode van 2 jaar; 
25 februari 2008 Rijkswet van 25 februari 2008, houdende regeling van de taken en 
bevoegdheden, alsmede het beheer en beleid van de Kustwacht voor 
de Nederlandse Antillen en Aruba (Rijkswet Kustwacht voor de 
Nederlandse Antillen en Aruba); 
19 januari 2012 Protocol inzake de inzet van personeel uit de flexibel inzetbare pool 
Koninklijke Marechaussee tussen Nederland, Curaçao en Sint Maarten 
voor de periode van 1 januari 2011 tot 30 juni 2015; 
14 juni 2014 Protocol inzake de inzet van personeel uit de flexibel inzetbare pool 
Koninklijke Marechaussee tussen Nederland, Aruba, Curaçao en Sint 
Maarten voor een periode van 31 juli 2015 tot 31 december 2019; 
23 november 2017 Onderlinge regeling van Sint Maarten en Nederland als bedoeld in 
artikel 38, eerste lid, van het Statuut van Koninkrijk der Nederlanden 
tot versterking van het grenstoezicht van Sint Maarten afgesloten 
tussen Nederland en Sint Maarten voor een periode van 1 januari 2018 
tot 1 januari 2020; 
23 januari 2019 Protocol inzake de inzet van personeel uit de flexibel inzetbare pool 
Koninklijke Marechaussee tussen Nederland, Aruba, Curaçao en Sint 
Maarten voor onbepaalde tijd; 
2 november 2020 Onderlinge regeling Landspakket Curaçao tussen Curaçao en 
Nederland als bedoeld in artikel 38, eerste lid, van het statuut van 
Koninkrijk der Nederlanden waarmee uitvoering dient worden gegeven 
aan de maatregelen die in het landspakket beschreven staan 
waaronder voorwaarde H.11 Versterking grenstoezicht; 
13 november 2020  Onderlinge regeling Landspakket Aruba tussen Aruba en Nederland als 
bedoeld in artikel 38, eerste lid, van het statuut van Koninkrijk der 
Nederlanden waarmee uitvoering dient worden gegeven aan de 

j. Werkgroep: de werkgroep zoals benoemd in artikel 16. 
k. Voortgangscommissie: de voortgangscommissie zoals benoemd in artikel 15. 
 
Hoofdstuk 2. Doel 
Artikel 2  
1. Dit protocol heeft tot doel maatregelen te treffen op het gebied van grenstoezicht om bij te 
dragen aan het tegengaan van grensoverschrijdende/transnationaal georganiseerde 
(ondermijnende) criminaliteit in het Koninkrijk door te investeren in de Caribische landen 
van het Koninkrijk en het verbeteren van de onderlinge samenwerking tussen de diensten. 
2. Onder de maatregelen, zoals bedoeld in lid 1, wordt in elk geval verstaan, de operationele 
ondersteunende personele inzet van de Koninklijke Marechaussee en de Douane Nederland 
in de Caribische landen van het Koninkrijk, onder het bevoegd gezag van het land waar de 
werkzaamheden worden verricht en onder leiding van het hoofd van de betreffende 
operationele dienst van het land. Tevens draagt de Kustwacht Caribisch Gebied vanuit de 
eigenstandige taken bij aan de maatregelen zoals bedoeld in lid 1. 
 
Hoofdstuk 3. Samenwerking en verantwoordelijkheden 
Artikel 3 
De Caribische landen van het Koninkrijk blijven zelf verantwoordelijk voor het beleid en de 
uitvoering van het grenstoezicht. 
 
Artikel 4 
De operationele personele inzet van de Koninklijke Marechaussee en de Douane Nederland, 
alsmede de wijze waarop de medewerkers omgaan met informatie, geschiedt conform de 
geldende wettelijke bepalingen, voorschriften en regelingen van het betreffende Caribische land. 
 
Artikel 5 
De aansturing van de operationele personele inzet van de KMar en de Douane Nederland 
geschiedt in onderling overleg tussen de betreffende operationele dienst van het land en de 
KMar en de Douane Nederland. In het plan van aanpak artikel 13 lid 1 wordt de doelstelling en 
de wijze van aansturing van de operationele inzet van de KMar en de Douane Nederland in 
onderling overleg met de landen nader vastgesteld. Het beheer, beleid en gezag van de 
Kustwacht Caribisch Gebied geschiedt conform de Rijkswet Kustwacht. 
 
Artikel 6 
1. De rechtspositionele verantwoordelijkheid voor de Koninklijke Marechaussee berust bij de 
Commandant van de Koninklijke Marechaussee. 
2. De rechtspositionele verantwoordelijkheid voor de Douane Nederland berust bij de Directeur-
Generaal Douane Nederland.  
3. De rechtspositionele verantwoordelijkheid voor de Kustwacht voor het Koninkrijk der 
Nederlanden in het Caribisch gebied berust –conform de Rijkswet Kustwacht– bij de ministers 
van Nederland, Aruba, Curaçao en Sint Maarten die bij de taakuitoefening van de Kustwacht 
betrokken zijn. De directeur van de Kustwacht is belast met de algehele leiding van de 
Kustwacht. Deze functie wordt vervuld door de Commandant der Zeemacht in het Caribisch 
gebied. 
 
Artikel 7 
1. De landen spreken de wens uit intensief te willen samenwerken op het gebied van de 
bestrijding van transnationaal georganiseerde en ondermijnende grensoverschrijdende 
criminaliteit en de verbetering van het grenstoezicht op de luchthavens en aan de maritieme 
grenzen.  
2. Deze samenwerking omvat specifiek: 
- Het tegengaan van smokkel, in ieder geval op het gebied van verdovende middelen, 
wapens en illegale geldstromen;  
- Het versterken van de informatiepositie en informatie-uitwisseling waarmee gerichter 
toezicht kan worden uitgeoefend;  
- Het verbreden van het palet van toezichtinterventies;  

 
Hoofdstuk 4. Uitvoering  
Artikel 13 
1. De verantwoordelijke autoriteiten van de landen werken in een plan van aanpak de 
doelstellingen voor en wijze van de uitvoering van het grenstoezicht uit. Tevens bevat het 
plan van aanpak een inventarisatie van de afspraken die in het kader van de uitvoering 
moeten worden vastgelegd. Dit plan van aanpak wordt in beginsel gezamenlijk telkens 
vastgesteld voor een periode van drie jaar door de ministers die het aangaat van dat 
betreffende Caribische land van het Koninkrijk en Nederland.  
2. Nederland stelt ten behoeve van de plannen van aanpak financiële middelen beschikbaar. 
 
Artikel 14 
De uitvoering van de plannen van aanpak wordt in ieder geval één keer per jaar besproken door 
de ministers die het aangaat van het Caribische land en Nederland. 
 
Artikel 15 
1. In ieder der Caribische landen van het Koninkrijk is er een voortgangscommissie die tot taak 
heeft om de voortgang van de implementatie van de plannen van aanpak te monitoren.  
2. Elke voortgangscommissie bestaat uit vertegenwoordigers van elk van de deelnemende, met 
het grenstoezicht belaste uitvoeringsorganisaties en de betrokken ministeries van zowel het 
betreffende Caribische land als van Nederland. 
3. De voortgangscommissie adviseert de ministers die het aangaat van het betreffende land en 
Nederland over de voortgang en uitvoering van de gemaakte afspraken in de plannen van 
aanpak. 
4. De voortgangscommissie komt tenminste twee maal per jaar bijeen en biedt jaarlijks in 
januari een tussen- of eindrapportage aan de ministers die het aangaat.  
5. De leden van de voortgangscommissie worden door de minister die het aangaat benoemd, 
geschorst en ontslagen. De voorzitter wordt op voordracht door de minister van Binnenlandse 
Zaken en Koninkrijksrelaties, na overleg tussen de Partijen, benoemd, geschorst en 
ontslagen. 
Artikel 16 
1. Om de voortgangscommissie zoals bedoeld in artikel 15 voor te bereiden wordt een 
werkgroep ingesteld. 
2. Ieder lid van de voortgangscommissie stelt een lid voor de werkgroep aan. 
3. De werkgroep monitort en bespreekt periodiek de voortgang van de uitvoering van de 
plannen van aanpak, bedoeld in artikel 13 eerste lid, bereidt de overleggen van de 
voortgangscommissie, bedoeld in artikel 15 voor en stelt tussenrapportages op.  
 
Hoofdstuk 5. Geschillen 
Artikel 17  
1. Indien er een verschil van inzicht bestaat over de uitvoering van de in, of op grond van, dit 
protocol gemaakte afspraken, dan wel ten aanzien van de interpretatie of toepassing van dit 
protocol, wordt dit verschil van inzicht besproken in de reguliere overleggremia die daarvoor 
bestaan, en indien nodig daarna in de werkgroep, bedoeld in artikel 16.  
2. Indien het verschil van inzicht daar niet beslecht kan worden, dan zal het verschil van inzicht 
besproken worden in de voortgangscommissie, als bedoeld in artikel 15.  
3. Indien de voortgangscommissie het verschil van inzicht evenmin kan beslechten wordt dit 
verschil van inzicht besproken in een ministerieel overleg tussen de ministers die het 
aangaat van het Caribische land in het Koninkrijk en de minister van BZK als bedoeld in 
artikel 14. Indien dit overleg niet tot een voor de betrokken partijen gewenste uitkomst 
leidt, wordt het verschil van inzicht voorgelegd aan een of meerdere door de partijen aan te 
wijzen bemiddelaars. 
 
 
 

Toelichting  
 
Inleiding  
Eind 2020 hebben de landen overeenstemming bereikt over de derde tranche liquiditeitssteun 
2020, in combinatie met een pakket aan maatregelen dat gericht is op het realiseren van 
structurele hervormingen in de Caribische landen van het Koninkrijk. Het pakket aan maatregelen 
heeft tot doel om de financieel-economische weerbaarheid van de Caribische landen in het 
Koninkrijk te vergroten. Een goed functionerende rechtsstaat is voorwaardelijk voor economische 
ontwikkeling, draagt bij aan houdbare overheidsfinanciën en ziet toe op de rechtmatigheid van 
bestedingen.  
 
De Caribische grenzen van het Koninkrijk spelen een rol bij transnationaal georganiseerde 
(ondermijnende) criminaliteit. Denk hierbij aan drugssmokkel, illegale immigratie, mensenhandel- 
en mensensmokkel, wapenhandel en witwassen. Deze verschillende vormen van transnationaal 
georganiseerde (ondermijnende) criminaliteit hebben niet alleen een ondermijnend effect op de 
rechtsstaat, maar ook op de samenleving in de Caribische landen in het Koninkrijk. Mede daarom 
zal het grenstoezicht daar structureel worden versterkt. Daarnaast heeft deze criminaliteit in de 
Caribische landen van het Koninkrijk ook invloed op Europees Nederland. Om de inzet van de 
Caribische landen in het Koninkrijk tegen deze criminaliteit te versterken en om waterbedeffecten 
tussen zowel de landen als criminaliteitsvormen te voorkomen is het van belang dat er 
interlandelijk en multidisciplinair (met de diverse grensdiensten) wordt opgetrokken. 
 
Voor Sint Maarten geldt dat het protocol volgt op de resultaten die reeds geboekt zijn in het kader 
van de onderlinge regeling versterking grenstoezicht Sint Maarten. Daarnaast geldt voor alle 
landen in het Caribisch deel van het Koninkrijk dat er in het kader van het project Baseline ook 
stappen zijn gezet om het grenstoezicht in de landen te versterken. Tevens zal onderhavig 
protocol aanvullend zijn op het protocol inzake de inzet van personeel vanuit de flexibel inzetbare 
pool Koninklijke Marechaussee (hierna flexpool KMar).  
 
Hoofdstuk 2. Doel 
Om het doel als bedoeld in artikel 2 van het protocol te behalen dient er een minimaal gewenst 
niveau van controle aan de buitengrenzen te worden vastgesteld, behaald en gehandhaafd. 
Daarbij is het essentieel dat er aan de grenzen effectief en efficiënt kan worden gecontroleerd op 
al het inkomend en uitgaand personen- en goederenverkeer. Het raakt rechtstreeks de belangen 
van alle landen in het Koninkrijk. In dat verband gaan de Koninklijke Marechaussee (hierna: KMar) 
en Douane Nederland extra bijstand/inzet verlenen onder verantwoordelijkheid van de 
verantwoordelijke ministers in de landen met als doel een goed functionerend grenstoezicht op 
personen en goederen in de landen. De Kustwacht Caribisch Gebied zal met een 
personeelsintensivering in de komende jaren toegroeien naar een 24/7 taakuitvoering op de 
maritieme grens. Om het grenstoezicht te versterken is o.a. het volgende nodig: 
a. Informatie vergaren over transnationale fenomenen alsook voor zowel de lucht- als 
scheepvaart over de aard van het vaar- of vliegtuig, goederen en de opvarenden of 
inzittenden, zodat op basis daarvan een adequate risicoanalyse kan plaatsvinden en 
keuzes kunnen worden gemaakt welke controles worden uitgevoerd.  
b. De opvolging in de rechtshandhavingsketen garanderen als bedoeld in artikel 11 van het 
protocol.  
c. Versterken en mogelijk uitbreiden van het pallet aan grenstoezichtsinterventies (door o.a. 
reguliere en zichtbare aanwezigheid, multidisciplinair uitvoeren van gerichte controles en 
inspecties, maritieme community policing op en rond het water en maritiem informatie 
gestuurd optreden). 
d. Personele, materiële en facilitaire randvoorwaarden verwezenlijken.  
 
Hoofdstuk 3. Samenwerking en verantwoordelijkheden 
De uitvoering van het grenstoezicht is en blijft een verantwoordelijkheid van de landen. Dit 
betekent dat het grenstoezicht van personen en goederen in de landen onder verantwoordelijkheid 
van de ministers van Justitie en de ministers van Financiën van respectievelijk Aruba, Curaçao en 
Sint Maarten wordt uitgevoerd. Onder deze verantwoordelijkheid vallen ook de grenscontroles en 
activiteiten die door de KMar en Douane Nederland in dat Caribische land worden uitgevoerd. De 

kunnen beperken. In dat verband is het van belang dat de verantwoordelijke ministers in de 
Caribische landen erop toezien dat de eventuele gevolgen van een versterkt grenstoezicht voor 
andere onderdelen van de veiligheidsketen, zoals de rechtshandhaving in een zo vroeg mogelijk 
stadium in kaart worden gebracht en worden afgestemd door de grenstoezichtorganisaties zodat 
er tijdig door de andere organisaties passende maatregelen kunnen worden genomen en indien 
nodig worden geïntensiveerd. Hiertoe zullen de ontwikkelingen die op de grenzen worden 
waargenomen en informatie (data) worden gedeeld en acties op elkaar moeten worden afgestemd. 
In het plan van aanpak zal deze wisselwerking op hoofdlijnen worden weergegeven.  
 
Hoofdstuk 4. Uitvoering 
Voor een goede uitvoering van het protocol is het nodig dat ingevolge artikel 13 van het protocol 
per land een plan van aanpak wordt opgesteld in gezamenlijkheid tussen de lokale en Nederlandse 
grensdiensten en betrokken beleidsdirecties. De plannen van aanpak voor Aruba en Curaçao 
worden voor 1 april 2021 vastgesteld. Voor Sint Maarten geldt dat, in verband met de doorlooptijd 
van de huidige Onderlinge regeling versterking grenstoezicht Sint Maarten, het plan van aanpak 
voor 1 september 2021 wordt vastgesteld. Vervolgens zullen deze plannen van aanpak iedere drie 
jaar geëvalueerd, vernieuwd en opnieuw vastgesteld worden. 
 
Het plan van aanpak zal een duidelijk beeld geven van de doelstellingen, nadere vormen en 
modaliteiten voor de uitvoering van het grenstoezicht, verantwoordelijkheden en maatregelen per 
dienst, per land. Bij het opstellen van het plan van aanpak zullen de verbetervoorstellen van het 
baseline traject in acht genomen worden. Dit plan van aanpak zal opgesteld worden door de 
werkgroep als bedoeld in artikel 16 van het protocol. Tevens zal in het plan van aanpak 
beschreven worden hoe gedurende de uitvoering van het plan van aanpak aanpassingen kunnen 
worden doorgevoerd. 
 
De landen stellen ook een voortgangscommissie per land samen. Door deze commissie kunnen de 
afspraken uit de regeling gemonitord worden. Daarnaast kan deze commissie advies geven aan de 
verantwoordelijke ministers van de landen over de uitvoering van de afspraken uit de onderlinge 
regeling. De voortgangscommissie zoals bedoeld in artikel 15, als de werkgroep zoals bedoeld in 
artikel 16, worden als volgt samengesteld: 
–één vertegenwoordiger van de immigratiedienst(en) van het Caribische land 
–één vertegenwoordiger van de Douane van het Caribische land 
–één vertegenwoordiger van het ministerie van Justitie van het Caribische land 
–één vertegenwoordiger van het ministerie van Financiën van het Caribische land.  
–één vertegenwoordiger van de KMar 
–één vertegenwoordiger van de Douane Nederland 
–één vertegenwoordiger van de Kustwacht Carib 
–één vertegenwoordiger van het ministerie van Justitie en Veiligheid van Nederland 
–één vertegenwoordiger van het ministerie van Financiën van Nederland 
–één vertegenwoordiger van het ministerie van Defensie van Nederland 
–één vertegenwoordiger van het ministerie van Binnenlandse Zaken en Koninkrijksrelaties van 
Nederland 
 
Om het doel onder artikel 2 te behalen is middels dit protocol een samenwerking tussen de 
Caribische landen van het Koninkrijk en Nederland voorzien. De specifieke onderwerpen voor de 
samenwerking staan beschreven in artikel 7 van het protocol. De volgende inzet en middelen 
zullen onderdeel zijn van de nader op te stellen plannen van aanpak als neergelegd in artikel 13 
van het protocol: 
a. Extra inzet van de KMar en Douane Nederland, waarbij zowel de expertise van deze 
diensten als het geven van opleidingen centraal staan. De extra inzet van de KMar vindt 
aanvullend plaats op de reeds door de KMar geleverde inzet op basis van de flexpool KMar.  
b. Versterking van de Kustwacht en deze in staat te stellen 24/7 operationeel te zijn. 
c. Investeren in het materiaal, personeel en de faciliteiten van de grensdiensten. 
d. Het inrichten en vaststellen van een intensief en structureel samenwerkingsverband in de 
Caribische landen van het Koninkrijk met de betrokken partners en diensten. 
 

