Bijlage: 
Over de waarde van cultureel erfgoed voor de samenleving  
Onderzoek naar het Verdrag van Faro 
 
1. Inleiding 
In de beleidsbrieven Cultuur in een open samenleving en Erfgoed telt, de betekenis van erfgoed 
voor de samenleving (2018) werd aangekondigd dat onderzoek naar de mogelijkheden en 
consequenties van de ratificatie van het Verdrag van Faro zou worden gestart. In dit Verdrag van 
de Raad van Europa (2005) staat de sociale waarde van erfgoed en de democratische 
betrokkenheid van mensen centraal.  
  
Deze bijlage geeft een weergave van de belangrijkste resultaten van het onderzoek Programma 
Faro, dat wil zeggen de uitgangspunten van het Verdrag van Faro, de beleidsbasis voor invoering 
en een uitvoeringsagenda in 2021 ter voorbereiding van de ondertekening van het Verdrag van 
Faro. 
 
Activiteiten die in de Uitvoeringsagenda zullen worden opgenomen: 
 Een (fysiek en digitaal) platform realiseren waarin de kennis en vaardigheden verbonden 
aan de Faro-werkwijze kunnen worden geborgd en gedeeld en samenwerking kan 
plaatsvinden. 
 Training en opleiding van erfgoedprofessionals tot ‘facilitators’ en ‘verbinders’ tussen 
gemeenschappen, erfgoedinstellingen, overheden  etc.  
 Samenwerken met gemeenten en provincies om bij het vormgeven van omgevingsvisies 
erfgoedparticipatie door burgers te ondersteunen. Ook de wettelijke verankering van het 
Uitdaagrecht geeft gemeenten de mogelijkheid om het initiatief van bewoners en lokale 
erfgoedverenigingen voor de zorg en toegankelijkheid van erfgoed te versterken. 
 Evaluatie van de Faro-subsidieregeling bij het Fonds voor Cultuurparticipatie (2020-2021) 
en bezien hoe deze gecontinueerd kan worden in 2022 en volgende jaren. 
 In het kader van de evaluatie van de Erfgoedwet verkennen hoe de uitgangspunten van het 
Faro Verdrag kunnen worden ondergebracht in de wet. 
 Het opstellen van een implementatieplan op basis van de resultaten van de 
uitvoeringsagenda voor de ratificatie van het Verdrag van Faro. 
 
2. Programma Faro  
In de beleidsbrieven Cultuur in een open samenleving en Erfgoed telt, de betekenis van erfgoed 
voor de samenleving (2018) kondigde de minister van OCW aan een onderzoek te starten naar de 
mogelijkheden van ratificatie van het verdrag van Faro. In 2019 startte het programma Faro dat 
doorloopt tot eind 2021. In het programma wordt onderzocht wat de meerwaarde van ratificatie 
kan zijn voor de samenleving en de erfgoedpraktijk en wat de mogelijkheden, juridisch en 
beleidsmatig, zijn om in Nederland uitvoering te geven aan het verdrag. Het programma Faro 
verkent daartoe hoe erfgoedparticipatie een vanzelfsprekend onderdeel van de erfgoedpraktijk kan 
worden en hoe erfgoed als hulpbron ofwel middel in maatschappelijke vraagstukken kan worden 
ingezet.  
Het programma Faro - Erfgoed Maak je Samen - laat zien, ook bij provincies en gemeenten, dat er 
in Nederland sprake is van een praktijk in wording die veel kansen biedt voor implementatie van 
het Verdrag van Faro. Deze praktijk is echter nog in opbouw en heeft stimulans en ondersteuning 
nodig op nationaal, regionaal en lokaal niveau.  
Het programma Faro zet in 2021 in op de voorbereiding van de ondertekening van het Verdrag. 
Daartoe wordt in co-creatie met de erfgoedsector, overheden en maatschappelijke organisaties een 
uitvoeringsagenda opgesteld. Binnen deelagenda’s met bijvoorbeeld het beroepsonderwijs, 
overheden of de museumsector, worden ambities geformuleerd, alsook concrete stappen die de 
komende tijd gezet kunnen worden. De uitvoeringsagenda biedt een goede basis voor 
ondertekening van het Verdrag en is een goed uitgangspunt voor een implementatieplan behorend 
bij de ratificatie van het Verdrag.  
 
3. Kaderverdrag: ondertekening en ratificatie 
Het Verdrag van Faro is een kaderverdrag; daarmee zijn de bepalingen van het Verdrag eerder 
richtlijnen voor het ontwikkelen van beleid, dan juridische verplichtingen. Het Verdrag bevat 
1 
 

het dynamische en interactieve karakter van erfgoed dat steeds opnieuw door mensen wordt 
gedefinieerd en op de relatie met de leefomgeving en het sociale domein.  
Het Verdrag benadrukt dat de zorg voor cultureel erfgoed niet louter een zaak van experts is en 
dat erfgoedgemeenschappen en burgerinitiatieven een grote rol (kunnen) spelen in alle aspecten 
van het erfgoedbeleid. Actieve participatie aan dat beleid is essentieel om ruimte te creëren voor 
actueel en alledaags erfgoed, meerstemmigheid en voortdurende (her)interpretatie.  
 
3
Erfgoedgemeenschap is dan ook een centraal begrip in het Verdrag. Het gaat hierbij om mensen 
die waarde hechten aan (aspecten van) een bepaald erfgoed en dit willen doorgeven. Deze groep 
kan door de tijd steeds veranderen van omvang en samenstelling met veranderende perspectieven 
op ‘hun’ erfgoed. Mensen kunnen tijdens hun leven bewust en onbewust tot vele 
erfgoedgemeenschappen behoren: bijvoorbeeld als deelnemer aan het Zomercarnaval Rotterdam, 
wonend in een voormalig industriegebied, als beoefenaar van een ambacht en als vrijwilliger in een 
museum. Erfgoedgemeenschappen kunnen worden opgevat als flexibele netwerken of platforms 
waarin burgers, vrijwilligers(organisaties), maar ook (formele erfgoed)instellingen, private partijen 
en partijen uit andere sectoren deel van uit kunnen maken en waar in samenwerking kennis en 
expertise kan worden gegenereerd en uitgewisseld.  
 
Ook de economische waarde van erfgoed en duurzame ontwikkeling (voor bewoners of een regio), 
wordt door het Verdrag onderschreven, alsook het belang van digitale toegang tot erfgoed en 
erfgoedonderwijs.   
Het concept van het ‘gemeenschappelijk erfgoed van Europa’ refereert aan het collectieve 
geheugen van Europa. Het is de verantwoordelijkheid van een ieder om voor het erfgoed van de 
ander evenveel respect te tonen als voor het eigen erfgoed. Op die manier kan door interactie  uit 
de diversiteit van het erfgoed gemeenschappelijkheid ontstaan. 
 
4.3 Rol overheid/overheden 
Bij ondertekening (en na ratificering) van het Verdrag is de staat verantwoordelijk voor:  
 het (wettelijk) borgen van het recht op erfgoed, het erkennen van de maatschappelijke 
waarde van erfgoed en het vergroten van de waarde ervan door het te onderzoeken, 
interpreteren, ontwikkelen en toegankelijk te maken; 
 het bevorderen van de deelname aan erfgoed, bijvoorbeeld door het wegnemen van 
drempels, het bevorderen van de bijdrage van erfgoed aan maatschappelijke 
ontwikkelingen, culturele diversiteit, leefomgeving; 
 het voeren van integraal beleid waardoor erfgoed een rol speelt in andere beleidsdomeinen 
(sociaal, ruimtelijk, economisch, in onderwijs etc.). 
 
Juist op lokaal niveau kan het Verdrag van Faro veel betekenen, zo dicht mogelijk bij 
erfgoedgemeenschappen en de burger. Overheden en de verschillende beleidssectoren hebben een 
gezamenlijke verantwoordelijkheid voor cultureel erfgoed en participatie van iedereen in een 
onderlinge samenwerking en een geïntegreerde aanpak. Nieuwe vormen en methoden van 
samenwerking tussen overheden, (erfgoed)domeinen en (erfgoed)gemeenschappen zullen 
daarvoor ontwikkeld moeten worden. Ondersteunen van vrijwilligers en hun initiatieven zijn daarbij 
van groot belang. 
 
5. Hoe hebben andere landen Faro geratificeerd? 
Ook andere landen hebben onderzoek gedaan naar de mogelijkheden en consequenties van 
ratificatie van het Faro Verdrag en hebben inventarisaties van projecten uitgevoerd om zicht te 
krijgen op de (erfgoed)praktijk. Landen maken keuzes in de uitvoering van het Verdrag. Vaak 
betreft dat het bevorderen van de participatie van burgers bij cultureel erfgoed en het betrekken 
van nieuwe, bredere doelgroepen; ook voor het inzetten van erfgoed als middel om 
maatschappelijke meerwaarde te creëren (zoals cohesie, tolerantie, culturele diversiteit, inclusie 
etc.). Soms wordt er voor gekozen erfgoed een integrale positie te geven in een ander 
beleidsdomein, zoals ruimtelijke ordening en wordt daarvoor wet- en regelgeving aangepast. Ook 
wordt wel een kennisplatform of netwerkorganisatie ingericht voor Faro-activiteiten en 
                                                 
3
 a heritage community consists of people who value specific aspects of cultural heritage which they wish, 
within the framework of public action, to sustain and transmit to future generations. 
3 
 

en de herbestemming van leegstaande huisjes. En niet voor niets worden het netwerk en de 
inventaris immaterieel erfgoed frequent aangevuld door gemeenschappen die hun tradities en 
levende cultuuruitingen willen doorgeven. 
Al deze initiatieven dagen de overheid uit om (nog) beter zorg te dragen voor het erfgoed. Vanuit 
het erfgoed worden verbindingen gelegd met bijvoorbeeld vraagstukken als eenzaamheid, 
uitsluiting en onthechting. Zelfs in coronatijd is in Tilburg invulling gegeven aan een nieuwe traditie 
om met Driekoningen, van oudsher een bedelfeest, kinderen te vragen hun speelgoed te delen met 
kinderen uit minder draagkrachtige gezinnen. En in verpleeghuizen wordt het erfgoed ingezet om 
het geheugen te prikkelen.  
 
De beweging komt niet alleen van onderop. Ook overheden en erfgoedinstellingen zetten de deuren 
open en laten burgers bepalen wat van waarde is. Bij lokale overheden ontstaan 
samenwerkingsruimtes, zoals in Den Bosch, of worden processen zo ingericht dat ambtenaren, 
vrijwilligers en erfgoedgemeenschappen elkaar ontmoeten en versterken. Gemeentelijke 
erfgoedplatforms ontstaan en samen wordt bepaald wat kan worden aangepakt en hoe budgetten 
worden verdeeld. Ook in het beleid dat gemeenten ontwikkelen voor de Omgevingswet en Right to 
Challenge speelt erfgoed een rol.  
 
Musea halen de buitenwereld naar binnen. Ze bereiden hun programma’s voor in co-creatie met 
stadsbewoners, zoals bij Stedelijk Museum Schiedam, en bieden fysieke ruimte en inspiratie aan 
niet-museale activiteiten, zoals taallessen. Ook verlaten ze het fysieke museum en hebben ze oog 
voor de vele perspectieven die met erfgoed gemoeid zijn, zoals Amsterdam Museum dat het land 
intrekt met een reizende volksraadpleging over de Gouden Koets.  
 
Van oudsher beschikt de erfgoedsector over veel betrokken vrijwilligers. Breed in de erfgoedsector 
zorgt digitalisering voor een betere ontsluiting van het erfgoed en andere mogelijkheden voor 
burgers om actief deel te nemen. Mede daardoor nemen crowdsourcing en wisdom of the crowd 
een grote vlucht, binnen de archieven, maar ook daarbuiten.  
Waar door de regelgeving vrijwilligers soms juist meer op afstand zijn komen te staan, zoals in de 
archeologie, wordt in samenspraak gekeken hoe in de toekomst weer meer samengewerkt kan 
worden.  
 
Ook in de collectievorming zijn breed in de erfgoedsector ontwikkelingen gaande: wat is erfgoed en 
wie bepaalt dat? Musea in Rotterdam, Schiedam en Gouda laten inwoners (mee)bepalen.  
In de gemeenten Westerveld en Ronde Venen hebben inwoners een stem bij het aanwijzen van 
gemeentelijke monumenten. Voor het gebouwde erfgoed van na 1965 leggen lokale overheden, 
Erfgoedvereniging Heemschut en de Rijksdienst voor het Cultureel Erfgoed (RCE) hun oor te 
luisteren in de samenleving.  
Met de hotspotmonitor hebben archieven een antenne ontwikkeld voor wat er in de samenleving 
speelt en de geschiedenis die nu geschreven wordt. Zo worden burgers opgeroepen mee te helpen 
om het archief van de coronapandemie aan te leggen. In zijn algemeenheid neemt het belang van 
storytelling en het vastleggen van oral history binnen alle erfgoeddisciplines toe. Als de mens 
centraal staat in het erfgoed, is zijn verhaal een wezenlijk onderdeel daarvan. 
 
Maar ook is duidelijk dat er nog veel moet worden gedaan. Gemeenschappen voelen zich niet altijd 
gehoord. Processen stokken door gebrek aan vertrouwen, knellende regelgeving en doordat 
initiatieven niet passen binnen afgebakende beleidsdoelstellingen en subsidievereisten. Faro is dus 
ook nog een praktijk in wording. Niet in de laatste plaats omdat het in essentie om een 
cultuurverandering gaat, waarbij erfgoeddeskundigen ruimte maken voor de inbreng van burgers 
en niet-betaalde deskundigen: van inspraak naar co-creatie, partnerschap en zeggenschap. Waar 
meer ruimte ontstaat voor andere erfgoedopvattingen en waarden. En waar naast behoud van 
erfgoed als doel, erfgoed ook als middel wordt ingezet om een bijdrage te leveren aan sociaal-
maatschappelijke doelen.  
 
Dat vraagt om omdenken van projecten naar processen en netwerken, van publieksbereik naar 
participatie, het vraagt om nieuwe vaardigheden, rolopvattingen en normen. De Faro-praktijk in 
wording is een rijk geschakeerde praktijk van verschillende ambities, snelheden, kansen, 
dilemma’s en te overwinnen onmogelijkheden. Zo’n verandering komt tot stand door trial and 
5 
 

kennis en ervaring met de Faro werkwijze verder te ontwikkelen en het begrip Faro meer 
bekendheid te geven, is continuering van de regeling in de komende jaren belangrijk, 
vooruitlopend op verdere implementatie van het Verdrag. Voor het fonds is van belang dat zij met 
deze regeling nieuwe doelgroepen hebben weten te bereiken zoals burgerinitiatieven en dat een 
breder erfgoedbegrip wordt gehanteerd. 
 
Samenwerking met gemeenten en provincies  
Werken in de geest van Faro is relevant voor vaak lokale initiatieven en erfgoed. In de gesprekken 
met gemeenten en provincies komt naar voren dat er behoefte is aan meer inzicht en bekendheid 
met de inhoud van het Faro-verdrag en aan goede voorbeelden van de Faro-werkwijze. Hoe werk 
je met gemeenschappen op een democratische wijze of hoe participeer je als overheid in 
burgerinitiatieven? De uitvoeringsagenda wordt in samenwerking met gemeenten en provincies 
opgesteld, waarin wensen van de overheden worden meegenomen alsmede van de 
erfgoedgemeenschappen waarmee zij zijn verbonden. 
In gesprekken met provincies en gemeenten bleek dat zij bij de invoering van het Verdrag van Faro 
kansen zien voor de participatie van burgers bij de positionering van en betekenisgeving aan 
cultureel erfgoed in de omgevingsvisies. De participatie zoals opgenomen in de Omgevingswet kan 
met de invoering van Faro steun bieden aan het serieus ‘meedoen’ door gemeenschappen in 
ruimtelijke ontwikkelingen en de leefomgeving. 
 
Aansluiting bij andere beleidsterreinen  
Het wetsvoorstel van het ministerie van BZK om het Uitdaagrecht wettelijk te verankeren (brief 
aan TK 17 oktober 2019) sluit aan bij het ‘recht op erfgoed’ van Faro. Al zo’n 130 gemeenten 
werken met het Uitdaagrecht en de regeling voor inwoners om maatschappelijke taken over te 
nemen. Het Landelijk Samenwerkingsverband Actieve bewoners (LSA), een netwerk/vereniging van 
actieve bewonersgroepen, werkt aan kansen en goede voorbeelden van de verbinding tussen het 
Uitdaagrecht en erfgoed. Inwoners en lokale verenigingen kunnen van gemeenten de mogelijkheid 
krijgen om zelf voorstellen in te dienen voor het behoud en gebruik van erfgoed in hun directe 
omgeving.  
 
Faro in de Erfgoedwet 
De evaluatie van de Erfgoedwet is voorzien in 2021. Dit biedt de kans om te verkennen welke 
elementen van het Verdrag ontbreken en zouden kunnen worden opgenomen in de wet. In de wet 
is de definitie van cultureel erfgoed al (gedeeltelijk) ontleend aan de Faro-definitie. De 
maatschappelijke waarde van erfgoed kan nog verder worden uitgewerkt. Bijvoorbeeld door een 
participatieparagraaf op te nemen, als ook het Uitdaagrecht, een definiëring en positionering van 
het begrip ‘(erfgoed)gemeenschap’ en de mogelijke inzet van cultureel erfgoed als middel in 
maatschappelijke en ruimtelijke ontwikkelingen.  
 
Caribisch deel van het Koninkrijk 
Ook in het Caribisch deel van het Koninkrijk is participatie van gemeenschappen bij de zorg en 
beoefening van erfgoed een opkomende beweging. Capaciteitsopbouw, training en 
kennisuitwisseling over het Verdrag en ermee verbonden werkwijzen is noodzakelijk. Meer 
informatie en zichtbaarheid over regelingen bij de rijkscultuurfondsen, zoals de Faro-regeling, maar 
ook de vrijwilligersregeling (die open staat voor de Caribische delen) zullen worden gegeven aan de 
Cariben.   
 
Samenwerking op internationaal niveau in Europa 
Ook op internationaal niveau is het Faro Verdrag een belangrijke aanvulling op de door Nederland 
geratificeerde internationale cultuurverdragen, zoals het UNESCO-verdrag inzake de bescherming 
van immaterieel cultureel erfgoed. Ook internationaal is erfgoed nauw verbonden met discussies 
over verandering van onze leefomgeving (zoals verstedelijking), duurzaamheid, interculturele  
dialoog en verschillende perspectieven op erfgoed, thema’s waaraan ook Nederland meewerkt (zie 
Beleidskader Internationaal Cultuurbeleid 2021-2024).  
In Europees verband (EU) participeerde Nederland in de OMC-groep van experts over Participatory 
governance of cultural heritage (rapport 2018) waarin de actieve betrokkenheid van alle relevante 
7 
 

