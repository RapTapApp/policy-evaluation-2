Prins Willem Alexanderhof 20 
2595 BE Den Haag 
t 070 3106686 
info@cultuur.nl 
www.raadvoorcultuur.nl 
Ministerie van Onderwijs, Cultuur en Wetenschap 
Mevrouw mr. drs. I.K. van Engelshoven  
Postbus 16375  
2500 BJ Den Haag  
Den Haag, 8 februari 2021 
Kenmerk: RVC-2021-1613 
Betreft: tussenadvies Commissie Collectie Nederland 
Geachte mevrouw Van Engelshoven, 
De Commissie Collectie Nederland (hierna: de commissie), zoals ingesteld door de Raad voor 
Cultuur, is bijzonder verheugd over uw ambitie te komen tot een meer betrokken 
overheidsbeleid inzake de bescherming van roerend cultureel erfgoed, een van de 
1
belangrijkste aanbevelingen van de commissie-Pechtold. 
In uw adviesaanvraag staat het formuleren van een duidelijke en overkoepelende visie op de 
samenstelling en ontwikkeling van een dynamische Collectie Nederland voorop. Die visie 
moet een kader aan bescherming geven: als duidelijk is wat moet worden verstaan onder de 
Collectie Nederland, kan vervolgens de vraag worden beantwoord wanneer roerend cultureel 
erfgoed dusdanig belangwekkend voor Nederland is, dat het moet worden behouden en niet 
naar het buitenland mag verdwijnen. Voor het beschermingsvraagstuk is het tevens nodig om 
beter zicht te krijgen op beschermwaardig particulier bezit in Nederland. Het beoordelen van 
de huidige invulling van het register waarop de tot op heden door het ministerie van 
Onderwijs, Cultuur en Wetenschap (OCW) beschermde cultuurgoederen en verzamelingen 
zijn opgenomen, is eveneens een onderdeel van de adviesaanvraag. De commissie heeft 
kortom een uitdagende en omvangrijke opdracht. 
In verband met de op handen zijnde evaluatie van de Erfgoedwet heeft u de commissie 
verzocht de adviezen die hiermee samenhangen als eerste te formuleren, begin februari 2021. 
Het gaat u daarbij om de criteria waarmee cultuurgoederen en verzamelingen als beschermd 
worden aangewezen en worden opgenomen in het register van beschermde cultuurgoederen 
en verzamelingen.  
1
 Van terughoudend naar betrokken – hoe cultuurgoederen en verzamelingen onder de Erfgoedwet adequaat te 
beschermen (2019, Adviescommissie Bescherming Cultuurgoederen/ Raad voor Cultuur). 

 
In dit briefadvies geeft de commissie de contouren van haar visie op de Collectie Nederland 
en haar overwegingen voor een mogelijk nieuwe wijze van beschermen. De uitwerking 
daarvan volgt in het tweede deel van het adviestraject. Onderdeel van de nieuwe visie op de 
Collectie Nederland is een nieuwe invulling van de criteria in de Erfgoedwet. De huidige 
criteria zijn onduidelijk en deels niet meer toereikend voor het realiseren van een 
dynamische, tot de verbeelding sprekende Collectie Nederland. De beschermingscriteria, 
zoals de commissie de aanwijzingscriteria in het vervolg noemt, zijn zo geformuleerd dat ze 
ook in een eventueel ander beschermingssysteem dan het huidige register toepasbaar en van 
waarde kunnen zijn.  
 
De commissie ziet uit naar uw reactie op dit tussenadvies en gaat hierover en over het vervolg 
van de opdracht graag met u in gesprek. 
Namens de Commissie Collectie Nederland, 
 
Sybrand van Haersma Buma,   Brigitte Bloksma, 
Voorzitter      Vicevoorzitter 
  
3 

 
 
Wat vooraf ging: 
 1985 Wet tot behoud van cultuurbezit (Wbc) en Wbc-commissie (Raad voor 
Cultuur) 
 1997 Instituut Collectie Nederland (ICN) 
 1997-1999 Adviescommissie Wbc 
 2001 ‘Advies Actualisering Wbc-lijst, wet tot behoud van cultuurbezit’, rapport 
Raad voor Cultuur 
 2002 Aanpassing Wbc 
 2010 Opgaan ICN in RCE 
 2014 Einde Wbc-commissie  
 2016 Erfgoedwet, de Wbc wordt hierin geïntegreerd 
Belangrijkste wijzigingen inzake bescherming roerend cultureel erfgoed: 
- minister bepaalt ‘ambtshalve’ de aanwijzing en wijziging of intrekking 
daarvan, de Rijksdienst voor het Cultureel Erfgoed kan voorstellen doen  
- verruiming aankoopmogelijkheden: particulieren mogen als eerste aankopen 
- aanwijzing wordt ook mogelijk voor ensembles 
- vervreemdingsprocedure afstoten van cultuurgoederen in bezit van Rijk, 
provincies, gemeenten, waterschappen, universiteiten en andere 
publiekrechtelijke rechtspersonen 
 30 januari 2019 veiling krijttekening Peter Paul Rubens uit de privécollectie van 
wijlen prinses Christina bij Sotheby’s in New York 
 1 maart 2019 Adviescommissie Bescherming Cultuurgoederen (commissie-
Pechtold)  
 30 september 2019 ‘Van terughoudend naar betrokken’, rapport 
Adviescommissie Bescherming Cultuurgoederen / Raad voor Cultuur 
 17 december 2019 ‘Beleidsreactie op rapport Adviescommissie Bescherming 
Cultuurgoederen’, Ministerie van OCW 
 1 september 2020 Commissie Collectie Nederland (vaste onafhankelijke 
commissie, belegd bij de Raad voor Cultuur) 
 
5 

 
gelden beperkende bepalingen. Zo is het zonder toestemming van de minister van OCW 
verboden beschermde cultuurgoederen of verzamelingen naar het buitenland te brengen.  
Als er gevaar bestaat dat een als beschermd aangewezen cultuurgoed of verzameling voor 
Nederland verloren gaat, kan de minister van OCW daartegen binnen een termijn van zes 
weken bedenkingen aanvoeren. Die bedenkingen kunnen er uiteindelijk toe leiden dat de 
minister in onderhandeling treedt met de eigenaar over de aankoop van het beschermde 
cultuurgoed of de verzameling. Met andere woorden: als de Staat een werk voor Nederland 
wil behouden en er zijn geen kopers, dan heeft hij een inspanningsverplichting om het werk 
aan te kopen (zie kader ‘Hoe werkt aanwijzing?’). Als er geen overeenstemming komt over het 
aanbod tot aankoop van een beschermde cultuurgoed of verzameling door de Staat, kan een 
van de partijen de rechtbank in Den Haag verzoeken een prijs vast te stellen, op basis van 
advies van deskundigen. De minister kan binnen een maand na de uitspraak van de 
rechtbank alsnog besluiten niet aan te kopen en de eigenaar kan alsnog afzien van het buiten 
Nederland brengen van het beschermde cultuurgoed of de beschermde verzameling. Als de 
minister besluit niet aan te kopen, heeft dat als consequentie dat de bedenkingen tegen 
definitieve uitvoer komen te vervallen. Daarmee wordt naar het buitenland brengen alsnog 
mogelijk.  
Aanwijzing is ingrijpend voor de eigenaar. Zolang het werk is aangewezen, kan het 
bijvoorbeeld niet zonder toestemming van de minister van OCW naar het buitenland, ook 
niet tijdelijk. Hoewel de aanwijzing van een cultuurgoed of verzameling niet bij voorbaat een 
absoluut verbod op uitvoer is, werkt deze in elk geval vertragend.  
Aanwijzing, wijziging of intrekking van aanwijzing gebeurt ambtshalve door de minister van 
OCW. Er kunnen verzoeken tot (intrekking of wijziging van) een aanwijzing worden gedaan, 
maar de minister is bestuursrechtelijk niet verplicht om daar na afweging iets mee te doen. 
Voor aanwijzing is alleen toestemming van de eigenaar nodig indien de eigenaar tevens de 
vervaardiger of erfgenaam van de vervaardiger is, of als de eigenaar het cultuurgoed zelf in 
Nederland heeft gebracht of het binnen vijf jaar nadat het in Nederland is gebracht, heeft 
4
verworven of geërfd. De minister mag geen cultuurgoed aanwijzen dat in Nederland is voor 
een tijdelijke tentoonstelling of toebehoort aan iemand die tijdelijk in Nederland woont. Tot 
slot is aanwijzing niet mogelijk indien het cultuurgoed naar het oordeel van de minister niet 
in Nederland thuishoort. In de meeste gevallen is dus wettelijk geen toestemming van de 
eigenaar nodig.  
Op het huidige register komen ook losse cultuurgoederen voor die onderdeel zijn van een 
ensemble. Voor ensembles kent de Erfgoedwet echter een iets afwijkende regeling. 
Ensembles kunnen wel worden aangewezen, maar daarmee wordt niet automatisch 
overgegaan tot bescherming. Het zonder toestemming vervreemden van een roerende zaak 
uit een aangewezen ensemble is dus mogelijk, met dien verstande dat als het een publieke 
 
4
 Hieraan zijn wel maximale termijnen verbonden; zie artikel 3.9 van de Erfgoedwet. 
7 

 
Monumentenwet BES kunnen zowel roerende als onroerende zaken worden beschermd, 
maar de wet kent geen specifieke artikelen over de bescherming van cultuurgoederen.  
Tot slot kent de Erfgoedwet een aantal regelingen met een Europeesrechtelijke of 
internationaalrechtelijke achtergrond, zoals de Europese afspraken uit 1993 en de Unesco-
verdragen 1954 en 1970. Die hebben als doel een onrechtmatige invoer, uitvoer en 
eigendomsoverdracht van culturele goederen te verbieden en te verhinderen. Elke EU-staat 
en staat die partij is bij het Unesco-verdrag 1970, mag teruggave van nationaal cultuurbezit 
eisen dat onrechtmatig buiten het eigen grondgebied is gebracht (Richtlijn 2014/60/EU). Het 
fundamentele recht op vrij verkeer van goederen binnen de Europese Unie geldt ook voor het 
verkeer van cultuurgoederen, met dien verstande dat de nationale lidstaten een relatief grote 
vrijheid hebben om in nationale regelgeving een uitzondering op dit Europese recht te 
maken. De Nederlandse beschermingsregelingen van de Erfgoedwet, zoals uitgelegd in deze 
paragraaf, zijn hiervan een voorbeeld. Elk land mag dus zijn eigen systeem kiezen. Frankrijk 
hanteert bijvoorbeeld een nationaal exportvergunningensysteem, dat in zijn strengheid veel 
verder gaat dan de beschermingsmaatregelen in Nederland.  
Voor de uitvoer van cultuurgoederen buiten de Europese Unie is er de Europese Verordening 
116/2009. Op basis van deze verordening is het verboden om bepaalde cultuurgoederen 
6
zonder vergunning van de minister van OCW buiten de Europese Unie te voeren. Anders 
dan een aantal buurlanden heeft Nederland geen aanvullend nationaal 
exportvergunningensysteem voor de uitvoer van cultuurgoederen binnen Europa.  
 
6
 Niet voor elk cultuurgoed hoeft een vergunning te worden aangevraagd. Het ministerie van OCW hanteert voor 
verschillende categorieën van cultuurgoederen verschillende financiële waardedrempels, op basis van Europese 
regelgeving. Zie: Invoer en uitvoer van cultuurgoederen (2016, Ministerie van Onderwijs, Cultuur en 
Wetenschappen). 
9 

 
het behouden waard. Mensen kunnen zich herkennen in erfgoed, wat emancipatie en een 
gevoel van ‘ergens bij horen’ teweeg kan brengen. Maar het kan juist ook nieuwe inzichten 
opleveren, wat een stimulans voor persoonlijke ontwikkeling en sociale cohesie is. 
Bescherming, een vorm van selectie, is een beleidsmatig instrument om de Nederlandse 
identiteit te weerspiegelen en vorm te geven.  
 
Nederlandse identiteit 
De commissie benadert identiteit als een dynamisch en gelaagd begrip. De Nederlandse 
identiteit is een tijdgebonden concept, dat door eenieder persoonlijk en door de samenleving 
als geheel wordt ingevuld. In een (cultureel) diverse samenleving is nationale identiteit niet 
7
één narratief maar een optelsom van narratieven. Meerdere gemeenschappen weerspiegelen 
en vormen de Nederlandse identiteit. Ook regionale gemeenschappen met sterke culturele 
tradities, evenals diverse migrantengemeenschappen – al dan niet afkomstig uit de 
voormalige koloniën – zijn onderdeel van de Nederlandse identiteit. Bovendien is het verhaal 
over identiteit niet enkel een positief verhaal; de schaduwkanten van de Nederlandse 
geschiedenis behoren er ook toe. De Nederlandse identiteit is kortom een begrip dat gaat 
over verscheidenheid. Bescherming gaat niet alleen over de bescherming van roerend 
cultureel erfgoed van een dominante cultuur.   
 
In het verlengde hiervan geldt ook dat wat we bestempelen als belangwekkend roerend 
cultureel erfgoed aan verandering onderhevig is en bovendien afhankelijk van degene aan wie 
8
je het vraagt, de zogenaamde belanghebbende. Niet zozeer het object zelf, maar degene voor 
wie het betekenis heeft, bepaalt wat erfgoed is. Dat geldt zowel voor de ontvanger (het 
publiek), als voor degene die beslist of iets de status van erfgoed moet krijgen. Er is dus altijd 
9
– aan beide kanten – sprake van een ‘selectieve blik’. Wat voor de ene gemeenschap of 
beoordelingscommissie belangwekkend erfgoed is, is dat voor een andere gemeenschap of 
beoordelingscommissie wellicht niet. Het is de wens van de commissie om de verschillende 
stemmen en perspectieven samen te brengen. 
 
10
Omdat identiteit altijd in beweging is en afhankelijk is van de actualiteit , stelt de commissie 
11
voor de definitie van erfgoed zoals gehanteerd in de Erfgoedwet subtiel aan te passen. In de 
 
7
 ‘In a cultural diverse world it is impossible to attribute a single set of positive values to a single ‘canon’ of 
heritage’. Different groups in society wish to see themselves, their values and their histories represented in the 
‘national story’ of heritage.’ Uit: Heritage. Critical approaches (2013, Rodney Harrison). 
8
 ‘Whose heritage? Un-settling ‘The heritage’, re-imagining the post nation’, in: The Politics of Heritage: The 
Legacies of ‘ra ce’ (2005, Stuart Hall). 
9
 ‘Anticiperend erfgoed’, in: Boekmancahier 124, Wie bepaalt wat erfgoed is (2020, Irene Stengs). 
10
 Identiteit is altijd ook een ‘becoming’, nooit alleen een ‘being’, en is daarmee een begrip dat dus ook tot de 
toekomst behoort. Zie: ‘Cultural Identity and Diaspora’, in: Framework 36 (1996, Stuart Hall). 
11
 ‘uit het verleden geërfde materiële en immateriële bronnen, in de loop van de tijd tot stand gebracht door de 
mens of ontstaan uit de wisselwerking tussen mens en omgeving, die mensen, onafhankelijk van het bezit ervan, 
identificeren als een weerspiegeling en uitdrukking van zich voortdurend ontwikkelende waarden, overtuigingen, 
kennis en tradities, en die aan hen en toekomstige generaties een referentiekader bieden.’ 
11 

 
werk gemaakt van de digitalisering van museale collectie via de website collectienederland.nl, 
beheerd door de Rijksdienst voor het Cultureel Erfgoed (RCE). 
 
Toch lijkt er een onbenoemde consensus te zijn: het begrip wordt regelmatig gebruikt als 
kwaliteitskeurmerk (‘een waardevolle aanwinst voor de Collectie Nederland’) en belangrijke 
financiers van museale aankopen in Nederland – het Mondriaan Fonds (publieke middelen) 
en de Vereniging Rembrandt (particuliere middelen) – hanteren het bredere perspectief van 
de Collectie Nederland als een aanknopingspunt voor subsidieverstrekking of financiering. 
 
Naar een nieuwe invulling 
Hoewel de visievorming nog niet is afgerond, neemt de commissie u graag mee in haar eerste 
denkrichtingen. De Collectie Nederland kan niet zonder culturele duiding. Om daaraan 
invulling te geven, stelt de commissie zich niet de vraag wat de Collectie Nederland is, maar 
wat zij doet: wat kan zij bewerkstelligen? Zij ziet de Collectie Nederland als een instrument 
om de natie Nederland – in al haar verscheidenheid, in heden en verleden – te verbeelden, 
begrijpelijk te maken én te vormen. 
 
Daarbij vindt de commissie het van belang dat particuliere eigenaren actiever worden 
betrokken bij het concept Collectie Nederland. De commissie wil hen tegemoet treden als 
gelijkwaardige spelers. Daarom rekt zij de formele afbakening van de Collectie Nederland op. 
De Collectie Nederland omvat roerend cultureel erfgoed in zowel publiek als particulier bezit, 
ook particulier bezit waarvoor de overheid via bescherming (nog) geen 
verantwoordelijkheid heeft genomen. Publieke toegankelijkheid is daarbij een voorwaarde. 
Alleen dat roerend cultureel erfgoed dat (een zekere mate van) publieke toegankelijkheid 
heeft, behoort tot de Collectie Nederland. Hiermee wordt recht gedaan aan het 
oorspronkelijke idee van de Collectie Nederland en worden particuliere eigenaren 
aangemoedigd hun collecties (deels) open te stellen voor publiek of in bruikleen te geven.  
 
Samenvoegend stelt de commissie voorlopig de volgende invulling van het begrip Collectie 
Nederland voor:  
De Collectie Nederland is het dynamische geheel van publiek toegankelijke 
cultuurgoederen, verzamelingen en ensembles in publiek of particulier bezit. Dat 
geheel geeft een beeld van de rijkdom, complexiteit en diversiteit van het 
Nederlandse roerend cultureel erfgoed en fungeert daarmee als een spiegel van de 
Nederlandse identiteit in al haar verscheidenheid. 
Toelichting:  
 
Publiek toegankelijk – Hieronder verstaat de commissie niet alleen dat wat te zien is in de 
publiek toegankelijke ruimte, maar ook bijvoorbeeld roerend cultureel erfgoed in depots of 
als onderdeel van particuliere verzamelingen waarvan de eigenaar de intentie heeft om ze 
voor publiek zichtbaar te maken.  
 
13 

 
De dilemma’s bij bescherming 
Bescherming is niet altijd door iedereen gewenst en bovendien niet makkelijk geregeld. Er 
spelen dikwijls tegengestelde belangen. Ook zijn kwalitatieve beschrijvingen van de 
verschillende publieke en particuliere collecties in Nederland niet in één overzicht 
beschikbaar. Vooral het bezit van de particuliere verzamelaar is slecht in beeld, terwijl de 
bescherming van particulier roerend cultureel erfgoed een speerpunt in de adviesaanvraag is. 
De belangrijkste dilemma’s waarvoor de commissie staat en die de advisering sturen en 
kleuren, zijn: 
 Hoe bescherm je wat je niet kent? 
 Hoe breng je dynamiek in een beschermingsstelsel en bied je tevens solide 
bescherming?  
 Hoe bescherm je zonder het particulier eigendom en de handel te schaden? 
 Hoe bescherm je gemeentelijke, provinciale en waterschapscollecties beter zonder de 
zelfstandigheid van deze openbare lichamen aan te tasten?  
 Hoe laat je de verschillende partijen die zich bezighouden met het waarderen en 
vervreemden van roerend cultureel erfgoed en het voorkomen van vervreemding 
zelfstandig en toch meer samenhangend adviseren?  
 Hoe bescherm je in een context van vrij verkeer van personen en goederen? 
 
 
 
  
15 

 
18
overgenomen uit de Wet tot behoud van cultuurbezit . Alvorens tot een nieuwe invulling van 
de criteria te komen, benoemt de commissie de volgende uitgangspunten:  
1. De beschermingscriteria dragen uit dat ze tijdgebonden zijn 
 
Beschermingscriteria staan nooit op zichzelf. Ze zijn een vehikel, een instrument, om een 
bepaalde visie vorm te geven en bepaalde doelstellingen te bereiken; criteria bewerkstelligen 
iets. De nieuwe beschermingscriteria worden geformuleerd in relatie tot de visie op de 
Collectie Nederland. Die visie kan in de loop van de tijd veranderen, het is de visie die de 
beschermingscriteria tijdgebonden maakt.  
 
Parallel hieraan wil de commissie meer ruimte maken voor de actualiteit. Ze wil erfgoed niet 
slechts historisch benaderen en meer oog hebben voor belangwekkende hedendaagse kunst 
en cultuur die onmisbaar en onvervangbaar is. Wel tekent de commissie hierbij aan dat de 
tand des tijds zijn werking enigszins heeft moeten kunnen doen. De noodzaak iets te 
behouden, is niet per se hetzelfde als de noodzaak te beschermen. Zo vindt de commissie 
‘anticiperend erfgoed’ – erfgoed dat ‘in de toekomst een betekenisvolle herinnering aan het 
19
verleden (ons heden) zal zijn’ – een interessant concept, maar niet werkbaar voor haar 
20
taakstelling. Roerend cultureel erfgoed moet minstens vijf jaar in Nederland aanwezig zijn 
(dit om de handel niet onnodig te frustreren) en – naar onze voorlopige inschatting – 
minimaal tien jaar oud zijn alvorens het voor bescherming in aanmerking kan komen. Op 
deze manier kan het erfgoed zich eerst ‘bewijzen’ in het veld en al dan niet worden omarmd 
21
door musea of particuliere verzamelaars.   
 
2. De beschermingscriteria en hun onderlinge verhouding zijn helder 
 
Kwalitatieve criteria laten onvermijdelijk ruimte voor interpretatie en discussie. Daarom is 
het van belang dat ze door deskundigen worden toegepast en dat de argumentatie in dit 
toetsingsproces transparant is en goed wordt gecommuniceerd. Dit neemt niet weg dat moet 
worden gestreefd naar een zo helder mogelijke formulering van kwalitatieve criteria. Wat dat 
betreft kan de formulering in de Erfgoedwet beter. Alleen de criteria onvervangbaar en 
onmisbaar worden toegelicht en dan zeer beknopt. Een cultuurgoed is onvervangbaar ‘indien 
er geen of nagenoeg geen ander of gelijksoortig cultuurgoed in goede staat in Nederland 
 
18
 In de memorie van toelichting (2014, paragraaf 3.2) bij de Erfgoedwet staat hierover: ‘Zij [de criteria’] hebben 
zich in de praktijk bewezen als voldoende onderscheidend om een adequaat aanwijzingsbeleid op te baseren en 
voldoende algemeen om vernieuwingen in het denken over waardering van ons cultureel erfgoed in dat 
aanwijzingsbeleid tot uitdrukking te laten komen.’ 
19
 Stengs (2020). 
20
 Deze periode van vijf jaar is gekozen op basis van Artikel 3.9 in de Erfgoedwet waarin staat dat de minister 
toestemming moet vragen voor aanwijzing aan de eigenaar indien de eigenaar ‘degene is die het cultuurgoed in 
Nederland heeft gebracht of die het binnen vijf jaar, nadat het in Nederland is gebracht, heeft verworven (…).’ 
21
 In de regelgeving voor uitvoer buiten de Europese Unie worden drempels van vijftig jaar, van honderd jaar of 
van ouder dan honderd jaar gehanteerd. De commissie zoekt voor verplaatsing naar het buitenland (EU of niet-
EU) naar een drempel die het mogelijk maakt ook meer hedendaagse cultuurgoederen te beschermen.  
17 

 
25
door het ministerie van Financiën) eigen criteria geformuleerd , en gebruikt de 
Toetsingscommissie Beschermwaardigheid van museale objecten, werkzaam in het kader van 
 
de LAMO, naast de Erfgoedwetcriteria de RCE-criteria zoals uitgewerkt in Op de museale 
weegschaal – collectiewaardering in zes stappen (2013).  
 
Internationale vergelijking – de gemeenschappelijke delers  
 Net als Nederland trachten België, Duitsland, Frankrijk en Verenigd Koninkrijk met 
hun criteria iets te zeggen over het belang van cultuurgoederen voor de nationale 
identiteit. 
 Alle landen raken het belang van zeldzaamheid of uniciteit aan. 
 Alle landen richten zich met hun criteria vooral op het verleden (zonder daar per se een 
tijdafbakening aan te koppelen). 
 Alle landen omarmen met hun criteria meerdere perspectieven op betekenisgeving. De 
genoemde betekenissen: archeologische, artistieke, cultuurhistorische, esthetische, 
etnologische, historische, kunsthistorische en wetenschappelijke betekenis. Sommige 
van deze betekenissen zijn duidelijk aan een discipline gekoppeld (artistieke betekenis 
gaat over kunst) terwijl andere betekenissen van toepassing kunnen zijn op meerdere 
disciplines. Wetenschappelijk belang bijvoorbeeld kan gaan over de studie van kunst, 
geschiedenis of onderwijs. 
 De Nederlandse Erfgoedwetcriteria vertonen grote gelijkenissen met de Britse 
(‘Waverly’) criteria en met de Vlaamse criteria. 
 
De RCE-methode is voor de commissie een functionele leidraad gebleken. De RCE werkt met 
cultuurhistorische waarden, sociaal-maatschappelijke waarden en gebruikswaarden. Het zijn 
brede groepen hoofdcriteria waaronder diverse subcriteria moeiteloos een plaats kunnen 
krijgen. Vooral de eerste twee groepen zijn voor het beschermingsvraagstuk van de 
commissie van belang. Aansprekend vindt de commissie het onderscheid tussen het mogelijk 
historische en het mogelijk actuele belang van een cultuurgoed dat de RCE hiermee maakt. 
Daarmee gaat bescherming over verleden én heden. Het is een reikwijdte die de commissie in 
de bescherming wil incorporeren. De RCE verdeelt het cultuurhistorisch belang onder in 
historisch, artistiek en informatief belang en meet het maatschappelijk belang af aan de 
waarde of waardering die het object heeft voor een bepaalde gemeenschap of groep. 
 
 
25
 Zie artikel 15 Uitvoeringsbesluit Successiewet 1956. 
19 

 
de huidige Erfgoedwet nog een apart criterium, is een mogelijk argument binnen het 
kunsthistorisch belang.  
Onmisbaar maatschappelijk belang – Een cultuurgoed, verzameling of ensemble is van 
onmisbaar maatschappelijk belang indien de casus voor de Collectie Nederland en daarmee 
voor één of meerdere gemeenschappen en narratieven in (Caribisch) Nederland 
maatschappelijk gezien een symbool-, schakel- of ijkfunctie* heeft. Het gaat hierbij om 
actuele religieuze, spirituele, politieke of sociale onderwerpen. 
*Symbool-, schakel- of ijkfunctie 
Symboolfunctie: een cultuurgoed, de verzameling of het ensemble fungeert als een duidelijke 
herinnering aan personen, instellingen, gebeurtenissen of tradities die voor het Nederlandse 
collectieve geheugen van overtuigend belang zijn;  
Schakelfunctie: een cultuurgoed, de verzameling of het ensemble fungeert als wezenlijk 
element in een ontwikkeling, als essentiële fase of omwenteling in een proces;  
IJkfunctie: een cultuurgoed, de verzameling of het ensemble fungeert als een unicum, 
27
paratype of prototype en levert daarmee een wezenlijke bijdrage in het onderzoek of de 
kennis van andere belangrijke cultuurgoederen, verzamelingen of ensembles. 
 
 
 
  
 
27
 Deltaplan voor het cultuurbehoud – onderdeel: plan van aanpak achterstanden musea, archieven, 
monumentenzorg, archeologie (1990, Ministerie van Welzijn, Volksgezondheid en Cultuur, p. 45). 
21 

 
Nota bene: in de Erfgoedwet benoemt de wetgever met betrekking tot de aanwijzingsregeling 
niet duidelijk voor wie deze regeling is bedoeld. In theorie kan ook publiek bezit in 
aanmerking komen voor het register, maar in de praktijk is uitsluitend particulier bezit 
aangewezen. De commissie is van mening dat een duiding van de doelgroep helpt om beter 
over de regeling te kunnen communiceren, bijvoorbeeld met die specifieke doelgroep(en).  
2. De financiën 
 
De financiële dimensie van bescherming kan voor de commissie niet onbenoemd blijven: een 
volwassen, actieve bescherming door de overheid valt of staat bij een structureel, verankerd 
budget. Dat is nodig om beschermingsaankopen tegen een marktconforme prijs te kunnen 
doen en om een reële tegemoetkoming te kunnen bieden in de kosten voor beheer en behoud 
van die werken die op de lijst staan omdat verkoop (nog) niet aan de orde is. Dat financiële 
fundament is nu afwezig.  
Het Nationaal Aankoopfonds, dat sinds 1 oktober 1999 bestaat, is niet opgenomen in de 
Erfgoedwet waardoor niet wettelijk is vastgelegd waarvoor het kan worden gebruikt. In de 
praktijk is het fonds van meet af aan aangewend voor ‘aankopen in het kader van de 
uitvoering van de Wet Behoud Cultuurbezit enerzijds en voor museale aankopen ten behoeve 
28
van de Collectie Nederland anderzijds.’ Bij de museale aankopen gaat het om de incidentele 
aankopen van musea die bij het Mondriaan Fonds een forse bijdrage aanvragen, doorgaans 
hoger dan €500.000. Tot het Nationaal Aankoopfonds behoren tegenwoordig ook de 
garantstellingen voor het dekken van schade aan of verlies van bruiklenen die onder de 
29
indemniteitsregeling vallen. Recentelijk zijn uit het fonds eveneens niet-museale en -
erfgoed gerelateerde zaken bekostigd, zoals de subsidiëring van Scapino Ballet Rotterdam en 
Eurosonic Noorderslag. Anders dan de titel suggereert, wordt het Nationaal Aankoopfonds 
dus gebruikt voor veel meer dan alleen aankopen.  
Een ander manco van het Nationaal Aankoopfonds is het budget. Het fonds heeft geen 
wettelijk afgesproken omvang en kent geen vast moment waarop het wordt aangevuld – na 
een aankoop, jaarlijks, per cultuurplanperiode, per kabinetsperiode? Tot 2011 en weer vanaf 
30
2020 was gemiddeld rond de 50 miljoen euro beschikbaar . Voorts is het budget voor 
bescherming niet gealloceerd. Weliswaar houdt de minister van OCW met instemming van de 
minister van Financiën een reserve van doorlopend 15 miljoen euro aan, maar dit bedrag is 
voor het dekken van schade aan of verlies van bruiklenen die onder de indemniteitsregeling 
vallen. 
 
 
28
 ‘Aankoopfonds Collectie Nederland’, in: Staatscourant 1999 nr. 192 / p. 11 (Mondriaan Stichting). 
29
 De indemniteitsregeling is een garantieregeling waarbij de Nederlandse staat een deel van het risico van een 
belangrijk bruikleen op zich neemt. Dit maakt het voor Nederlandse musea en collectiebeheerders makkelijker om 
kostbare voorwerpen te laten zien in een tijdelijke tentoonstelling. 
30
 Zie: https://erfgoedmonitor.nl/indicatoren/funding-nationaal-aankoopfonds. Op peildatum 31 december 2020 
was er € 52.106.012,58 aanwezig in het Nationaal Aankoopfonds, maar daar moet de subsidiëring van Scapino 
Ballet en Eurosonic Noorderslag nog uit worden betaald. 
23 

 
31
commissie-Pechtold constateerde? De commissie adviseert de minister meer helderheid te 
scheppen in de paragrafen 4.2 en 4.3 van de Erfgoedwet en om, indachtig de zelfstandigheid 
van de diverse overheden, toch meer centrale sturing te geven aan de bescherming van 
publiek bezit. Zij wil hier in haar vervolgadvies desgewenst op terugkomen. 
 
 
De voor- en nadelen van een lijstsysteem  
Nadelen: 
 Om een register goed te laten functioneren, moet financiering te allen tijde kunnen worden 
gegarandeerd; als er geen andere kopers zijn, dan moet de overheid roerend cultureel erfgoed 
dat ze voor Nederland wil behouden zelf aankopen; 
 Een lijstsysteem functioneert alleen als het voortdurend up-to-date is, een belofte die 
nauwelijks waargemaakt kan worden; 
 De overheid moet voortdurend een actueel inzicht hebben in de Collectie Nederland, zowel het 
publieke als het particuliere bezit; 
 Opname in het register betekent een aantasting van het eigendomsrecht; 
 Een register krijgt al snel een statisch karakter, lijkt ‘af’ te zijn. 
Voordelen: 
 Een register geeft inzicht in belangwekkend roerend cultureel erfgoed en creëert ruimte voor 
zichtbaarheid - en daarmee voor buiklenen - en het gesprek over (beschermwaardig) roerend 
cultureel erfgoed; 
 Een register bemoeilijkt in een vroeg stadium de illegale handel en voorkomt onzorgvuldige 
omgang met een beschermwaardig werk na iemands overlijden; 
 Een register geeft minder administratieve lasten dan bijvoorbeeld een systeem met controles 
en vergunningen aan de grens.  
 
 
Uitgangspunten voor een nieuwe systematiek  
De commissie stelt nadrukkelijk nog geen nieuwe systematiek voor. Daarvoor heeft zij meer 
tijd nodig en wil zij in nader overleg treden met partners. Wel formuleert zij een richting en 
reikt zij handvatten aan om toe te werken naar een nieuwe systematiek.  
Bij het formuleren van de uitgangspunten heeft de commissie de wens van de minister voor 
ogen gehouden om aandacht te schenken aan de balans tussen enerzijds het publieke belang 
 
31
 Zie: Van terughoudend naar betrokken (2019), p. 7 (digitale versie). 
25 

 
sprake van een patronagesysteem. Dit handelskarakter wil de commissie graag behouden. 
Nederland kent een groot aantal belangrijke kunstbeurzen, zoals TEFAF Maastricht en PAN 
Amsterdam, en de internationale handel die daar plaatsvindt, is bevorderlijk voor een gezond 
kunstklimaat. Voorkomen moet worden dat Nederland als kunstland oninteressant wordt, 
omdat de bescherming te strak is geregeld.  
4. Creëer reële financiering 
 
De doelstellingen van het Nationaal Aankoopfonds en de daaraan gekoppelde budgetten 
moeten wettelijk worden verankerd. Idealiter is het fonds er alleen voor aankopen, zoals 
aanvankelijk ook de bedoeling was. Aankopen in het kader van bescherming en aankopen 
van musea waarvoor (grosso modo) meer dan €500.000 subsidie van het Mondriaan Fonds 
nodig is. Reddingsacties, zoals recentelijk van Scapino Ballet Rotterdam en Eurosonic 
Noorderslag, moeten niet uit het Nationaal Aankoopfonds worden betaald. Tot op heden is 
voor aankopen veel minder beschikbaar geweest dan de gemiddelde 50 miljoen euro die 
gereserveerd zit in het Nationaal Aankoopfonds en is er geen apart budget benoemd voor 
bescherming. Dat vindt de commissie een onwenselijke situatie. Na aftrek van schadedekking 
in geval van indemniteit blijft er 35 miljoen euro over, voor aankopen van musea en 
aankopen in het kader van bescherming samen.  
 
Wil de overheid serieus actief werk maken van bescherming, dan moet er binnen het 
Nationaal Aankoopfonds allereerst budget worden gealloceerd dat uitsluitend bedoeld is om 
vervreemding van roerend cultureel erfgoed naar het buitenland te voorkomen. Op deze 
manier ontstaat er een vaste financiële bodem. De commissie wil graag benadrukken dat 
alleen een structureel commitment van het Rijk voldoende is. Het budget dat ze adviseert aan 
te houden voor bescherming is 35 miljoen euro. Het budget voor de grotere aankopen van 
musea moet worden opgetrokken naar het oorspronkelijke niveau van het fonds, namelijk 50 
miljoen euro. Beide gealloceerde budgetten gelden voor een vastgestelde periode van 
bijvoorbeeld vier jaar. Het kan zijn dat ze de ene periode wel volledig worden gebruikt, en een 
volgende periode niet. Uitgaven in het kader van bescherming gebeuren op basis van strenge 
criteria, zodat bescherming een exclusieve aangelegenheid blijft. Bovendien streeft de 
commissie ernaar om het veld medefinancier te laten zijn. Zo wordt bescherming tegen 
uitvoer een gedeelde verantwoordelijkheid van samenleving en overheid.  
 
Een derde doelstelling van het Nationaal Aankoopfonds is het mogelijk maken van 
bruiklenen, waarvoor zeer hoge verzekeringen moeten worden afgesloten. Het Nederlandse 
publiek kan ook genieten van bijzonder cultureel erfgoed dankzij die bruiklenen, niet alleen 
via aankopen. Schadedekking op grond van de indemniteitsregeling, waarvoor nu minimaal 
15 miljoen euro staat gereserveerd, is zeer belangrijk. De commissie adviseert de 
garantstelling onderdeel te houden van het Nationaal Aankoopfonds. Het totale budget van 
het Nationaal Aankoopfonds komt hiermee op 100 miljoen euro. Bij aanvang van elke nieuwe 
termijn moeten de middelen weer aanwezig zijn.  
27 

 
vrijgesteld van Box 3 heffing en is via de Geefwet een multiplier van 125 procent geregeld als 
kunst wordt geschonken aan een museum. Daarnaast kunnen erfgenamen via de 
Successiewet een deel van de erfbelasting met een kunstwerk betalen (120%). De financiële 
betrokkenheid van particulieren bij de Collectie Nederland kan echter beter. Ter aanvulling 
denkt de commissie bijvoorbeeld aan een optie dat particulieren bij leven een werk aan de 
Rijkscollectie kunnen schenken tegen de financiële voordelen die ook gelden bij schenken 
aan een culturele ANBI, dus 120 procent aftrek in plaats van de huidige 100 procent aftrek. 
Een andere mogelijkheid, in het verlengde van de Successieregeling, is het opstellen van een 
zogenaamde ‘participatieconstructie’: particulieren kunnen een kunstwerk gezamenlijk 
aankopen, wat het behoud voor Nederland van zeer kostbare werken kansrijker maakt.  
De financiële betrokkenheid kan ook worden gestimuleerd door de markt meer ruimte te 
geven om beschermwaardig werk aan te kopen. De commissie vindt dat er een reëlere 
aankooptijd dan de huidige zes weken moet komen voor potentiële kopers om zich te melden 
bij de minister. De Britse overheid, die werkt met een nationaal exportvergunningensysteem, 
geeft partijen een halfjaar de tijd om geld in te zamelen voor een aankoop, met de 
mogelijkheid tot verlenging naar een jaar. De commissie denkt op dit moment aan een 
halfjaar: dat tijdbestek geeft beduidend meer tijd dan de huidige zes weken, maar legt de 
handel niet te lang stil. 
7. Bescherm ensembles als geheel 
 
Blijkens de memorie van toelichting van de Erfgoedwet erkent de overheid het belang van 
waardevolle interieurensembles, bijvoorbeeld doordat van enkele prominente ensembles de 
roerende zaken als beschermde voorwerpen op het register zijn geplaatst. Dit betekent echter 
niet dat daarmee het ensemble als geheel is beschermd, terwijl de waarde van een ensemble 
ligt in de combinatie van roerend en onroerend cultureel erfgoed: cultuurgoederen op een 
specifieke plek vertellen tezamen het verhaal, vormen vaak een gesamtkunstwerk.   
8. Bescherm gemeentelijke, provinciale en waterschapscollecties op gelijke wijze als de 
Rijkscollectie  
Gemeentelijke, provinciale en waterschapscollecties zijn niet op dezelfde manier verankerd in 
de Erfgoedwet als de Rijkscollectie. Deze collecties zijn daardoor kwetsbaarder, terwijl de 
waarde ervan in de regel gelijk is aan de kwaliteit van de Rijkscollectie. 
 
9. Stem criteria op elkaar af 
In Nederland houden meerdere commissies zich onafhankelijk van elkaar bezig met het 
verwerven en vervreemden van cultuurgoederen en het beoordelen van de waarde van 
roerend cultureel erfgoed (zie kader ‘Beoordelingscommissies bescherming roerend cultureel 
erfgoed’). In het tweede deel van het adviestraject komt de commissie hierop terug en treedt 
ze in overleg met de diverse partijen ten einde meer onderlinge samenhang te 
bewerkstelligen. Een eerste aanbeveling is om de commissies met dezelfde criteria te laten 
werken. Hierdoor wordt er vanuit een eenduidige visie getoetst.  
29 

 
Ten slotte 
Samenvatting aanbevelingen met betrekking tot de huidige Erfgoedwet 
In deze paragraaf presenteert de commissie alle adviezen uit dit tussenadvies die 
samenhangen met de evaluatie van de Erfgoedwet, conform uw opdracht. De aanbevelingen 
zijn thematisch gegroepeerd. 
Criteria 
 Verbind beschermingscriteria aan de Collectie Nederland in plaats van aan ‘het 
Nederlands cultuurbezit’. 
 Kies voor een definitie van het begrip Collectie Nederland die niet alleen 
instrumenteel is, maar ook cultureel ‘geladen’ en dynamisch. De commissie adviseert 
bovendien het begrip te verruimen – ook particulier bezit behoort tot de Collectie 
Nederland – en publieke toegankelijkheid als criterium toe te voegen. 
 Heroverweeg alle aanwijzingscriteria (niet alleen onvervangbaar en onmisbaar) en 
stap over naar een set beschermingscriteria waarvan de onderlinge verhouding helder 
is: iets is beschermwaardig als het onvervangbaar is én van onmisbaar 
cultuurhistorisch óf onmisbaar maatschappelijk belang voor de Collectie Nederland. 
 Laat de beschermingscriteria niet alleen gelden voor cultuurgoederen en 
verzamelingen, maar ook voor ensembles. 
 Laat alleen roerend cultureel erfgoed voor bescherming in aanmerking komen dat 
minimaal tien jaar oud is en minimaal vijf jaar in Nederland aanwezig. 
 
Systematiek 
 Stap af van het lijstsysteem – het register – ten gunste van een meer dynamische en 
meer realistische beschermingssystematiek, die enerzijds bescherming in een context 
van vrij verkeer van goederen in de Europese Unie mogelijk maakt, en anderzijds de 
handel zo min mogelijk frustreert, het particulier eigendom zoveel mogelijk 
respecteert en de particuliere betrokkenheid bij de Collectie Nederland stimuleert. 
 Zorg voor een reëlere aankooptijd voor kopers dan de huidige zes weken die in de 
Erfgoedwet staan vermeld in relatie tot het register – bijvoorbeeld zes maanden. 
 Geef meer centrale sturing aan de bescherming van publiek bezit: bescherm 
gemeentelijke, provinciale en waterschapscollecties op gelijke wijze als de 
Rijkscollectie. In dit kader is meer helderheid nodig in de paragrafen 4.2 en 4.3 van 
de Erfgoedwet. 
 Veranker de advisering door een onafhankelijke deskundigencommissie in de 
Erfgoedwet zodat het beschermwaardigheidsvraagstuk niet afhankelijk is van de 
politieke signatuur van het moment.  
 
  
31 

 
 
Beoordelingscommissies (bescherming) roerend cultureel erfgoed  
 
 De Adviescommissie beoordeling aangeboden cultuurbezit uit nalatenschappen bestaat 
sinds 1997 en valt onder het ministerie van Financiën. Zij beoordeelt of erflaters dan wel 
erfgenamen in aanmerking komen voor schenken van kunst via de successieregeling zoals 
is voorzien in de Successiewet. Als dat zo is, wordt een deel van de erfbelasting niet in 
geld maar met een kunstwerk betaald. Het bedrag dat met de successiebelasting wordt 
verrekend, bedraagt 120 procent van de getaxeerde waarde. Het werk wordt daarmee 
eigendom van de Staat en onderdeel van de Collectie Nederland. Om in aanmerking te 
komen moet een kunstvoorwerk of cultuurgoed van nationaal cultuur- of kunsthistorisch 
belang zijn. De voorwaarden zijn: 
- Het voorwerp is opgenomen in het register van beschermde cultuurgoederen en 
verzamelingen.  
- Het kunstvoorwerp staat niet in het register, maar voldoet wel aan de criteria 
voor aanwijzing en plaatsing in het register. 
- Het voorwerp: 
o wordt regelmatig tentoongesteld; 
o is een hoogtepunt in het oeuvre van een bekende kunstenaar; 
o is belangrijk vanwege zijn herkomst; 
o maakt deel uit van een waardevolle verzameling. 
 De Toetsingscommissie Beschermwaardigheid van museale objecten toetst of de 
beschermwaardigheid van museale objecten bij afstoting door musea moet worden 
ingeroepen, wanneer daarop door belanghebbenden een beroep wordt gedaan. De 
Commissie Beschermwaardigheid gebruikt alle criteria uit de Erfgoedwet behalve 
‘uitzonderlijke schoonheid’ en alle criteria uit De museale weegschaal van de Rijksdienst 
voor het Cultureel Erfgoed. 
 De Ethische Codecommissie voor Musea adviseert gevraagd en ongevraagd over de 
inhoud en toepassing van de Ethische Code. Deze code is een vrije vertaling van de ICOM 
Code of Ethics of Museums uit 2004, de basis voor de beroepsethiek in de museale sector 
in Nederland. Laatst uitgebrachte advies in 2020 gaat over de omgang met collecties bij 
dreigend faillissement.  
  
 
33 

 
Bijlagen 
35 

37 

Rudi Ekkart 
Voormalig directeur Rijksbureau voor Kunsthistorische Documentatie 
Mitchell Esajas 
Medeoprichter New Urban Collective en The Black Archives 
Kathleen Ferrier 
Voorzitter Nederlandse Unesco Commissie 
Emilie Gordenker 
Directeur Van Gogh Museum 
Marja van Heese 
Senior inspecteur Inspectie Overheidsinformatie en Erfgoed 
Claudia Hörster 
Directeur Koninklijke Verzamelingen 
Susan Lammers 
Algemeen directeur Rijksdienst voor het Cultureel Erfgoed 
Eelco van der Lingen 
Directeur Mondriaan Fonds 
Iris Looman 
Strategisch adviseur Roerend erfgoed en Rijkscollectie Rijksdienst voor het Cultureel Erfgoed 
Mirjam Moll 
Directeur Museumvereniging 
Martijn van Nieuwenhuyzen 
Directeur De Pont 
Alexander Pechtold 
Voorzitter Adviescommissie Bescherming Cultuurgoederen 
Wim Pijbes 
Directeur Stichting Droom en Daad 
Wiet Pot 
Kunstverzamelaar 
39 

Bronnen en literatuur 
- Adviescommissie Bescherming Cultuurgoederen / Raad voor Cultuur, Van
terughoudend naar betrokken – hoe cultuurgoederen en verzamelingen
onder de Erfgoedwet adequaat te beschermen, 2019
- Adviescommissie Nationaal Beleidskader Koloniale Collecties / Raad voor
Cultuur, Koloniale collecties en erkenning van onrecht. Advies over de
omgang met koloniale collecties, 2020
- Adviescommissie restitutie cultuurgoederen Tweede Wereldoorlog / Raad
voor Cultuur, Streven naar rechtvaardigheid. Evaluatie beleid restitutie
naziroofkunst, 2020
- Boekmanstichting, Boekman cahier #124 - Wie bepaalt wat erfgoed is?, 2020
- Campfens, Evelien, ‘Whose Cultural Objects? Introducing Heritage Title for
Cross-Border Cultural Property Claims’, in: Netherlands International Law
Review, 67, 2020, p. 257-295
- De Balie en Boekmanstichting, ‘Collectie Nederland: Wat is Nederlands
Erfgoed’ en ‘Collectie Nederland: Toekomstig Erfgoed’, de Balie TV op 4 maart
2020 en 2 juli 2020
- Die Beauftragte der Bundesregierung für Kultur und Medien, Das neue
Kulturgutschutzgesetz. Handreichung für die Praxis, 2017
- Eerste Kamer der Staten-Generaal, ‘Uitvoeringswet Unesco-verdrag 1970
inzake onrechtmatige invoer, uitvoer en eigendomsoverdracht van
cultuurgoederen’, verkregen via
www.eerstekamer.nl/wetsvoorstel/31255_uitvoeringswet_unesco
- Ethische Codecommissie voor Musea, Omgang met collectie bij dreigend
faillissement, 2020
- Grijzenhout, Franz, Erfgoed – de geschiedenis van een begrip, 2007
- Hall, Stuart, ‘Cultural Identity and Diaspora’. In: Framework 36, 1996, p. 222-
237
- Hall, Stuart, ‘Whose heritage? Un-settling ‘The heritage’, re-imagining the post
nation’. In: The Politics of Heritage: The Legacies of ‘ra ce ’, 2005, p. 3-13
- Harrison, Rodney, Heritage. Critical approaches, 2013
- Hecht, Peter, De Collectie Nederland is niet af, Vereniging Rembrandt, 2018
- Inspectie Overheidsinformatie en Erfgoed, ‘Beschermde cultuurgoederen’,
verkregen via www.inspectie-oe.nl
- Inspectie Overheidsinformatie en Erfgoed, ‘Het register/de lijst’, verkregen via
www.inspectie-oe.nl
- Inspectie Overheidsinformatie en Erfgoed, Behandeling van aanvragen voor
uitvoervergunningen voor cultuurgoederen, 2019
- Internationale wetgeving inzake bescherming roerend cultureel erfgoed,
verkregen via:
www.artscouncil.org.uk, https://codex.vlaanderen.be,
www.kulturgutschutzdeutschland.de, www.legifrance.gouv.fr,
www.vlaanderen.be, www.patrimoineculturel.cfwb.be
41 

 
- Tropenmuseum, Afrika Museum, Museum Volkenkunde en Wereldmuseum, 
Herzamelen en herbestemmen. Waarderen van collectie, ontzamelethiek en 
een palet aan belangen, 2020 
- Sjouke, P.S., Wet tot behoud van cultuurbezit, deel 52a in de serie Nederlandse 
Wetgeving van Schuurman & Jordens, 2002 
- Stengs, Irene, ‘Anticiperend erfgoed’. In: Wie bepaalt wat erfgoed is? 
Boekmancahier 124, 2020, p. 12-17 
- Steenbergen, Renée, Iets wat zo veel kost, is alles waard. Verzamelaars van 
moderne kunst in Nederland, 2002 
- Tweede Kamer der Staten-Generaal, ‘Memorie van Toelichting’, 2014, 
verkregen via www.eerstekamer.nl   
- Vereniging Rembrandt en Stibbe, Zorgvuldige omgang met kunst in het 
publiek domein. Bouwstenen voor een toekomstbestendige regeling, 2014 
- Vlaams Parlement, ‘Memorie van Toelichting bij ontwerp van decreet 
houdende bescherming van het roerend cultureel erfgoed van uitzonderlijk 
belang’, zitting 2002-2003, selectie uit stuk 1339 
  
43 

