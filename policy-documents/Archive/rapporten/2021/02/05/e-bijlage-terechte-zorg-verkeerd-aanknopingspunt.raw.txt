April 2020 
Terechte zorg,
verkeerd
aanknopingspunt
Verkenning van opportuniteit van een onderzoek naar de vraag of, en zo ja op welke wijze, het  
Vluchtelingenverdrag uit 1951 bij de tijd kan worden gebracht om een duurzaam juridisch kader  
te kunnen bieden voor het internationale asielbeleid van de toekomst. 
J.P.H. Donner en M. den Heijer 
Min J&V 
 

Inhoud
1 Inleiding 7
2 Verkenning van een vraag en een vraagstuk 9
3 Het verdrag en een veranderde werkelijkheid 11
3.1 Een antwoord op de Europese problematiek in 1951 11
3.2 Verschuiving van het vluchtelingenvraagstuk 11
3.4	 Verfijning	van	regels:	EVRM	en	Unierecht	 14
3.5 Gedateerd maar niet verouderd 16
4 Vluchtelingenvraagstuk en asielmigratie 18
4.1 Het mondiale beschermingsregime 18
4.2 Een duurzaam kader voor internationaal asielbeleid 19
4.3 Eerdere initiatieven tot aanvulling van het verdrag 20
4.4 Haalbaarheid verdragswijziging 20
4.5 Een duurzaam kader vooralsnog een droom 21
5  Nationale knelpunten en Europese samenwerking  23
5.1 Nationale knelpunten en het Verdrag 23
5.2 De realiteit van asielmigratie 24
5.3	 Verwerkingscapaciteit:	penny	wise,	pound	foolish	 26
5.4	 Europese	samenwerking:	blazen	en	het	meel	in	de	mond	houden	 27
5.5 Terugkeer en illegaliteit 29
5.6 Knelpunten en het Verdrag 30
6 Bouwstenen voor een houdbaar beleid 31
6.1	 Terechte	zorg,	verkeerd	aanknopingspunt	 31
6.2	 Niet	nog	weer	een	studie,	het	vraagstuk	is	bekend	 32
6.3 Op eigen kracht zal het niet lukken 32
6.4 Nationale verwerkingscapaciteit 33
6.5 Europese samenwerking 34
6.5.1 Europees asielstelsel; gedateerd en verouderd 34
6.5.2 Elementen van een strategie 36
Samenvatting bij wijze van conclusie 39

1 Inleiding
In	het	Regeerakkoord	‘Vertrouwen	in	de	toekomst’	wordt	de	behoefte	uitgesproken	aan	een	onafhankelijk	
onderzoek	naar	de	vraag	of,	en	zo	ja	op	welke	wijze,	het	Vluchtelingenverdrag	uit	1951	bij	de	tijd	kan	worden	
gebracht om een duurzaam juridisch kader te kunnen bieden voor het internationale asielbeleid van de toekomst. 
In vooroverleg over de opzet van een dergelijk onderzoek werd geconstateerd dat een dergelijke studie vermoe-
delijk niet goed mogelijk is zolang niet duidelijk is wat een toekomstig asielbeleid moet inhouden en in welk 
opzicht het VN-verdrag daarbij beperkingen stelt. Dat vormde de aanleiding voor de vraag aan mr. J.P.H. Donner 
1
en	mr.	dr.	M.	den	Heijer om voorliggende verkenning te verrichten over richting en reikwijdte van de in het 
regeerakkoord beoogde studie. 
De	vraag	of	het	Vluchtelingenverdrag	wel	houdbaar	is	kwam	in	Nederland	op	tegen	de	achtergrond	van	de	
historisch	hoge	binnenkomst	van	asielzoekers	uit	met	name	Syrië	in	2015.	Bezien	over	langere	termijn	heeft	
Nederland	vanaf	de	jaren	’80	te	maken	met	een	geleidelijke	stijging	van	het	aantal	asielzoekers.	Een	eerste	piek	
deed	zich	voor	in	de	jaren	’90	als	gevolg	van	de	binnenkomst	van	vele	ontheemden	uit	voormalig	Joegoslavië.	
Het aantal asielzoekers stabiliseerde in de jaren na 2000 tot de volgende piek in 2014-2015. In de jaren na 2015 
2
daalde	het	aantal	weer,	tot	circa	30.000	in	2018. 	Daarbij	valt	evenwel	op	dat	na	2015	een	relatief	groter	deel	van	
de	asielaanvragen	wordt	afgewezen,	dan	voordien.	De	last	die	wordt	veroorzaakt	door	“kansarme”	asielzoekers	
stuit begrijpelijkerwijs op maatschappelijke weerstand.
De wens om het VN-verdrag bij de tijd te brengen berust niet op een uitgewerkte visie omtrent een wereldwijde 
oplossing	van	het	vluchtelingen-	en	asielvraagstuk,	maar	vloeit	vooral	voort	uit	de	perceptie	dat	het	VN-verdrag	
thans beperkingen stelt die Nederland verhinderen om een adequaat asielbeleid in te richten. Aanknopingspunt voor 
de	beoogde	studie	is	dan	ook	niet	de	contour	van	een	gewenste	internationale	oplossing,	maar	de	actuele	knelpunten	
die Nederland ervaart bij de aanpak van de komst en opvang van asielzoekers en vluchtelingen. Daarbij moet 
onderkend worden dat de asielproblematiek en het vluchtelingenvraagstuk wezenlijk verschillend zijn. Het vluchte-
lingenvraagstuk	is	een	reëel	vraagstuk	dat	wordt	gevormd	door	miljoenen	mensen	die	door	oorlog,	geweld	en	
honger	uit	hun	woonplaats	worden	verdreven	en	elders	een	veilig	heenkomen	zoeken,	waar	zij	onder	vaak	erbarme-
lijke omstandigheden gedurende lange tijd moeten worden gevoed en opgevangen. De asielproblematiek is een 
afgeleid	verschijnsel	dat	gevolg	is	van	eerbiediging	van	het	recht	om	asiel	te	zoeken	in	de	context	van	een	restrictief	
toelatingsbeleid.	Zou	ieder	die	dat	wil	zich	vrij	in	Nederland	mogen	vestigen,	dan	is	de	asielproblematiek	bij	
toelating	en	opvang	snel	verdwenen	alsook	het	verschijnsel	van	illegaal	verblijf,	maar	dan	zal	de	migratie	naar	
Nederland	vele	malen	groter	zijn.	Dat	heeft	weer	andere	nadelen	en	kosten	en	dat	is	de	reden	dat	er	is	gekozen	voor	
een	restrictief	toelatingsbeleid.	Maar	dan	zal	men	de	consequenties	van	die	keuze	op	de	koop	toe	moeten	nemen	en	
onderkennen dat de asielproblematiek het gevolg is van die keuze en niet van het Vluchtelingenverdrag.
Tegen deze achtergrond worden in dit advies eerst de gestelde vraag en het achterliggend vraagstuk nader verkend. 
Dat	het	VN-verdrag	zoals	dat	in	1951	tot	stand	kwam	is	gedateerd,	valt	moeilijk	te	bestrijden.	Bepalend	is	echter	of	
het	ook	is	verouderd	en	Nederland	daardoor	verhindert	om	het	noodzakelijke	of	verantwoorde	beleid	te	voeren	en	
om	die	reden	zou	moeten	worden	aangepast	of	zelfs	opgezegd.	Daarom	wordt	eerst	ingegaan	op	de	veranderde	en	
veranderende	werkelijkheid	van	personenverkeer,	migratie	en	de	vluchtelingenproblematiek.	Vervolgens	wordt	
stilgestaan	bij	het	hedendaags	vluchtelingenvraagstuk	vanuit	de	optiek	of	verandering	van	het	VN-verdrag	op	dit	
moment nuttig en zinvol zou zijn. In dat kader wordt stilgestaan bij eerdere pogingen om het verdrag te wijzigen en 
naar meer recente voorstellen en initiatieven met betrekking tot vluchtelingen en migratie (zoals het Gobal Compact 
on Refugees en het Global Compact for Safe, Orderly and Regular Migration).
1 
	mr.	J.P.H.	Donner:	oud-minister	van	Justitie;	mr.	dr.	M.	den	Heijer:	universitair	docent	internationaal	recht	aan	de	Universiteit	van	Amsterdam.	
2 
	Cijfers	CBS.
7

2 Verkenning van een vraag en een vraagstuk
De	problematiek	tegen	de	achtergrond	waarvan	de	vraag	gesteld	wordt,	is	bekend.	Nederland	wordt	–	samen	 
met	andere	Europese	landen	–	geconfronteerd	met	een	gestage	stroom	migranten	die	toelating	zoeken	tot	Europa	
in	de	hoop	hier	een	beter	bestaan	voor	zichzelf	en	hun	gezin	te	kunnen	opbouwen.	Een	deel	daarvan	is	eerst	door	
oorlog en geweld uit hun woonplaats verdreven. Een ander deel komt hier omdat men in eigen land geen 
bestaansperspectief	ziet.	Die	instroom	kent	bij	tijd	en	wijle	pieken.	Noodopvang,	publieke	weerstand,	politieke	
aandacht en groeiende achterstanden bij de verwerking van verzoeken om toelating zijn dan het gevolg. Nog 
lang	na	de	piek	blijft	het	opvang-	en	verwerkingsapparaat	zwaar	belast.	Wie	wordt	toegelaten	moet	worden	
gehuisvest	en	sociaaleconomisch	geïntegreerd;	wie	wordt	afgewezen	moet	het	land	verlaten,	soms	onder	dwang.	
Dit	alles	vergt	veel	inzet,	middelen	en	bestuurlijke	inspanning.	Vandaar	de	vraag:	waarom	en	waartoe;	en	het	
gevoel	dat	de	behandeling	van	verzoeken	waarvan	al	vanaf	het	begin	vaststaat	dat	zij	weinig	of	geen	kans	op	
inwilliging	maken,	wel	erg	veel	tijd	en	menskracht	vergt.	Kunnen	we	betrokkenen	niet	eenvoudiger	en	sneller	de	
toegang weigeren en ze het land uitzetten? Het eenvoudige antwoord van juristen is dan dat dit niet kan vanwege 
het	Vluchtelingenverdrag,	dat	ons	verbiedt	vluchtelingen	eenvoudig	terug	te	sturen	naar	het	land	van	herkomst	
en	ons	daarom	verplicht	eerst	te	onderzoeken	of	iemand	vluchteling	is	in	de	zin	van	het	verdrag.	
Het Vluchtelingenverdrag is echter niet meer dan een sjibbolet. Een sleutelwoord voor alle uiteenlopende 
juridische	verplichtingen	en	beperkingen,	incl.	het	Nederlandse	recht,	die	het	handelen	van	de	Nederlandse	
overheid jegens asielzoekers begrenzen en normeren en die veel stringentere eisen stellen dan het Vluchtelingen-
verdrag.	Bovendien	gaat	de	suggestie	dat	opzegging	of	aanpassing	van	het	Verdrag	de	asielproblematiek	zal	doen	
verdwijnen	voorbij	aan	het	praktisch	gegeven	dat	men	eerst	feitelijk	in	staat	moet	zijn	om	immigranten	dan	wel	
aan	de	grenzen	te	keren	dan	wel	ze	terug	te	leiden	naar	het	land	van	herkomst	als	men	ze	al	in	handen	heeft.	Het	
‘kunnen’	beheersen	van	het	personenverkeer	gaat	hier	vooraf	aan	het	‘mogen’.	Het	ware	gezicht	van	het	‘kunnen’	
zijn	de	recente	beelden	van	de	Grieks-Turkse	grens	(incl.	schietende	grenswachten),	of	dat	van	de	muur	aan	de	
Amerikaanse-Mexicaanse	grens	en	aan	al	die	andere	grenzen	waar	sinds	de	val	van	de	‘muur ’	weer	nieuwe	
muren	en	prikkeldraadversperringen	zijn	verrezen.	En	de	ware	consequenties	van	het	‘kunnen’	zijn	de	economi-
sche	en	maatschappelijke	gevolgen	van	het	coronavirus	en	de	Brexit.	
Het Vluchtelingenverdrag is daarom een misleidende blikvanger voor het migratievraagstuk waar de Europese 
–	en	andere	landen	–	in	de	huidige	wereld	mee	worden	geconfronteerd.	Het	richt	de	aandacht	op	het	minst	
hanteerbare	onderdeel	van	dat	vraagstuk:	de	miljoenen	mensen	die	door	oorlog,	geweld	of	fysieke	bedreiging	
van	het	eigen	leven	uit	hun	woonplaats	worden	verdreven.	Het	grootste	deel	van	die	‘verhuizing’	heeft	geen	
grensoverschrijdend	karakter	en	als	men	al	grenzen	overschrijdt,	vestigt	men	zich	veelal	in	de	eerste	plaats	waar	
men	zich	relatief	veilig	voelt.	Wie	verdreven	wordt	blijft	het	liefst	zo	dicht	mogelijk	bij	de	eigen	woonplaats	in	
de hoop daarheen terug te kunnen keren. Nederland is in die zin sinds de Belgische vluchtelingen in de Eerste 
Wereldoorlog,	de	Joodse	vluchtelingen	in	de	jaren	dertig	en	de	Hongaarse	vluchtelingen	na	1956,	niet	meer	
geconfronteerd	met	een	echt	vluchtelingenvraagstuk.	Waar	Nederland	mee	wordt	geconfronteerd	is	een	afgeleid	
verschijnsel.	Mensen	die,	al	dan	niet	na	eerst	als	vluchteling	uit	hun	woonplaats	te	zijn	verdreven,	worden	
getrokken	door	de	hoop	hier,	al	dan	niet	tijdelijk,	een	beter	bestaan	op	te	kunnen	bouwen.	Het	is	in	die	zin	de	
hedendaagse	verschijningsvorm	van	de	al	veel	oudere	‘trek	naar	de	steden’.	Als	zodanig	is	het	onderdeel	van	het	
vele malen omvangrijker hedendaags verschijnsel van het grensoverschrijdend maatschappelijk verkeer van 
mensen	die	om	economische	en	andere	motieven	zich	verplaatsen	om	voor	korte	of	langere	tijd	elders	te	verblij-
ven.	Dat	men	zich	daarbij	als	vluchteling	of	asielzoeker	presenteert,	is	gevolg	van	onze	wetgeving:	omdat	dit,	
mede	door	gebrek	aan	legale	migratiemogelijkheden,	vaak	de	enige	grond	is	die	uitzicht	op	toelating	biedt.	
Het	Vluchtelingenverdrag	is	kortom	meer	symbool	van	een	vraagstuk,	dan	onderdeel	daarvan.	Het	Verdrag	
verzet	zich	weliswaar	tegen	bepaalde	maatregelen	die	bedacht	zouden	kunnen	worden,	maar	dan	hebben	we	het	
over	het	weren	en	terugsturen	aan	de	grens	van	slachtoffers	van	politieke	vervolging	die	rechtstreeks	uit	onvei-
lige	gebieden	komen,	en	over	discriminatie	van	tot	het	land	toegelaten	vluchtelingen.	De	kernelementen	van	het	
9

3 Het verdrag en een veranderde werkelijkheid
3.1 Een antwoord op de Europese problematiek in 1951
Het Vluchtelingenverdrag werd in 1951 aangenomen nadat de grote naoorlogse vluchtelingencrisis zich aan het 
oplossen	was.	In	de	vijf	jaren	tussen	het	einde	van	de	Tweede	Wereldoorlog	en	de	totstandkoming	van	het	
Vluchtelingenverdrag	waren	tientallen	miljoenen	mensen	op	drift	(alleen	in	Duitsland	al	17	mln.):	gedeporteerden	
die	naar	huis	gingen,	Duitsers	en	Polen	die	verdreven	werden	uit	hun	traditionele	woongebieden	en	velen	die	
vluchtten	voor	het	aanhoudend	geweld	van	burgeroorlogen,	machtswisseling	en	wraak.	Het	verdrag	strekte	ertoe	
de	bereikte	status	quo	te	bevestigen	en	daarnaast,	tegen	de	achtergrond	van	de	ontbrandende	Koude	Oorlog	en	
communistische	machtswisselingen	in	een	aantal	Europese	landen,	politiek	vervolgden	te	beschermen.	Het	
verdrag	van	1951	bouwde	daarom	wat	geografische	en	personele	begrenzing	betreft	voort	op	de	vooroorlogse 	
vluchtelingenverdragen	waarvan	het	bereik	was	beperkt	tot	specifieke	groepen.	Bij	wijze	van	compromis	liet	het 	
de keuze aan verdragspartijen om het verdrag ook toe te passen op niet-Europese vluchtelingen. Het Protocol van 
1967	maakte	een	einde	aan	deze	beperkingen,	al	blijft	een	enkele	verdragspartij,	waaronder	Turkije,	vasthouden	
aan	de	geografische	begrenzing.	Het	verdrag	legde	de	verantwoordelijkheid	om	de	in	het	verdrag	verzekerde 	
bescherming	te	bieden	eenvoudigweg	bij	de	staat	waar	de	vluchteling	verbleef.	
De	verdragsrechtelijke	logica	van	1951	en	1967	is	niet	langer	afdoende	als	antwoord	op	de	hedendaagse	verschijnse-
len van asielmigratie en vluchtelingenstromen. Het verdrag beoogde dan ook weinig meer dan het bevestigen van de 
bereikte	status	quo	in	Europa.	Alleen	voor	nieuwe	politiek	‘vervolgden’	beoogde	het	meer.	Het	was	nooit	bedoeld	als	
instrument	van	migratiebeheersing	en	biedt	dan	ook	geen	antwoord	op	de	vragen	die	dit	tegenwoordig	oproept,	zoals	
3
die van verdeling. 	Ook	wat	de	rechten	betreft	die	vluchtelingen	worden	gewaarborgd,	is	het	verdrag	een	product	van	
zijn tijd. Tenslotte is de samenstelling van de groep vluchtelingen die in Europa asiel zoekt veranderd. 
Tegen	die	achtergrond	wordt	in	deze	paragraaf	bezien	of	het	Verdrag	van	1951	nog	“houdbaar”	is.	Eerst	wordt	
ingegaan op de belangrijkste veranderingen sinds het tot stand komen van het Verdrag; de veranderde aard en 
omvang	van	de	asielmigratie,	het	verschijnsel	van	open	grenzen	en	het	hedendaags	kader	van	Europese	regelge-
ving. Vervolgens wordt bezien in hoeverre in die veranderingen een dringende reden is gelegen om het VN-verdrag  
als	achterhaald	en	niet	meer	‘houdbaar ’	te	beschouwen.	In	de	navolgende	paragrafen	wordt	achtereenvolgens	bezien	
in	hoeverre	het	Verdrag	in	de	weg	staat	aan	een	effectieve	aanpak	van	het	vluchtelingenvraagstuk	respectievelijk	de	
asielmigratie. 
3.2 Verschuiving van het vluchtelingenvraagstuk
In	het	regeerakkoord	wordt	gesteld	dat	de	aard	en	omvang	van	de	wereldwijde	asielmigratie	in	de	afgelopen	
decennia drastisch is veranderd. Die observatie is juist vanuit het gezichtspunt van het Vluchtelingenverdrag 
zoals	dat	in	1951	tot	stand	kwam	en	de	Europese	context	ervan.	Inderdaad	hebben	zich	binnen	Europa	sinds	de	
totstandkoming van het Vluchtelingenverdrag nog maar enkele keren grootschalige vluchtbewegingen voorge-
daan.	Dat	was	het	geval	rond	de	afsluiting	van	de	‘muur ’,	de	Hongaarse	opstand,	de	tijd	voorafgaand	aan	de	
opening	van	de	‘muur ’	en	de	Balkancrisis.	Frankrijk,	het	Verenigd	Koninkrijk	en	Nederland	hebben	daarnaast	in	
het kader van de dekolonisatie grote groepen onderdanen gerepatrieerd. Sedert het einde van de Vietnamoorlog 
en zeker sinds de jaren tachtig van de vorige eeuw komen de vluchtelingen van verder weg. Het beeld dat die 
vluchtbewegingen er voorheen niet waren is evenwel onjuist. Alleen al de jaren waarin het Vluchtelingenverdrag 
werd	onderhandeld	kenden	enorme	aantallen	vluchtelingen,	zoals	bij	de	scheiding	van	India	en	Pakistan,	de	
scheiding	van	Noord	en	Zuid-Korea,	de	vestiging	van	de	staat	Israël	en	de	burgeroorlog	in	China.	
3 
		De	preambule	van	het	Verdrag	verwijst	wel	naar	“onevenredig	grote	lasten”	en	het	belang	van	“internationale	solidariteit”,	maar	dat	wordt	verder	niet	uitgewerkt.
11

Genoemde	veranderingen	hebben	eenzelfde	effect	op	de	vele	malen	omvangrijker	groep	mensen	die	vanwege	
sociaaleconomische	omstandigheden	of	veranderende	klimaatomstandigheden	in	het	eigen	woongebied,	zich	
gedwongen	voelt,	al	dan	niet	tijdelijk,	elders	een	toekomst	te	zoeken.	Ook	die	groep	presenteert	zich	hier	als	
asielzoeker. Dat hangt evenwel meer samen met de wijze waarop recht en wet zijn ingericht en met de weten-
schap	dat	men	bij	beroep	op	asiel	verzekerd	is	van	opvang	gedurende	geruime	tijd,	dan	dat	men	werkelijk	in	een	
klassieke vluchtsituatie verkeert - ook al zijn de omstandigheden die men achterlaat in Europese ogen veelal het 
ontvluchten	waard.	Wat	zich	in	Europa	als	asielmigratie	voordoet	is	kortom	de	hedendaagse	verschijningsvorm	
e e
van wat in de 19 en 20 eeuw de trek naar de steden was. Het uit zich onder meer in het verschijnsel dat het 
Nederlandse	en	Europese	asielbeleid	al	jaren	wordt	belast	met	zgn.	“kansarme”	asielzoekers,	of	asielaanvragen	
van	personen	uit	“veilige	landen”.
3.3 Open grenzen
Een andere wezenlijke verandering sinds de totstandkoming van het Vluchtelingenverdrag is het wegvallen van de 
controles	bij	grensovergang	binnen	de	Europese	Unie.	Die	ontwikkeling	heeft	niets	te	maken	met	het	Verdrag	en	
alles	met	de	soevereine	afweging	dat	in	het	licht	van	het	steeds	omvangrijker	en	intensiever	grensoverschrijdend	
verkeer,	grenscontroles	enerzijds	een	afnemend	effect	hadden	en	anderzijds	een	steeds	belangrijker	belemmering	
vormden voor economische en sociale ontwikkeling. 
Bedoelde ontwikkeling wordt tegenwoordig geassocieerd met de totstandkoming van het Schengenakkoord van 
1985	en	het	gelijknamig	verdrag	van	1990,	maar	al	in	1963	waren	de	grenscontroles	binnen	de	Benelux	naar	de	
buitengrenzen	verlegd;	en	die	aan	de	Duits-Nederlandse	grens	waren	reeds	vanaf	midden	jaren	tachtig	aanmerke-
lijk	verminderd.	Daarbij	dient	men	te	beseffen	dat	de	Schengenverdragen	werden	onderhandeld	in	een	tijd	dat	
men	er	op	vertrouwde	dat	de	enige	landgrens	die	er	toe	deed,	het	ijzeren	gordijn,	nog	heel	lange	tijd	effectief	
vanaf	de	andere	zijde	zou	worden	bewaakt.	Pas	in	de	laatste	maand	van	onderhandeling	kwam	die	zekerheid	te	
vervallen. Nog geen zes maanden later werd het verdrag vrijwel ongewijzigd getekend. 
Het	grensoverschrijdend	maatschappelijk	verkeer	is	sinds	die	tijd	explosief	geïntensiveerd.	Als	gevolg	van	technische	
ontwikkelingen	hebben	afstand	en	grenzen	een	heel	andere	betekenis	gekregen.	Hoewel	in	2015	het	recordaantal	van	
1.255.000	personen	asiel	vroeg	in	de	EU	en	het	aantal	illegale	overschrijdingen	van	de	buitengrens	zelfs	nog	hoger	
lag	–	1,8	miljoen	–	was	dat	slechts	een	fractie	van	het	totale	aantal	buitengrenspassanten,	voor	de	Schengenzone	
6
geschat op 600 miljoen per jaar. Ook voor Nederland geldt dat het aantal asielzoekers dat Nederland binnenkomt 
slechts	een	fractie	is	van	het	totale	grensoverschrijdend	verkeer.	Jaarlijks	overschrijden	omstreeks	50	miljoen	voertui-
7
gen	de	landgrenzen	met	België	en	Duitsland. 	Meer	dan	een	derde	daarvan	betreft	vrachtvervoer.	Van	de	
Schengenlanden	hebben	enkel	Duitsland,	Frankrijk	en	België	te	maken	met	meer	grensoverschrijdend	verkeer.
Dat	gehele	verkeer	zou	uiterst	intensief	gecontroleerd	moeten	worden,	om	het	kleine	fragment	daarin	aanwezige	
kansarme asielzoekers daaruit te halen en aan de grens tegen te houden. Het herinvoeren van grenscontroles zou 
dan	ook	tot	grote	kosten	en	enorme	economische	schade	leiden,	waar	die	van	Brexit	bij	in	het	niet	verdwijnen.	
De totale economische schade voor het gehele Schengengebied wordt geraamd op €100-230 miljard over een 
8
periode van 10 jaar. 	Dat	het	daarbij	overigens	niet	alleen	om	economische	gevolgen	gaat,	wordt	geïllustreerd	
door de zorg rond het herinvoeren van grenscontroles aan de grens tussen Ierland en Noord-Ierland. En dan nog 
zullen	die	grenscontroles	maar	beperkt	effectief	zijn	in	het	tegengaan	van	asielmigratie.	Zo	ontvangt	het	Verenigd	
Koninkrijk	dat	nooit	tot	Schengen	is	toegetreden	en	altijd	grenscontroles	heeft	gehouden,	meer	asielzoekers	dan	
Nederland.	Dit	komt	enerzijds	omdat	het	effectief	afdichten	van	grenzen	buitensporig	veel	inspanningen	vergt,	
waarvan	grensmuren	of	-hekken	zoals	in	de	VS,	Israël	en	Hongarije	de	ultieme	exponent	zijn,	en	anderzijds	
omdat veel asielzoekers pas asiel vragen nadat ze eerst legaal het land zijn binnengekomen. 
6 
	Persbericht	Eurostat,	4	maart	2016;	Europese	Commissie/PwC,	‘Technical	Study	on	Smart	Borders’,	oktober	2014.
7 
	Studie	Europees	Parlement,	‘Cost	of	non-Schengen:	the	impact	of	border	controls	within	Schengen	on	the	Single	Market’,	mei	2016,	p.	48-50.
8 
	Ibid.,	p.	26.
13

diaire	bescherming	als	asielgrond	direct	terug	te	voeren	op	de	EHRM-rechtspraak	over	artikelen	2	en	3	EVRM	
(het	recht	op	leven	en	het	folterverbod),	ook	de	vluchtelingendefinitie	wordt	in	de	EU-Kwalificatierichtlijn	
12
ingekleurd met mensenrechtelijke noties. 	Een	niet	onbelangrijk	gevolg	is	dat	uit	hoofde	van	het	Unierecht	en	
het	EVRM	enkele	niet-klassieke	categorieën	vluchtelingen	het	recht	op	asiel	kunnen	inroepen,	waaronder	
personen	die	hun	land	hebben	verlaten	omwille	van	oorlog,	niet-statelijk	geweld	of	hun	seksuele	gerichtheid.	In	
Nederland	is	ongeveer	de	helft	van	de	ingewilligde	asielaanvragen	gegrond	op	subsidiaire	bescherming.	Zo	
13
wordt	aan	Syriërs	vaker	subsidiaire	bescherming	dan	de	vluchtelingenstatus	verleend.
Daarenboven	zijn	in	EU-verband	gedetailleerde	regelingen	vastgesteld	omtrent	de	asielprocedure,	de	opvang	van	
asielzoekers en de reeds besproken verantwoordelijkheidstoedeling (Dublinverordening). De 
EU-Kwalificatierichtlijn	omvat	verder	een	moderne	codificatie	van	de	inhoud	van	de	vluchtelingenstatus,	waarin	
bijvoorbeeld niet langer een onderscheid wordt gemaakt tussen het recht op lager en middelbaar onderwijs. 
Anders dan het Vluchtelingenverdrag regelt de richtlijn bovendien onder welke voorwaarden een recht op 
verblijf	ontstaat.	
Bijgevolg	moet	geconcludeerd	worden	dat	voor	zover	het	Vluchtelingenverdrag	als	verouderd	of	ontoereikend	
kan	worden	aangemerkt,	in	de	Europese	rechtsorde	het	asielstelsel	reeds	op	belangrijke	onderdelen	bij	de	tijd	is	
gebracht.	Dat	geldt	voor	de	normstelling	omtrent	de	vluchtelingendefinitie,	de	vluchtelingenstatus,	de	asielproce -
dure,	opvang	en	de	EU-verdelingsvraag.	Een	discussie	over	het	bij	de	tijd	brengen	van	het	verdrag	is	weinig	
zinvol	zonder	acht	te	slaan	op	de	overlappende	regels	van	het	Unierecht	en	het	EVRM.	De	bepalingen	van	het	
Vluchtelingenverdrag	zijn	vrijwel	zonder	uitzondering	opgenomen	in	bindend	Unierecht.	Het	Unierecht	schept	
een integraal stelsel waarin de materieelrechtelijke bepalingen van het Vluchtelingenverdrag zijn samengebracht 
met	een	tamelijk	uitputtende	codificatie	van	de	asieljurisprudentie	van	het	EHRM	aangaande	de	procedurele	en	
materiële	bescherming	aan	asielzoekers.	Dat	stelsel	blijft	in	beginsel	intact,	ook	wanneer	het	Vluchtelingen-
verdrag	zou	worden	gewijzigd	of	opgezegd.
Soms wordt wel verzucht dat de eisen die Europese regelgeving en jurisprudentie stellen aan het asielbeleid de 
effectiviteit	ervan	–	in	termen	van	snelheid,	duidelijkheid	en	terugkeer	–	negatief	beïnvloeden.	Het	is	waar	dat	
ten	aanzien	van	voorname	thema’s	als	vreemdelingenbewaring,	herhaalde	aanvragen,	opvang	en	het	recht	op	
toegang	tot	de	procedure,	sprake	is	van	progressieve	normstelling	onder	het	EVRM	en	Unierecht.	Zo	volgt	uit	de	
jurisprudentie	van	het	EHRM	dat	bewaring	met	het	oog	op	uitzetting	enkel	mogelijk	is	indien	zicht	op	uitzetting	
14
bestaat. 	Het	Unierecht	vult	deze	norm	aan	met	een	reeks	concrete	eisen,	waaronder	de	voorwaarde	dat	lichtere	
alternatieven	niet	volstaan	en	maximale	termijnen	voor	de	bewaring	van	Dublinclaimanten	en	illegaal	verblij-
15
vende vreemdelingen. Tegelijkertijd is het zo dat de Europese wetgeving en jurisprudentie gekenmerkt worden 
door	een	voortdurend	zoeken	naar	de	meest	passende	balans	tussen	effectieve	rechtsbescherming	en	het	handha-
vingsbelang.	Voor	de	Unieregelgeving	geldt	dat	deze	met	instemming	van	Nederland	tot	stand	is	gekomen.	Ook	
het	EHRM	heeft	vanouds	en	blijvend	oog	voor	het	recht	van	staten	om	een	restrictief	migratiebeleid	te	voeren,	
zoals blijkt uit onder meer de recente jurisprudentie die het toestaat dat asielzoekers in een grensprocedure 
worden gedetineerd en dat migranten die en masse pogen over hekken aan de Europese buitengrenzen te klim-
16
men zonder procedure mogen worden heengezonden.
Uiteraard	gaat	het	Europese	stelsel	van	rechtsbescherming	aan	migranten	meer	knellen	naarmate	er	vaker	uit	
oneigenlijke motieven een beroep op wordt gedaan. Vanuit die optiek zou het verontrustend zijn indien de 
stijging sinds 2016 van het aantal kansarme asielzoekers een trend blijkt en niet een tijdelijk verschijnsel. 
12 
	Richtlijn	2011/95/EU.
13 
	Dit	was	zo	in	2017	en	2018	(bron:	Eurostat).
14 
	EHRM	15	november	1996,	Chahal/VK , 	 nr. 	 22414/93.
15 
	Vo.	604/2013,	art.	28;	Rl.	2008/115,	art.	15.	
16 
	Zie	bijv.	EHRM	28	mei	1985,	Abdulaziz, Cabales en Balkandali/VK,	nrs.	9214/80,	9473/81,	9474/81,	§	42:	“Contracting	States	have	the	right,	as	a	matter	of	
well-established	international	law	and	subject	to	their	treaty	obligations,	including	the	Convention,	to	control	the	entry,	residence	and	expulsion	of	aliens.”	Meer	
recent:	EHRM	29	januari	2008,	Saadi/VK,	nr.	13229/03;	EHRM	13	februari	2020,	N.D. & N.T./Spanje,	nrs.	8675/15	en	8697/15.	
15

Het	is	duidelijk	dat	de	beginselen	van	het	Verdrag	niet	volstaan	om	een	afdoende	antwoord	te	bieden	op	de	
hedendaagse	verschijningsvormen	van	vluchtelingenstromen	en	asielmigratie.	Maar	dat	was	ook	nooit	de	
bedoeling. Het ging erom de naoorlogse Europese status quo te vertalen in verplichtingen en verantwoordelijkhe-
den.	Op	de	dynamische	ontwikkelingen	die	het	moderne	vraagstuk	kenmerken	biedt	het	verdrag	geen	antwoord	
en	nog	minder	op	de	problematiek	van	asielmigratie.	Dat	de	regeling	onvoldoende	is,	kan	een	reden	zijn	om	ze	
aan	te	vullen	maar	moeilijk	valt	in	te	zien	dat	het	reden	zou	kunnen	zijn	om	het	Verdrag	op	te	zeggen	of	ingrij-
pend te wijzigen. Daartoe zou aanleiding zijn indien de beginselen zoals die in het Verdrag zijn vervat een 
verantwoorde	aanpak	en	mogelijke	oplossing	van	het	vluchtelingenvraagstuk	in	de	weg	staan,	waarop	hierna	
wordt	ingegaan.	In	dat	geval	zou	er	immers	grond	kunnen	zijn	om	het	op	te	zeggen	of	te	wijzigen;	de	enkele	
ontoereikendheid	is	dat	echter	niet.	Dat	het	Verdrag	geen	afdoende	antwoord	biedt	op	het	verschijnsel	van	de	
asielmigratie,	is	nog	minder	relevant.	Die	asielmigratie	is	immers,	zoals	in	het	voorgaande	betoogd,	geen	gevolg	
van	het	Vluchtelingenverdrag,	maar	van	het	nationaal	toelatingsbeleid.	Aanpassing	van	het	Vluchtelingenverdrag	
zal	dan	ook	weinig	effect	hebben	op	de	mogelijkheden	om	asielmigratie	te	beïnvloeden.	
17

overbelast. Die opvangstaten in de regio zijn om die reden huiverig om de op hun grond verblijvende vluchtelin-
gen	een	recht	op	verblijf	of	arbeid	toe	te	staan.	Binnen	het	bestaande	regime	lukt	het	daarom	veelal	nog	wel	om	
te	voorzien	in	eerste	opvang	en	in	de	basisbehoeften	bij	grote	vluchtbewegingen,	maar	niet	om	een	duurzame	
oplossing	te	bieden	in	de	vorm	van	hervestiging	in	een	ander	land,	repatriëring	naar	het	land	van	herkomst	of	
20
lokale integratie in het land van opvang. 	De	Palestijnse	vluchtelingensteden,	waar	inmiddels	een	derde	genera	
21
ie	vluchtelingen	verblijft,	zijn	een	in	het	oog	springend	voorbeeld.
4.2 Een duurzaam kader voor internationaal asielbeleid
UNHCR	is	instrumenteel	in	de	adressering	van	de	eerste	opvang	van	het	vluchtelingenprobleem,	maar	UNHCR	 
en	het	Vluchtelingenverdrag	bieden	niet	‘een	duurzaam	juridisch	kader	voor	het	internationale	asielbeleid	van	de	
toekomst’	zoals	dit	wordt	geformuleerd	in	het	Regeerakkoord.	Uit	een	oogpunt	van	migratiebeheersing	zijn	juist	
duurzame	oplossingen	belangrijk.	Vluchtelingen	die	langdurig	in	situaties	van	uitzichtloosheid	en	afhankelijkheid	
verkeren,	zijn	eerder	geneigd	verder	te	migreren.	Ook	zullen	ze	eerder	overgaan	tot	negatieve	overlevingsstrategieën	
als	criminaliteit,	terrorisme,	en	onderwerping	aan	mensensmokkel.	Het	aanhoudende	ontbreken	van	perspectief	in	de	
omringende	landen	was	voor	veel	Syriërs	aanleiding	om	verder	naar	Europa	te	migreren.	
De ambitie om te komen tot een duurzaam juridisch kader voor het internationale asielbeleid van de toekomst is 
gemakkelijk	geformuleerd,	maar	minder	eenvoudig	gerealiseerd.	Uit	eerdere	initiatieven	om	te	komen	tot	een	
verbetering	van	het	regime	(zie	hierna)	blijkt	dat	er	misschien	wel	een	begin	is	van	een	gedeelde	analyse	van	
waar	het	aan	schort,	maar	nog	geen	begin	van	consensus	over	de	aanpak	daarvan.	Die	analyse	houdt	in	dat	
duurzame	oplossingen	een	effectieve	structurele	samenwerking	vergen	en	de	erkenning	van	collectieve	verant-
woordelijkheid voor de opvang en het oplossen van concrete vluchtbewegingen. In dat kader zullen de lasten 
gelijker moeten worden verdeeld en zal meer moeten worden gedaan dan alleen de ellende verlichten van 
vluchtelingen.	Een	analyse	die	overigens	niet	veel	verschilt	van	de	analyse	van	waar	het	in	Europa	aan	schort.
Wanneer	men	daadwerkelijk	meer	beoogt	dan	het	organiseren	van	de	opvang	van	vluchtelingen,	vereist	dit	het	
vermogen om dan wel de oorzaken van vluchtbewegingen aan te pakken dan wel het vermogen om vluchtelingen 
ergens	een	duurzaam	bestaan	te	bieden.	Wat	het	vermogen	betreft	om	de	oorzaken	van	vluchtbewegingen	aan	te	
pakken	of	zelfs	te	voorkomen,	hoeft	men	slechts	naar	de	oorzaken	van	Syrische,	Palestijnse,	Congolese	en	
Rohingya	vluchtstromen	te	kijken,	om	te	beseffen	dat	het	collectief	vermogen	op	dat	punt	onvoldoende	aanwezig	is.	
En	ook	het	beeld	dat	vluchtelingen	na	beëindiging	van	het	oorlogsgeweld	weer	naar	huis	terug	kunnen	keren,	
strookt	steeds	minder	met	de	werkelijkheid.	Veel	conflicten	in	de	wereld	zijn	veel	langduriger	dan	het	geweld	in	de 	
22
Tweede	Wereldoorlog. 
In	dat	licht	impliceert	de	behoefte	aan	een	duurzaam	juridisch	kader	vooral	het	collectief	vermogen	tot	hervesti-
ging en integratie van vluchtelingen in andere staten dan het land van herkomst. Enkel staten kunnen daarin 
voorzien,	niet	UNHCR.	Wat	dat	betreft	wordt	in	het	nationaal	politiek	debat	op	gezette	tijden	‘opvang	in	de	
23
regio’	genoemd	als	oplossing. 	Dat	miskent	dat	het	overgrote	deel	–	meer	dan	80%	–	van	de	vluchtelingenpopu-
latie	feitelijk	in	de	regio	wordt	opgevangen.	In	2018	verbleven	de	grootste	aantallen	vluchtelingen	in	Turkije,	
Pakistan en Oeganda. De betrokken landen kijken voor meer duurzame oplossingen en een eerlijker lastenverde-
ling,	niet	ten	onrechte	naar	andere	landen.	Gelet	op	de	aantallen	die	worden	opgevangen	(Turkije:	3,6	miljoen;	
24
Pakistan:	1,4	miljoen;	Oeganda:	1,3	miljoen), zijn de bij de eerste opvang betrokken landen over het algemeen 
20 
	Ter	illustratie:	in	2018	kwamen	volgens	UNHCR	1,2	miljoen	vluchtelingen	in	aanmerking	voor	hervestiging,	maar	werden	slechts	56	duizend	vluchtelingen	
hervestigd:	UNHCR,	‘Projected	Global	Resettlement	Needs	in	2018’;	UNHCR,	‘Resettlement	Fact	Sheet	2018’.	
21 
	Palestijnse	vluchtelingen	vallen	overigens	niet	onder	het	mandaat	van	UNHCR	maar	UNRWA.
22 
	Vluchtelingen	verblijven	gemiddeld	meer	dan	twintig	jaar	in	opvanglanden:	UNHCR	Global	Trends	2017;	UNHCR	Global	Trends	–	Forced	Displacement	in	2015.
23 
	Als	Nederland	zelf	een	land	in	de	regio	is,	zoals	voor	vluchtelingen	uit	Venezuela	als	buurland	van	Caribisch	Nederland,	toont	de	overheid	zich	doorgaans	minder	
gecharmeerd van dergelijke oplossingen. 
24 
	UNHCR	Global	Report	2018;	UNHCR	Global	Appeal	2020-2021.
19

ning	mag	verzoeken,	waarna	de	Algemene	Vergadering	zal	aanbevelen	welke	stappen	naar	aanleiding	van	dat	
verzoek dienen te worden genomen. Voor het overige wordt de procedure niet omschreven. Het is denkbaar dat 
de	Algemene	Vergadering	zal	aanbevelen	om	voor	herziening	dezelfde	procedure	te	hanteren	als	is	opgenomen	in	
latere	in	VN-verband	aangenomen	mensenrechtenverdragen.	In	die	verdragen	wordt	bepaald	dat	een	conferentie	
29
van partijstaten wordt bijeengeroepen indien ten minste een derde van de verdragspartijen dat verlangt. De door 
een	dergelijke	conferentie	bij	meerderheid	overeengekomen	wijzigingen	worden	aan	de	Algemene	Vergadering	
voorgelegd. De wijzigingen worden dan van kracht nadat zij door de Algemene Vergadering zijn goedgekeurd en 
door een twee derde meerderheid van de verdragspartijen zijn aangenomen. De wijzigingen binden in dat geval 
enkel	de	ratificerende	staten;	de	andere	staten	blijven	gebonden	aan	het	oude	verdrag.
Het	is	ook	denkbaar	dat	niet	de	procedure	als	hierboven	omschreven	zal	worden	gevolgd,	maar	dat	zal	worden	
teruggevallen op de algemene regels omtrent verdragswijziging als neergelegd in artikelen 40 en 41 van het 
Weens	Verdragenverdrag.	Daarin	wordt	bepaald	dat,	indien	de	wijzigingen	niet	door	alle	verdragspartijen	worden	
aangenomen,	het	oude	verdrag	de	wederzijdse	verplichtingen	zal	blijven	beheersen	tussen	de	staten	die	de	
amendementen wel en niet hebben aangenomen. Dat levert in het geval van het Vluchtelingenverdrag complica-
ties	op,	nu	het	verdrag	niet	enkel	verplichtingen	schept	jegens	andere	staten,	maar	ook	jegens	individuen	die	zich	
er	niet	eenvoudig	voor	lenen	om	naar	de	andere	verdragspartijen	te	worden	uitgesplitst.	Uit	de	hybride	aard	van	
de	verplichtingen	volgt	dat	een	materiële	verlichting	van	verdragsverplichtingen	rustend	op	staten	enkel	tot	stand	
kan	komen	indien	alle	verdragspartijen	ermee	instemmen.	In	geval	van	een	materiële	verzwaring	van	verdrags-
verplichtingen	doet	die	complicatie	zich	niet	voor:	dan	dienen	de	partijen	bij	het	nieuwe	verdrag	de	verzwaarde	
verplichtingen op vluchtelingen toe te passen en de partijen bij het oude verdrag de bestaande verplichtingen.
In geval het wenselijk zou zijn enkel aanvullende verplichtingen overeen te komen kan ook worden gekozen 
voor	een	aanvullend	protocol,	zoals	dat	van	1967.	Dat	protocol	kon	als	apart	verdrag	worden	aangenomen,	
omdat	het	geen	wijzigingen	aanbracht	in	de	materiële	bepalingen	van	het	Vluchtelingenverdrag	maar	slechts	het	
temporele	en	geografische	toepassingsbereik	verruimde.	Een	wijziging	van	het	verdrag	zelf	zou	op	zijn	minst	de	
goedkeuring vergen van twee derde van de verdragspartijen en mogelijk van alle verdragspartijen. 
En	dat	omvat	dus	iedere	wijziging	die	een	‘verlichting’	van	bestaande	verplichtingen	inhoudt.	Gelet	op	het	
eerdere mislukte Convention Plus	initiatief	van	UNHCR	en	de	grote	belangentegenstellingen	tussen	verdragspar-
tijen moet een verdragswijziging om deze reden als weinig realistisch worden ingeschat. Een aanvulling van de 
verplichtingen	van	het	Verdrag	middels	een	protocol	is	eenvoudiger	te	realiseren,	maar	ook	daar	zal	de	vraag	
naar	de	politieke	haalbaarheid	gesteld	moeten	worden	en	zal	onder	ogen	gezien	moeten	worden	hoeveel	ratifica -
ties	minimaal	nodig	zijn	om	de	beoogde	aanvullingen	enig	nuttig	effect	te	laten	hebben.
4.5 Een duurzaam kader vooralsnog een droom
Het Vluchtelingenverdrag is in de loop van de tijd de basis geworden van het mondiaal beschermingsregime 
voor	vluchtelingen,	niet	in	de	laatste	plaats	vanwege	de	positie	die	het	aan	UNHCR	verleent.	Daaromheen	is	in	
de achterliggende decennia een precair evenwicht ontstaan tussen landen die vluchtelingen opvangen en landen 
die	daar	via	UNHCR	voor	betalen.	Dat	biedt	een	basis	voor	de	eerste	opvang	van	vluchtelingen,	maar	vormt	
geen	afdoende	duurzame	oplossing	voor	het	vluchtelingenvraagstuk.	In	die	zin	is	er	zeker	behoefte	aan	een	meer	
duurzaam juridisch kader voor de aanpak van het vluchtelingenvraagstuk. Gelet op de discussie rond twee 
relatief	recente	initiatieven	tot	aanpassing	van	het	Vluchtelingenverdrag	moet	echter	tegelijk	worden	vastgesteld,	
dat een duurzaam verdragsrechtelijk kader daarvoor vooralsnog niet haalbaar is. 
29 
	Zie	o.m.	Art.	51	Internationaal	Verdrag	inzake	burgerrechten	en	politieke	rechten,	art.	29	Internationaal	Verdrag	inzake	economische,	sociale	en	culturele	rechten,	
Art. 50 VN-Kinderverdrag.
21

5 Nationale k nelpunten en Europese 
samenwerking 
5.1 Nationale knelpunten en het Verdrag
De vraag naar het bij de tijd brengen van het Vluchtelingenverdrag kwam op tegen de achtergrond van de piek in 
de	binnenkomst	van	asielzoekers	in	2015	uit	met	name	Syrië.	Pieken	bij	de	binnenkomst	van	asielzoekers	zijn	
echter	niet	nieuw.	Wel	is,	tussen	de	pieken	door,	de	gemiddelde	instroom	asielzoekers	sinds	begin	jaren	’80	
gestaag	gestegen.	Wat	in	de	jaren	’80	een	piek	was	–	de	binnenkomst	van	30.000	asielzoekers	–	wordt	nu	eerder	
als een regulier niveau gezien. Evenmin nieuw is dat pieken leiden tot herbezinning op het wettelijk kader. De 
piek	in	de	jaren	’90	resulteerde	in	de	Vreemdelingenwet	2000.	
De	tweede	aanleiding	voor	de	behoefte	aan	bezinning	op	het	wettelijk	kader	is	de	relatieve	groei	in	de	jaren	na	
2015	van	het	aantal	asielverzoeken	van	personen	afkomstig	uit	zgn.	‘veilige	landen’	en	de	secundaire	migratie	
binnen	de	EU	(Dublin-zaken	en	personen	die	elders	al	een	asielstatus	hebben).	In	de	jaren	2018	en	2019	was	het	
30
inwilligingspercentage	slechts	35%	resp.	37%,	tegen	een	gemiddelde	van	boven	de	40%	in	de	jaren	voor	2015. 
31
In	2015	werd	zelfs	80%	ingewilligd	op	een	vele	malen	groter	aantal	verzoeken. Er zijn aanwijzingen dat 
32
Nederland	sterker	dan	andere	lidstaten	te	maken	heeft	met	asielverzoeken	van	personen	uit	zgn.	veilige	landen. 
Vraag	is	uiteraard	of	één	en	ander	de	uitkomst	is	van	een	grotere	aantrekkingskracht	van	Nederland	op	asielmi-
gratie	of	van	een	stringentere	toetsing	in	de	jaren	na	2015.	In	alle	gevallen	betekent	het	echter	dat	een	significant	
deel van de opvang- en verwerkingscapaciteit wordt besteed aan asielzoekers die een zeer geringe kans maken 
op	een	verblijfstitel.	Bovendien	dreigen	zij	de	verwerkingscapaciteit	te	verstoppen	waardoor	de	aantrekking	van	
Nederland	op	asielmigranten	uit	‘veilige	landen’	mogelijk	sterker	wordt.	Hoewel	asielaanvragen	binnen	twee	
weken	zouden	kunnen	worden	behandeld,	bedroegen	de	gemiddelde	doorlooptijden	in	2018,	afhankelijk	van	het	
33
“spoor”,	tussen	de	3	en	46	weken. Overigens doet het verschijnsel van lange doorlooptijden zich ook elders 
voor.	Het	aantal	openstaande	asielaanvragen	in	de	EU	bedroeg	in	2019	meer	dan	900.000,	tegen	circa	400.000	in	
34
2014.
De knelpunten in de aanpak in Nederland van de asielmigratie zijn in 2019 beschreven in het rapport van de 
Onderzoekscommissie	Langdurig	verblijvende	vreemdelingen	zonder	bestendig	verblijfsrecht	(rapport	
35
Commissie Van Zwol). Daarin zijn ook oplossingen gesuggereerd. Hier gaat het echter vooral om de vraag in 
hoeverre	die	knelpunten	hun	oorzaak	vinden	in	het	VN-verdrag,	zodat	terecht	aan	de	orde	kan	worden	gesteld	dat	
gestreefd	moet	worden	naar	aanpassing	van	het	Verdrag	om	een	adequate	aanpak	van	de	asielmigratie	mogelijk	
te	maken.	De	secundaire	migratie	van	asielzoekers	binnen	de	EU	vormde	daarnaast	voorwerp	van	een	advies	van	
36
de Adviescommissie voor Vreemdelingenzaken van november vorig jaar. 
De belangrijkste actuele knelpunten van het nationale asielbeleid houden dus slechts indirect verband met de 
bepalingen van het Verdrag. Oneigenlijk gebruik van de asielprocedure en het onvermogen om in Europees en 
mondiaal	verband	tot	effectieve	samenwerking	te	komen,	kunnen	moeilijk	gezien	worden	als	een	gevolg	van	het	
Vluchtelingenverdrag.	Niets	daarin	eist	dat	iedere	lidstaat	eigen	oplossingen	kiest.	Wat	het	oneigenlijk	gebruik	
van	de	asielprocedure	betreft,	is	het	juist	dat	het	refoulementverbod	impliceert	dat	een	asielverzoek	moet	worden	
30 
	Cijfers	Eurostat.
31 
 Idem.
32 
	Europese	Commissie/EMN,	‘Safe	Countries	of	Origin’,	2018,	par.	3.
33 
	Rapport	Onderzoekscommissie	Langdurig	verblijvende	vreemdelingen	zonder	bestendig	verblijfsrecht,	2019,	p.	42.
34 
	Cijfers	Eurostat.	Zie	ook	ACVZ,	‘Secundaire	migratie	van	asielzoekers	in	de	EU’,	Onderzoeksrapport,	2019,	p.	31.
35 
	Rapport	Onderzoekscommissie	Langdurig	verblijvende	vreemdelingen	zonder	bestendig	verblijfsrecht,	2019.
36 
	ACVZ,	‘Secundaire	migratie	van	asielzoekers	in	de	EU’,	Onderzoeksrapport,	2019.
23

beïnvloeden	door	in	te	spelen	op	verwachtingen	en	beelden,	maar	niet	tegenhouden	door	wettelijke	verboden	of	
geboden.	Fysieke	obstakels	vertragen,	maar	stuwen	vooral	de	prijs	van	mensensmokkelaars	op.	Pas	wanneer	de	
bestemming	wordt	bereikt	waar	men	een	bestaan	wil	opbouwen,	wordt	een	legale	status	geambieerd;	want	voor	
bijna	alles	zijn	hier	‘papieren’	nodig.	Wordt	die	status	in	het	ene	land	niet	verkregen,	dan	vertrekt	men	doorgaans	
naar	een	ander	om	het	daar	te	proberen.	Want	een	legale	status	is	nodig	voor	de	verwezenlijking	van	de	verwach-
tingen.	Dat	is	alleen	anders	wanneer	men	in	een	informele	economie	een	betekenisvol	illegaal	bestaan	kan	
opbouwen.	De	mogelijkheden	daartoe	verschillen	van	land	tot	land,	maar	zijn	in	Nederland	gering.
Ervaring leert dat grenzen het verschijnsel van massamigratie niet werkelijk stoppen; zeker als het grenzen 
betreft	zoals	de	Nederlandse.	Tot	dusver	heeft	Noord-Korea	de	beste	trackrecord	als	het	gaat	om	het	afgrendelen	
van	het	eigen	land,	maar	het	is	een	weinig	inspirerend	voorbeeld.	Het	bouwen	van	muren	biedt	soms	voor	een	
tijd	soelaas,	maar	geen	muur	is	duurzaam	effectief	gebleken	met	de	Chinese	muur	en	het	ijzeren	gordijn	als	
sprekende	voorbeelden.	Grenzen,	muren,	prikkeldraad	en	grenswachten	zijn	instrumenten	van	feitelijke	dwang.	
Wie	mikt	op	controle	aan	de	grens	om	arbeidsmigratie	te	reguleren	en	te	stoppen,	mikt	op	iets	wat	steeds	meer	
massaal	machtsvertoon	vergt	van	muren,	prikkeldraad	en	gewapende	wachten.	De	confrontatie	tussen	overheid	
en arbeidsmigranten verwordt daardoor tot een krachtmeting. Ook op dat punt is de ervaring weinig hoopgevend. 
Democratische overheden in een rechtsstaat trekken bij een dergelijke krachtmeting doorgaans aan het kortste 
eind.	Men	verliest	die	krachtmeting	praktisch	want	als	woestijnen	en	zeeën	migranten	niet	afschrikken,	zal	een	
landgrens	dat	zeker	niet	doen.	Men	verliest	economisch	want	het	concurrentievermogen	vergt	ongestoord	
grensoverschrijdend	verkeer.	Men	verliest	in	rechte	want	migranten	weten	al	gauw	dat	verblijf	op	den	duur	
rechten	schept	en	dat	na	ieder	laatste	pardon	nog	weer	een	later	pardon	volgt.	Men	verliest	in	de	beeldvorming,	
want	één	triest	beeld	wint	het	van	alle	legitimiteit	en	verstand.	
En	men	verliest	de	werkelijkheid	uit	het	oog,	want	de	moderne	arbeidsmigrant	komt	vaak	binnen	op	een	visum	
en	een	groot	deel	van	de	asielmigratie	bestaat	uit	gezinsleden	die	‘nareizen’	op	grond	van	het	recht	op	gezinsher-
38
eniging.	Dat	recht	vloeit	echter	primair	voort	uit	de	EU-Gezinsherenigingsrichtlijn. 
Het	inzicht	dat	grenscontroles	(met	uitzondering	van	lucht-	en	zeehavens)	niet	langer	een	effectief	instrument	zijn	van	
toezicht op grensoverschrijdend personenverkeer en asielmigratie en tegelijk een steeds grotere belasting vormen van 
het	economisch	verkeer,	vormt	al	decennia	een	uitgangspunt	van	beleid	(in	de	Benelux	sinds	1963).	Geleidelijk	heeft	
dit	geleid	tot	gecontroleerde	opvang	achter	de	grens	en	samenwerking	bij	de	aanpak	in	het	‘voorterrein’,	dat	wil	
zeggen:	samenwerking	met	andere	landen	bij	het	voorkomen	dat	kansarme	asielmigranten	bij	de	grens	komen.	Sinds	
39
de	jaren	’80	is	er	sprake	van	toenemende	kanalisatie	en	concentratie	bij	de	opvang achter de grens en nadruk op 
versnelde	afhandeling	van	verzoeken.	Parallel	daaraan	is	sinds	diezelfde	tijd	de	Europese	samenwerking	bij	de	aanpak	
40
van de asielmigratie op gang gekomen. Dat laatste proces is in een stroomversnelling gekomen door de verschuiving 
van	de	grenscontrole	naar	de	buitengrenzen	van	de	Europese	Unie	in	het	kader	van	de	Schengenverdragen.	Het	heeft	
geleid tot opeenvolgende harmonisatie-initiatieven in het kader van het programma van Tampere (1999) en van Den 
Haag	(2005),	uitmondend	in	het	Gemeenschappelijk	Europees	Asiel	Stelsel	(GEAS).	In	dat	kader	is	het	speelveld	voor	
asielzoekers	in	Europa	gelijker	geworden,	maar	het	heeft	tot	dusver	niet	geleid	tot	effectieve	samenwerking	bij	het	
toezicht	en	de	toelating	van	asielmigranten	binnen	Europa.	Daardoor	is	het	verschijnsel	dat	beoogd	werd	tegen	te	gaan,	
de	secundaire	migratie,	de	laatste	jaren	eerder	toe-	dan	afgenomen.	Uit	onderzoek	blijkt	dat	een	steeds	groter	deel	van	
die	factoren	maar	beperkt	kunnen	beïnvloeden.	Zie	onder	meer	E.R.	Thielemann,	‘Does	Policy	Matter?	On	Governments’	Attempts	to	Control	Unwanted	
Migration’,	IIS	Discussion	Paper,	2005.
38 
	Richtlijn	2003/86/EG.
39 
	De	introductie	van	‘bed	en	brood’	maatregelen	bij	de	opvang	dateert	uit	halverwege	de	jaren	’80	ten	tijde	van	de	instroom	van	vluchtelingen/asielmigranten	uit	Sri	
Lanka.	Tot	die	tijd	vervoegde	de	asielzoeker	zich	bij	de	vreemdelingenpolitie	ter	aanmelding	om	zich	vervolgens	met	een	briefje	bij	de	bijstand	te	vervoegen,	
waarna hij voor de duur van de behandeling van zijn verzoek bijstand genoot.
40 
 Het beeld dat het Verdrag van Dublin inzake de verantwoordelijke staat voor de behandeling van een asielverzoek de reactie vormde op het verdwijnen van 
controles	aan	de	binnengrenzen	is	onjuist.	Het	Verdrag	van	Dublin	beoogde	een	antwoord	te	geven	op	het	verschijnsel	van	secundaire	migratie	(asylum-shopping)	
dat	was	ontstaan	in	de	eerste	helft	van	de	jaren	’80	met	de	groei	van	de	asielmigratie.	Het	Verdrag	van	Dublin	werd	dan	ook	eerder	getekend	(15	juni	1990)	dan	de	
uitvoeringsovereenkomst	van	Schengen	(19	juni	1990);	veel	meer	landen	waren	daarbij	betrokken,	waaronder	ook	het	Verenigd	Koninkrijk.
25

Over de problematiek van de lange doorlooptijden en het daaruit voortvloeiende verschijnsel van vreemdelingen 
die	langdurig	op	een	verblijfstitel	moeten	wachten	is	recent	gerapporteerd	(commissie-Van	Zwol).	Structurele	
verbeteringen	zijn	wat	dat	betreft	mogelijk	en	nodig.	Maar	ook	wanneer	die	worden	uitgevoerd,	blijft	de	proble-
matiek van pieken in de instroom. Die moeten worden opgevangen door de verwerkingscapaciteiten recht 
evenredig aan te passen aan de groei van het aantal asielzoekers. De ervaring leert dat die opschaling in de 
opvang- en behandelingscapaciteit onvermijdelijk na-ijlt. Bij voorrang wordt de opvangcapaciteit uitgebreid en 
dan	pas	de	behandelingscapaciteit.	Daarmee	is	een	eerste	achterstand	geschapen.	Wanneer	de	piek	daarna	
afneemt	dreigt	het	beeld	te	ontstaan	dat	het	probleem	van	tafel	is	en	de	extra	middelen	weer	elders	kunnen	
worden	gebruikt,	waardoor	achterstanden	verder	oplopen.	Als	de	oplopende	behandelingsduur	vervolgens	grote	
aantallen	kansarme	asielzoekers	gaat	aantrekken,	zullen	de	achterstanden	niet	afnemen	en	mogelijk	zelfs	toene-
men. Het zou daarom doelmatig zijn een antwoord te vinden op de wijze waarop snelle pieken in de instroom 
kunnen	worden	opgevangen,	zonder	dat	dit	de	verwerkingscapaciteit	belast	die	nodig	is	om	reguliere	asielver-
zoeken	versneld	af	te	doen;	door	bijzondere	procedures,	door	niet	alleen	kennelijk	ongegronde	verzoeken,	maar	
ook	kennelijk	kansrijke	verzoeken	versneld	af	te	doen,	enz.
De	voortdurend	groeiende	doorlooptijden	zouden	mede	gevolg	zijn	van	de	toegenomen	complexiteit	van	beslis-
singen.	Die	complexiteit	is	in	niet	geringe	mate	gevolg	van	een	proces	van	voortgaande	juridische	verfijning.	Dat 	
wordt	in	de	eerste	plaats	gedreven	door	het	feit	dat	‘moeilijke’	zaken	bij	toelating	tot	steeds	nadere	onderscheidin-
gen	in	de	rechtspraak	leiden.	Met	het	oog	op	de	uitvoering	worden	die	voortdurend	nieuwe	verfijningen	veelal 	
kort daarop in nieuwe (beleids)regels vertaald. Die leiden bij toepassing echter tot weer nieuwe grensgevallen die 
dan	weer	leiden	tot	nieuwe	nadere	onderscheidingen	in	de	rechtspraak,	welke	weer	vertaald	worden	in	nieuwe	
(beleids)regels,	enz.	In	de	wiskunde	leidt	dit	proces	tot	een	limiet,	maar	in	de	rechtspraak	en	bestuurspraktijk	leidt	
het	tot	een	steeds	fijnmaziger	netwerk	van	regels	en	categorieën,	waarbij	het	voor	de	asielzoeker	veelal	steeds 	
beter	mogelijk	wordt	om	zijn	omstandigheden	te	moduleren	en	in	te	passen	in	één	van	de	onderscheiden	catego-
rieën.	Het	is	een	proces	dat	zich	op	veel	terreinen	voordoet.	Het	is	ten	dele	onvermijdelijk	in	de	rechtsstaat,	maar	
het	is	ook	gevolg	van	de	neiging	om	rechtszekerheid	in	regels	te	zoeken,	en	zo	de	uitzondering	tot	regel	te	maken.
5.4	 Europese	samenwerking:	blazen	en	het	meel	in	de	mond	houden
Europese	samenwerking	heeft	tot	dusver	secundaire	migratie	binnen	de	Europese	Unie	niet	weten	te	voorkomen.	
Verwacht	werd	dat	een	‘gelijk	speelveld’	tot	een	gelijkmatiger	spreiding	van	asielzoekers	over	de	lidstaten	zou	
leiden.	Maar	het	heeft	sociaaleconomische	en	andere	verschillen	tussen	de	lidstaten	niet	weggenomen	en	die	zijn	
daardoor mogelijk een zwaardere rol gaan spelen bij de keuze van een asielzoeker van de lidstaat waar hij zijn 
verzoek indient. De in 1990 tot stand gekomen Overeenkomst van Dublin inzake de verantwoordelijke staat voor 
de	behandeling	van	een	asielverzoek,	was	bedoeld	als	een	belangrijk	instrument	in	het	tegengaan	van	secundaire	
migratie	door	één	lidstaat	verantwoordelijk	te	maken	voor	de	behandeling	van	een	van	een	asielverzoek.	In	de	
praktijk	blijkt	het	echter	vaak	problematisch	om	Dublin-overdrachten	te	effectueren,	onder	meer	door	ontwijkend	
gedrag	van	asielzoekers.	De	lidstaten	aan	de	buitengrenzen	zijn	bovendien	beducht	om,	bij	gebreke	aan	Europese	
solidariteit,	als	“opvangkamp”	voor	de	gehele	Unie	te	fungeren.	Voorts	bieden	de	lange	doorlooptijden	in	vrijwel	
alle	EU-landen	kansen	en	prikkels	om,	enerzijds,	uit	een	minder	aantrekkelijke	lidstaat	te	vertrekken	en,	ander-
zijds,	het	elders	te	proberen	vanwege	het	uitzicht	op	opvang	en	in	elk	geval	tijdelijk	rechtmatig	verblijf.
De	meest	voorname	observatie	in	dit	verband	is	dat	er	in	essentie	geen	sprake	is	van	één	Europees	asielsysteem,	
maar	van	27	nog	immer	in	hoge	mate	zelfstandig	functionerende	asielstelsels.	Het	is	voor	Nederland	van	groot	
belang	dat	structurele	weeffouten	in	het	Europese	asielbeleid	effectief	worden	geadresseerd.	Evenzeer	is	van	belang	
dat	Europese	synergiën	ten	aanzien	van	asiel	en	migratie	beter	worden	benut.	
27

basis	van	bevolkingsomvang	en	nationaal	inkomen	bepleit.	Het	voorstel	adresseert	de	meest	voorname	weeffou-
ten van het huidige GEAS en neemt prikkels en mogelijkheden voor secundaire migratie weg. Hieronder  
(§	6.5.1)	wordt	nader	bij	dit	voorstel	stil	gestaan.
5.5 Terugkeer en illegaliteit
Het vermogen om vreemdelingen aan wie toelating tot Nederland is geweigerd het land te doen verlaten vormt 
het sluitstuk maar tevens  
de	spreekwoordelijke	achilleshiel	van	het	vreemdelingenbeleid.	Het	regeerakkoord	doet	de	treffende	constatering	
dat terugkeer vaak niet gerealiseerd kan worden omdat de bereidheid daartoe van de uitgeprocedeerde dan wel 
het	land	van	herkomst	ontbreekt.	Het	percentage	aantoonbaar	vertrek	(vrijwillig	en	gedwongen)	was	42%	in	
49
Nederland in 2018. Daarmee scoort Nederland in vergelijking met andere Europese landen goed. In geheel 
50
Europa	daalde	het	percentage	van	45,8%	in	2016	naar	36,6%	in	2017. 	Hoewel	zowel	Nederland	als	de	EU	reeds	
jaren	inzetten	op	een	effectiever	terugkeerbeleid,	lijken	de	opbrengsten	daarvan	marginaal.	
Het onlangs uitgebrachte rapport-van Zwol constateert dat de vertrekbereidheid van vreemdelingen wordt 
51
bepaald	door	een	complex	samenspel	van	factoren,	die	grotendeels	buiten	de	invloed	van	de	overheid	liggen. 
Gelet	op	wat	nu	al	wordt	ingezet	om	terugkeer	te	bevorderen,	is	het	onwaarschijnlijk	dat	Nederland	zelfstandig	
tot	een	veel	effectiever	beleid	zou	kunnen	komen.	Mogelijk	zou	een	frequentere	inzet	van	vreemdelingenbewa-
ring	nog	effect	hebben.	De	Europese	Commissie	heeft	daarom	onlangs	een	wijziging	van	de	Terugkeerrichtlijn	
voorgesteld	waarin	de	gronden	voor	bewaring	worden	verruimd,	waaronder	een	brede	definitie	van	“risico	op	
52
onderduiken”. In een impact assessment van het Europees Parlement wordt echter geconstateerd dat er geen 
objectief	bewijs	is	dat	het	voorstel	zal	bijdragen	aan	meer	effectieve	terugkeer,	dat	de	lasten	voor	de	lidstaten	
53
zullen toenemen en dat onderdelen van het voorstel mogelijk in strijd zijn met mensenrechten. Ook de 
Commissie van Zwol constateert dat het huidige vertrekinstrumentarium reeds aanschuurt tegen de grenzen van 
het mensenrechtelijk mogelijke.
Tegelijk	bedriegt	de	schijn:	indien	jaar	in	jaar	uit	meer	dan	de	helft	van	de	vreemdelingen	aan	wie	toelating	is	
geweigerd in Nederland zou achterblijven moet dat uit een voortdurend groeiend illegalenprobleem blijken. De 
populatie	van	illegalen	zouden	dan	al	vele	honderdduizenden	moeten	omvatten	en	dat	zou	uit	andere	cijfers	
moeten	blijken.	Daarvan	is	geen	sprake.	Hoewel	recente	cijfers	ontbreken,	werd	de	omvang	van	de	illegalenpo-
54
pulatie in Nederland in de periode 1 juli 2012 tot en met 30 juni 2013 geschat op 35.530. 	Afgezet	tegen	het	
jaarlijks	aantal	afwijzingen	door	de	IND	is	dat	aantal	opmerkelijk	laag.	Ook	zouden	illegalen	veel	vaker	in	de	
gezondheidszorg,	politiecontroles	en	verkeersongelukken	moeten	opduiken,	indien	men	te	maken	zou	hebben	
met een omvangrijke en groeiende populatie van illegalen. De conclusie dringt zich op dat een belangrijk deel 
van	de	vreemdelingen	zonder	verblijfstitel	dat	niet	aantoonbaar	is	vertrokken,	vroeg	of	laat	toch	Nederland	
verlaat	of	alsnog	een	verblijfsvergunning	krijgt.	Daarin	zijn	de	uitsluiting	van	sociale	voorzieningen	en	de	
onmogelijkheid om legaal arbeid te verrichten vermoedelijk zeer instrumenteel. De meeste migranten zoeken 
immers	een	economische	toekomst	waarvoor,	juist	in	een	land	als	Nederland,	papieren	nodig	zijn.
49 
	Rapport	Onderzoekscommissie	Langdurig	verblijvende	vreemdelingen	zonder	bestendig	verblijfsrecht,	2019,	p.	51
50 
	COM(2018)	634	final,	p.	2.
51 
	Rapport	Onderzoekscommissie	Langdurig	verblijvende	vreemdelingen	zonder	bestendig	verblijfsrecht,	2019,	p.	52
52 
	COM(2018)	634	final.
53 
	European	Parliamentary	Research	Service,	The	proposed	Return	Directive	(recast),	Substitute	Impact	Assessment,	2019,	p.	18-19.
54 
	WODC,	Schattingen	illegaal	in	Nederland	verblijvende	vreemdelingen	2012-2013,	2015.
29

6 Bouwstenen voor een houdbaar beleid
6.1	 Terechte	zorg,	verkeerd	aanknopingspunt
De	behoefte	aan	onderzoek	naar	een	duurzaam	juridisch	kader	voor	het	asielbeleid	van	de	toekomst	wijst	op	zorg	over	
de	ontwikkeling	van	het	vluchtelingenvraagstuk	en	het	bredere	fenomeen	van	de	asielmigratie.	Beelden	van	wanhopige	
Syrische	vluchtelingen	aan	de	Griekse	grens,	van	erbarmelijke	toestanden	in	de	opvangkampen,	van	woedende	burgers	
op	Lesbos	en	van	de	cynische	wijze	waarop	vluchtelingen	als	drukmiddel	worden	gebruikt,	illustreren,	elk	op	eigen	
wijze,	falen	van	beleid.	De	cijfers	over	groei	van	secundaire	migratie	binnen	Europa	en	groei	van	het	aantal	kansarme	
asielverzoeken	in	Nederland,	onderstrepen	dat	evenzeer.	Het	wijst	erop	dat	het	collectief	beleid	minder	wordt	bepaald	
door sturing en ratio en meer door onmacht en omissie. Tegen die achtergrond is het begrijpelijk dat gevraagd wordt 
naar een onderzoek hoe het anders kan. Het Vluchtelingenverdrag biedt daarvoor echter het verkeerde aanknopingspunt. 
Onderzoek naar de mogelijkheid om het Vluchtelingenverdrag bij de tijd te brengen teneinde een duurzaam juridisch 
kader	te	bieden,	is	in	zekere	zin	het	vraagstuk	naar	het	asielbeleid	van	de	toekomst	aanpakken	via	wat	het	sluitstuk	van	
een	beleidsontwikkeling	kan	zijn,	niet	het	begin	daarvan.	Mensen	vluchten	niet	vanwege	het	Vluchtelingenverdrag	en	ze	
komen	niet	naar	Nederland	omdat	het	Verdrag	dat	mogelijk	maakt;	ze	vluchten	uit	vrees	voor	oorlog	of	vervolging	en	
komen	naar	Nederland	in	de	hoop	een	beter	bestaan	op	te	kunnen	bouwen.	Opzegging	of	aanpassing	van	het	Verdrag	zal	
het	vluchtelingenvraagstuk	niet	doen	verdwijnen	en	ook	de	asielmigratie	niet	doen	afnemen.
Het aanpakken van de vraagstukken van vluchtelingen en asielmigratie en van knelpunten in nationaal en Europees 
asielbeleid,	begint	niet	met	aanpassing	van	het	Vluchtelingenverdrag.	Het	kan	daar	eventueel	in	uitmonden.	Net	als	het	
Verdrag	in	1951	zelf	ook	de	afronding	vormde	van	de	naoorlogse	aanpak	van	het	vluchtelingenvraagstuk	en	niet	de	
oplossing	daarvoor	bood.	Een	afronding	kan	het	begin	zijn	van	een	nieuwe	ontwikkeling;	dat	was	ook	met	het	Verdrag	
het	geval.	Maar	de	ontwikkeling	van	het	internationale	vluchtelingenvraagstuk	en	van	de	asielmigratie	naar	Europa,	is	
nog	lang	niet	in	het	stadium	van	afronding.	Beide	vraagstukken	zijn	nog	volop	in	ontwikkeling	en	om	in	die	fase	een	
discussie	te	beginnen	over	de	grondslag	van	de	aanpak	daarvan,	leidt	er	vermoedelijk	toe	dat	tegenstellingen	worden	
aangezet en het vraagstuk alleen maar minder oplosbaar wordt. 
Een	duurzaam	kader	veronderstelt	bovendien	voorspelbare	ontwikkelingen,	controleerbare	oorzaken	en	betrouwbare	
partners.	Wat	dat	betreft	is	de	wereld	volop	in	verandering.	Het	Vluchtelingenverdrag	gaat	uit	van	een	wereld	van	
aanspreekbare	nationale	staten	die	effectieve	zeggenschap	hebben	binnen	hun	grondgebied.	De	werkelijkheid	is	een	
wereld	van	staten	die	afnemend	greep	hebben	op	het	geweld	binnen	hun	grenzen,	van	‘failed	states’	of	straks	wellicht	
–	bij	klimaatmigratie	–	van	staten	die	zijn	opgelost	in	woestenij	of	water.	Werkelijkheid	is	ook	een	wereld	waarin	
vertrouwen in geregelde orde op basis van rechtsverhoudingen aan het wijken is voor een vaak misplaatst vertrouwen in 
eigen kracht en machtsverhoudingen. 
Een duurzaam kader veronderstelt bovendien een vraagstuk dat zich rationeel laat adresseren. Indien men een vraagstuk 
isoleert	van	zijn	context,	het	beleid	op	zichzelf	beschouwt	en	al	het	overige	weg	definieert	met	de	veronderstelling	dat 	
het	gelijk	blijft	(rebus	sic	stantibus),	is	een	rationele	oplossing	altijd	wel	mogelijk.	Op	papier	is	de	oplossing	van	het	
asielvraagstuk	ook	eenvoudig:	controleren	aan	de	grens,	instroom	beperken,	verwerking	versnellen	en	terugkeer	
bevorderen.	Op	papier	laten	zich	ook	tal	van	meer	verantwoorde	beleidsoplossingen	bedenken:	opvang	in	de	regio,	
eerlijke	verdeling,	selectie	en	uitnodiging.	Maar	rationele	oplossingen	beginnen	pas	wanneer	men	daadwerkelijk	greep	
heeft	op	het	fenomeen;	die	is	er	niet.	Landen	afzonderlijk,	ook	de	grootste,	hebben	die	greep	niet	meer,	maar	samenwer-
king	stuit	af	op	concepten	van	nationale	soevereiniteit	en	democratische	zelfbestemming.	Het	denken	in	termen	van	
vermeende	nationale	almacht	en	zelfbestemming	dreigt	de	praktijk	van	het	asielbeleid	te	veroordelen	tot	nationale	en	
collectieve	onmacht	waarbij	uiteindelijk	de	meest	welvarende	asielzoekers	beslissen	waar	zij	terecht	willen	komen,	de	
meest	behoeftigen	vaak	achterblijven	in	de	kampen	onder	erbarmelijke	omstandigheden,	en	de	meest	afgelegen	staten	
van de problematiek kunnen wegkijken. 
31

Asielbeleid	staat,	net	als	ieder	ander	beleid,	altijd	in	concurrentie	met	andere	belangen	en	beleidsdoelstellingen.	
Dit	impliceert	dat	maatregelen	die	dienstig	lijken	in	de	context	van	het	asielbeleid,	steeds	afgewogen	zullen	
moeten worden met andere belangen. Zo is er in het verleden ooit als uitgangspunt aanvaard om terug- en 
overnameclausules	op	te	nemen	in	alle	bilaterale	verdragen	die	Nederland	met	andere	landen	sluit,	teneinde	de	
uitzetting	van	afgewezen	asielzoekers	uit	betrokken	landen	te	vereenvoudigen.	Een	uitgangspunt	waar	al	gauw	
meer	van	werd	afgeweken	dan	dat	het	werd	nageleefd.	Landen	staan	niet	in	de	rij	om	verdragen	af	te	sluiten	met	
Nederland.	Nederland	is	zelf	vaak	vragende	partij.	Tenzij	men	alle	belangen	die	worden	gediend	met	internatio-
nale	overeenkomsten	en	alle	wensen	die	in	dat	kader	worden	gekoesterd,	ondergeschikt	maakt	aan	het	ene	belang	
van	terugkeer	van	afgewezen	asielzoekers,	zal	er	steeds	sprake	moeten	zijn	van	een	afweging	van	terugkeer	en	
andere nationale wensen en publieke belangen.
Dat	geldt	ook	voor	het	inzetten	van	grenscontrole.	Grenstoezicht	was	reeds	voordat	de	opheffing	van	binnengrens-
controles	werden	afgesproken,	minder	doeltreffend	als	instrument	van	beheersing	van	de	asielmigratie.	Maar	sinds	
het	toezicht	aan	de	binnengrenzen	is	verdwenen	en	de	nationale	economie	daarop	is	ingesteld,	kan	men	nauwelijks	
weer	terug,	nog	los	van	de	vraag	naar	effectiviteit.	De	consequenties	van	Brexit	op	het	handelsverkeer	en	a	fortiori	
de	consequenties	van	de	bestrijding	van	het	coronavirus	op	het	grensoverschrijdend	verkeer,	maken	de	economi-
sche	implicaties	van	de	herinvoering	van	belemmeringen	aan	de	onderlinge	grenzen	duidelijk.	We	zitten	wat	dat	
betreft	vast	als	het	aapje	met	zijn	poot	in	de	pot	met	snoepjes:	om	de	poot	eruit	te	krijgen,	moet	hij	de	snoepjes	
loslaten.	En	dat	kan	hij	niet.	Nederland	en	Europa	hebben	grenscontroles	afgeschaft	op	grond	van	het	besef	dat	de	
lasten	en	kosten	daarvan	voor	zowel	de	economie	als	de	kosten	van	overheid	vele	malen	hoger	zijn	dan	het	effect.	
Wederzijdse	afhankelijkheid	tussen	de	lidstaten	en	noodzaak	van	Europese	samenwerking	stellen	grenzen	aan	de	
nationale	mogelijkheden	van	asielbeleid.	Bovendien	verhoogt	samenwerking	het	mogelijk	effect	daarvan.	Dat	
geldt bijvoorbeeld voor de bereidheid van andere landen om eigen asielzoekers terug te nemen. Het geldt ook 
voor	de	beïnvloeding	van	asielmigratie.	Zulks	vergt	effectief	inspelen	op	de	verwachtingen	van	mensen	die	op	
gang	komen	omdat	zij	getrokken	worden	door	het	perspectief	van	een	betere	toekomst	in	andere	regio’s	van	de	
wereld	dan	waar	zij	geboren	en	getogen	zijn.	Dat	is	per	definitie	een	resultaat	dat	een	land	alleen	niet	kan	berei -
ken.	Zeker	niet	indien	het	ligt	in	een	regio	van	andere	landen	met	een	min	of	meer	gelijke	aantrekkingskracht.	
Dan	kan	men	nationaal	wel	proberen	het	‘lelijke	eendje’	te	zijn,	maar	dat	zal	hooguit	invloed	hebben	op	bijstu-
ring	van	de	secundaire	migratie	binnen	de	Unie,	niet	op	de	omvang	daarvan.	En	het	zal	uiteindelijk	geen	lidstaat	
lukken om minder aantrekkelijk te ogen dan de landen die asielzoekers achter zich hebben gelaten.
Uitgangspunt	van	beleid	is	dat	Nederland	(mede)verantwoordelijk	is	voor	de	aanpak	van	het	vluchtelingenvraag-
stuk	elders	in	de	wereld;	Nederland	draagt	dan	ook	substantieel	bij	aan	de	kosten	van	de	UNHCR.	Tegelijk	is	
duidelijk	dat	het	onmogelijk	is	om	ieder	die	voldoet	aan	de	vluchtelingendefinitie	in	Nederland	op	te	vangen.	
Juridisch	is	Nederland	echter	wel	tot	dit	laatste	gehouden,	althans	als	alle	vluchtelingen	zich	aan	de	Nederlands	
grens	zouden	presenteren.	Dat	is	gevolg	van	het	gegeven	dat	het	Vluchtelingenverdrag	–	en	andere	verdragen	–	
een	collectief	probleem	–	het	vluchtelingenvraagstuk	–	omvormen	tot	zelfstandige	verplichtingen	van	staten	
jegens	iedere	vluchteling	waarmee	ze	worden	geconfronteerd.	Als	alleen	op	eigen	kracht	wordt	vertrouwd	staat	
iedere staat dan ook alleen tegenover het gehele vluchtelingenvraagstuk. Dat gegeven dringt er mede toe om 
door	samenwerking	de	collectieve	problematiek	van	vluchtelingen	en	asielmigratie	collectief	met	andere	(lid)
staten op te lossen.
6.4 Nationale verwerkingscapaciteit
De	constatering	dat	het	op	eigen	kracht	niet	meer	gaat	doet	niet	af	aan	het	gegeven	dat	zolang	Europese	samenwer-
king	op	het	terrein	van	migratie	blijft	haperen,	lidstaten	vergaand	op	eigen	kracht	zullen	zijn	aangewezen.	In	dat	
kader	blijft	de	verwerkingscapaciteit	de	bepalende	factor.	Over	mogelijke	verbeteringen	bij	de	verwerking	van	
asielverzoeken	heeft	de	staatssecretaris	vorig	jaar	het	rapport	van	de	onderzoekscommissie	Langdurig	verblijvende	
vreemdelingen	zonder	bestendig	verblijfsrecht	ontvangen.	Hier	zij	daarom	nog	slechts	op	twee	aspecten	gewezen.	
33

Het proces van samenwerking kwam in een stroomversnelling na het verdwijnen van toezicht aan de binnengren-
zen	in	het	kader	van	‘Schengen’.	Opeenvolgende	harmonisatie-initiatieven	hebben	geleid	tot	het	GEAS.	Feit	is	
echter	dat	de	aanpak	van	asielmigratie	politiek	zodanig	gevoelig	ligt	in	een	aantal	lidstaten,	dat	besluitvorming	
een	‘chefsache’	is	geworden	en	consensus	behoeft,	hoewel	de	Verdragen	besluitvorming	bij	gekwalificeerde	
56
meerderheid voorschrijven ,	met	als	gevolg	dat	de	noodzakelijke	aanpassing	en	verbetering	van	het	GEAS	al	
geruime	tijd	in	een	impasse	verkeert	vanwege	fundamentele	verschillen	van	inzicht	tussen	de	lidstaten.	
Zoals	eerder	gesteld,	is	kern	van	het	disfunctioneren	van	wat	wordt	aangeduid	als	één	Europees	asielsysteem,	dat	
het	niet	één	stelsel	is,	maar	uit	27	nog	immer	in	hoge	mate	zelfstandig	functionerende	nationale	asielstelsels	
bestaat. Die stelsels zijn wel steeds meer geharmoniseerd. De gedachte daarbij was dat een gelijk speelveld 
tussen	de	staten	motieven	voor	secundaire	migratie	zou	wegnemen.	Maar	een	gelijk	speelveld	wat	procedures	en	
kansen	op	toelating	betreft,	accentueert	andere	verschillen	zoals	die	op	sociaaleconomisch	terrein,	met	als	gevolg	
dat	die	een	zwaarder	gewicht	krijgen	bij	de	spreiding	van	de	asielmigratie	binnen	de	Europese	Unie.	Daarnaast	is	
het	mechanisme	van	Dublin	in	het	slop	geraakt	door	de	duur	van	procedures,	overdrachtsbelemmeringen,	
ontwijkend gedrag van asielzoekers en gebrekkige registratie bij binnenkomst. Het bestaan van 27 verschillende 
loketten	waar	asiel	gevraagd	kan	worden	nodigt	dan	ook	uit	tot	forumshoppen,	met	een	omvangrijke	secundaire	
migratie als gevolg.
Europese samenwerking op dit terrein vertoont door dit alles kenmerken van een prisoners dilemma.	Men	weet	
dat	door	samenwerking	effectieve	resultaten	kunnen	worden	bereikt.	Maar	dat	veronderstelt	wederzijds	vertrou-
wen,	onderlinge	solidariteit	en	geloof	in	de	samenwerking.	Die	ontbreekt:	sommige	lidstaten	stellen	zich	niet	
coöperatief	op	en	streven	ernaar	zo	min	mogelijk	asielzoekers	op	te	vangen;	en	andere	lidstaten	hebben	het	
gevoel	dat	men	onevenredig	zwaar	belast	wordt	en	in	de	steek	wordt	gelaten.	Ieder	tracht,	onder	verwijzing	naar	
gelijk	gedrag	elders,	zo	goed	mogelijk	onder	de	eigen	verplichtingen	uit	te	komen.	
Het	is	een	vergelijkbare	situatie	als	aan	het	begin	van	de	Europese	samenwerking	in	de	jaren	’50.	Vanwege	de	
dreiging	vanuit	de	USSR	moest	Europa	herbewapenen.	Daar	waren	de	Duitse	mijnen	en	staalindustrie	in	de	Ruhr	
bij	nodig,	maar	iedereen	vreesde	voor	Duitse	herbewapening	en	een	nieuwe	wapenwetloop.	Het	probleem	leek	
onoplosbaar tot Schuman met het voorstel kwam om de hele Europese kolen- en staalindustrie onder een 
gemeenschappelijke	autoriteit	te	brengen.	Binnen	enkele	jaren	heeft	dat	de	Europese	industriële	wederopbouw	
en het herstel van economische groei mogelijk gemaakt. Dat is wat ook nu nodig is voor de aanpak van asielmi-
gratie	in	Europa	teneinde	uit	de	sfeer	van	wederzijdse	achterdocht	te	komen	en	de	gezamenlijke	energie	te	
richten	op	gemeenschappelijke	antwoorden	in	plaats	van	‘beggar	your	neighbour ’-beleid.	Dat	zal	ongetwijfeld	
kritiek	en	bezwaren	opleveren	over	soevereiniteit	en	democratische	zelfbestemming.	
Maar	vastgesteld	kan	worden	dat	die	soevereiniteit	nu	tot	collectieve	en	nationale	onmacht	leidt,	en	dat	de	demo-
cratische	zelfbestemming	ertoe	leidt	dat	de	asielzoeker	zelf	kan	beslissen	waar	hij	terecht	wil	en	als	het	daar	niet	
lukt,	nog	26	andere	loketten	heeft	om	het	te	proberen.	
Inmiddels	circuleren	er	ideeën	en	voorstellen	voor	hervorming	van	de	Europese	samenwerking.	De	Europese	
Commissie	heeft	aangekondigd	voorstellen	te	zullen	doen	voor	een	nieuw	Europees	migratiepact.	Er	circuleert	
e
57
ook	een	Duits	non-paper	over	dit	onderwerp	(NB:	Duitsland	is	voorzitter	EU	in	2 	helft	2020). Dat voorstel 
noemt	als	oplossing	voor	de	impasse:	centralisering	van	de	initiële	behandeling	van	asielaanvragen	aan	de	
EU-buitengrens	bij	een	Europees	Asielagentschap	en	verdeling	op	basis	van	bevolkingsomvang	en	nationaal	
inkomen	van	asielzoekers	waarvan	de	aanvraag	niet	manifest	ongegrond	of	niet-ontvankelijk	is	verklaard.	Het	
non-paper stelt daarnaast voor om sociale voorzieningen aan statushouders Europees te bekostigen. Het voorstel 
adresseert	de	belangrijkste	weeffouten	van	het	huidige	GEAS,	door	een	zekere	centralisering	van	asielaanvragen	
middels een Europese aanwijzing van de verantwoordelijke lidstaat. Dat voorstel neemt de prikkels en mogelijk-
56 
	Art.	78,	tweede	lid,	VWEU.
57 
	‘Food	for	Thought,	Outline	for	reorienting	the	Common	European	Asylum	System’,	13	November	2019.	
35

Ook	dient	er,	ten	tweede,	een	werkbaar	antwoord	te	komen	op	het	vraagstuk	van	de terugkeer van afgewezen 
asielzoekers.	Consequentie	van	nauwere	samenwerking	bij	opvang,	aanpak	en	besluitvorming	zal	zijn	dat	ook	de	
uitzetting en verwijdering gezamenlijk geregeld moeten worden. Daarmee wordt een publieke verantwoordelijk-
heid	daarvoor	geschapen	die	tot	gevolg	zal	hebben	dat	men	kan	worden	opgevangen	in	afwachting	van	uitzetting	
en verwijdering. De huidige nationale aanpak van het negeren van de gevolgen voor anderen als iemand eigener 
beweging	het	land	verlaat,	is	bij	een	gezamenlijke	aanpak	niet	meer	mogelijk.	Iedere	verbetering	van	de	samen-
werking	valt	of	staat	kortom	bij	verbetering	van	de	samenwerking	bij	de	terugkeer	van	afgewezen	asielzoekers.	
Vermoedelijk	zal	een	gezamenlijke	verantwoordelijkheid	voor	de	uitvoering	van	afspraken	over	de	terugkeer	
moeten worden geschapen. Dit vergt ook een gezamenlijk optreden bij onderhandelingen met derde landen over 
de	terugname	van	eigen	onderdanen.	De	Europese	Commissie	dient	daarbij	een	leidende	rol	te	hebben,	gelet	op	
haar	bevoegdheid	op	het	terrein	van	handel	en	vestiging.	Nationale	expertise	en	onderhandelingsmacht	omtrent	
terugkeer	kunnen	daarbij	Europees	gebundeld	worden.	Succesvolle	bilaterale	terugkeerafspraken	van	lidstaten	
met	derde	landen	zouden	moeten	worden	omgezet	in	Europese	afspraken.	Het	dient	daarbij	vooral	om	terugname	
van	eigen	onderdanen	te	gaan;	terugname	van	transitmigranten	is	van	minder	belang	–	en	zou	pas	aan	de	orde	
kunnen worden gesteld nadat de terugkeer van eigen onderdanen door het derde land vlot verloopt.
Een	afdoende	antwoord	op	de	wijze	waarop	de	achterstanden	die	inmiddels	in	de	nationale	asielstelsel	zijn	
opgelopen	kunnen	worden	weggewerkt,	zou	onderdeel	van	de	afspraken	over	de	terugkeer	van	afgewezen	
asielzoekers moeten zijn. Ontstopping van de asielsystemen	in	de	Unie	dient	prioriteit	te	hebben	voordat	men	
overgaat	op	een	andere	werkwijze.	Anders	zal	het	effect	van	een	nieuwe	werkwijze	in	de	publieke	beeldvorming	
snel	verdwijnen	achter	de	erfenis	van	de	oude	werkwijze,	en	zal	vermoedelijk	gauw	de	conclusie	worden	getrok-
ken	dat	er	geen	verbetering	is.	Naar	schatting	zijn	er	zo’n	900.000	asielaanvragen	in	de	lidstaten	in	behandeling.	
De lange doorlooptijden in vrijwel alle lidstaten versterken elkaar. Ze nodigen uit tot steeds weer doorreizen met 
het	vooruitzicht	van	tijdelijk	verblijf.	Oogmerk	van	de	Dublinverordening	was	juist	om	het	asielshoppen	tegen	te	
gaan.	De	Europese	Commissie	zou	strenger	toe	moeten	zien	op	de	afhandeling	van	asielaanvragen	binnen	de	
Europees	afgesproken	termijnen	en	zo	nodig	lidstaten	moeten	kunnen	bijstaan,	financieel	of	middels	het	
Asielagentschap.
Een	doeltreffender	Europese	samenwerking	zal	in	alle	gevallen	enige	vorm	van	verdeling van (kansrijke) 
asielzoekers	of	toegelaten	vluchtelingen	over	de	lidstaten	met	zich	meebrengen.	Het	huidige	stelsel	waarbij	de	
verdeling	van	‘lasten’	binnen	de	EU	wordt	overgelaten	aan	de	‘voeten’	van	de	asielmigranten	is	immers	de	
belangrijkste	oorzaak	van	het	haperen	van	die	samenwerking.	In	het	huidige	stelsel	worden	die	‘lasten’	in	
beginsel	vooral	gelegd	bij	de	lidstaat	van	binnenkomst.	Die	heeft	daarom	weinig	belang	bij	effectieve	registratie	
bij	binnenkomst	van	asielzoekers,	met	als	gevolg	het	verschijnsel	van	secundaire	migratie	en	het	falen	van	het	
mechanisme van Dublin. Aanpak van die twee verschijnselen vergt dan ook onvermijdelijk een vorm van 
verdeling van de betrokken asielzoekers en daarmee criteria aan de hand waarvan die verdeling plaats vindt. 
Gelet	op	de	complexiteit	van	dit	verdelingsvraagstuk	is	wel	gesuggereerd	dat	dit	mogelijk	vereenvoudigd	kan	
worden	door	de	lasten	van	opvang	en	integratie	in	de	eerste	jaren	na	binnenkomst,	gemeenschappelijk	te	dragen.
Gemeenschappelijke bekostiging en uitvoering van die onderdelen van het proces die gemeenschappelijk 
worden	gemaakt,	zal	ook	uitgangspunt	moeten	zijn.	Dat	betekent	niet	dat	het	hele	proces	ook	tot	gemeenschap-
pelijke verantwoordelijkheid moet worden gemaakt. Het Duitse non-paper laat zien dat op dat punt heel wel een 
combinatie	mogelijk	is.	Uitgangspunt	dient	echter	te	zijn	dat	wat	gemeenschappelijk	geschiedt,	ook	gemeen-
schappelijk bekostigd en uitgevoerd wordt. Anders zal de samenwerking belast blijven met achterdocht en 
wantrouwen	dat	andere	lidstaten	hun	‘steentje’	niet	voldoende	bijdragen	of	door	hun	aanpak	proberen	om	toch	de	
lasten	op	anderen	af	te	wentelen.	Beseft	moet	worden	dat	een	verbeterde	samenwerking	tot	aanzienlijke	bespa-
ring in de lidstaten kan leiden. De kosten van gezamenlijke opvang en verwerking komen in de plaats van kosten 
die	nu	bij	de	lidstaten	liggen,	en	indien	de	secundaire	migratie	op	deze	wijze	substantieel	kan	worden	terugge-
drongen,	zou	dat	een	collectieve	besparing	opleveren.
37

Samenvatting bij wijze van conclusie
Het	Regeerakkoord	vraagt	om	een	onafhankelijk	onderzoek	naar	de	vraag	of,	en	zo	ja	op	welke	wijze,	het	
Vluchtelingenverdrag uit 1951 bij de tijd kan worden gebracht om een duurzaam juridisch kader te kunnen bieden voor 
het internationale asielbeleid van de toekomst. Een vraag die wordt gesteld tegen de achtergrond van een onoplosbaar 
ogend	vluchtelingenvraagstuk,	vele	asielzoekers	die	over	zee	en	over	land	Europa	trachten	binnen	te	komen	en	de	
constatering	dat	Nederland	in	toenemende	mate	wordt	geconfronteerd	met	asielzoekers	uit	zgn.	‘veilige	landen’,	econo-
mische	migranten	die	zich	als	asielzoeker	aandienen	en	asielzoekers	van	elders	uit	de	EU.	Bij	eerste	verkenning	van	de	
vraag	moet	dan	ook	al	worden	geconcludeerd	dat	het	Vluchtelingenverdrag	veeleer	symbool	is	van	de	problematiek,	dan	
oorzaak	of	aanknopingspunt	voor	verbetering	daarvan.	
De	omstandigheden	zijn	wat	betreft	het	vluchtelingenvraagstuk	en	de	asielmigratie	onmiskenbaar	veranderd.	Wat	echter	
vooral	is	veranderd,	zijn	de	zichtbaarheid	en	bereikbaarheid	van	Europa,	de	omvang	en	intensiteit	van	het	grensover-
schrijdend	verkeer	en	de	verfijning	van	recht	en	regels	met	betrekking	tot	het	asielbeleid.	De	mogelijkheden	om	nationaal 	
beleid	te	voeren	zijn	beperkter	geworden,	maar	het	Vluchtelingenverdrag	is	daar	niet	de	oorzaak	van.	Het	is	ongetwijfeld	
gedateerd,	maar	niet	verouderd	en	het	staat	zeker	niet	in	de	weg	aan	een	verantwoord	asielbeleid.	Veel	nadrukkelijker	
beperkingen	vloeien	voort	uit	het	EVRM	en	het	recht	van	de	EU.	Wijziging	of	opzegging	van	het	Vluchtelingenverdrag	
zal	de	Nederlandse	verplichtingen	jegens	asielzoekers	en	vluchtelingen	daarom	niet	wezenlijk	veranderen	of	verlichten.
Mensen	vluchten	niet	vanwege	het	Vluchtelingenverdrag,	maar	uit	vrees	voor	oorlog	of	vervolging.	Die	realiteit	is	
onveranderd	gebleven.	Opzegging	of	aanpassing	van	het	verdrag	zal	het	vluchtelingenvraagstuk	niet	doen	verdwijnen.	
Het	Verdrag	is	ook	ontoereikend	als	kader	voor	de	aanpak	van	het	hedendaags	vluchtelingenvraagstuk,	dat	collectieve	
verantwoordelijkheid,	gemeenschappelijke	aanpak	en	verdeling	van	lasten	vergt.	Maar	het	biedt	wel	de	basis	voor	wat	er	
thans	aan	samenwerking	en	bescherming	van	vluchtelingen	is.	Eenzijdige	stappen	van	Nederland	of	Europa	kunnen	daar	
slechts	afbreuk	aan	doen.	Bovendien	dient	onderkend	te	worden	dat	verbetering	van	de	aanpak	van	het	vluchtelingen-
vraagstuk,	maar	beperkt	van	invloed	zal	zijn	op	de	asielmigratie	naar	Europa.
De	belangrijkste	knelpunten	in	het	nationale	asielbeleid	zijn	de	kwetsbaarheid	voor	pieken	in	de	instroom,	het	signifi -
cante	aantal	kansarme	asielverzoeken,	de	secundaire	migratie	binnen	de	EU	en	de	verwijdering	van	afgewezen	asielzoe-
kers. Deze knelpunten zullen niet verholpen kunnen worden door wijziging van het Vluchtelingenverdrag. Europese 
samenwerking	vormt	veeleer	de	sleutel,	maar	tegelijk	moet	worden	vastgesteld	dat	partijen	daarbij	in	een	klassiek	
dilemma	verkeren:	samenwerking	biedt	de	uitkomst,	maar	men	gelooft	nog	steeds	in	eigen	kracht	en	daarom	zit	het	
beleid alom in een impasse. 
Een studie naar mogelijke wijziging van het Vluchtelingenverdrag is om deze redenen minder zinvol. Belangrijker is dat 
Nederland een duidelijke strategie ontwikkelt met betrekking tot de hervorming van de Europese samenwerking op dit 
terrein. Het debat over een nieuw Europees migratiepact dient zich in Europa aan. Twee prealabele vragen moeten 
daartoe	eerst	worden	beantwoord:	is	Nederland	bereid	tot	een	gezamenlijke	aanpak	en	integratie	van	besluitvorming	en	
dient	dit	primair	met	gelijkgestemde	landen	te	worden	nagestreefd	of	met	alle	lidstaten	gezamenlijk?	
Voorts	dient	de	strategie	antwoord	te	geven	op	de	vraag	of	voortgaande	verfijning	en	harmonisatie	van	asielrecht	nut 	
heeft	als	niet	tot	gezamenlijke	besluitvorming	en	aanpak	wordt	besloten;	of	een	gezamenlijke	aanpak	bij	binnenkomst	en	
opvang	zin	heeft	als	niet	de	terugkeer	van	afgewezen	asielzoekers	bij	voorrang	gezamenlijk	wordt	aangepakt;	of	verder-
gaande	samenwerking	effect	heeft	als	niet	eerst	de	opgelopen	achterstanden	worden	weggewerkt,	en	of	een	gemeen-
schappelijke aanpak kan werken zonder collectieve bekostiging en uitvoering van wat gemeenschappelijk wordt gedaan. 
Hervorming	van	het	Europees	asielstelsel	heeft	betekenis	indien	het	tot	een	vereenvoudigde	en	meer	doeltreffende	aanpak	
van	het	verschijnsel	asielmigratie	leidt.	Dat	impliceert	kanalisatie	bij	binnenkomst,	concentratie	bij	opvang,	(gedeeltelijke)	
integratie	van	besluitvorming	en	een	gezamenlijke	aanpak	van	de	terugkeer	van	afgewezen	asielzoekers.	Het	betekent	ook	
in	alle	gevallen	een	verdeling	van	toegelaten	of	althans	kansrijke	asielzoekers	over	de	participerende	lidstaten.	Zolang	
39

41

