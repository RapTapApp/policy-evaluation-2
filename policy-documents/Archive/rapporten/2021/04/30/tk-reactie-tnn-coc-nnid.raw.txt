            
Aan: 
De minister voor Rechtsbescherming, S. Dekker  
Betreft: 
Inbreng internetconsultatie wetsvoorstel Wijziging vermelding van geslacht  
Amsterdam, 11 februari 2020 
Geachte minister Dekker, 
In het kader van de internetconsultatie ontvangt u hierbij onze reactie op het wetsvoorstel Wijziging 
van de vermelding van geslacht (Art.1:28 BW).  
Transgender Netwerk Nederland (TNN), de Nederlandse organisatie voor seksediversiteit (NNID) en 
COC Nederland juichen het toe dat u de deskundigenverklaring wilt afschaffen als vereiste voor 
wijziging van de geslachtsregistratie. Ook vinden wij het positief dat u de wijziging van de 
geslachtsvermelding in beginsel mogelijk wilt maken voor kinderen onder de 16 jaar. Verder is het 
positief dat mensen hun registratie volgens uw voorstel ook kunnen laten wijzigen in hun 
woonplaats, en niet alleen in hun geboorteplaats. 
TNN, NNID en COC verzoeken u om het voorstel verder te verbeteren en te verduidelijken. Wij 
vinden het noodzakelijk dat de wet het voor eenieder ongeacht leeftijd op eenvoudige wijze mogelijk 
maakt om de eigen vermelding van geslacht te wijzigen. Daarvoor zijn in elk geval de volgende 
aanpassingen en verduidelijkingen nodig:  
i. Eenvoudig wijzigen onder de 16 jaar: Maak wijziging van de geslachtsvermelding voor 
kinderen onder de 16 jaar eenvoudig mogelijk zonder tussenkomst van de rechter, op 
eenzelfde administratieve wijze die nu wordt voorgesteld voor personen boven de 16 jaar.  
ii. Regel transgender ouderschap beter (wijzig art.1: 28c, lid3 BW): Zorg voor erkenning van de 
ouder die een kind baart en voor gelijke behandeling van stellen zonder donorverwekker. 
iii. Herhaalde wijziging zonder rechter: Herhaalde wijziging van de geslachtsregistratie moet 
niet belemmerd worden door rechterlijke tussenkomst. 
iv. Nieuwe geboorteakte: Bied eenieder de mogelijkheid om na wijziging van de 
geslachtsvermelding inschrijving van een nieuw opgemaakte geboorteakte te verzoeken 
waarop het juiste geslacht staat vermeld.  
o Creëer de mogelijkheid van een nieuwe geboorteakte voor transgender personen 
o Behoud de mogelijkheid van een nieuwe geboorteakte voor intersekse personen en 
personen die geslachtsvermelding laten doorhalen 
v. Regel betere procedure voor mensen met buitenlandse geboorteakte: Voor personen uit 
het buitenland moet wijziging van de geslachtsvermelding eenvoudiger worden en is 
eenvoudige erkenning van gewijzigde buitenlandse geboorteaktes nodig. 
1 
 

            
 ‘[R]emoving the obstacles that have been preventing them from living fully and freely. 
 Accepting and affirming non-birth-assigned gender identities with respectful, congruent 
 names, pronouns, and documentation.’  
Het ontmoedigen van de genderexpressie van kinderen kan volgens onderzoekers ‘levenslange 
2
gevolgen’ hebben. Weigering om het geslacht van transgender kinderen te bevestigen kan dan 
ook onmogelijk in het belang van het transgender kind zijn. Ook de overheid zou het geslacht van 
transgender kinderen zo veel mogelijk moeten bevestigen, middels een eenvoudige procedure 
voor wijziging van de geslachtsvermelding, zonder tussenkomst van de rechter. 
 Kinderen kennen hun geslacht. Transgender kinderen kennen hun genderidentiteit even goed en 
laten dat even consistent gelden als cisgender leeftijdgenoten. Beide groepen hebben in dezelfde 
mate baat bij acceptatie daarvan door hun omgeving. De American Academy for Pediatricians 
3
adviseert hiernaar te handelen. Áls in onderzoeken al gesuggereerd wordt dat een deel van de 
transgender kinderen zich op een gegeven moment ‘bedenkt’, is dat meestal gebaseerd op 
onjuiste vooronderstellingen. Zo worden daarbij ook kinderen meegerekend die gender-non-
conform gedrag vertonen terwijl die zelf nooit hebben aangegeven tot het andere geslacht te 
4
behoren.    
 Op jonge leeftijd al bewust. Transgender kinderen zijn zich vaak al op zeer jonge leeftijd bewust 
dat het geslacht dat bij hun geboorte geregistreerd is niet overeenkomt met wie ze zijn. 
Ongeveer de helft wist dat al voor het 10e levensjaar, zo blijkt uit onderzoek van het SCP. ‘De 
oudste bewuste gedachte die ik me kan herinneren was: ik zit in het verkeerde lichaam,’ aldus 
5
één van de transgender personen in dit onderzoek.    
6
 Meeste transgender kinderen willen wijziging. Uit de rapportage LHBTI-kinderen in Nederland 
blijkt dat transgender kinderen veel last hebben van het jarenlang rondlopen met de verkeerde 
identiteitspapieren. Tachtig procent van de transgender kinderen wil hun geslachtsvermelding 
wijzigen vóór hun 16e levensjaar. Dat moet niet nodeloos ingewikkeld worden gemaakt.  
 Recht op gelijke behandeling. De Grondwet verbiedt onderscheid op grond van geslacht. De 
Algemene wet gelijke behandeling verbiedt onderscheid op grond van geslacht, genderidentiteit, 
-expressie en geslachtskenmerken. Het feit dat de overheid het geslacht van cisgender kinderen 
eenvoudig erkent, maar het geslacht van transgender- en intersekse kinderen niet, is strijdig met 
dat verbod op onderscheid. Alle kinderen hebben er recht op dat de overheid hun geslacht op 
laagdrempelige wijze erkent. Daarbij bevordert dit de gelijke behandeling van deze kinderen 
overal waar gegevens uit de BRP worden gebruikt of gecontroleerd. 
 Ook andere nieuwe situaties worden geregistreerd zonder rechter. De overheid registreert ook 
tal van andere zaken op het gebied van familierecht die een (nieuwe) situatie bevestigen zonder 
                                                 
2
 Kelley Winters et al., 2018, Learning to listen to trans and gender diverse children: A Response to Zucker (2018) and Steensma and Cohen-
Kettenis (2018). 
3
 American Academy for Pediatricians, 2018, policy statement: Ensuring Comprehensive Care and Support for Transgender and Gender-
Diverse Children and Adolescents. 
4
 Zie bijvoorbeeld: When “desisters” aren’t: De-desistance in childhood and adolescent gender dysphoria, Zinnia Jones 2018; Learning to 
listen to trans and gender diverse children: A Response to Zucker (2018) and Steensma and Cohen-Kettenis (2018), Kelley Winters et al., 
2018. 
5
 Worden wie je bent, SCP 2012. 
6
 LHBTI-Kinderen in Nederland, COC Nederland 2013. 
3 
 

            
en het recht op zelfbeschikking en eerbiediging van de identiteit, rechten die onder meer zijn 
8
vastgelegd in de door Nederland onderschreven Yogyakarta-beginselen. Transgender- en 
intersekse kinderen hebben recht op zelfbeschikking; er is geen reden om aan te nemen dat een 
rechter hun belang beter kan bepalen dan zijzelf en/of hun ouders of voogd. Er is sprake van 
strijd met het gelijkheidsbeginsel, omdat toewijzing van geslacht bij de geboorte gebeurt in een 
administratieve procedure, terwijl een latere wijziging van de vermelding van geslacht via de 
rechter moet. Transgender- en intersekse kinderen moeten bij de rechter onderbouwen dat 
wijziging van geslachtsvermelding in hun belang is, terwijl cisgender kinderen niets hoeven te 
bewijzen. Door dit onderscheid zullen trans- en intersekse kinderen nog sterker ervaren dat zij 
anders worden behandeld dan leeftijdgenoten. Dat werkt stigmatiserend voor kind en ouder. 
 Grote aantallen, wél onnodige werklast voor rechterlijke macht. U verwacht dat uw voorstel 
geen substantiële gevolgen zal hebben voor de werklast van de rechterlijke macht. Het aantal 
minderjarigen jonger dan zestien jaar dat de geslachtsvermelding wenst te wijzigen, zal volgens u 
beperkt zijn. Wij verwachten dat die veronderstelling onjuist is. Het aantal kinderen dat op 
sociaal en/of medisch gebied behoefte heeft aan bevestiging van het geslacht anders dan het 
toegewezen geslacht, neemt al enkele jaren sterk toe. Die trend zet door. Hoewel een medische 
transitie nadrukkelijk iets anders is dan de administratieve wijziging waarover dit wetsvoorstel 
gaat, noemen we hier het aantal van meer dan 1000 kinderen dat jaarlijks wordt aangemeld voor 
diagnostiek in de transgenderzorg. Dat geeft al aan dat het niet gaat om uitzonderingen of kleine 
aantallen. De  enige reden om te verwachten dat de rechterlijke procedure minder zal worden 
gebruikt is omdat kinderen en ouders deze als financieel en emotioneel belastend zullen ervaren, 
en dat is een ongewenst bijeffect. 
 Argumenten van medici niet relevant voor administratieve kwestie. Uw keuze voor een 
procedure via de rechter is ingegeven door argumenten van psychologen en genderklinieken. 
9
Alle belangenorganisaties van transgender- en intersekse personen, inclusief Transvisie, hebben 
kenbaar gemaakt dat wijziging van de geslachtsvermelding voor kinderen onder de 16 jaar 
zonder tussenkomst van de rechter mogelijk moet worden. Psychologen en genderklinieken zijn 
deskundig waar het gaat om medische zorg en hulpverlening aan intersekse-, transgender- en 
genderdiverse kinderen. Wijziging van de geslachtsvermelding door de overheid is echter geen 
medische, maar een administratieve kwestie. Het volledig en alleen steunen op de mening van 
psychologen en genderklinieken strookt niet met uw inspanning om deze wet te de-
medicaliseren. 
Conclusie: geen rechter 
Uit bovenstaande wetenschappelijke en mensenrechtelijke argumenten volgt dat het in het belang 
van transgender- en intersekse kinderen is dat de overheid op eenvoudige en laagdrempelige wijze 
hun geslacht bevestigt.  
NNID, TNN en COC pleiten er daarom voor dat u wijziging van de geslachtsvermelding voor kinderen 
onder de 16 jaar mogelijk maakt zonder tussenkomst van de rechter, op eenzelfde eenvoudige 
administratieve wijze die u voorstelt voor personen boven de 16 jaar. 
                                                 
8
 Zie: http://yogyakartaprinciples.org/wp-content/uploads/2017/11/A5_yogyakartaWEB-2.pdf 
9
 Transvisie, Standpunt inzake Transgenderwet, 17 mei 2019 
5 
 

            
II. Regel transgender ouderschap beter  
Art. 1:28C, lid 3 Burgerlijk Wetboek 
Wij vragen uw aandacht voor het ouderschap van ouders die hun vermelding van geslacht hebben 
gewijzigd. Volgens de huidige Transgenderwet (art. 1:28, lid 3 BW) wordt de persoon waarvan de 
geslachtsvermelding is gewijzigd naar het mannelijke geslacht nog altijd geregistreerd als de moeder 
op de geboorteakte van het kind dat hij gebaard heeft. Wij stellen voor om in de wet de neutrale 
term geboorteouder te gebruiken. Deze term doet recht aan de verbondenheid tussen ouder en kind 
en is een betere en meer respectvolle weergave van de feitelijke situatie van het kind dan wanneer 
de man waaruit het kind is geboren wordt aangeduid als ‘moeder’.  
Wij onderschrijven het uitgangspunt dat elk kind uit iemand geboren wordt en dus altijd één 
bekende ouder heeft, het mater semper certa est-principe. De term ‘moeder’ is historisch en 
cultureel echter verbonden aan vrouwen, het is daarom niet logisch die term te verbinden aan 
mensen die geen vrouw zijn, maar man of non-binair. Het gebruik van ‘moeder’ op de geboorteakte 
van het kind maakt impliciet de wijziging van de geslachtsvermelding op die geboorteakte ongedaan. 
Het wordt ervaren als een signaal dat men voor volledige erkenning van de nieuwe 
geslachtsvermelding beter geen kinderen kan baren. Vanuit de mensenrechten van trans personen 
beschouwd is dit een uiterst onwenselijk signaal. Wij pleiten voor een eigentijds alternatief qua 
aanduiding voor deze ouders. Dat zou ‘geboorteouder’ of ‘ouder uit wie het kind is geboren’ kunnen 
zijn. Wij roepen u op deze optie op te nemen in Artikel 28C.   
Voor transgender vrouwen schiet de huidige wet juridisch tekort, specifiek wanneer zij gehuwd zijn 
met of geregistreerd partner zijn van de persoon die het kind baart dat met haar zaad is verwekt. In 
dat geval is de situatie gelijk met de vader in gehuwde of gepartnerde heterokoppels. Maar voor de 
transgender vrouw en haar vrouw bestaat geen gelijkwaardige juridische voorziening. In artikel 1:28c 
e e
3 lid BW wordt voor transgender vrouwen wel specifiek verwezen naar het 4 lid van artikel 1:277 
BW. Beide artikelen zijn echter niet compatibel. Art. 28c, lid 3 gaat over verwekking met eigen zaad, 
terwijl artikel 1:277 lid 4 gaat over verwekking met donorzaad van een onbekende donor. Een 
ouderschapsverklaring aanvragen is dus simpelweg niet mogelijk. Bovendien is het bijzonder 
onwenselijk dat een biologische ouder het eigen kind zou moeten adopteren. Doordat het 
moederschap van de trans vrouw niet van rechtswege kan ontstaan rest nu de weg van erkenning. 
Deze mogelijkheid is gecreëerd voor de vrouwelijke partner van de ouder uit wie het kind is geboren, 
omdat zij wel ingestemd hebben met de verwekking maar het kind verwekt is met zaad van een 
bekende donor.   
Een transgender vrouw die het kind met eigen zaad heeft verwekt of heeft ingestemd met de daad 
voor verwekking met eigen zaad is echter een bekende noch onbekende donor. Vanuit het oogpunt 
van gelijke behandeling behoort deze transgender vrouw van rechtswege ouder van het kind te 
worden wanneer zij gehuwd is of een geregistreerd partnerschap heeft met de ouder uit wie het kind 
is geboren. Diezelfde gelijke behandeling hoort ook van toepassing te zijn op de mogelijkheid voor 
ontkenning van het ouderschap van de transgender vrouw. Het is daarnaast in het belang van het 
kind dat het ouderschap van deze transgender vrouw bij de geboorte vaststaat. Wij stellen voor dat 
voor deze gevallen de Stichting Donorgegevens een Verklaring van géén donorbevruchting af gaat 
7 
 

            
een latere vermelding. Intersekse personen kunnen, via het misslag artikel, nu wel een nieuwe 
geboorteakte krijgen en het is cruciaal dat die optie in stand blijft. Wij stellen daarom het volgende 
voor: 
 Creëer mogelijkheid nieuwe geboorteakte voor transgender personen 
De huidige Transgenderwet biedt mensen geen toegang tot een nieuwe geboorteakte. Er 
wordt slechts een latere vermelding van het geregistreerde geslacht en de gewijzigde 
voornamen toegevoegd aan de bestaande geboorteakte. In de voorgestelde procedure 
wordt deze situatie helaas niet verbeterd; de mogelijkheid tot het opmaken van een nieuwe 
geboorteakte is daar geen onderdeel van. Wij roepen u op om de mogelijkheid tot een 
nieuwe geboorteakte aan uw wetsvoorstel toe te voegen. 
 Behoud de mogelijkheid van een nieuwe geboorteakte voor intersekse personen en 
personen die geslachtsregistratie laten doorhalen 
In de Memorie van Toelichting stelt u dat de voorgestelde procedure niet anders is dan de 
huidige procedure voor intersekse personen die hun geslacht administratief willen wijzigen. 
Dit is niet juist. De huidige procedure voor intersekse personen - vastgelegd in art. 1:24 BW, 
ook wel bekend als het ‘misslagartikel’ - voorziet namelijk in het opmaken van een nieuwe 
geboorteakte. Deze mogelijkheid moet blijven bestaan voor intersekse personen. Dit kan op 
twee manieren: de mogelijkheid tot het opmaken van een nieuwe akte wordt onderdeel van 
de nieuwe procedure die wordt voorgesteld in art. 1:28, of intersekse personen behouden de 
mogelijkheid om gebruik te maken van art. 1:24 BW.  
Niet alleen intersekse personen kunnen gebruik maken van art. 1:24 BW om hun 
geslachtsvermelding administratief te laten wijzigen. Het wetsartikel wordt ook gebruikt 
door personen die op hun geboorteakte vast willen laten leggen dat hun geslacht niet 
konden worden vastgesteld. Dit leidt tot de inmiddels bekende ‘X op het paspoort’ (het 
doorhalen van de geslachtsvermelding op identiteitsdocumenten).  
Samenvattend roepen TNN, NNID en COC u op om de mogelijkheid tot het opmaken van een nieuwe 
geboorteakte op te nemen in de voorgestelde procedure voor transgender personen, intersekse 
personen en personen die hun geslachtsregistratie willen laten doorhalen.  
Als u daartoe niet bereid bent, dan is het voor ons van cruciaal belang dat intersekse personen en 
mensen die hun geslachtsvermelding willen laten doorhalen, een beroep kunnen blijven doen op het 
‘misslagartikel’ 1:24 BW. Wij verzoeken u om dat in de memorie van toelichting bij dit wetsvoorstel 
te verduidelijken. Als dat niet gebeurt, betekent dat verslechtering van de positie van intersekse 
personen en personen die hun geslachtsvermelding willen laten doorhalen, en dat is voor ons niet 
aanvaardbaar.   
 
V. Eenvoudiger voor personen uit het buitenland 
Sinds de introductie van de Transgenderwet, 5 jaar geleden, blijkt steeds opnieuw dat het voor 
personen met een buitenlandse geboorteakte meestal (erg) ingewikkeld is om hun vermelding van 
9 
 

            
Heldere (digitale) procedure. U stelt voor dat de verzoeker de kennisgeving schriftelijk doet bij de 
burgerlijke stand. Wij gaan er van uit dat er ook een digitale mogelijkheid komt. Wij verzoeken u 
vriendelijk om te bevorderen dat gemeenten daarvoor één duidelijke en gestandaardiseerde 
procedure gaan gebruiken. Dat maakt uitvoering van de nieuwe wet eenvoudiger voor zowel 
belanghebbenden als ambtenaren van de burgerlijke stand. Bij de inwerkingtreding van de huidige 
wet kwam die duidelijkheid te laat en verstrekten diverse gemeenten nog lang verkeerde informatie 
aan personen die hun geslachtsvermelding wilden wijzigen. Wij hopen dat u een vergelijkbare 
situatie dit keer kunt voorkomen. 
Procedure voor personen in het buitenland. Ten derde vinden we het positief dat u voorstelt dat de 
procedure mag worden doorlopen in de gemeente waar de verzoeker woonachtig is. Zoals u stelt 
voorkomt dit drempels qua reistijd, en dat geldt in het bijzonder voor mensen voor wie reizen een 
belemmering is vanwege gezondheidsredenen, een beperking of een handicap. Wij dringen er echter 
op aan dat u met gemeenten, ambassades en consulaten-generaal een heldere procedure afspreekt 
voor Nederlanders die in het buitenland wonen en waarvan de geboorteakte in Nederland ligt.  
Opties voor minderjarigen. Voor minderjarigen onder de 16 jaar suggereren wij twee 
administratieve procedures voor wijziging van de vermelding van geslacht. Eén optie waarbij de 
wettelijk vertegenwoordiger(s) of bijzonder curator (die is toegewezen door de rechter) zowel 
kennisgeving (schriftelijk) als bevestiging (mondeling) verrichten en één optie waarbij het kind beide 
handelingen zelf verricht met schriftelijke toestemming van de wettelijk vertegenwoordiger(s) of 
bijzonder curator. Dit onderscheid biedt kinderen, die zelf hun wil voldoende kenbaar kunnen 
maken, de mogelijkheid om conform artikel 1:234 BW het verzoek voor wijziging van de vermelding 
van geslacht (als rechtshandeling) zelf te verrichten. Met een eenvoudige procedure voor ouders én 
kind is het belang van het kind het meest gediend. 
Van V of M naar X. Tenslotte benoemt u expliciet dat de voorgestelde procedure voor het wijzigen 
van de vermelding van geslacht ook open staat voor mensen die een vermelding met een X willen 
wijzigen naar een V of M. Helaas stelt u geen zelfde procedure voor het terugwijzigen naar een X 
voor. Dat wekt de indruk dat registratie met een ‘X’ slechts een tussenfase is en het creëert een 
onwenselijke situatie voor personen die vóór de wijziging van de geslachtsvermelding een X hadden 
op hun identiteitsbewijzen. Indien deze personen hun vermelding willen terugwijzigen naar een X, 
zullen zij daarvoor naar de rechter moeten. Wij verzoeken u om terugwijziging van V of M naar een X 
in dit wetsvoorstel mogelijk te maken op dezelfde eenvoudige wijze als wijziging naar M of V.  
Voor een meeromvattende oplossing van deze kwestie roepen wij u op om spoedig een wetsvoorstel 
te presenteren waarin mensen de mogelijkheid krijgen om op laagdrempelige wijze, zonder 
tussenkomst van de rechter, de vermelding van geslacht op hun geboorteakte te laten doorhalen, 
wat dan zal resulteren in een X op hun identiteitsbewijs. Daarmee komt u ook non-binaire personen 
tegemoet, evenals mensen die niet wensen dat hun geslacht wordt geregistreerd. 
 
Conclusie 
11 
 

