Beleidsnota Drinkwater
2021-2026
Samen werken aan een toekomstbestendige drinkwatervoorziening

Beleidsnota Drinkwater
2021-2026
Samen werken aan een toekomstbestendige drinkwatervoorziening

7 Drinkwaterbereiding, -kwaliteit en -levering blijvend op orde  44
7.1 Opgave 44
7.2 Beleid 45
7.2.1 Kwalitatief goed drinkwater 45
7.2.2 Financieel gezonde drinkwaterbedrijven 49
7.2.3 Veiligstellen drinkwaterinfrastructuur 51
7.2.4 Toegang tot drinkwater 51
7.2.5 Verkennen en uitwerken instrumentarium voor drinkwaterrestricties  52
7.2.6 Transparantie, toegankelijke informatie en consumentenvertrouwen 53
7.3 Drinkwater in Caribisch Nederland 54
7.3.1 Opgave 54
7.3.2 Beleid 54
7.4 Implementatie- en uitvoeringsagenda 55
8 Beveiligde en weerbare drinkwatersector  56
8.1 Opgave 56
8.2 Beleid  56
8.2.1 Drinkwater als onderdeel van het veiligheidsbeleid voor vitale sectoren 56
8.2.2 Actualisatie leveringsplannen drinkwaterbedrijven 57
8.2.3 Voorbereid zijn op cybersecurity-incidenten 57
8.2.4 Voorbereid zijn op overstromingen en klimaatverandering 59
8.2.5 Actualisatie afspraken over inzet nooddrinkwater 59
8.3 Implementatie- en uitvoeringsagenda 60
9 Samenwerking en uitvoering  62
9.1 Internationale samenwerking 62
9.2 Gezamenlijke implementatie- en uitvoeringsagenda drinkwater 65
9.3 Overzicht van acties in de implementatie- en uitvoeringsagenda 66
Beleidsnota Drinkwater 2021-2026 | 3

Samenwerken aan een toekomstbestendige drinkwatervoorziening
Het Rijk is systeemverantwoordelijk voor de drinkwatervoorziening. Voor een toekomstbestendige drinkwatervoorziening 
is samenwerking tussen provincies, waterschappen, gemeenten, drinkwaterbedrijven en het Rijk essentieel. Het oplossen 
van knelpunten voor de (toekomstige) drinkwatervoorziening vraagt in de komende jaren om het maken van een 
 aantal politiek-bestuurlijke keuzes. Besluitvorming hierover wil het Rijk zorgvuldig voorbereiden met medeoverheden, 
de drinkwatersector en andere belanghebbenden. Hiertoe introduceert de Beleidsnota Drinkwater een gezamenlijke 
implementatie- en uitvoeringsagenda.
Gezamenlijke implementatie- en uitvoeringsagenda.
De implementatie- en uitvoeringsagenda is een levend document dat politiek-bestuurlijke keuzes agendeert en zo nodig, 
op basis van voortschrijdend inzicht, kan worden bijgesteld. Samen met medeoverheden, drinkwaterbedrijven en andere 
belanghebbenden werkt het Rijk te maken keuzes nader uit om besluitvorming voor te bereiden. De implementatie- en 
uitvoeringsagenda is ook bedoeld om samen de voortgang van acties en activiteiten die zich richten op de duurzame 
veiligstelling van de drinkwatervoorziening te monitoren. Hiertoe wordt een jaarlijkse voortgangsrapportage opgesteld. 
Belangrijke onderwerpen in de implementatie- en uitvoeringsagenda zijn:
• Beschikbaarheid van voldoende drinkwaterbronnen. Voor de beschikbaarheid van (toekomstige) drinkwaterbronnen 
zijn de zorgplicht, als bedoeld in artikel 2 van de Drinkwaterwet, en de verankering en bescherming van de aanvullende 
strategische voorraden belangrijk. Daarbij gaat het Rijk de reikwijdte van de zorgplicht verduidelijken. Ook wordt het 
grondwaterbeschermingsbeleid herijkt en een verkenning uitgevoerd naar de beschikbaarheid van bronnen op de lange 
termijn (na 2050). Een Nationale Watersysteemverkenning moet nader inzicht geven in de robuustheid van het water-
systeem en de drinkwatervoorziening. 
• Kwaliteit van drinkwaterbronnen. Voor de kwaliteit van drinkwaterbronnen is de Kaderrichtlijn Water leidend. 
Hierbij wordt voortgebouwd op de Delta-aanpak Waterkwaliteit. Ook wordt een handreiking opgesteld voor 
 toepassing van de preventieladder. 
• Zuinig en bewust drinkwatergebruik. Het Rijk ontwikkelt samen met medeoverheden, drinkwaterbedrijven en belang-
hebbenden een aanpak voor zuinig en bewust drinkwatergebruik door zowel huishoudens als zakelijk gebruikers. 
Mogelijke onderdelen van deze aanpak zijn technische maatregelen, communicatie en wet- en regelgeving. Ook wordt 
nagegaan of en hoe (slimme) beprijzing kan bijdragen aan bewust en zuinig drinkwatergebruik, zowel bij huishoudens 
als bij bedrijven. Daarbij wordt ook gekeken naar fiscale instrumenten (zoals de leidingwaterbelasting ook is).
• Drinkwaterbereiding, -kwaliteit en -levering. In het blijvend op orde houden van de drinkwaterbereiding, -kwaliteit 
en -levering speelt de implementatie van de herziene Europese Drinkwaterrichtlijn een grote rol. Ook is aandacht 
voor het veiligstellen van de drinkwaterinfrastructuur in het stelsel van Omgevingsrecht. 
• Beveiligde en weerbare drinkwatersector. Met het oog op beveiliging en de weerbaarheid van de drinkwatersector 
is onder meer aandacht voor de financiële gezondheid van drinkwaterbedrijven en voorbereidingen op noodsituaties. 
Ook wordt gewerkt aan een zorgplicht voor cyberveiligheid.
Beleidsnota Drinkwater 2021-2026 | 5

worden gemaakt tussen het benutten en beschermen van de drinkwaterbronnen in de bodem en ondergrond ten opzichte 
van andere gebruiksfuncties. De Nationale Omgevingsvisie geeft richting aan het maken van regionale afwegingen op het 
gebied van waterbeheer. Uitgangspunt is dat bij de toedeling van functies aan gebieden meer rekening wordt gehouden 
met de beschikbaarheid van water. Daarbij wordt ingezet op een zuinige omgang met en het beter vasthouden en slimmer 
verdelen van water over verschillende watervragende functies, waaronder de drinkwatervoorziening.
Werken aan voldoende goed drinkwater voor iedereen in Nederland, nu en in de toekomst
Om invulling te geven aan de opgaven op het gebied van de drinkwatervoorziening stelt het kabinet elke zes jaar een 
‘beleidsnota inzake de openbare drinkwatervoorziening’ vast. Doel van het drinkwaterbeleid is voldoende goed drinkwater 
voor iedereen in Nederland, nu en in de toekomst. Hiervoor is nodig dat er voldoende bronnen zijn van geschikte kwaliteit 
voor het bereiden van drinkwater, dat de bereiding en levering van drinkwater voldoet aan alle wettelijke eisen en blijvend 
op orde is, dat de drinkwatersector goed beveiligd en weerbaar is en dat alle gebruikers bewust omgaan met drinkwater. 
Het realiseren van deze doelen vergt samenwerking tussen het Rijk, provincies, gemeenten, waterschappen en de drink-
waterbedrijven. Ook is afstemming nodig met diverse andere beleidsterreinen en organisaties, onder andere op het gebied 
van water, energie, klimaat, landbouw, circulariteit, industrie, natuur, cultureel erfgoed en woningbouw. Zo is voor de 
beschikbaarheid van voldoende drinkwaterbronnen het Deltaplan Zoetwater van belang. Voor de kwaliteit van drinkwater-
bronnen is de Kaderrichtlijn Water belangrijk, evenals het Deltaplan Agrarisch Waterbeheer en de ketenaanpak voor 
medicijnresten. Zuinig drinkwatergebruik en een goede kwaliteit van tapwater vragen ook om passend woningbouwbeleid. 
Daarbij is er samenhang met beleid en programma’s die zich richten op de energietransitie en de omslag naar kring-
looplandbouw en een circulaire economie. Figuur 1 laat de samenhang tussen het drinkwaterbeleid en ander beleid en 
programma’s zien.
 
3
Figuur 1. Samenhang drinkwaterbeleid en ander beleid en programma’s 
3 
Figuur 1 is een bewerkte versie van een figuur uit: Wuijts, S, Driessen, PPJ en HFMW Van Rijswick (2017). Governance conditions for improving 
quality drinking water resources: the need for enhancing connectivity. Water Resources Management.
Beleidsnota Drinkwater 2021-2026 | 7

De beleidsnota bevat de hoofdlijnen 
en beginselen van het beleid voor 
de productie en distributie van 
deugdelijk drinkwater en de duurzame 
veiligstelling van de openbare 
drinkwatervoorziening.
Beleidsnota Drinkwater 2021-2026 | 9

kunnen er watertekorten ontstaan. Het robuuster maken van het watersysteem is daarom van groot belang voor een 
klimaatbestendige drinkwatervoorziening. Dat betekent het zuinig omgaan met en het beter vasthouden van water. 
Daarbij is het belangrijk om voldoende ruimte te reserveren voor de (toekomstige) drinkwatervoorziening en hier tijdig 
besluiten over te nemen. Ook is het nodig om bestaande en toekomstige drinkwaterbronnen ruimtelijk te beschermen, 
de inzet van alternatieve bronnen te verkennen en zuinig met water om te gaan. 
Bewust en zuinig drinkwatergebruik
De vraag naar drinkwater neemt toe door de groei van de bevolking in Nederland, economische groei en een groeiend 
drinkwaterverbruik per hoofd van de bevolking. Dat zet de toekomstige drinkwatervoorziening onder druk. Daarom richt 
het drinkwaterbeleid zich niet alleen op het zorgen voor voldoende drinkwaterbronnen, maar ook op meer bewust en 
zuinig gebruik van drinkwater. Een versterkt drinkwaterbewustzijn bij huishoudens en zakelijke gebruikers voorkomt 
verspilling van drinkwater en vermindert energieverbruik. Hierbij wordt ingezet op het juiste water voor het juiste gebruik, 
hergebruik en het circulair maken van waterstromen. Dit moet tevens laagwaardig gebruik van drinkwater tegengaan. 
Onder laagwaardig gebruik verstaan we toepassingen waar drinkwaterkwaliteit niet strikt noodzakelijk is en er doelmatige 
alternatieven voorhanden zijn. 
Drinkwaterbereiding, -kwaliteit en -levering blijvend op orde 
Drinkwater moet voor iedereen schoon, veilig, toegankelijk en betaalbaar zijn. In Nederland zijn de bereiding van drink-
water en de kwaliteitseisen van het drinkwater geregeld via de Drinkwaterwet, het Drinkwaterbesluit, de Drinkwaterregeling, 
de Regeling materialen en chemicaliën drink- en warmtapwatervoorziening en de Regeling legionellapreventie in drinkwater 
en warm tapwater. Hierbij moet ten minste worden voldaan aan de vereisten van de Europese Drinkwaterrichtlijn. Deze 
wettelijke kaders borgen de toegang tot drinkwater, de doelmatigheid van de drinkwatervoorziening, de kwaliteitseisen 
voor drinkwater, de kwaliteit van materialen die in contact zijn met drinkwater, monitoring en rapportage en stellen eisen 
aan toezicht en handhaving. Het drinkwaterbeleid richt zich dan ook op het zorgen voor een drinkwatervoorziening die 
blijvend op orde is en toegankelijk is voor iedereen, het beheersen van risico’s, en het adequaat omgaan met actuele of 
opkomende bedreigingen zoals te hoge concentraties poly- en perfluoralkylstoffen (PFAS), microbiële ziekteverwekkers, 
waaronder legionella, en lood in leidingwater. Daarnaast is voor het borgen van de levering een veilige, beheersbare en 
beschermde ligging van de infrastructuur en het voorkomen van kwaliteitsverlies tijdens transport van belang. Na het punt 
van levering is de gebouweigenaar verantwoordelijk voor een veilige binnenhuisinstallatie.
Beveiligde en weerbare drinkwatervoorziening
De drinkwatervoorziening behoort tot de top-vitale infrastructuur in Nederland. De continuïteit van de drinkwater-
voorziening kan negatief beïnvloed worden door onder meer cybercrime, terrorisme of natuurrampen. Daarom is een 
beveiligde en weerbare drinkwatersector van vitaal belang. Om dit te realiseren werken het Rijk, provincies, gemeenten, 
waterschappen en drinkwaterbedrijven samen aan het identificeren van dreigingen, het beheersen van risico’s en het 
aanpakken van kwetsbaarheden. 
Goede samenwerking tussen de bij de drinkwatervoorziening betrokken partijen. 
Op grond van de Drinkwaterwet ligt de verantwoordelijkheid voor het gehele systeem van een goede drinkwatervoorziening 
bij de minister van IenW, en dragen alle bestuursorganen zorg voor de duurzame veiligstelling van de openbare drinkwater-
voorziening. In de uitvoering zijn de verantwoordelijkheden over verschillende overheden en drinkwaterbedrijven verdeeld 
en is afstemming en samenwerking met betrokken partijen essentieel om de doelen te realiseren. Een goede drinkwater-
voorziening vereist daarom goede samenwerking tussen het Rijk, provincies, gemeenten, waterschappen, de drinkwater-
bedrijven en betrokken partijen op het gebied van onder meer water, energie, klimaat, landbouw, industrie en natuur, 
woningbouw en sociaal beleid. Het Rijk voert daarbij waar nodig regie op nationaal niveau en de provincies op regionaal 
niveau. Zowel binnen Nederland alsook met de bovenstroomse Europese partners daar waar het de kwantiteit en kwaliteit 
van bronnen betreft.
Beleidsnota Drinkwater 2021-2026 | 11

Preventieladder voor de bescherming van drinkwaterbronnen
Om risico’s voor verontreiniging van drinkwaterbronnen zo veel mogelijk te vermijden, geldt de preventieladder als 
uitgangspunt. Bevoegde gezagen gebruiken de preventieladder bij het formuleren en beoordelen van maatregelen 
gericht op de bescherming van de bronnen. De preventieladder is als volgt:
1 Preventie: Voorkomen dat verontreinigingen of risico’s ontstaan.
2  Aanpak aan de bron: Voorkomen dat verontreiniging in het milieu terechtkomen en zich daar kunnen verspreiden.
3  Beheersen interceptie: voorkomen dat milieuverontreiniging de innamepunten bij drinkwaterbronnen bereiken.
4  Extra zuivering: verontreiniging eruit halen, bijmengen van water elders, stopzetten of verplaatsen van winningen.
Figuur 3. Preventielader voor de bescherming van drinkwaterbronnen
Bij het hanteren van deze ladder worden de kosten van verbetering van de waterkwaliteit primair bij de vervuiler 
 neergelegd. Dat gebeurt niet alleen met maatregelen op het vlak van preventie, maar ook door vervuilers waar 
 juridisch mogelijk te laten (mee)betalen aan maatregelen verderop in de keten. Dit moet voorkomen dat de kosten 
terechtkomen bij overheden en/of drinkwaterbedrijven en daarmee bij de burger of de drinkwaterconsument.
Risicogerichte benadering voor kwaliteitsborging van bron tot tap 
Nederland beschikt over kwalitatief goed drinkwater. Drinkwater wordt, onder reguliere omstandigheden, niet 
gechloord, zoals in veel andere westerse landen wel het geval is. Door geavanceerde combinaties van zuiveringsstappen 
wordt microbiologisch en chemisch veilig drinkwater geproduceerd. Incidentele normoverschrijdingen worden 
 adequaat aangepakt. Het is echter niet mogelijk om continu te meten en om alle stoffen en micro-organismen te 
meten. Risicoanalyse en risicomanagement (RA/RM) is een noodzakelijke aanvulling, in de vorm van preventief beleid, 
good  manufacturing practice van de keten ‘van bron tot tap’ en kwaliteitscontrole. Risicobeheersing vraagt om een voort-
durende doorontwikkeling van de aanpak via risicoanalyses en risicomanagement om het drinkwatersysteem veilig te 
stellen. In de herziene Europese Drinkwaterrichtlijn is risicoanalyse/risicomanagement als belangrijk kader opgenomen, 
waarbij invulling wordt gegeven aan de principes van Water Safety Planning (WSP) zoals geadviseerd door de WHO. Deze 
benadering wordt in Nederland reeds toegepast, maar is continu in ontwikkeling. Door ontwikkelingen als klimaat-
verandering, de aanwezigheid van (nieuwe) schadelijke stoffen en ziekteverwekkers en een meer integrale aanpak is 
blijvende aandacht hiervoor noodzakelijk. 
Consumentenvertrouwen is cruciaal
Samenwerken aan een hoog consumentenvertrouwen in de drinkwatervoorziening is en blijft belangrijk. Consumenten 
moeten erop kunnen vertrouwen dat het drinkwater schoon en veilig is. Consumentenvertrouwen is niet alleen afhankelijk 
van de kwaliteit van het drinkwater, maar wordt in toenemende mate beïnvloed door aspecten die te maken hebben 
met de perceptie van de kwaliteit van het drinkwater. Hierbij gaat het om aspecten zoals de klanttevredenheid en de 
continuïteit. Hoewel het consumentenvertrouwen in de afgelopen jaren is gegroeid, zijn er diverse ontwikkelingen die 
structureel werken aan consumentenvertrouwen noodzakelijk maken. Hierbij gaat het onder meer om de toenemende 
maatschappelijke aandacht voor de aanwezigheid van opkomende stoffen, lood en geneesmiddelen in drinkwater en 
drinkwaterbronnen. 
Beleidsnota Drinkwater 2021-2026 | 13

Hoofddoelstelling van het 
drinkwaterbe leid is voldoende 
drinkwater van goede kwaliteit, 
voor iedereen in Europees en Caribisch 
Nederland, nu en in de toe komst.
Beleidsnota Drinkwater 2021-2026 | 15

Drinkwaterbesluit en Drinkwaterregeling
Aan een aantal bepalingen uit de Drinkwaterwet inzake de productie en distributie van drinkwater en de organisatie van 
de openbare drinkwatervoorziening is nadere uitwerking gegeven in het Drinkwaterbesluit (2018). Het drinkwater in 
Nederland moet voldoen aan de kwaliteitsnormen van het Drinkwaterbesluit en dit moet regelmatig worden gecontroleerd. 
Het besluit stelt eisen aan drinkwaterbedrijven en eigenaren van collectieve drinkwaterinstallaties, bijvoorbeeld wat betreft 
legionellapreventie. Daarnaast zijn voor een aantal onderwerpen inzake de voorziening van drinkwater, warm tapwater en 
huishoudwater nadere regels opgesteld in de Drinkwaterregeling. De Drinkwaterwet, het Drinkwaterbesluit en de 
Drinkwaterregeling hangen nauw met elkaar samen; op één onderwerp kunnen bepalingen uit de wet, het besluit en 
de regeling van toepassing zijn. 
Europese Drinkwaterrichtlijn (98/83/EC)
Voor de drinkwaterkwaliteit is de Europese Drinkwaterrichtlijn een belangrijk wettelijk kader. De Drinkwaterrichtlijn 
heeft tot doel de volksgezondheid te beschermen tegen de schadelijke gevolgen van verontreiniging van voor menselijke 
consumptie bestemd water, door ervoor te zorgen dat dat water gezond en schoon is. Uitgangspunten hiervoor zijn dat de 
aanpak van verontreinigingen bij de bron (‘bronaanpak’) voor gaat en dat er geen achteruitgang is in de kwaliteit van de 
drinkwaterbronnen en het drinkwater. De Drinkwaterrichtlijn verplicht Nederland om kwaliteitseisen vast te stellen voor 
het drinkwater, ervoor te zorgen dat de kwaliteit van het water voldoende wordt gemonitord en dat passende maatregelen 
worden genomen bij overschrijding van de kwaliteitseisen. In de Drinkwaterwet en onderliggende regelgeving is hier 
invulling aan gegeven. Daarnaast geeft de richtlijn voorschriften voor rapportage aan de Europese Commissie en voor het 
gebruik van materialen en chemicaliën in de drinkwatervoorziening.
Op 12 januari 2021 is de herziene Europese Drinkwaterrichtlijn (2020/2184/EU) in werking getreden. De lidstaten hebben twee jaar de tijd om de 
nationale wet- en regelgeving daarop aan te passen, en de uitvoering te regelen om aan de vereisten van de herziene Drinkwaterrichtlijn te voldoen. 
Voor sommige onderdelen geldt een langere implementatietermijn. De belangrijkste wijzigingen, implementatie en consequenties van de herziene 
Europese Drinkwaterrichtlijn staan in paragraaf 3.2 nader beschreven.
Europese Kaderrichtlijn Water (2000/60/EG)
De Europese Kaderrichtlijn Water stelt eisen aan de kwaliteit van oppervlaktewater (rivieren, kustwater en meren) en grond-
water binnen EU-lidstaten (en Zwitserland). Zo moeten lidstaten waterlichamen aanwijzen waar water wordt onttrokken voor 
menselijke consumptie (artikel 7, eerste lid). De lidstaten kunnen voor die waterlichamen beschermingszones vaststellen 
(artikel 7, derde lid). Daarbij moeten lidstaten ervoor zorgen dat de kwaliteit van de bronnen zodanig is dat drinkwater kan 
worden bereid dat voldoet aan de Europese Drinkwaterrichtlijn (artikel 7, tweede lid). Ze moeten deze waterlichamen zodanig 
beschermen dat de achteruitgang van de kwaliteit daarvan wordt voorkomen. Een van de maatstaven daarvoor is het voor-
komen dat de zuiveringsinspanning toeneemt (resultaatsverplichting). Daarnaast geldt een inspanningsverplichting om 
het niveau van zuivering dat voor de productie van drinkwater is vereist, te verlagen. (artikel 7, derde lid). 
Waterwet
De Waterwet regelt in hoofdzaak het beheer van watersystemen, waaronder waterkeringen, oppervlaktewater- en 
 grondwaterlichamen. De wet is gericht op het voorkomen dan wel beperken van overstromingen, wateroverlast en 
waterschaarste, de bescherming en verbetering van kwaliteit van watersystemen, en de vervulling van maatschappelijke 
functies door watersystemen. Ook schrijft de Waterwet de rangorde van de verdeling van water bij waterschaarste voor. 
Op basis van de Waterwet verlenen bevoegd gezagen vergunning voor het onttrekken van water voor de drinkwater - 
voorziening; provincies doen dat voor onttrekking van grondwater en waterbeheerders voor onttrekking van 
  oppervlakte- en grondwater. Provincies stellen een regionaal waterplan op (vanaf inwerkingtreding van de Omgevingswet: 
waterprogramma), waarin de drinkwatervoorziening een plaats heeft. Waterbeheerders stellen een beheerplan op. 
De Waterwet wordt bij inwerkingtreding van de Omgevingswet voor een groot deel vervangen door de Omgevingswet. 
Beleidsnota Drinkwater 2021-2026 | 17

 diensten (energie-, drinkwatersector etc.), te bevorderen. Voor de drinkwatersector betekent dit een aantoonbare 
 zorgplicht voor cyberincidenten met (mogelijk) aanzienlijke gevolgen voor de continuïteit, en een zorgplicht voor 
de beveiliging van hun netwerk- en informatiesystemen die van belang zijn voor de essentiële dienstverlening.
Caribisch Nederland: Wet elektriciteit en drinkwater BES
De Wet elektriciteit en drinkwater BES (Wedb) vormt het wettelijk kader voor de drinkwatervoorziening in Caribisch 
Nederland. Op grond van de Wedb is de minister van IenW verantwoordelijk voor het vaststellen van de hoofdlijnen en 
beginselen van het drinkwaterbeleid (artikel 4.4, lid 1). Dit omvat ten minste de productie en distributie van drinkwater 
en de veiligstelling van een betrouwbare en duurzame openbare drinkwatervoorziening. Het drinkwaterbeleid voor 
Caribisch Nederland is nader uitgewerkt in paragraaf 7.3. Hier wordt ook de aanstaande wijziging van de Wet elektriciteit 
en drinkwater BES – en de consequenties daarvan – beschreven.
3.2 Wetswijzigingen en consequenties
Voor een deel van de beschreven wettelijke kaders zijn wijzigingen in voorbereiding die naar verwachting gedurende 
de looptijd van deze Beleidsnota Drinkwater in werking treden. Daarom worden hierna de belangrijkste wijzigingen 
benoemd en de consequenties ervan beschreven. 
Drinkwaterwet en onderliggende regelgeving
Naar verwachting wordt medio 2021 de Drinkwaterwet beperkt gewijzigd. Hierbij gaat het om aanpassing van de 
 vermogenskostenvoet (een instrument dat het rendement van de drinkwaterbedrijven en de drinkwatertarieven reguleert) 
en de signaleringsparameters voor drink- en oppervlaktewater (in verband met de Omgevingswet die naar verwachting 
op 1 januari 2022 in werking treedt). Daarnaast wordt de op de Drinkwaterwet gebaseerde regelgeving (onder andere het 
Drinkwaterbesluit en de Drinkwaterregeling) op een aantal punten aangepast. Hierbij gaat het onder meer om legionella-
preventie bij zorgwoningcomplexen.
Implementatie herziene Europese Drinkwaterrichtlijn
Het Rijk stelt een plan op voor de implementatie van de herziene Europese Drinkwaterrichtlijn in regelgeving en een 
implementatieplan voor beleid- en uitvoering. Dat zal landen in de implementatie en uitvoeringsagenda van deze 
beleidsnota. De primaire verantwoordelijkheid voor de implementatie v an de herziene Drinkwaterrichtlijn, inclusief 
de regie, ligt bij de minister van IenW. Voor de zorg voor de drinkwatervoorziening staan in Nederland verschillende 
ministeries, decentrale overheden, instanties en partijen zoals de drinkwaterbedrijven aan de lat. Het Ministerie van 
IenW werkt samen met deze betrokken partijen aan de wettelijke implementatie en uitvoeringsafspraken. Bij de 
implementatie is een duidelijke toebedeling van taken en verantwoordel ijkheden van belang. Dit is onderdeel van 
het wettelijk implementatieplan en de verdere uitwerking in het implementatietraject. 
Uitgangspunten bij de implementatie zijn: lastenluw waar mogelijk, effectiviteit, en aansluiting op bestaande 
 verantwoordelijkheids- en bevoegdheidsverdelingen. Daarnaast wordt ernaar gestreefd om zoveel mogelijk bij 
bestaande  instrumenten en processen aan te sluiten. 
De herziene Europese Drinkwaterrichtlijn bevat enkele belangrijke nieuwe componenten die in deze beleidsnota 
nader zijn uitgewerkt: 
• Meer aandacht en nieuwe voorschriften voor eigen winningen (paragraaf 5.2.4). 
• Invoering van het beginsel van risicoanalyse/risicomanagement (RA/RM) (paragraaf 7.2.1).
• Herziening van een aantal normen en invoering van nieuwe parameters (paragraaf 7.2.1).
• Een watchlist voor monitoring van mogelijke probleemstoffen, waaronder hormoonverstorende stoffen en microplastics 
(paragraaf 7.2.1).
• Voorschriften voor Europese gezondheidskundige vereisten voor materialen/producten in contact met drinkwater 
(paragraaf 7.2.1).
• Voorschriften voor de toegang tot drinkwater voor iedereen (paragraaf 7.2.4).
• Uitgebreidere eisen voor informatievoorziening over drinkwater aan consumenten (7.2.5).
Beleidsnota Drinkwater 2021-2026 | 19

Het Rijk stelt een plan op voor de 
implementatie van de herziene 
Europese Drinkwaterrichtlijn in 
regelgeving en een implementatieplan 
voor beleid- en uitvoering.
Beleidsnota Drinkwater 2021-2026 | 21

drinkwaterbronnen; zoals gezondere landbouwbodems waardoor grondwater beter aangevuld wordt, de (piek)vraag 
naar beregeningswater bij droogte afneemt en de uitspoeling van mineralen vermindert zodat de waterkwaliteit verbetert.
Zo kan de bescherming van drinkwaterbronnen bijdragen aan de realisatie van andere doelen, zoals het voorkomen 
van wateroverlast en het versterken van de ecologische waarde van een gebied. Dit is echter niet altijd mogelijk. 
Drinkwaterwinning vanuit ondiep en diep grondwater kan samen met andere onttrekkingen, zoals voor de landbouw, 
bijdragen aan verdroging van een gebied. Dit heeft dan weer gevolgen voor grondwatergevoelige functies, zoals natuur -
gebieden. Het kan voorkomen dat op basis van een maatschappelijke kosten-batenanalyse en een afweging van belangen 
wordt besloten om een drinkwaterwinning of een andere watervragende functie te verplaatsen.
4.2 Beleid
In het Nationaal Waterprogramma borgt het Rijk de systeemverantwoordelijkheid voor het watersysteem als geheel, met 
de drinkwatervoorziening als belangrijk onderdeel. De ruimtelijke bescherming van drinkwaterbronnen is een randvoor-
waarde voor het beschikbaar houden van voldoende en kwalitatief goed drinkwater, nu en in de toekomst. Voldoende 
beschikbaarheid van bronnen (van goede kwaliteit) is van belang voor een toekomstbestendige en klimaatrobuuste 
drinkwatervoorziening. Per regio dient steeds de keuze te worden gemaakt tussen grondwater, oppervlaktewater of een 
alternatieve bron. Bij de afweging spelen onder andere het perspectief op voldoende beschikbaarheid en goede kwaliteit 
in alle klimaatscenario’s, investeringen en kosten, en effecten op de omgeving een rol. Het Rijk laat deze afweging aan 
de regio en spreekt geen algemene voorkeur voor grondwater uit, zoals in de Beleidsnota Drinkwater 2014.
Het bepalen van de meest geschikte bron en de ruimtelijke bescherming ervan vergt zorgvuldige afwegingen op 
 verschillende schaalniveaus, met actieve betrokkenheid van drinkwaterbedrijven, en borging van het drinkwaterbelang 
in het nieuwe stelsel van omgevingsrecht, met inachtneming van de zorgplicht. Het beleid om te zorgen voor voldoende 
en toekomstbestendige drinkwaterbronnen richt zich op: 
• het robuuster maken van het watersysteem;
• ruimtelijke bescherming van huidige en toekomstige drinkwaterbronnen;
• het creëren van randvoorwaarden voor alternatieve bronnen voor de bereiding van drinkwater.
4.2.1 Robuuster maken van het watersysteem
Een klimaatbestendige drinkwatervoorziening vereist een robuust watersysteem. Het Rijk gaat een Nationale Water-
systeemverkenning uitvoeren om meer integraal inzicht te krijgen in de robuustheid van het watersysteem. In het 
Deltaplan Zoetwater werken het Rijk, provincies en de waterschappen aan het robuuster maken van het watersysteem, 
met een aantal gerichte investeringen in het hoofdwatersysteem en de regionale watersystemen. Ook drinkwaterbedrijven 
kunnen hieraan bijdragen met klimaatrobuuste winconcepten. Uitgangspunt is dat de vraag naar water wordt afgestemd op 
de beschikbaarheid van water, door bij de toedeling van watervragende functies aan gebieden rekening te houden met de 
waterbeschikbaarheid in die gebieden en door in te zetten op een zuinige omgang met water door watervragende functies. 
Daarbij wordt ingezet op het beter vasthouden van water, het vergroten van grondwatervoorraden en het verbeteren van de 
aanvoer van zoetwater door het beschikbare water slimmer te verdelen en verzilting tegen te gaan. Dit krijgt vorm in een 
gebiedsaanpak voor het verbeteren van de waterbeschikbaarheid. Ook het Nationaal Programma Landbouwbodems, 
gericht op duurzaam beheer van landbouwbodems, draagt hieraan bij. Als op de 1,8 miljoen hectare landbouwgrond meer 
water wordt vastgehouden en regelmatiger kan wegzijgen naar de ondergrond levert dat een belangrijke bijdrage aan het 
aanvullen van de grondwatervoorraad.
In lijn met de zorgplicht voor de drinkwatervoorziening maakt de beschikbaarheid van voldoende bronnen voor de 
bereiding van drinkwater onderdeel uit van deze integrale systeemaanpak. Daarbij zet het Rijk zich in om de reikwijdte 
van de zorgplicht te verduidelijken, in samenspraak met het IPO, de VNG, de UvW en de Vewin. 
Beleidsnota Drinkwater 2021-2026 | 23

Nationale Grondwaterreserves (NGR)
Nationale Grondwater Reserves zijn diep gelegen, zeer 
oude en schone grondwatervoorraden, die eeuwen-
lang goed bewaard zijn gebleven. Voorbeelden 
hiervan zijn de Roerdalslenk in Noord-Brabant en 
Limburg, de zoetwaterbel onder de Veluwe met 
uitlopers onder Zuidelijk en Oostelijk Flevoland en de 
zoetwaterbel in Zuidwest-Friesland. Deze voorraden 
zijn waardevol als natuurlijk kapitaal en kunnen 
worden ingezet voor de drinkwatervoorziening als 
ontwikkelingen in de verre toekomst daartoe 
aanleiding geven. Het Rijk heeft de globale begrenzing 
van Nationale Grondwater Reserves opgenomen in de 
Structuurvisie Ondergrond (STRONG). Deels worden 
deze gebieden al ingezet voor drinkwaterproductie of 
aangewezen als Aanvullende Strategische Voorraden. 
Vanuit STRONG wordt gewerkt aan de volgende acties 
die betrekking hebben op drinkwater:
• Het Rijk bepaalt in nader overleg met de provincies 
de begrenzing van de Nationale Grondwater 
Reserves in de diepte, zodat het gebruik van de 
ruimte boven of onder deze voorraden door andere 
activiteiten niet onnodig wordt beperkt. Daarbij Figuur 4. Globale begrenzing Nationale Grondwaterreserves. 
worden de relevante partijen, waaronder Bron: Structuurvisie Ondergrond
gemeenten, waterschappen, de mijnbouwsector, 
de bodemenergiesector, landbouworganisaties en 
de drinkwatersector betrokken. 
• Het Rijk treedt in overleg met betrokken partijen om te bepalen welke ontwikkelingsmogelijkheden en beperkingen 
er zijn voor het benutten van bodemenergie, geothermie en landbouw binnen deze gebieden en of er eventueel een 
aanvulling op het bestaande beschermingsregime benodigd is. Daarbij zal het Rijk niet in de taken en bevoegdheden 
van de provincies met betrekking tot het grondwaterbeheer treden.
• Provincies geven per Nationale Grondwater Reserve aan wat de samenhang is met Aanvullende Strategische Voorraden. 
Bij onttrekkingen uit de grondwatervoorraden van de Nationale Grondwater Reserves geldt als uitgangspunt dat deze 
voorraden schoon blijven en niet worden uitgeput. 
• Provincies nemen het voortouw om een landelijk overzicht te maken van de Aanvullende Strategische Voorraden en 
de wijze waarop deze beschermd worden. 
• Het Rijk en de provincies zetten zich in om de driedimensionale ruimtelijke begrenzing van de Nationale Grondwater 
Reserves en de Aanvullende Strategische Voorraden op te nemen in de Basisregistratie Ondergrond (BRO).
Onderzoek naar beschikbaarheid van voldoende drinkwaterbronnen op lange termijn
Het zorgen voor voldoende drinkwater van goede kwaliteit voor nu en in de toekomst vergt inzicht in de ontwikkeling 
van de beschikbaarheid van drinkwaterbronnen, ook op de lange termijn. Het is nodig om ver vooruit te kijken zodat 
beschermingsmaatregelen en trajecten om nieuwe drinkwaterbronnen in gebruik te nemen tijdig gestart kunnen worden. 
Het ASV-traject focust op voldoende voorraden tot 2040. Om ook landelijk zicht te krijgen op de beschikbaarheid van 
drinkwaterbronnen op de langere termijn (2050, met doorkijk naar 2100) wordt – in aansluiting op het ASV-traject – een 
verkenning uitgevoerd. Hierbij wordt gebruik gemaakt van de nieuwe klimaatscenario’s (de zogeheten Deltascenario’s), 
die in 2023 beschikbaar komen. Ook wordt rekening gehouden met de ontwikkeling van de drinkwatervraag, mede in 
het licht van nog te maken strategische keuzes over de aanpak om zuiniger met drinkwater om te gaan. 
De verkenning moet uitwijzen of aanvullend beleid nodig is om voldoende beschikbaarheid van drinkwaterbronnen te 
kunnen garanderen. Dit vraagt mogelijk om over provinciegrenzen heen te kijken, bijvoorbeeld omdat het gewenst is om 
oppervlaktewaterwinningen meer stroomopwaarts te situeren vanwege verzilting. In de implementatie- en uitvoerings-
agenda drinkwater maakt het Rijk afspraken met provincies, waterschappen, gemeenten en drinkwaterbedrijven over de 
scope van en randvoorwaarden voor de verkenning, mogelijke vervolgacties en de bijbehorende besluitvorming.
Beleidsnota Drinkwater 2021-2026 | 25

Een van de mogelijkheden om 
de drinkwatervoorziening meer 
klimaatbestendig te maken is de 
inzet van alternatieve bronnen 
voor de drinkwatervoorziening 
naast de traditionele bronnen 
grond- en oppervlakte water.
Beleidsnota Drinkwater 2021-2026 | 27

 beïnvloeden en uiteindelijk ook van invloed kunnen zijn op de kwaliteit van het oppervlaktewater. Verder worden er in 
toenemende mate medicijnresten (humaan of veterinair) en andere nieuwe of opkomende stoffen aangetroffen vanuit 
huishoudelijke lozingen (stedelijk afvalwater). Medicijnresten zijn voornamelijk een knelpunt voor oppervlaktewater, 
maar komen ook in toenemende mate in het grondwater voor. Door de toename in het grondwater van stoffen die er 
van nature niet in voorkomen wordt ook wel gesproken over de ‘vergrijzing van het grondwater’. 
Bodemenergie- en aardwarmtesystemen
Een tweede ontwikkeling is de toepassing van bodemenergie- en aardwarmtesystemen. In het kader van de energietransitie 
wordt gezocht naar duurzame warmtebronnen, waaronder bodemenergie en aardwarmte, en mogelijkheden om warmte 
en energiedragers in de ondergrond, bijvoorbeeld in zoutcavernes, op te slaan. Geothermie en bodemenergiesystemen 
vormen een mogelijke bedreiging voor de kwaliteit van grondwater. Bij gesloten bodemenergie is er een beperkt risico 
dat de bodemlussen gaan lekken waardoor er circulatievloeistof, met mogelijk additieven, vrijkomt die het grondwater 
verontreinigen. Bij de aanleg van gesloten en open bodemenergiesystemen kunnen afsluitende kleilagen boven water-
voerende pakketten doorboord worden. Wanneer de boorgaten niet goed worden afgesloten kunnen kortsluitingsstromen 
ontstaan waarbij water van verschillende kwaliteit van de ene grondwaterlaag naar de andere kan stromen, met moge-
lijke verontreiniging van schoon grondwater tot gevolg. Bij de aanleg en het gebruik van aardwarmtesystemen spelen 
vergelijkbare risico’s op lekkage en kortsluitingsstromen. Het aantal bronboringen ligt echter een stuk lager dan bij 
bodemenergiesystemen. Bij onverhoopte lekkages is de kans op verontreiniging daarentegen groter. Er zijn daarvoor wel 
diverse risicobeperkende maatregelen mogelijk. 
Ook voor de (seizoens)opslag van warmte wordt naar de ondergrond gekeken. Hierbij gaat het om warmte-koudeopslag 
(WKO), middelhogetemperatuuropslag (MTO) en hogetemperatuuropslag (HTO). Ondergrondse opslag van warmte kan 
leiden tot temperatuurverhoging van het grondwater. Deze ontwikkelingen brengen risico’s mee voor de kwaliteit van het 
grondwater. De Nationale Omgevingsvisie en STRONG geven richting aan het maken van keuzes tussen het beschermen van 
de drinkwaterbronnen en de benutting van bodem en ondergrond voor andere gebruiksfuncties. Provincies hebben voor 
bestaande waterwin- en grondwaterbeschermingsgebieden bodemenergie en mijnbouw veelal uitgesloten. Uitgangspunt 
bij het aanwijzen van strategische voorraden drinkwater is om rekening te houden met de mogelijkheden voor de energie-
transitie en deze niet onnodig te beperken. 
Klimaatverandering
Een derde opgave voor de kwaliteit van drinkwaterbronnen vloeit voort uit klimaatverandering. De kans op droge periodes 
en lage rivier- en beekafvoeren groeit. Wanneer de vracht van lozingen gelijk blijft bij lage rivierafvoeren, nemen de 
concentraties van verontreinigingen in oppervlaktewater toe. Drogere perioden als gevolg van klimaatverandering kunnen 
leiden tot verzilting. De verzilting wordt versterkt door bodemdaling, zoute kwel en door toename van grondwater-
onttrekkingen. Hogere temperaturen kunnen vaker leiden tot bloei van blauwalgen. Daarmee heeft klimaatverandering 
een negatieve invloed op de geschiktheid van bronnen voor drinkwaterbereiding. De impact van klimaatverandering 
varieert per regio en per type bron (oppervlaktewater of grondwater). 
Beleidsnota Drinkwater 2021-2026 | 29

Beperken van gewasbeschermingsmiddelen in het grond- en oppervlaktewater 
Gewasbeschermingsmiddelen zijn van belang voor een goede oogst, maar kunnen een negatieve invloed hebben op onder 
meer de kwaliteit van drinkwaterbronnen. In 2020 heeft het Ministerie van LNV het ‘Uitvoeringsprogramma Toekomstvisie 
gewasbescherming 2030’ gepubliceerd. Deze is opgesteld in samenwerking met vertegenwoordigers vanuit de land- en 
tuinbouw, de gewasbeschermingsmiddelenindustrie, natuur- en milieuorganisaties en de watersector. Uitgangspunt is dat 
de KRW-doelen voor 2027 worden gehaald. Daarbij bevat het uitvoeringsprogramma de volgende tussendoelen, op weg 
naar nagenoeg geen emissies in 2030:
 
Hieraan wordt gewerkt met het ‘Hoofdlijnenakkoord waterzuivering glastuinbouw’, het ‘Pakket van maatregelen 
 emissiereductie gewasbeschermingsmiddelen open teelten’ en de aanvullende acties die in het uitvoeringsprogramma 
zijn opgenomen. Deze acties zijn onder andere gericht op het stimuleren van de toepassing van emissiebeperkende 
maatregelen door agrarische ondernemers.
Beperken van medicijnresten in het grond- en oppervlaktewater.
De Nederlandse bevolking gebruikt steeds meer medicijnen en dit gebruik zal in de komende decennia waarschijnlijk 
stijgen door de toenemende vergrijzing en het aantal inwoners met een chronische ziekte. De resten van deze medicijnen 
en hun afbraakproducten komen via urine en ontlasting in het riool en daarna in het oppervlaktewater terecht. Deze resten 
kunnen een negatief effect hebben op planten en dieren die in het water leven en bemoeilijken de bereiding van 
drinkwater.
De Nationale Analyse Waterkwaliteit (2020) laat zien dat medicijnresten zeer geregeld worden aangetroffen in oppervlakte -
water. Niet alleen in de buurt van rioolwaterzuiveringsinstallaties (rwzi’s), maar ook elders, in kleine en grote rivieren en bij 
innamepunten voor de drinkwatervoorziening. Uit de Staat Drinkwaterbronnen (2020) blijkt dat medicijnresten op dit 
moment met name worden aangetroffen bij de oppervlaktewaterwinningen en oevergrondwaterwinningen, maar steeds 
vaker ook bij grondwaterwinningen, bijvoorbeeld door infiltrerend oppervlaktewater of mogelijke lekkages in rioolstelsels. 
Met de Ketenaanpak Medicijnresten uit Water werken partijen in de zorgketen en de waterketen samen om een reductie 
te bewerkstelligen in de emissie van medicijnresten naar het water, op een zodanige manier dat de zorg geborgd blijft. 
De partijen in de zorg- en waterketen werken aan de realisatie van de gemaakte afspraken zoals beschreven in het 
Uitvoeringsprogramma 2018-2022 Medicijnresten uit water. Zo hebben meerdere waterschappen zich gecommitteerd aan 
de realisatie van aanvullende zuiveringstechnieken op de rioolwaterzuiveringen (met een Community of Practice medicijn-
resten), en werken de zorgaanbieders via de Green Deal Duurzame Zorg samen om de milieu-impact van de zorg te reduceren. 
Beleidsnota Drinkwater 2021-2026 | 31

Aanpak bij de bron is voor opkomende stoffen het belangrijkste uitgangspunt. Op Europees niveau zijn het toelatingsbeleid 
(waaronder REACH) en het stellen van eisen aan industriële lozingen belangrijke instrumenten. Op nationaal niveau zijn 
eind 2020 op basis van de Versnellingstafels van de Delta-aanpak afspraken rondom waterkwaliteit gemaakt met IPO, VNG, 
Unie van Waterschappen en Vewin over het doelbereik van de KRW en over de verbetering van de aanpak van opkomende 
stoffen en medicijnresten. De verbetering van de aanpak van opkomende stoffen richt zich deels op vergunningverlening, 
toezicht en handhaving. Het beleid is verder gericht op versterking van de informatievoorziening over stoffen en mogelijke 
risico’s, het voorkomen van nieuwe risico’s van (potentieel) zorgwekkende stoffen door het terugdringen van het gebruik 
van deze stoffen en het voorkomen van verdere verspreiding door het stellen van normen voor grondtoepassingen.
Safe-by-design
Het voorkomen van nieuwe risico’s van (potentieel) zorgwekkende stoffen gebeurt onder meer via het stimuleren van 
safe-by-design-principes, substitutie en innovatie. Safe-by-design houdt in dat veiligheid voor mens en milieu in een zo vroeg 
mogelijk stadium van stof-, materiaal-, product- en procesontwikkeling wordt meegenomen. Voor chemische stoffen 
moeten soms veiliger alternatieven ontwikkeld worden. Die alternatieven kunnen zowel chemisch als niet-chemisch zijn. 
Nederland zet in de EU al jaren actief in op safe-by-design, ook met het oog op de toekomstige overgang naar een circulaire 
economie. Daarbij is aandacht voor de link met circulair ontwerp, waarbij aspecten als traceerbaarheid, afbreekbaarheid 
en verwijderbaarheid een rol spelen. 
Uitvoeringsprogramma Aanpak Opkomende Stoffen
In het Uitvoeringsprogramma Aanpak Opkomende Stoffen wordt gewerkt aan een structurele aanpak van opkomende 
stoffen. Dit uitvoeringsprogramma richt zich op de stoffen die in het (water)milieu terechtkomen via industriële lozingen 
en huishoudens. Het accent ligt hierbij op de verbeteropgave bij de regulering van industriële puntlozingen. 
 
Figuur 6. De keten van chemische stoffen naar het water, met aangrijpingspunten in de verschillende onderdelen van de keten. De lichtblauwe kaders geven het 
belangrijkste bijbehorende beleid en de regelgeving weer (bron: Uitvoeringsprogramma aanpak opkomende stoffen in water, 2018)
Kennisimpuls Waterkwaliteit
In de Kennisimpuls Waterkwaliteit werken Rijk, provincies, waterschappen, drinkwaterbedrijven en kennisinstituten aan 
de ontwikkeling en toepasbaarheid van kennis over de kwaliteit van het grond- en oppervlaktewater en de factoren die 
deze kwaliteit beïnvloeden. Daarmee kunnen waterbeheerders en andere partijen de juiste maatregelen nemen om 
de waterkwaliteit te verbeteren en de biodiversiteit te vergroten. Er is in  dit programma bijvoorbeeld aandacht voor 
combinatie toxiciteit. Dat wil zeggen, de mogelijkheid dat stoffen die op zichzelf niet in normoverschrijdende concentraties 
voorkomen, in combinatie met elkaar wel degelijk effecten hebben. 
Beleidsnota Drinkwater 2021-2026 | 33

de spoedsaneringen zijn en worden bestuurlijke afspraken gemaakt met de decentrale overheden. Deze blijven door het 
overgangsrecht vallen onder de Wet bodembescherming totdat de sanering ervan is afgerond en goedgekeurd. Het Rijk 
heeft voor deze saneringen middelen ter beschikking gesteld. Tevens zijn afspraken gemaakt over de aanpak van de 
zogenaamde KRW-gevallen die individueel wellicht niet spoedeisend zijn, maar in samenhang toch een bedreiging voor de 
drinkwatervoorziening kunnen vormen. Naarmate de spoedeisende gevallen verder worden afgerond, zal er extra aandacht 
komen voor de aanpak van deze gevallen. Voor 2021 zijn afspraken gemaakt met decentrale overheden over de aanpak van 
‘buitenproportionele opgaven’ zoals PFAS en diffuus lood. Voor de periode vanaf 2022 worden nog aanvullende afspraken 
gemaakt over nieuwe bodemkwaliteitsopgaven. 
Daarnaast vraagt de mogelijke bedreiging van drinkwaterbronnen door PFAS-stoffen aandacht. De omvang van deze 
problematiek in bodem en grondwater zal beter in beeld worden gebracht en zo nodig volgen maatregelen. 
Aanpak van bodemverontreiniging zal onder de Omgevingswet vooral plaatsvinden vanuit ruimtelijke ontwikkelingen. 
Van belang is daarbij te borgen dat knelpunten voor de drinkwatervoorziening door de betrokken partijen opgepakt 
worden. Het beheer van het grondwater is ook onder de Omgevingswet niet bij één bestuurslaag belegd. Samenwerking 
tussen de verschillende bestuurslagen is onontbeerlijk, waarbij er voor grondwater een belangrijke regisserende en 
coördinerende rol is toebedacht aan de provincies. Provincies stellen een regionaal waterprogramma op. Het waterschap 
dient rekening te houden met en mede uitvoering te geven aan de daarin opgenomen maatregelen ter uitvoering van de 
Kaderrichtlijn Water en de Grondwaterrichtlijn. Gemeenten zijn betrokken bij maatregelen ter uitvoering van de wettelijke 
taken van de provincie daar waar een grondwaterverontreiniging wordt veroorzaakt door een inbreng vanuit de vaste 
bodem waarover zij het beheer voeren.
5.2.4 Winningen buiten beheer van drinkwaterbedrijven 
Sommige drinkwaterwinningen in Nederland zijn niet in beheer van de drinkwaterbedrijven. Het gaat hier vooral om 
eigen winningen op campings en recreatieterreinen, alsook eigen winningen van de voedingsmiddelenindustrie. 
Ook deze winningen kunnen beïnvloed worden door natuur, landbouw of industriële activiteiten (uit het verleden). 
De herziene Europese Drinkwaterrichtlijn verplicht ook voor eigen winningen (vanaf 10 m3 per dag of voor meer dan vijftig 
mensen) een risicoanalyse en beheersmaatregelen (RA/RM). Bedrijven uit de voedingsmiddelenindustrie die de eigen 
winning niet voor drinkwater gebruiken mogen worden uitgesloten van deze verplichting en blijven ook voor deze 
activiteiten onder bevoegd gezag van de Nederlandse Voedsel- en Warenautoriteit (NVWA). De in de voedingsmiddelen-
industrie al verplichte risicobeheersing op basis van HACCP (Hazard Analysis Critical Control Points) en de feitendossiers 
die de voedingsmiddelenindustrie ten behoeve hiervan opstelt, zijn waarschijnlijk al een adequate invulling van de RA/
RM-verplichting. 
Uiterlijk 12 juli 2027 moeten de overeenkomstig artikel 8 van de Drinkwaterrichtlijn uitgevoerde risicobeoordelingen en 
risicobeheersmaatregelen gereed zijn. Wegens het kleinschalige karakter van de winningen zal bij het maken van deze 
risicoanalyses een nauwe samenwerking gezocht worden tussen de overheid als kennisdrager van het grondwatersysteem 
en de eigenaren van de winningen als kenners van hun directe omgeving.
Aangezien niet voor alle grondwaterwinningen een vergunning benodigd is, bestaat er momenteel geen sluitend overzicht 
van de locaties van private drinkwaterwinningen met een omvang van minder dan 10 m3 per uur of die minder dan 50 
mensen bedienen. Er wordt in het kader van de herziening van de Europese Drinkwaterrichtlijn onderzocht of het nodig is 
om het beschermingsregime van dergelijke winningen aan te passen. Dit in het licht van de uitspraak van het Europees Hof 
inzake het verzoek om een prejudiciële beslissing op grond van Richtlijn 91/676/EEG, (C-197/18), de herziene Europese 
Drinkwaterrichtlijn en de taak van de overheid om maatregelen te treffen om de volksgezondheid te beschermen. 
Beleidsnota Drinkwater 2021-2026 | 35

De kwaliteit van de bronnen voor de 
bereiding van drinkwater staat onder 
druk. RIVM heeft aanbevelingen 
gedaan om de drinkwaterbronnen 
beter te beschermen. Samen met 
medeoverheden en de drinkwater-
sec tor werkt het Rijk deze 
aanbevelingen uit.
Beleidsnota Drinkwater 2021-2026 | 37

6.2 Beleid
Het beleid richt zich op bewust en zuinig drinkwatergebruik. Bewust en zuiniger gebruik van drinkwater verlicht de druk 
op het (drink)watersysteem, vermindert en beperkt de impact van (dreigende) watertekorten in periode van droogte en 
verlaagt energiegebruik voor zowel de productie als toepassing van drinkwater. Hierbij wordt ingezet op het juiste water 
voor het juiste gebruik. Dit moet voorkomen dat drinkwaterbesparing leidt tot een onevenredige toename in het gebruik 
van ander water. De inzet voor bewust en zuinig drinkwatergebruik maakt onderdeel uit van een bredere aanpak om 
zuiniger om te gaan met zoet water.
In het drinkwatergebruik wordt vaak onderscheid gemaakt naar twee type gebruikers: huishoudens en zakelijke gebruikers. 
Circa 70 procent van het totale drinkwatergebruik komt voor rekening van huishoudens. De overige 30 procent wordt 
geleverd aan zakelijke gebruikers. De mogelijkheden om zuiniger om te gaan met drinkwater variëren per type gebruik. 
Het beleid voor meer bewust en zuinig drinkwatergebruik vraagt dan ook uitwerking per doelgroep. 
6.2.1 Bewust en zuinig huishoudelijk drinkwatergebruik
Sinds 2015 neemt het drinkwatergebruik per hoofd van de bevolking toe, na een jarenlange daling. Momenteel is in 
Nederland het drinkwaterverbruik per persoon circa 120 liter per dag. Figuur 9 geeft nader inzicht in de ontwikkeling van 
het huishoudelijk drinkwatergebruik tussen 1995 en 2016. Hieruit blijkt dat met name het watergebruik voor de douche 
is toegenomen, terwijl voor vrijwel alle andere toepassingen het watergebruik is afgenomen. 
 
Figuur 8. Drinkwatergebruik in huis naar toepassing (Bron: Vewin, 2020)
In deze beleidsperiode wordt – in lijn met de aanbevelingen vanuit zowel de evaluatie van de Beleidsnota Drinkwater 
2014 als de Beleidstafel Droogte – sterker ingezet op het bewust en zuinig drinkwatergebruik. Een verdere toename van 
het drinkwatergebruik per hoofd van de bevolking is ongewenst. Hierbij past de inzet van nieuwe instrumenten en 
maatregelen. Er zijn verschillende soorten maatregelen die bijdragen aan meer bewust en zuinig drinkwatergebruik 
door huishoudens: 
• gedragsmaatregelen, zoals communicatie en gedragscampagnes (evt. in combinatie met digitale watermeters);
• technische maatregelen, zoals drinkwaterbesparende sanitaire voorzieningen;
• juridische maatregelen, zoals een (tijdelijk) sproeiverbod of eisen in het Bouwbesluit voor het verplicht opvangen 
van regenwater
• economische maatregelen, zoals slimme prijsprikkels, bijvoorbeeld subsidies op regentonnen en andere producten 
die bijdragen aan waterbesparing.
Communicatie en bewust drinkwatergebruik
Communicatie is één van de middelen om huishoudens meer bewust te maken van hun drinkwatergebruik en hen te 
stimuleren om zuiniger om te gaan met drinkwater. Daarbij gaat het enerzijds om het structureel verminderen van de vraag 
naar drinkwater en anderzijds om het verminderen van de piekvraag, tijdens warme en droge periodes. Communicatie in 
het laatste geval is op korte termijn het meest effectief, omdat mensen de gevolgen van (dreigende) watertekorten ervaren 
Beleidsnota Drinkwater 2021-2026 | 39

Leidingwaterbelasting
Beprijzing kan een instrument zijn dat stimuleert tot een zuinig gebruik van drinkwater, bijvoorbeeld door introductie van 
extra heffingen op drinkwater. Op rijksniveau wordt sinds het jaar 2000 naast de btw een belasting geheven over leiding -
14
water. : Onder leidingwater wordt in dit verband verstaan al het water dat via een aansluiting op een distributienet wordt 
geleverd aan de verbruiker. Het gaat in principe dus zowel om drinkwater als om water van andere kwaliteit, zoals industrie-
water of afvalwater, dat via een aansluiting op een distributienet aan derden als leidingwater ter beschikking wordt gesteld. 
Als rijksbelasting heeft de leidingwaterbelasting ten eerste een budgettair doel: het verkrijgen van inkomsten ten behoeve 
van de algemene middelen, om daaruit de rijksuitgaven te betalen. De belastingen op milieugrondslag spelen daarnaast 
een rol in de vergroening van het belastingstelsel, waarbij een verschuiving optreedt van directe belastingen naar verbruiks-
15
belastingen, vanuit het uitgangspunt ’de vervuiler/verbruiker betaalt’. Voor huishoudens werd dit in de periode 1999-2000 
onder meer gerealiseerd via een verschuiving van de loon- en inkomstenbelasting naar een nieuwe belasting op leidingw ater. 
Voor bedrijven is de fiscale vergroening alleen via andere maatregelen vormgegeven, bijvoorbeeld in de energie belasting en  
de afvalstoffenbelasting. 
Om te bereiken dat de leidingwaterbelasting daadwerkelijk neerslaat bij de huishoudens en niet bij bedrijven, is een 
heffingsplafond ingesteld van 300 m3 per aansluiting per jaar. Als er sprake is van een hoger verbruik, hoeft over het 
meerdere geen leidingwaterbelasting te worden betaald. Bedrijven betalen over de eerste 300 m3 per jaar weliswaar ook 
leidingwaterbelasting, maar deze lastenverzwaring was een onbedoeld neveneffect en is daarom generiek teruggesluisd 
naar het bedrijfsleven. Door de huidige vormgeving kan de leidingwaterbelasting alleen effect hebben op het waterverbruik 
van kleinverbruikers, en dus met name op het drinkwatergebruik van huishoudens. Waarschijnlijk is dat effect zeer beperkt, 
16
omdat uit internationale studies blijkt dat de prijselasticiteit van drinkwater bij huishoudens laag is. Bij bedrijven is de 
prijselasticiteit naar verwachting hoger – afhankelijk van de bedrijfstak.
Het heffingsplafond in de leidingwaterbelasting is sinds de invoering in 2001 enkele malen ter discussie gesteld. Het meest 
vergaand gebeurde dat in de periode 2011-2014, toen eerst werd besloten om de leidingwaterbelasting helemaal af te 
17
schaffen in het kader van vereenvoudiging van het belastingstelsel. Om budgettaire redenen koos men er in de 
Begrotingsafspraken 2014 uiteindelijk toch voor vast te houden aan de leidingwaterbelasting, deze te verhogen en het 
heffingsplafond van 300 m3 per jaar te laten vervallen. Deze maatregel werd opgenomen in het al eerder ingediende 
18
Belastingplan 2014. Al snel bleek dit zodanig onevenwichtige gevolgen te hebben voor een kleine groep bedrijven, dat 
19
de voorgestelde maatregel bij een volgende nota van wijziging werd veranderd in een degressief tarief met vijf schijven.  
Conform toezegging aan de Tweede Kamer werd in het voorjaar van 2014 alsnog met de sector onderzocht wat de effecten 
en mogelijke knelpunten van deze wijzigingen zouden zijn. Dat onderzoek resulteerde erin dat het kabinet terugkwam  
20
op het vervallen van het heffingsplafond vanwege een aantal niet beoogde gevolgen. Zo bleek – ook bij het degressieve 
vijfschijventarief – sprake te zijn een zeer onevenwichtige lastenverdeling ten laste van een relatief kleine groep bedrijven. 
Dat zou de betrokken bedrijven kunnen stimuleren om over te stappen op eigen winning, waardoor er geen waterbesparing 
zou optreden, en wellicht ook onwenselijke onttrekkingen van grond- en oppervlaktewater zouden plaatsvinden. 
Bovendien zou dat dan ook leiden tot hogere tarieven voor de overige afnemers. Andere nadelen waren ontmoediging 
van hergebruik van afvalwater/effluent door andere bedrijven en hogere kosten voor specifieke afnemers die deze niet 
of moeilijk kunnen doorberekenen, zoals zwembaden, scholen en ziekenhuizen. 
14 
 Wet belastingen op milieugrondslag, hoofdstuk III, belasting op leidingwater.
15 
De OECD heeft aangegeven dat het principe van de vervuiler/gebruiker betaalt nog onvoldoende is toegepast in het Nederlandse waterbeleid. 
OECD (2014) Water Governance in the Netherlands: Fit for the Future?, OECD Studies on Water, OECD Publishing.
16 
Tarifering van drinkwater - Analyse en aanbevelingen, SERV, 2014, pag. 35. Er sprake van een relatief inelastische vraag wanneer 
de  prijselasticiteit zich tussen 0 - 1 bevindt (de vraag reageert relatief zwak op een prijsverandering).
17 
Belastingplan 2012, Kamerstukken II 2011/12 33003, nr. 2 en 3.
18 
 Belastingplan 2014, tweede nota van wijziging, Kamerstukken II 2013/14, 33752, nr. 13.
19 
Belastingplan 2014, vijfde nota van wijziging, Kamerstukken II 2013/14, 33752, nr. 60.
20 
 Brief van de Staatssecretaris van Financiën van 4 juni 2014, Kamerstukken II 2013/14, 33752, nr. 95.
Beleidsnota Drinkwater 2021-2026 | 41

• Verkennen en ontwikkelen aanpak bewust en zuinig drinkwatergebruik door zakelijke gebruikers. Het Rijk voert in 2021 
samen met medeoverheden, de drinkwatersector en (vertegenwoordigers van) zakelijke gebruikers een verkenning uit 
naar mogelijke instrumenten en maatregelen gericht op zuinig gebruik en het ontmoedigen van watergebruik waarvoor 
drinkwaterkwaliteit niet strikt noodzakelijk is. Op basis van een uitwerking van het principe ‘het juiste water voor het 
juiste gebruik’ en een onderzoek naar de aard en omvang van laagwaardig gebruik, bepalen de betrokken partijen welke 
vraag naar drinkwater wordt geaccommodeerd en welke bronnen daarvoor worden ingezet. Hierbij worden afspraken 
gemaakt over de inzet van instrumenten en maatregelen om zuinig gebruik te bevorderen en laagwaardig gebruik door 
zakelijke gebruikers te ontmoedigen. Er kan daarbij sprake zijn van regionale verschillen en een maatwerkaanpak. 
Naast communicatie worden ook sturende instrumenten betrokken bij de afwegingen om te komen tot een goede 
instrumentenmix om water te besparen, bijvoorbeeld in de vorm van beprijzing en aanpassing van (bouw)regelgeving en 
producteisen. Met deze actie in de implementatie- en uitvoeringsagenda wordt ook de aanbeveling van de Beleidstafel 
Droogte, om laagwaardig gebruik van drinkwater door grootgebruikers te ontmoedigen, opgevolgd. Op basis van de 
verkenning naar maatregelen voor bewust en zuinig en bewust drinkwatergebruik maakt het Rijk in 2022 afspraken met 
betrokken partijen over een realistische doelstelling, de inzet van instrumenten en maatregelen om deze doelstelling te 
realiseren en de monitoring van het drinkwaterverbruik en de voortgang van maatregelen
• Onderzoek beprijzing grootverbruikers. Het Rijk onderzoekt bij de hiervoor genoemde verkenning ook de opties voor en 
de voor- en nadelen van beprijzing van leidingwater voor grootverbruikers. Voor kleinverbruikers wordt dit al langere tijd 
toegepast in de vorm van de leidingwaterbelasting. Beprijzing kan bijdragen aan doelen als waterbesparing en circulaire 
economie en het principe ‘de vervuiler/gebruiker betaalt’. Het onderzoek wordt uitgevoerd door het Ministerie van IenW, 
in overleg met provincies, drinkwaterbedrijven, waterschappen en bedrijfsleven en relevante departementen. Voor 
eventuele fiscale instrumenten wordt het primair verantwoordelijke Ministerie van Financiën daarbij betrokken. 
Een versterkt drinkwaterbewustzijn 
bij huishoudens en zakelijke gebruikers 
voorkomt verspilling van drinkwater. 
Er wordt ingezet op het juiste water 
voor het juiste gebruik.
Beleidsnota Drinkwater 2021-2026 | 43

In Caribisch Nederland ligt er een opgave om drinkwater betaalbaar te houden, omdat de productie en levering van 
drinkwater daar kostbaar zijn. Dat vergt passende lokale oplossingen en financiële ondersteuning. 
Groeiende investeringsopgave
Drinkwaterbedrijven produceren drinkwater en transporteren, distribueren en leveren dat aan gebruikers. Daarmee 
zijn drinkwaterbedrijven verantwoordelijk voor de openbare drinkwatervoorziening in hun eigen voorzieningsgebied. 
Drinkwaterbedrijven staan, mede door klimaatverandering, voor grote investeringsopgaven. Er wordt onder meer 
 geïnvesteerd in renovatie van bedrijven, cybersecurity, leidingen, pompstations en klimaatbestendigheid. Sectorbreed 
is een forse stijging van de investeringsopgave te zien. Voor de continuïteit van de drinkwaterlevering is het van belang 
dat drinkwaterbedrijven financieel gezond zijn. 
7.2 Beleid
7.2.1 Kwalitatief goed drinkwater
Het beleid om de drinkwaterkwaliteit tot aan de kraan te borgen richt zich op: 
1. risicobeoordeling en -beheer van inname tot punt van levering;
2. risicobeoordeling en -beheer in binneninstallaties;
3. drinkwaterkwaliteitseisen en watchlist; 
4. vereisten aan materialen en producten in contact met drinkwater.
1. Risicobeoordeling en -beheer van inname tot punt van levering
De drinkwaterbedrijven voeren metingen uit om de kwaliteit van het drinkwater te controleren. Het is echter niet mogelijk 
om continu alle stoffen en micro-organismen te meten. Daarom maakt de Nederlandse drinkwatersector gebruik van 
risicoanalyses en risicomanagement (RA/RM) om het drinkwatersysteem en de levering van schoon drinkwater veilig te 
stellen. Dit is in lijn met de herziene Europese Drinkwaterrichtlijn en de WHO-richtlijnen voor Water Safety Planning. Deze 
schrijven voor dat er risicoanalyses moeten worden uitgevoerd voor waterwingebieden, drinkwaterproductie en -distributie 
en binnenhuisinstallaties, als basis voor het preventief nemen van maatregelen. Zowel maatschappelijke als wetenschap-
pelijke ontwikkelingen vragen om een voortdurende verdere ontwikkeling van de aanpak van risicobeheersing. 
De drinkwaterbedrijven vullen de activiteiten voor risicoanalyses en risicomanagement veelal op dezelfde manier in. 
Verschillen in de invulling van RA/RM laten zich verklaren door de variatie in systemen, bijvoorbeeld door het type bron 
23
(oppervlaktewater of grondwater). RA/RM is ingericht als een cyclisch proces, zodat continu verbetering mogelijk is. 
In de komende beleidsperiode werkt het Ministerie van IenW in samenwerking met de sector aan uniformering van RA/RM 
binnen de drinkwatersector en naar integraal risicomanagement binnen de drinkwaterbedrijven. De integrale aanpak voor 
drinkwaterkwaliteit wordt doorontwikkeld voor het gehele systeem van bron tot levering, inclusief koppeling met: 
assetmanagement, kwaliteit van het distributiesysteem (waaronder lekverliezen), risicoanalyse/risicobeheersing van de 
effecten van klimaatverandering (zoals stresstesten en opwarming van leidingsystemen).
RA/RM voor eigen winningen
De nieuwe voorschriften van de herziene Europese Drinkwaterrichtlijn gelden voor alle winningen die drinkwater leveren 
aan derden, waaronder ook eigen winningen (bijvoorbeeld campings). Het Rijk zal daarvoor een maatwerkgerichte aanpak 
voor risicoanalyse/risicomanagement van eigen winningen ontwikkelen. Eigen winningen vallen niet onder verantwoorde-
lijkheid van de drinkwaterbedrijven. Eigenaren zijn zelf verantwoordelijk. De Inspectie Leefomgeving en Transport (ILT) 
houdt toezicht op de eigen winningen. In Nederland gaat het om circa 238 eigen winningen van water voor menselijke 
consumptie. De ILT controleert of de eigenaar van de eigen winningen de Drinkwaterwet- en regelgeving naleeft, waaronder 
de uitvoering van een door de ILT goedgekeurd meetprogramma. Hierbij is afstemming met andere bevoegde gezagen 
belangrijk. 
23 
 Risicoanalyse en risicomanagement van de drinkwaterproductie in Nederland (RIVM, 2017)
Beleidsnota Drinkwater 2021-2026 | 45

In de herziene Europese Drinkwaterrichtlijn worden scherpere eisen gesteld ten aanzien van de loodnorm: lidstaten dienen 
binnen vijftien jaar de norm bij te stellen naar 5 microgram/L. Voor het punt van levering geldt 5 microgram/L als kwaliteits -
eis, voor het tappunt mogen lidstaten de norm van 10 microgram/L handhaven en 5 microgram/L als streefwaarde hante-
ren. Vanwege de bescherming van de volksgezondheid is het wenselijk om ook de norm voor het tappunt te verlagen naar 5 
microgram/L. Het Rijk geeft zoals aangekondigd in de brief ‘Acties lood in drinkwater’ hier invulling aan met de implemen -
tatieregelgeving van de herziene Europese Drinkwaterrichtlijn. Voor nieuwe installaties en herstelmaatregelen geldt al een 
beoordelingscriterium van 5 microgram/L voor de te gebruiken producten (zoals kranen en leidingen).
25
De implementatie vindt plaats in lijn met het plan van aanpak zoals beschreven in de brieven ‘Loodinname via kraanwater’ 
26
en ‘Acties lood in drinkwater’ die respectievelijk in november 2019 en juli 2020 naar de Tweede Kamer zijn gestuurd. 
Hierin worden prioritaire locaties onderscheiden, met name gebouwen waar jonge kinderen verblijven. Bij het implemen-
tatietraject wordt door het Rijk bekeken of aanvullende beleid of regelgeving noodzakelijk is om te voldoen aan de nieuwe 
Europese voorschriften. Het Ministerie van Binnenlandse Zaken en Koninkrijksrelaties (BZK) is verantwoordelijk voor de 
Woningwet, het Ministerie van Volksgezondheid, Welzijn en Sport (VWS) voor de Wet publieke gezondheid en het 
Ministerie van Sociale Zaken en Werkgelegenheid (SZW) voor de Wet op de kinderopvang. 
3. Drinkwaterkwaliteitseisen en watchlist 
Het uitvoeringsprogramma ‘Opkomende stoffen in water’ bevat acties om de drinkwaterkwaliteit beter te bewaken. 
De drinkwaterbedrijven zijn – mede naar aanleiding van aangepaste monitoringsvoorschriften van de huidige Europese 
Drinkwaterrichtlijn – risicogebaseerd gaan monitoren (RGM) om voor hen relevante stoffen zo snel en zo goed mogelijk in 
beeld te krijgen. Dit houdt in dat het monitoringsprogramma om de drinkwaterkwaliteit te controleren wordt opgesteld op 
basis van een risicoanalyse. Het RIVM evalueert het richtsnoer dat zij hiervoor gebruiken. Op basis van deze evaluatie zal het 
Ministerie van IenW samen met de ILT en drinkwaterbedrijven het richtsnoer verder uitwerken en waar nodig uniformeren. 
Hierbij gaat speciale aandacht uit naar opkomende stoffen, pathogenen, de invloed van zuivering en effecten van het 
distributiesysteem. 
RIVM gaat in opdracht van het Ministerie van IenW (indicatieve) drinkwaterrichtwaarden afleiden voor relevante stoffen. 
De uitkomsten van de monitoring door drinkwaterbedrijven bepalen mede welke stoffen hierbij prioriteit krijgen. 
(Indicatieve) drinkwaterrichtwaarden worden op de RIVM-website ‘Risico van Stoffen’ geplaatst. Ook zijn in de nieuwe 
Europese Drinkwaterrichtlijn nieuwe parameters opgenomen voor onder andere PFAS, bisphenol A en microbiologische 
verontreinigingen. Lidstaten moeten in 2025 deze nieuwe parameters meten en, indien niet aan de normen wordt voldaan, 
maatregelen nemen. 
Voor een groep van vier PFAS-stoffen heeft de European Food Safety Agency (EFSA) recent een advies gepubliceerd. Het 
Ministerie van IenW zal in 2021 besluiten wat dit advies betekent voor diverse normen, op basis van een RIVM-advies en 
een inschatting van handelingsperspectieven en kosten. 
Er zijn groeiende maatschappelijke zorgen over de gezondheidseffecten van opkomende stoffen als geneesmiddelen, 
hormoonverstorende stoffen en microplastics. Binnen een jaar na inwerkingtreding van de nieuwe Europese 
Drinkwaterrichtlijn zal de Europese Commissie een watchlist vaststellen met dergelijke stoffen, inclusief een meet -
verplichting en richtwaarde voor het nemen van actie. Het Ministerie van IenW draagt zorg voor inbreng van Nederlandse 
kennis bij de uitwerking van de watchlist. Daarbij maakt de watchlist onderdeel uit van het implementatieplan voor de 
herziene Drinkwaterrichtlijn.
25 
 Kamerbrief Loodinname via kraanwater van 6 november 2019 (Kenmerk: IenW/BSK-2019/236675)
26 
 Kamerbrief Acties lood in drinkwater van 2 juli 2020 (Kenmerk: 2020-0000376412)
Beleidsnota Drinkwater 2021-2026 | 47

Nederland zet zich al jarenlang in voor Europese regulering. Dit zal de transparantie, effectiviteit, toezicht en handhaaf -
29
baarheid ten goede komen . Blijvende inzet van Nederland op EU-niveau is nodig om te zorgen dat Nederlandse uitgangs-
punten en het gewenste beschermingsniveau landen in de Europese uitwerking. De ministeries van BZK, IenW en VWS 
zullen zich voor de verdere uitwerking in EU-verband en de uitvoering inzetten, met aandacht voor een duidelijke verdeling 
van taken en verantwoordelijkheden, in samenwerking met de relevante partijen.
7.2.2 Financieel gezonde drinkwaterbedrijven
Het beleid voor de financiële gezondheid drinkwaterbedrijven richt zich in deze beleidsperiode op: 
1. het borgen van een financieel gezonde toekomst voor drinkwaterbedrijven;
2. het borgen van de positie en bevoegdheden van aandeelhouders en toezicht. 
1. Borgen financieel gezonde toekomst voor drinkwaterbedrijven
Drinkwaterbedrijven hebben als taak zorg te dragen voor alle noodzakelijke investeringen in drinkwaterinfrastructuur, 
inclusief de financiering van de investeringen. Na ingebruikname kunnen de kosten van investeringen worden gedekt door 
de tarieven. De aandeelhouders van de drinkwaterbedrijven, zijnde provincies en/of gemeenten, stellen de tarieven voor 
drinkwater vast. De Drinkwaterwet schrijft voor dat tarieven transparant, kostendekkend en niet discriminerend zijn. Alle 
kosten die drinkwaterbedrijven maken voor de wettelijke drinkwatertaak mogen zij doorberekenen in de tarieven; de ILT 
houdt daarop toezicht namens de minister van IenW. Ook winst mag worden doorberekend in de tarieven; deze wordt 
beperkt door een gewogen gemiddelde vermogenskostenvoet (weighted average cost of capital, WACC) die wordt vast-
gesteld door de minister op advies van de ACM. De WACC is een verwachting van het redelijk rendement op het geïnvesteerd 
vermogen die geldt voor efficiënt gefinancierde drinkwaterbedrijven. De WACC is ingesteld om afnemers te beschermen 
tegen overwinsten en te hoge tarieven. De solvabiliteit van de drinkwaterbedrijven is wettelijk gemaximeerd. 
Hierbij geldt dat de drinkwaterbedrijven ieder hun eigen door de minister aangewezen voorzieningsgebied hebben. Ze zijn 
daarmee natuurlijke monopolisten en ondervinden dus geen concurrentie. Drinkwaterbedrijven en investeerders hebben 
relatief veel zekerheid over investeringen; deze worden immers via het drinkwatertarief terugverdiend. 
Aanpassing vermogenskostenvoet
Naar aanleiding van de evaluatie van Hoofdstuk V (doelmatigheid) van de Drinkwaterwet bereidt het Ministerie van IenW 
een tussentijdse wetswijzing van de Drinkwaterwet voor die medio 2021 in werking moet treden. De wetswijziging richt zich 
onder meer op aanpassingen in de bepalingen voor de gewogen gemiddelde vermogenskostenvoet (WACC).
De vastgestelde gewogen gemiddelde vermogenskostenvoet bepaalt de maximaal toegestane vergoeding aan de 
vermogens  verstrekkers van drinkwaterbedrijven. Deze bestaat uit rente op vreemd vermogen, winstreservering en een 
vergoeding voor de aandeelhouders. De Drinkwaterwet bepaalt dat de minister van IenW elke twee jaar een maximum stelt 
voor de vermogenskostenvoet. De drinkwaterbedrijven mogen niet meer dan dat maximum verwerken in hun tarieven. 
De bedoeling van deze maatregel is om ‘overwinsten’ te voorkomen. Een lage vermogenskostenvoet kan de investerings-
ruimte van de drinkwaterbedrijven negatief beïnvloeden wat met het oog op de grote investeringsopgave niet wenselijk is. 
Een hoge vermogenskostenvoet kan leiden tot overwinsten en hogere tarieven.
Financiering investeringsopgave bij drinkwaterbedrijven
In november 2019 heeft het ministerie van IenW de vermogenskostenvoet (WACC) 2020-2021 voor drinkwaterbedrijven 
vastgesteld op 2,75 procent. De drinkwatersector heeft aangegeven dat enkele drinkwaterbedrijven moeilijkheden hebben 
om financiering aan te trekken. In opdracht van de Ministerie van IenW heeft ILT een onderzoek uitgevoerd naar de 
toekomstige investeringen en de relatie met de WACC. Hieruit komt naar voren dat drinkwaterbedrijven verwachten de 
komende jaren veel meer te gaan investeren. De problemen ontstaan door een verwachte stijging van investeringen in 
combinatie met een relatief lage vermogenskostenvoet, de financiële uitgangspositie van het drinkwaterbedrijf en de 
financieringseisen van financiële instellingen. In de periode 2020-2030 verwachten de drinkwaterbedrijven jaarlijks meer te 
investeren dan zij de afgelopen jaren hebben gedaan, mede als gevolg van klimaatverandering. Het balanstotaal stijgt naar 
verwachting met 50 procent de komende tien jaar. 
29 
 Kamerstukken II 2018/19, 21501-08, 760 (Verslag)
Beleidsnota Drinkwater 2021-2026 | 49

7.2.3 Veiligstellen drinkwaterinfrastructuur
Opgave
Het (ruimtelijk) veiligstellen van de drinkwaterinfrastructuur is een belangrijke voorwaarde om de kwaliteit en leverings-
zekerheid van het drinkwater te waarborgen. Mede door de energietransitie – de aanleg van warmtenetten en verzwaring 
van elektriciteitsnetten – en de woningbouwopgave is er sprake van toenemende congestie in de ondiepe ondergrond. 
Dit heeft impact op de drinkwaterinfrastructuur. 
Zo kunnen warmteafgifte en warmteoverdracht aan drinkwaterleidingen leiden tot knelpunten in de drinkwatertempera-
tuur. In de Drinkwaterwet is een wettelijke temperatuureis voor drinkwater vastgelegd van maximaal 25 °C. Aan het borgen 
van die temperatuurvereiste is een groot volksgezondheidsbelang verbonden. Overschrijding van die norm kan namelijk 
leiden tot ontwikkeling van gezondheidsbedreigende micro-organismen.
Daarnaast vraagt de woningbouwopgave om ruimte, wat een claim legt op de beschikbare ruimte in de ondiepe onder-
grond en tegelijkertijd aanvullende drinkwaterinfrastructuur behoeft. Dit vergt een zorgvuldige ruimtelijke afweging van 
belangen en voldoende ruimtelijke bescherming van de drinkwaterinfrastructuur. 
Tot slot vergen gemeentelijke herindelingen (soms over de provinciegrenzen heen) dat de voorzieningsgebieden van 
drinkwaterbedrijven worden geactualiseerd. Door gemeentelijke herindelingen (en daarmee gepaard gaande naams-
wijzigingen) komen de voorzieningsgebieden van de drinkwaterbedrijven niet meer overeen met hetgeen in de 
Drinkwaterwet wordt genoemd.
Beleid
De duurzame veiligstelling van de openbare drinkwatervoorziening is in de Nationale Omgevingsvisie (NOVI) aangemerkt 
als nationaal belang. Het (ruimtelijk) veiligstellen van de drinkwaterinfrastructuur is een belangrijke voorwaarde om de 
kwaliteit en leveringszekerheid van het drinkwater te waarborgen. Daarmee geeft de NOVI richting aan het maken van 
regionale afwegingen voor de duurzame veiligstelling van de drinkwaterinfrastructuur.
De zorgplicht voor en het zwaarwegende openbare belang van de drinkwatervoorziening zijn uitgangspunten bij het 
formuleren van beleid op het gebied van de fysieke leefomgeving. Deze zorgplicht werkt door in het nieuwe stelsel van de 
Omgevingswet, met omgevingsvisies, omgevingsplannen, omgevingsverordeningen en programma’s van de verschillende 
bestuursorganen. 
Voor het ruimtelijk beleid is het waarborgen van veilige en ongestoorde ligging van drinkwaterinfrastructuur en ongewenste 
(externe) beïnvloeding van de drinkwaterkwaliteit tijdens transport en distributie van belang. Ruimtelijke ingrepen kunnen 
grote impact hebben op drinkwaterinfrastructuur als in de planvormingsfase deze effecten onvoldoende worden mee -
gewogen. De Omgevingswet stimuleert vroegtijdige participatie om tijdig belangen te betrekken in besluitvorming. 
Daarom zijn in de Omgevingswet en in het Omgevingsbesluit regels over participatie opgenomen. Zo kunnen drinkwater-
bedrijven tijdig betrokken worden in de planvorming van overheden, om zo onnodige gedwongen verleggingen te 
voorkomen. Mede hiervoor zullen de voorzieningsgebieden van drinkwaterbedrijven worden geactualiseerd op basis 
van de meest recente gemeentelijke herindelingen.
7.2.4 Toegang tot drinkwater
Opgave
‘Toegang tot drinkwater’ is een belangrijke toevoeging aan de herziene Europese Drinkwaterrichtlijn. Dit vloeit voort uit 
het Europese Burgerinitiatief Right2Water en Duurzame Ontwikkelingsdoelstelling 6 van de Verenigde Naties. De doelstel-
ling is om te zorgen voor toegang tot veilig drinkwater voor iedereen en tevens het gebruik van flessenwater te verminderen 
om plastic terug te dringen. Dat laatste is ook opgenomen in het actieplan Circulaire Economie van de Europese Commissie. 
In de implementatie van de herziene Europese Drinkwaterrichtlijn zal dit aspect worden meegenomen, waarbij synergie 
Beleidsnota Drinkwater 2021-2026 | 51

Het RIVM heeft in 2019 op basis van de ervaringen in het buitenland de mogelijkheden voor drinkwaterrestricties in 
31
crisissituaties geïnventariseerd . In lijn met advies van de Beleidstafel Droogte werkt het Rijk samen met de veiligheids-
regio’s, de VNG (in verband met bevoegdheid van burgemeesters) en Vewin aan een uitvoerbaar en handhaafbaar 
 instrumentarium voor drinkwaterrestricties. Onderzocht wordt of bestaande bevoegdheden binnen de functionele kolom 
en crisiskolom voldoende zijn om burgers en bedrijven in een noodsituatie restricties op te leggen. Onderdeel hiervan is 
een juridische analyse naar de reikwijdte van wettelijke bevoegdheden (waaronder de crisisbevoegdheid van de minister 
van IenW) voor het opleggen en handhaven van drinkwaterrestricties en eventuele noodzakelijke aanpassing(en) van 
 wet- en regelgeving. In 2020 is voor de zomerperiode een voorlopige handelwijze opgesteld, die beschrijft hoe de 
communicatie- en sturingslijnen lopen. In 2021 wordt deze getoetst en w aar nodig aangepast. 
7.2.6 Transparantie, toegankelijke informatie en consumentenvertrouwen
Opgave
Drinkwaterbedrijven zijn verantwoordelijk voor het goed informeren van hun klanten over de kwaliteit en leveringszeker-
heid van het drinkwater. De informatie moet actueel zijn en relevant voor het specifieke voorzieningsgebied. Het gaat niet 
alleen om informatievoorziening in crisissituaties, maar ook om structurele informatie. Drinkwaterbedrijven stellen in 
samenspraak met elkaar kernboodschappen op over de kwaliteit en de kwantiteit van de bronnen van het drinkwater en het 
drinkwater zelf. Vervolgens worden deze kernboodschappen op maat gecommuniceerd, passend bij de regionale situatie. 
32
Uit onderzoek van KWR blijkt dat de specifieke informatiewensen van klanten van drinkwaterbedrijven onderling sterk 
verschillen maar dat zij in het algemeen veel waarde hechten aan transparante informatie. Ze ervaren dat als een teken van 
betrouwbaarheid. Transparantie over de (on)zekerheden rondom de winning en zuivering, distributie en levering van 
drinkwater draagt daarmee bij aan een hoog consumentenvertrouwen. Ook over complexe vraagstukken als klimaat-
verandering en opkomende stoffen is transparantie nodig. 
Er kan steeds meer en nauwkeuriger gemeten worden wat ook kan leiden tot vragen over de veiligheid van het drinkwater. 
Daarom is risicocommunicatie van toenemend belang.
Beleid
De nieuwe Europese Drinkwaterrichtlijn schrijft een uitgebreidere informatievoorziening voor richting consumenten 
met onderwerpen die los staan van de drinkwaterkwaliteit, zoals tarieven, waterverbruik en lekverliezen. Een deel van de 
informatie moet online beschikbaar zijn. Daarnaast moet een aantal specifieke gegevens rechtstreeks aan de consumenten 
verstrekt worden (bijvoorbeeld op hun factuur), zoals de verbruikte hoeveelheid en de details van het tarief/de tarieven en 
de kostenstructuur.
Bij de implementatie van de herziene Europese Drinkwaterrichtlijn wordt aandacht gegeven aan de wijze waarop deze 
informatie wordt aangeboden. Uitgangspunt is dat communicatie en informatievoorziening over drinkwater landelijk 
wordt afgestemd en er ruimte is voor regionale accenten. Daarnaast zal het Ministerie van IenW zich met betrokken partijen 
gaan inzetten op risicocommunicatie over de drinkwaterkwaliteit.
31 
 Ervaringen met drinkwaterrestricties in het buitenland en verkenning van de mogelijkheden voor Nederland (RIVM, 2019)
32 
 Risicoperceptie en communicatie over drinkwaterkwaliteit (KWR, 2019)
Beleidsnota Drinkwater 2021-2026 | 53

7.4 Implementatie- en uitvoeringsagenda
In de implementatie- en uitvoeringsagenda drinkwater worden de volgende acties opgenomen die zich richten op het 
blijvend op orde houden van de drinkwaterbereiding en -levering: 
• Opstellen en uitvoeren Implementatieplan Europese Drinkwaterrichtlijn. Het Rijk stelt een wettelijk implementatieplan 
op voor de herziene Europese Drinkwaterrichtlijn. Daarbij beziet het Rijk waar het kader voor de drinkwaterbereiding, 
-kwaliteit en -levering aanpassing behoeft om de drinkwatervoorziening duurzaam veilig te stellen. Het wettelijke 
implementatieplan is twee maanden na publicatie van de richtlijn gereed. Met het implementatieplan wordt bekeken of 
aanpassing nodig is voor onder meer: toegang tot drinkwater, lekkageverliezen, informatievoorziening aan het publiek, 
risicoanalyse/risicomanagement van de drinkwatervoorziening, voorschriften voor lood en legionella in binnenhuis -
installaties, vereisten voor materialen (zoals kranen en leidingen) en chemicaliën in contact met drinkwater, regelgeving 
rond kleine (private) winningen, de watchlist) en normering van nieuwe stoffen, waaronder PFAS. Waar nodig past het 
Rijk wet- en regelgeving aan. Daarnaast beziet het Rijk met de samenwerkingspartijen in de komende twee jaar 
welke  uitvoeringsafspraken nodig zijn en of aanvullend beleid noodzakelijk is. Ook zal het Rijk een communicatie- 
en  voorlichtingsplan opstellen. 
• Oplossen financieringsproblematiek drinkwatersector. Om de drinkwatervoorziening ook voor de lange termijn op orde 
te houden, voert het Ministerie van IenW – mede op verzoek van de Tweede Kamer – overleg met de sector over oplossingen 
voor de financieringsproblematiek. Het Ministerie van IenW gaat, samen met de drinkwaterbedrijven, op zoek naar een 
oplossing voor de korte termijn. Hierover wordt in 2021 besloten. Zo nodig kan gebruik worden gemaakt van de 
gecreëerde mogelijkheid om de WACC in de komende periode van twee jaar te bevriezen (op 2,75%) via het in procedure 
zijnde wijzigingsvoorstel van de Drinkwaterwet. Voor de lange termijn wordt samen met de sector onderzoek gestart dat 
moet leiden tot een financieel kader dat garantie geeft voor de financiële gezondheid van de drinkwaterbedrijven, 
rekening houdend met een toename van de (structurele) investeringsopgave, en voorkomt dat de problematiek zich in 
de toekomst herhaalt. Daarbij worden de verantwoordelijkheden van alle betrokken partijen vastgelegd.
• Veiligstellen drinkwaterinfrastructuur in stelsel van Omgevingsrecht. Het (ruimtelijk) veiligstellen van de drinkwater-
infrastructuur is een belangrijke voorwaarde om de kwaliteit en leveringszekerheid van het drinkwater te waarborgen. De 
zorgplicht voor en het zwaarwegende openbare belang van de openbare drinkwatervoorziening zijn uitgangspunten bij 
het formuleren van beleid op het gebied van de fysieke leefomgeving. De zorgplicht werkt door in het nieuwe stelsel van 
Omgevingsrecht, met omgevingsvisies, omgevingsplannen, omgevingsverordeningen en programma’s van de verschil-
lende bestuursorganen. In het kader van de implementatie- en uitvoeringsagenda drinkwater monitort en bespreekt het 
Rijk samen met medeoverheden en drinkwatersector zowel de doorwerking als knelpunten in de praktijk. Vooruitlopend 
hierop maakt het Rijk meer inzichtelijk wat onder de zorgplicht valt. Verkend zal worden op welke wijze de uit de 
energietransitie voortvloeiende knelpunten voor de ondergrondse drinkwaterinfrastructuur en drinkwaterkwaliteit 
(opwarming) voorkomen kunnen worden.
• Verkennen en uitwerken instrumentarium voor drinkwaterrestricties. In lijn met het advies van de Beleidstafel Droogte 
werkt het Rijk samen met de veiligheidsregio’s, de VNG (in verband met bevoegdheid van burgemeesters) en Vewin aan 
een uitvoerbaar en handhaafbaar instrumentarium voor drinkwaterrestricties. 
Het (ruimtelijk) veiligstellen van 
de drinkwaterinfrastructuur is een 
belangrijke voorwaarde om de 
kwaliteit en leveringsze kerheid van 
het drinkwater te waarborgen.
Beleidsnota Drinkwater 2021-2026 | 55

in de Drinkwaterwet en Wbni eisen gesteld aan de (digitale) beveiliging van de drinkwatervoorziening. Zo zijn drinkwater-
bedrijven verplicht om risico’s te inventariseren en maatregelen te treffen om ernstige (cyber)incidenten zoveel als mogelijk 
te voorkomen en de gevolgen van eventuele rampen of crisissituaties te beperken. 
In deze beleidsperiode zal het Europese wettelijk kader voor cybersecurity en vitale infrastructuur worden herzien, op basis 
van de aangekondigde herziening van de Richtlijn netwerk- en informatiesystemen (NIS-richtlijn) en de evaluatie van de 
33
EPCIP-richtlijn . In het nationale veiligheidsbeleid en/of regelgeving zal worden aangesloten op eventuele veranderingen 
als gevolg daarvan. Hierbij zal zoveel als mogelijk worden aangesloten op reeds bestaand drinkwaterbeleid en planvorming. 
Maatregelen die worden genomen in het Nederlandse veiligheidsbeleid en/of regelgeving kunnen uitwerking vragen voor 
de drinkwatervoorziening. 
8.2.2 Actualisatie leveringsplannen drinkwaterbedrijven
Voor de continuïteit en kwaliteit van de levering van drinkwater stellen de drinkwaterbedrijven elke vier jaar leveringsplannen 
op waarin rekening wordt gehouden met wat in de Beleidsnota Drinkwater staat beschreven (art. 37 lid 2 Drinkwaterwet). 
De leveringsplannen bevatten een verstoringsrisicoanalyse (VRA) aan de hand van een longlist van dreigingen en gevaren. 
De ILT beoordeelt de leveringsplannen.
De drinkwatersector heeft in de vorige beleidsperiode een uniform sjabloon voor de leveringsplannen ontwikkeld, alsmede 
een uniforme methodiek voor de VRA. Voor elke vierjaarlijkse ronde van leveringsplannen werkt de sector – waar nodig 
– aan actualisering van het sjabloon en de methodiek voor uitvoering van de VRA. Ook wordt door de sector de longlist 
dreigingen en gevaren in afstemming met de inlichtingendiensten herijkt en wordt de sector periodiek geïnformeerd over 
actuele dreigingen. 
Voor de komende beleidsperiode is opnieuw een actualisatie nodig. De evaluatie van de leveringsplannen 2019/2020 door 
RIVM vormt de basis voor het actualiseren van het sjabloon voor de volgende ronde leveringsplannen (2023/2024) en de 
methodiek voor de VRA. 
COVID-19 en drinkwater
Inwoners van Nederland kunnen niet via drinkwater met het COVID-19-virus worden besmet. Drinkwater in 
Nederland wordt goed gezuiverd. Hierbij worden bacteriën en virussen verwijderd of onschadelijk gemaakt. 
Drinkwaterbedrijven zorgen in een crisissituatie voor continuïteit van de drink- of nooddrinkwatervoorziening, 
op basis van de leveringsplicht conform de Drinkwaterwet en het Drinkwaterbesluit.
8.2.3 Voorbereid zijn op cybersecurity-incidenten
De wettelijke basis voor veiligheid en beveiliging (inclusief cybersecurity) van de openbare drinkwatervoorziening ligt in de 
Drinkwaterwet. Drinkwaterbedrijven moeten in hun verstoringsrisicoanalyses de bestaande en te verwachte dreigingen en 
gevaren voor de continuïteit van de drinkwatervoorziening meenemen. Op basis daarvan nemen zij passende maatregelen 
om verstoringen zo veel mogelijk te voorkomen
Zorgplicht voor cybersecurity 
Aanvullend op de Drinkwaterwet zijn drinkwaterbedrijven vanuit de Wet Beveiliging Netwerk- en Informatiesystemen 
(Wbni) aangewezen als aanbieders van essentiële diensten (AED’s): zij hebben daarmee een wettelijke zorg- en meldplicht. 
Ter invulling van de zorgplicht uit de Wbni heeft de drinkwatersector een risicogebaseerde norm ontwikkeld, gericht op 
beveiliging van de procesautomatisering (de ‘PA-beveiligingsnorm’). Voor de aantoonbaarheid van de zorgplicht laten de 
drinkwaterbedrijven elke vier jaar een externe audit naar de PA-norm uitvoeren. De resultaten daarvan worden via het 
33 
De Europese EPCIP-richtlijn is volledig genaamd: Richtlijn inzake de inventarisatie van Europese kritieke infrastructuur, de aanmerking van 
infrastructuur als Europese kritieke infrastructuur en de beoordeling van de noodzaak de bescherming van dergelijke infrastructuur te 
verbeteren.
Beleidsnota Drinkwater 2021-2026 | 57

8.2.4 Voorbereid zijn op overstromingen en klimaatverandering
Het Deltaprogramma Ruimtelijke Adaptie besteedt aandacht aan de overstromingsrisico’s van vitale en kwetsbare functies, 
waaronder de drinkwatervoorziening. Het risico op verstoring van de drinkwatervoorziening door overstromingen moet 
minimaal zijn, zodat de (nood)drinkwatervoorziening kan blijven functioneren conform de drinkwaterregelgeving. In de 
Drinkwaterwet worden eisen gesteld aan de continuïteit van de drinkwatervoorziening en de levering van drinkwater. Dit 
voldoet om de afspraken over waterrobuustheid te borgen.
Specifiek voor overstromingen wordt uitgegaan van de benadering meerlaagse veiligheid, zoals opgesteld door het 
Deltaprogramma Ruimtelijke Adaptatie. De benadering onderscheidt veiligheid in drie lagen: 
• Laag 1: de overheid investeert in waterveiligheid in relatie tot vitale infrastructuur om zo de kans op een overstroming 
te verkleinen. 
• Laag 2: de inzet voor de overstromingsrobuustheid van de drinkwatervoorziening in overstromingsgevoelig gebied 
is gericht op schadebeperking en snel herstel.
• Laag 3: de overheid neemt de regie en coördineert de crisisbeheersing en herstelfase, de drinkwatersector stelt 
 nooddrinkwater ter beschikking; de overheid zorgt voor transport/distributie.
Aan de hand van deze benadering zijn in 2019 door het Ministerie van IenW afspraken gemaakt met de drinkwatersector 
voor de volgende ronde leveringsplannen (2020-2024).
Deze benadering vormt ook de basis voor de regionale aanpak. In de komende jaren wordt vanuit het Deltaprogramma aan 
de vitale functies gevraagd om naast overstromingen ook droogte, hitte en wateroverlast in beschouwing te nemen. Het 
Rijk staat daarvoor primair aan de lat, maar gemeenten, provincies, veiligheidsregio’s en waterschappen kunnen een rol 
spelen door de gevolgen van uitval van nationale vitale functies in hun gebied aan te geven. Zij hebben impactanalyses en 
stresstesten uitgevoerd die inzicht geven in kwetsbaarheden in hun werkgebied. Hierna volgt met alle betrokkenen in het 
werkgebied een risicodialoog over welke knelpunten het meest urgent zijn en waar maatregelen nodig zijn. Het is van 
belang dat drinkwaterbedrijven bij deze dialogen worden betrokken. Betrokkenheid is nodig om drinkwaterbedrijven in 
staat te stellen om waar nodig zélf aanvullende maatregelen te treffen, maar ook om aan te geven wat vanuit de overheid 
benodigd is voor de robuustheid van de drinkwatervoorziening. Hierbij gaat het onder andere om maatregelen die 
ongewenste opwarming van leidingen in de bodem in stedelijk gebied reduceren (een verhoogde temperatuur van het 
drinkwater leidt tot kwaliteitsproblemen), maar ook om uitwerking van de crisisbeheersingsmaatregelen in laag 3.
8.2.5 Actualisatie afspraken over inzet nooddrinkwater
Bij uitval van de openbare drinkwatervoorziening zijn drinkwaterbedrijven wettelijk verplicht nooddrinkwater en indien 
mogelijk noodwater te leveren, voor zover dit geen onacceptabele risico’s voor de volksgezondheid oplevert (art. 35 
Drinkwaterwet). In het verlengde van de afspraken die in het landelijk samenwerkingsconvenant tussen drinkwater-
bedrijven, politie- en veiligheidsregio’s zijn opgenomen, is vastgelegd wie welke verantwoordelijkheden en taken heeft 
bij de inzet van nooddrinkwater en noodwater. De drinkwatersector werkt deze beleidsperiode in afstemming met het 
Ministerie van IenW en de ILT toe naar een efficiëntere wijze van samenwerking op het gebied van de nooddrinkwatervoor -
ziening. Ook worden de calamiteitenplannen (voor de prioriteit van drinkwatervoorziening) geactualiseerd op basis van de 
evaluatie door Rijkswaterstaat.
Beleidsnota Drinkwater 2021-2026 | 59

De openbare drinkwatervoorziening 
behoort tot de Nederlandse vitale 
infrastructuur. De continuïteit van 
de levering van deugdelijk drinkwater 
is daarmee een zaak van nationale 
veiligheid
Beleidsnota Drinkwater 2021-2026 | 61

Beleid
Via verschillende wegen geeft Nederland invulling aan de internationale samenwerking voor drinkwater:
1. de Nederlandse Internationale Waterambitie;
2. de Europese Unie; 
3. internationale (water)verdragen;
4. internationale samenwerking door de drinkwatersector.
1. Nederlandse Internationale Waterambitie (NIWA)
Het rijksbeleid ten aanzien van water is er internationaal op gericht om de inzet op de water-gerelateerde SDG’s op het 
gebied van waterveiligheid en waterzekerheid in het komende decennium te versnellen en op te schalen. Dit beleid is 
34
vastgelegd in de Nederlandse Internationale Waterambitie (NIWA) . De verschillende departementen dragen bij vanuit hun 
eigen kennis, rol, verantwoordelijkheid en bestaande programma’s met de sectorpartijen. Samenwerking met andere 
overheden, kennisinstellingen, bedrijfsleven en maatschappelijke organisaties – direct en via netwerkorganisaties en de 
verschillende gerelateerde topsectoren – staat hierbij centraal. De inspanningen zijn erop gericht om de nationale inzet 
te verbinden met die van internationale partijen zoals de VN en de Europese Commissie. 
Governance en financiering zijn belangrijke randvoorwaarden voor duurzaam beheer en eerlijke verdeling en toegang tot 
water. In internationaal verband wordt hieraan gewerkt binnen hieronder genoemde waterverdragen en via de initiatieven: 
Valuing Water Initiative en Water as Leverage. Het Valuing Water Initiative is gericht op duurzaam en efficiënt beheer van water en de 
financiering daarvan als onderdeel van duurzame economische ontwikkeling. Het programma Water as a Leverage bevordert 
duurzame economische ontwikkeling van stedelijke gebieden door uitdagingen op het terrein van waterbeheer te benutten 
als kans voor projectontwikkeling. 
Ten aanzien van klimaatadaptie heeft Nederland in 2016 het initiatief genomen tot de oprichting van het Global Center of 
Excellence on Climate Adaptation (GCA). Op initiatief van de minister van IenW is in de GCA de Water Action Track opgesteld. Doel 
van de Water Action Track is om voor klimaatadaptatie de besluitvorming, financiering en implementatie van maatregelen op 
het gebied van water te versnellen en op te schalen. Water- en drinkwatermanagement is ook onderdeel van de Water Action 
Track. Recent heeft Nederland zich gecommitteerd om in 2023, samen met Tadzjikistan, de VN waterconferentie te 
organiseren waarbij drinkwater en sanitatie belangrijke onderwerpen zij n. 
2. Europese Unie
Bij het behalen van de 2030 Agenda is de Europese Unie een belangrijke partij. De Raad Buitenlandse Zaken heeft in 2018 
de conclusies ten aanzien van Water Diplomatie aangenomen en daarmee benadrukt dat de EU sterk hecht aan de 
 uitvoering van de Agenda 2030 en zich via internationale samenwerking blijft inzetten voor veilig drinkwater en sanitaire 
voorzieningen. De Europese Commissie kent diverse regelgeving, samenwerkingsverbanden en programma’s en werkt aan 
het versterken van de samenwerking en het verbinden van thema’s. De Europese Commissie is hiermee een belangrijke 
samenwerkingspartner om de slagkracht voor internationale samenwerking te versterken. Naar aanleiding van de COVID-
19-pandemie heeft de Europese Commissie extra budget vrijgemaakt om verbetering tot toegang tot drinkwater te 
versnellen. 
De Europese Commissie heeft een guidance opgesteld over human rights on Safe Drinking Water and Sanitation . In deze guidance 
wordt het VN-ECE/WHO-Europe Protocol on Water and Health genoemd als een kader voor landen om human rights ten aanzien 
van drinkwater en sanitatie te verankeren. Nederland bepleit daartoe ook ratificatie van het Protocol on Water and Health door 
de EU. Dit verdrag sluit aan bij SDG6 en bij de kerngedachte van het eerste succesvolle Europese burgerinitiatief Right2Water, 
35
dat aanvullende actie tot toegang tot drinkwater bepleit voor alle Europeanen (zie ook paragraaf 7.2.4. en 9.4.3) . 
34 
 Kamerstukken II 2018/19, 32605, 217 (Kamerbrief)
35 
 Kamerstukken II 2013/14, 22112, 1834 (Kamerbrief)
Beleidsnota Drinkwater 2021-2026 | 63

9.2 Gezamenlijke implementatie- en uitvoeringsagenda drinkwater
De activiteiten en maatregelen om de doelen van de Beleidsnota Drinkwater te realiseren worden nader uitgewerkt in een 
gezamenlijke implementatie- en uitvoeringsagenda drinkwater. Hiertoe maakt het Rijk bestuurlijke afspraken met het IPO, 
de Vewin, de UvW en de VNG. Daarmee wordt de samenwerking en afstemming tussen de partijen versterkt, zoals aanbevolen 
in de evaluatie van de vorige Beleidsnota Drinkwater. 
Deze beleidsnota vormt het startpunt voor de gezamenlijke implementatie- en uitvoeringsagenda, bevat de hoofdlijnen van 
het drinkwaterbeleid en agendeert een aantal belangrijke onderwerpen die in deze beleidsperiode om nadere uitwerking en 
beleidskeuzes vragen. Deze beleidskeuzes bereidt het Rijk samen met betrokken partijen voor in de implementatie- en 
uitvoeringsagenda. Hiertoe wordt steeds een zorgvuldig proces ingericht, zodat besluitvorming in het juiste gremium 
plaatsvindt. Daarnaast bevat de implementatie- en uitvoeringsagenda activiteiten die in de voorliggende beleidsperiode 
worden uitgevoerd. De implementatie- en uitvoeringsagenda maakt dan ook helder onderscheid naar het uitwerken en 
voorbereiden van strategische beleidskeuzes (implementatie) en het uitvoeren van beleidskeuzes en activiteiten 
(uitvoering).
De implementatie- en uitvoeringsagenda wordt vastgesteld door de Stuurgroep Water. Jaarlijks wordt er een voortgangs-
rapportage opgesteld over de voortgang van acties en activiteiten. Zo nodig kan de implementatie -en uitvoeringsagenda 
door de Stuurgroep Water worden bijgesteld op basis van voortschrijdende inzichten. Daarbij is ook de mogelijkheid om 
nieuwe onderwerpen te agenderen. De betrokken partijen monitoren hiertoe gezamenlijk de voortgang van acties en 
activiteiten, ontwikkelen een kennisagenda en brengen de staat van de drinkwatervoorziening en factoren die hierop van 
invloed zijn in beeld. De Stuurgroep Water voert op basis hiervan regie op de voortgang van de afgesproken acties en 
activiteiten en de samenhang met andere onderwerpen die van belang zijn voor de drinkwatervoorziening. 
De minister van IenW zit, als systeemverantwoordelijke, de Stuurgroep Water voor. De inhoudelijke voorbereiding van het 
overleg van de Stuurgroep Water vindt thematisch plaats in verschillende bestuurlijke voorportalen. Voor waterkwantiteit 
en droogte wordt hiervoor het Bestuurlijk Platform Zoetwater benut. Ook de (Regionale) Bestuurlijke Overleggen en het 
Bestuurlijk overleg Stikstof in grondwaterbeschermingsgebieden zijn relevante bestuurlijke tafels. Voor vraagstukken 
rondom de productie en levering van drinkwater wordt het bestuurlijk overleg van het Ministerie van IenW met de Vewin 
en drinkwaterbedrijven benut.
In 2021 wordt de eerste implementatie- en uitvoeringsagenda opgesteld. Hiertoe werken de betrokken partijen samen de in 
deze Beleidsnota Drinkwater genoemde acties uit. De gezamenlijke implementatie- en uitvoeringsagenda laat zien hoe we 
in Nederland blijven zorgen voor voldoende, veilig en schoon drinkwater. 
Beleidsnota Drinkwater 2021-2026 | 65

De implementatie- en uitvoeringsagenda bevat naast de acties per beleidsdoel ook de volgende algemene activiteiten: 
1. een jaarlijkse voortgangsrapportage: staat van drinkwatervoorziening;
2. de Kennisagenda Drinkwater.
1. Jaarlijkse voortgangsrapportage: staat van de drinkwatervoorziening
Actueel inzicht in de staat van de drinkwatervoorziening en de voortgang van de uitvoering van maatregelen is nodig om 
regie te kunnen voeren op de uitvoering en – waar nodig – zorgvuldige en onderbouwde afwegingen te maken over 
aanvullende maatregelen. 
Als onderdeel van de implementatie- en uitvoeringsagenda zal er een jaarlijkse voortgangsrapportage worden opgesteld die 
integraal inzicht biedt in de staat van het drinkwatersysteem en (toekomstige) knelpunten. Hiertoe worden bestaande 
nationale analyses (zoals op het gebied van waterkwaliteit, waterbeschikbaarheid en drinkwatergebruik) gebundeld. 
Belangrijke bronnen hiervoor zijn de gebiedsdossiers van drinkwaterwinningen en (geaggregeerde) gebruiksgegevens van 
drinkwaterbedrijven. Door gegevens uit de gebiedsdossiers en het ASV-traject te koppelen ontstaat per winning inzicht in 
zowel waterkwaliteit als waterkwantiteit. Hierbij kan de frequentie van de actualisatie van gegevens per onderwerp variëren, 
bijvoorbeeld zesjaarlijks voor de gebiedsdossiers en jaarlijks voor het gebruik van het drinkwater en de ruw- en reinwater-
kwaliteit, De frequentie van rapportages over de staat van de drinkwatervoorziening wordt nader bepaald in de implemen-
tatie- en uitvoeringsagenda.
Aanvullend zal de jaarlijkse voortgangsrapportage inzicht bieden in de mate waarin deelnemers van de implementatie- 
en uitvoeringsagenda op schema liggen met de uitvoering van afgesproken maatregelen en of men op koers ligt om de 
afgesproken doelen te halen. De voortgangsrapportage vormt daarmee een belangrijk onderdeel van de cyclus van beleid 
en uitvoering op het gebied van drinkwater. 
2. Kennisagenda Drinkwater
Een toekomstbestendige drinkwatervoorziening vraagt om inzicht in mogelijke ontwikkelingen en de impact die deze 
ontwikkelingen hebben op de drinkwatervoorziening. Een gedegen kennisbasis is een belangrijke voorwaarde voor het 
nemen van de juiste beslissingen. Dat vergt continue inzet op het ontwikkelen van benodigde kennis. De droge periodes in 
2018, 2019 en 2020 hebben bijvoorbeeld nieuwe kennisvragen opgeleverd over waterkwantiteit en -kwaliteit. Kennisleemtes 
zijn er ook rond de groeiende rol van digitalisering en assetmanagement. Het is belangrijk om kennis over bestaande 
bedreigingen en mogelijke maatregelen verder te verdiepen en om bestaande systemen verder te ontwikkelen. Zo is kennis 
over emissies en verspreiding van schadelijke stoffen onverminderd nodig. Een aantal incidenten de afgelopen jaren 
bevestigt dat onderzoek naar risico’s van stoffen voor de drinkwatervoorziening onontbeerlijk blijft. Ook aandacht nodig 
voor binnenhuisinstallaties en randapparatuur na de watermeter.
Het verstevigen en op orde houden van de kennisbasis van drinkwater is een continu proces. Het beantwoorden van de 
kennisvragen is een gedeelde verantwoordelijkheid van alle drinkwaterpartners. Met de Kennisagenda Drinkwater 
prioriteren het Ministerie van IenW en drinkwaterpartners kennisvragen en maken zij afspraken over uit te zetten onder-
zoek en onderlinge taken en verantwoordelijkheden. Dit geeft inzicht in waar de drinkwaterpartners op inzetten wat betreft 
kennisontwikkeling. Als onderdeel hiervan zal de onderzoeksprogrammering van het Ministerie van IenW jaarlijks 
plaatsvinden in afstemming met de partners. 
Beleidsnota Drinkwater 2021-2026 | 67

Beleidsnota Drinkwater 2021-2026 | 69

