 
Woensdag 17 maart 2021 
Documentstatus: definitief (opgemaakte versie verschijnt over enkele 
dagen op de website) 
Publicatienummer 
Advies 
2021/13 
COVID-19-vaccinatie: Janssen-vaccin 
  

 
Advies COVID-19-vaccinatie: Janssen-vaccin 
Definitief 
Samenvatting  
Recent is het Ad26.COV2.S-vaccin tegen COVID-19 dat is ontwikkeld door Janssen 
Pharmaceutica (merknaam Covid-19 vaccin Janssen) positief beoordeeld door het 
Europees geneesmiddelenagentschap (EMA) en geregistreerd door de Europese 
Commissie. Dit betekent dat het in Nederland ingezet kan worden voor de bestrijding 
van de COVID-19-pandemie. De minister van Volksgezondheid, Welzijn en Sport heeft 
de Gezondheidsraad gevraagd te adviseren over de inzet van dit vaccin. De 
Commissie Medische aspecten van COVID-19 heeft het vaccin beoordeeld aan de 
hand van de vaste criteria die de Gezondheidsraad gebruikt bij de advisering over 
vaccinaties.  
Ziektelast van COVID-19 is groot 
Het eerste criterium voor inzet van vaccinatie is dat er sprake moet zijn van een 
aanzienlijke ziektelast. Dat is bij COVID-19 duidelijk het geval. Tot begin maart 2021 
zijn er bij de GGD 1.128.202 ziektegevallen en 15.917 sterfgevallen door COVID-19 
bevestigd. Het risico op een ernstig ziektebeloop neemt toe met de leeftijd en is 
verhoogd bij mensen met een chronische aandoening.  
Vaccin werkt goed   
Een volgend criterium is dat vaccinatie werkzaam en effectief moet zijn. De vaccinatie 
bestaat uit één dosis. De werkzaamheid van het Ad26.COV2.S-vaccin tegen COVID-
19 is bepaald bij ruim 39.000 mensen, van wie de helft het vaccin ontving en de helft 
een placebo. Vanaf 28 dagen na vaccinatie bleek de werkzaamheid van het vaccin 
66% tegen ziekte (positieve PCR-test in combinatie met klachten) en 85% tegen 
ernstige ziekte. Nog onbekend is hoe lang de bescherming duurt en in hoeverre 
vaccinatie ook verspreiding van het virus kan voorkomen. Ook wordt nog onderzocht 
wat de toegevoegde waarde van een tweede dosis vaccin is. 
Vaccin is voldoende veilig 
Ook de veiligheid van vaccinatie is een belangrijk criterium. Het Ad26.COV2.S-vaccin 
is voldoende veilig en wordt goed verdragen. Net als alle geneesmiddelen, hebben ook 
vaccins bijwerkingen. De bedoeling van vaccinatie is om een reactie van het 
immuunsysteem op te wekken en dat gaat vaak gepaard met bijbehorende tijdelijke 
symptomen. Vaccinatie met het Ad26.COV2.S-vaccin geeft bij de meeste mensen 
bijwerkingen. De meest voorkomende waren pijn op de plaats van de injectie, 
vermoeidheid, hoofdpijn en spierpijn. De reacties kwamen vaker voor bij jongere 
 
   
 
Pagina 3 v an 20 
 

 
Advies COVID-19-vaccinatie: Janssen-vaccin 
Definitief 
1 Inleiding 
1.1 Aanleiding 
Sinds begin 2020 is er sprake van een COVID-19-pandemie, veroorzaakt door het 
virus SARS-CoV-2. Het afgelopen jaar heeft Janssen Pharmaceutica, onderdeel van 
farmaceut Johnson & Johnson, een vaccin ontwikkeld tegen COVID-19. Recent is dit 
zogeheten Ad26.COV2.S-vaccin (merknaam Covid-19 vaccin Janssen) positief 
beoordeeld door het Europees geneesmiddelenagentschap (EMA) en geregistreerd 
door de Europese Commissie, waardoor het in Nederland ingezet kan worden voor de 
bestrijding van de pandemie. 
1.2 Adviesvraag 
Op 2 maart 2021 vroeg de minister van Volksgezondheid, Welzijn en Sport (VWS) de 
Gezondheidsraad advies uit te brengen over de inzet van het Ad26.COV2.S-vaccin. De 
adviesvraag staat op www.gezondheidsraad.nl.  
Voor de beantwoording van deze en andere adviesaanvragen over medische aspecten 
rond COVID-19 heeft de voorzitter van de Gezondheidsraad een tijdelijke commissie 
geïnstalleerd, de Commissie Medische aspecten van COVID-19. De samenstelling van 
de commissie staat achter in dit advies. Het advies is getoetst door de beraadsgroep 
van de Gezondheidsraad en op 17 maart 2021 aangeboden aan de minister van VWS. 
1.3 Werkwijze 
Bij advisering over vaccinaties hanteert de Gezondheidsraad een vast 
beoordelingskader (te vinden op www.gezondheidsraad.nl). Voor de beoordeling van 
de verschillende criteria baseert de commissie zich zo veel mogelijk op peer-reviewed 
publicaties uit wetenschappelijke tijdschriften. Daarnaast heeft zij beschikking over 
gegevens (zoals de samenvatting van de productkenmerken (SmPC)) die door 
registratieautoriteiten EMA en de Amerikaanse Food and Drug Administration (FDA) 
gepubliceerd zijn bij de registratie van het vaccin. Van het Rijksinstituut voor 
Volksgezondheid en Milieu (RIVM) zijn actuele gegevens verkregen over de 
epidemiologie van COVID-19 in Nederland.   
De commissie heeft bekeken of er reden was om af te wijken voor Caribisch 
Nederland. Dat bleek niet het geval te zijn en daarom is de inhoud van dit advies ook 
voor Caribisch Nederland toepasbaar. 
 
   
 
Pagina 5 v an 20 
 

 
Advies COVID-19-vaccinatie: Janssen-vaccin 
Definitief 
2 Ziektelast 
COVID-19 komt in alle leeftijdsgroepen voor. Het risico op een ernstig ziektebeloop en 
sterfte neemt met de leeftijd sterk toe en is verhoogd bij mensen met chronische 
aandoeningen. Momenteel ligt het aantal bevestigde ziektegevallen op bijna 32.000 per 
week. 
2.1 Epidemiologische situatie 
COVID-19 komt in alle leeftijdsgroepen voor. Het risico op een ernstig ziektebeloop en 
sterfte neemt met de leeftijd sterk toe en is verhoogd bij mensen met chronische 
aandoeningen. Na herstel van COVID-19 kunnen patiënten last houden van long-, hart- 
of neurologische klachten, zoals (extreme) vermoeidheid, hoofdpijn, spierpijn, hoesten, 
kortademigheid en cognitieve problemen. Dit kan ook voorkomen bij patiënten die een 
milde infectie hebben gehad en niet in het ziekenhuis opgenomen zijn geweest. 
2,3
Dergelijke langdurige klachten staan ook wel bekend als long COVID. Er is nog veel 
onbekend over de ernst en duur van deze klachten en hoe vaak en bij welke patiënten 
deze optreden.   
Sinds 27 februari 2020, toen het eerste ziektegeval van COVID-19 in Nederland werd 
bevestigd, is het totaal aantal ziektegevallen opgelopen tot 1.128.202 en het aantal 
sterfgevallen tot 15.917 (bij de GGD bevestigde gevallen; data van 9 maart 2021, 
4
10.00 uur). Na invoering van een lockdown half december 2020 nam aanvankelijk het 
wekelijkse aantal bevestigde ziektegevallen af. Recentelijk nam het aantal echter weer 
toe tot bijna 32.000 bevestigde ziektegevallen per week (data van 9 maart 2021, 10.00 
uur). Het aantal afgenomen tests steeg naar ruim 360.000 per week. Het percentage 
positieve testuitslagen lag in de afgelopen week rond 8%. Naar schatting zijn er 
momenteel ongeveer tussen 68.000 en 120.000 mensen besmettelijk. Het aantal 
ziekenhuisopnames op de verpleegafdelingen bleef ongeveer gelijk met ruim 1.100 
opnames. Het aantal opnames op de intensive care (IC) nam toe naar 271 (data van 9 
maart 2021, 10.00 uur).    
2.1.1 Virusvarianten 
Sinds enige tijd circuleert in Europa en Nederland een variant van het SARS-CoV-2-
virus (B.1.1.7) die afkomstig is uit het zuiden van Engeland. Uit verschillende 
wetenschappelijke studies is naar voren gekomen dat deze zogenoemde Britse variant 
5,6
besmettelijker is dan de ‘klassieke’ variant, naar schatting ongeveer 30%. De variant 
circuleert ook in Nederland. Begin januari 2021 werd met kiemsurveillance gezien dat 
7
 
ongeveer 20% van de bevestigde ziektegevallen is veroorzaakt door deze variant.
 
   
 
Pagina 7 v an 20 
 

 
Advies COVID-19-vaccinatie: Janssen-vaccin 
Definitief 
3 Vaccinatie met het vaccin van Janssen 
Vaccinatie tegen COVID-19 met het Ad26.COV2.S-vaccin is werkzaam bij 
volwassenen, ouderen en medische risicogroepen. Het vaccin is voor alle 
leeftijdsgroepen voldoende veilig en wordt goed verdragen. De commissie beoordeelt 
de nut-risicoverhouding van vaccinatie daarom als gunstig. 
3.1 Ad26.COV2.S-vaccin  
Het vaccin Ad26.COV2.S (merknaam Covid-19 vaccin Janssen) dat door Janssen 
Pharmaceutica (onderdeel van farmaceut Johnson & Johnson) is ontwikkeld, is een 
10
recombinant vectorvaccin. Dit houdt in dat er gebruik gemaakt wordt van een 
dragervirus waaraan genetisch materiaal is toegevoegd van SARS-CoV-2, het virus dat 
COVID-19 veroorzaakt. Het dragervirus is het humane Adenovirus-26 
(verkoudheidsvirus). Het genetisch materiaal codeert voor het spike-eiwit van het virus. 
Het dragervirus infecteert lichaamscellen, waardoor tijdelijk het spike-eiwit wordt 
aangemaakt. Dit leidt tot een immuunrespons, waarbij neutraliserende antistoffen 
worden gevormd die aanhechting van het virus kunnen blokkeren en daarmee ziekte 
voorkomen. Daarnaast kan vaccinatie leiden tot een T-celrespons, wat kan meehelpen 
om infectie te beperken en ziekte te voorkomen. Het vaccin kan geen infectie of ziekte 
veroorzaken, omdat het dragervirus zodanig is aangepast dat het niet kan repliceren 
en het genetisch materiaal codeert voor een enkel eiwit. Het genetisch materiaal wordt 
11
binnen enkele dagen door het lichaam zelf weer afgebroken.  
Het Ad26.COV2.S-vaccin is in Europa recent geregistreerd voor gebruik vanaf 18 jaar 
10
oud. Vaccinatie bestaat uit één dosis. De samenstelling van het vaccin staat 
10
beschreven in de samenvatting van de productkenmerken (SmPC). Er zijn 
vooralsnog geen gegevens over de werkzaamheid en veiligheid van het vaccin bij 
mensen jonger dan 18 jaar. 
3.2 Werkzaamheid en effectiviteit 
De werkzaamheid van vaccins wordt bepaald in klinische studies door een 
gevaccineerde en ongevaccineerde groep met elkaar te vergelijken. In fase 1-2-trials 
wordt onderzocht of het vaccin een immuunrespons opwekt en of het veilig is. Is dat 
het geval, dan zal in een fase 3-trial in een grote groep mensen de werkzaamheid en 
veiligheid verder worden onderzocht. De effectiviteit van vaccinatie wordt bepaald 
nadat het vaccin beschikbaar is gesteld buiten een gecontroleerde onderzoekssetting, 
en wordt op twee niveaus beschreven: 
• de reductie van de ziektelast binnen de gevaccineerde populatie; 
 
   
 
Pagina 9 v an 20 
 

 
Advies COVID-19-vaccinatie: Janssen-vaccin 
Definitief 
Per regio bekeken was werkzaamheid 72% (95%BI: 58,2-81,7%) in de VS, 64% 
(95%BI: 41,2-78,7%) in Zuid-Afrika en 68% (95%BI: 48,8-80,7%) in Brazilië in een 
10
periode vanaf 28 dagen na vaccinatie. Deze verschillen worden waarschijnlijk 
verklaard doordat er in verschillende gebieden verschillende virusvarianten circuleren. 
In Zuid-Afrika werd bijna 95% van de infecties veroorzaakt door virusvariant B.1.351, 
waardoor wordt aangenomen dat het vaccin werkzaam is tegen deze virusvariant. Of 
het vaccin ook voldoende werkzaam is tegen andere virusvarianten, zoals de Engelse 
(B.1.1.7) en Braziliaanse (P.1) varianten wordt nog onderzocht.  
Het is nog niet bekend wat de duur van de werkzaamheid is, omdat het vaccin recent is 
ontwikkeld en de klinische trials nog in uitvoering zijn. Ook is nog niet bekend of het 
vaccin verspreiding kan voorkomen. Vaccinatie zou kunnen leiden tot minder 
verspreiding, geredeneerd vanuit de gedachte dat wanneer vaccinatie beschermt tegen 
ziekte, er minder virus aanwezig is in de neus- en keelholte, wat de kans op 
verspreiding verkleint. Nader onderzoek zal op termijn meer duidelijkheid geven 
hierover. 
 
Betrouwbaarheidsinterval 
Het betrouw baarheidsinterval is van belang voor de zeggingskracht van een uitkomst, in dit geval de 
effectiviteit van vaccinatie. Hoe groter het interval, hoe groter de onzekerheid over het effect. 
3.3 Veiligheid 
Voor elk vaccin geldt dat het uitsluitend tot de markt wordt toegelaten indien EMA of 
het College ter beoordeling van geneesmiddelen (CBG) het vaccin als voldoende veilig 
heeft beoordeeld op grond van de resultaten uit klinische trials. Dat neemt niet weg dat 
vaccins, net als alle geneesmiddelen, bijwerkingen hebben. De bedoeling van 
vaccinatie is het opwekken van een immuunrespons. Dit gaat vaak gepaard met 
bijbehorende tijdelijke symptomen die worden veroorzaakt door het immuunsysteem 
zoals pijn, roodheid, en zwelling op de plek van de injectie (lokale reacties) en koorts, 
vermoeidheid, spierpijn en hoofdpijn (systemische reacties). Deze reacties worden 
aangeduid met de term reactogeniciteit. In zeldzame gevallen treden ernstiger 
symptomen op na vaccinatie. Om vast te stellen of een symptoom daadwerkelijk een 
bijwerking van een vaccin is, of aan toeval is te wijten, zijn klinische trials nodig waarbij 
een vergelijking wordt gemaakt met een placebo of controlevaccin, of observationele 
onderzoeken met grote aantallen deelnemers.  
3.3.1 Reactogeniciteit 
Het dragervirus van het Ad26.COV2.S-vaccin is het humane Adenovirus-26. Dit 
dragervirus wordt ook gebruikt in vaccins tegen andere infectieziekten zoals Ebola. Er 
 
   
 
Pagina 11 v an 20 
 

 
Advies COVID-19-vaccinatie: Janssen-vaccin 
Definitief 
theoretische gronden en opgedane ervaring met niet-replicerende vaccins worden 
verwacht dat het vaccin geen nadelige gevolgen heeft. Wanneer de risico’s van 
COVID-19 groter zijn dan de mogelijke nadelen van vaccineren, kan vaccinatie worden 
overwogen in overleg met de behandelend arts. De Nederlandse Vereniging voor 
14
Obstetrie en Gynaecologie (NVOG) heeft hiervoor een richtlijn opgesteld. Vrouwen 
die zwanger willen worden, kunnen wel gevaccineerd worden. Vrouwen bij wie achteraf 
is gebleken dat zij ten tijde van vaccinatie zwanger waren, worden zorgvuldig 
gemonitord door Bijwerkingencentrum Lareb. 
De commissie heeft geen redenen om vaccinatie bij vrouwen die borstvoeding geven 
af te raden. Hoewel er geen specifieke gegevens zijn over dit vaccin, kan er wel 
gekeken worden naar het gebruik van andere niet-replicerende vaccins tijdens de 
borstvoeding. Op basis van theoretische gronden en opgedane ervaring, verwacht de 
commissie dat het Ad26.COV2.S-vaccin voldoende veilig is voor gebruik bij deze groep 
vrouwen.  
COVID-19 
De commissie adviseert om mensen die reeds een infectie met SARS-CoV-2 hebben 
doorgemaakt, ook te vaccineren. Met de nu beschikbare gegevens wordt verwacht dat 
de opgebouwde antistofniveaus en het immuungeheugen persisteren voor tenminste 
15-17
een half jaar. Om daarna ook beschermd te zijn, is het van belang te vaccineren. 
Omdat vaccinatie met het Ad26.COV2.S-vaccin uit maar één dosis bestaat, is het 
recente advies van de Gezondheidsraad om mensen die in de afgelopen zes maanden 
18
een infectie hebben doorgemaakt met één dosis te vaccineren, automatisch van 
toepassing. Nader onderzoek zal uitwijzen hoe lang de bescherming na een infectie en 
na vaccinatie met het Ad26.COV2.S-vaccin aanhoudt. Bij mensen die op het moment 
van vaccineren een bevestigde infectie hebben, zou vaccinatie uitgesteld moeten 
worden tot herstel of tot tenminste vier weken na een positieve testuitslag. Hiermee 
wordt voorkomen dat er onduidelijkheid kan ontstaan over de oorzaak van eventuele 
klachten. Het is onwaarschijnlijk dat vaccinatie het beloop van een infectie verslechtert. 
Daarom is het niet nodig om voorafgaand aan vaccinatie te testen op de aanwezigheid 
van een infectie. Mensen met klachten passend bij COVID-19, zouden wel eerst getest 
moeten worden om te voorkomen dat zij het virus verspreiden op de vaccinatielocatie.   
Immuunstoornissen 
Bij mensen met ernstige immuunstoornissen, zoals bijvoorbeeld aangeboren 
immuundeficiënties, stoornissen die ontstaan door immuunsuppresieve medicatie of 
een hiv-infectie, is de werking van het immuunsysteem tegen infecties verstoord, 
waardoor zij in het algemeen een hoger risico hebben op infectieziekten en op een 
 
   
 
Pagina 13 v an 20 
 

 
Advies COVID-19-vaccinatie: Janssen-vaccin 
Definitief 
4 Advies 
De commissie concludeert dat vaccinatie met het Ad26.COV2.S-vaccin werkzaam, 
voldoende veilig en aanvaardbaar is voor volwassenen, ouderen en medische 
risicogroepen. De commissie adviseert dan ook om dit vaccin in te zetten bij publieke 
vaccinatieprogramma’s gericht tegen COVID-19. Zolang nog niet alle ouderen vanaf 60 
jaar gevaccineerd zijn, adviseert de commissie het Ad26.COV2.S-vaccin in te zetten bij 
deze groep en te vaccineren van oud naar jong. Op die manier wordt zo veel mogelijk 
ernstige ziekte en sterfte voorkomen. 
4.1 Vaccinatie met Ad26.COV2.S-vaccin 
De ziektelast van COVID-19 is zodanig hoog dat op termijn alle volwassenen in 
Nederland, inclusief Caribisch Nederland, vaccinatie aangeboden krijgen. Een vaccin 
dat in een publiek vaccinatieprogramma wordt gebruikt, moet voldoen aan de criteria 
uit het beoordelingskader voor vaccinaties. De commissie concludeert dat vaccinatie 
met het Ad26.COV2.S-vaccin voldoet aan de criteria voor werkzaamheid, veiligheid en 
aanvaardbaarheid. Het vaccin wekt bij volwassenen, ouderen en medische 
risicogroepen een immuunrespons op die beschermt tegen COVID-19. De bijwerkingen 
die optreden zijn van korte duur en van voorbijgaande aard, zoals pijn op de plaats van 
de injectie en hoofdpijn. Omdat het vaccin kort geleden is ontwikkeld en recent is 
geregistreerd voor gebruik buiten een onderzoekssetting, zijn er nog geen gegevens 
beschikbaar over de duur van de werkzaamheid en de effectiviteit. Ook zijn er geen 
gegevens over de kosteneffectiviteit van vaccinatie. De commissie kan daarom over 
deze criteria vooralsnog geen uitspraken doen. Desondanks adviseert zij het 
Ad26.COV2.S-vaccin in te zetten bij publieke vaccinatieprogramma’s gericht tegen 
COVID-19, gezien de ziektelast en maatschappelijke ontwrichting die het gevolg is van 
deze infectieziekte.  
4.2 Vaccinatiestrategieën 
4.2.1 Strategie 1: verminderen ernstige ziekte en sterfte als gevolg van COVID-19 
De Gezondheidsraad heeft in het afgelopen half jaar verschillende keren geadviseerd 
om allereerst ouderen vanaf 60 jaar te vaccineren, omdat zij het hoogste risico hebben 
18-22
 Door deze groep als eerste te vaccineren, wordt zo 
op ernstige ziekte en sterfte.
veel mogelijk ernstige ziekte en sterfte veroorzaakt door COVID-19 voorkomen. 
Hoewel het vaccineren van ouderen al enige tijd gaande is en het vaccineren ook 
steeds sneller gaat, is een groot deel van hen nog niet gevaccineerd. De commissie 
adviseert dan ook het Ad26.COV2.S-vaccin in te zetten bij ouderen vanaf 60 jaar en te 
 
   
 
Pagina 15 v an 20 
 

 
Advies COVID-19-vaccinatie: Janssen-vaccin 
Definitief 
4.2.3 Strategie 3: voorkomen van maatschappelijke ontwrichting 
In de huidige epidemiologische situatie is de druk op de zorgsector hoog. Dit wordt 
enerzijds veroorzaakt door de toestroom van COVID-19-patiënten en anderzijds door 
uitval van zorgpersoneel. Om de hoogste nood te verhelpen op plaatsen waar acute 
gezondheidsschade optreedt door uitval in de zorg, kan het vaccin heel selectief 
worden ingezet voor zorgmedewerkers. Het vaccineren van ouderen vanaf 60 jaar zal 
de druk op de zorg verminderen, omdat daarmee de toestroom van patiënten wordt 
tegengegaan. Wanneer de druk op de zorg is weggenomen, zal de impact op de 
maatschappij ook minder worden, omdat er dan ruimte ontstaat om maatregelen 
geleidelijk te versoepelen. 
4.3 Registratie 
Een essentieel onderdeel van het vaccinatieprogramma tegen COVID-19 is volgens de 
commissie registratie van wie, wanneer, welk vaccin heeft ontvangen. De vaccins van 
BioNTech/Pfizer, Moderna en AstraZeneca worden reeds toegediend en het 
Ad26.COV2.S-vaccin zal binnenkort ook in gebruik genomen worden. Er zullen, als 
alles verloopt volgens verwachting, nog enkele nieuwe vaccins bijkomen. Registratie is 
noodzakelijk om mensen uit te kunnen nodigen voor hun tweede dosis vaccin of 
vervolg vaccinatie, maar ook om inzicht te krijgen in de vaccinatiegraad, effectiviteit, 
impact en veiligheid van de vaccins. Net als bij elk vaccin of medicijn, houdt 
Bijwerkingencentrum Lareb nauwkeurig bij of er eventueel zeer zeldzame bijwerkingen 
of bijwerkingen op lange termijn optreden.  
 
   
 
Pagina 17 v an 20 
 

 
Advies COVID-19-vaccinatie: Janssen-vaccin 
Definitief 
14 Nederlandse Vereniging voor Obstetrie & Gynaecologie (NVOG). Vaccinatie tegen 
COVID-19 rondom zwangerschap en kraambed. 8 januari 2021.   
15 Dan JM, Mateus J, Kato Y, Hastie KM, Yu ED, Faliti CE, et al. Immunological memory 
to SARS-CoV-2 assessed for up to 8 months after infection. Science 2021; 371(6529).  
16 den Hartog G, Vos ERA, van den Hoogen LL, van Boven M, Schepp RM, Smits G, et al. 
Persistence of antibodies to SARS-CoV-2 in relation to symptoms in a nationwide 
prospective study. Clin Infect Dis 2021 [preprint].  
17 Lumley SF, O'Donnell D, Stoesser NE, Matthews PC, Howarth A, Hatch SB, et al. 
Antibody Status and Incidence of SARS-CoV-2 Infection in Health Care Workers. N 
Engl J Med 2021; 384(6): 533-540. 
18 Gezondheidsraad. Spoedvragen COVID-19-vaccinatie. Den Haag, 2021; publicatie nr. 
2021/12.   
19 Gezondheidsraad. COVID-19-vaccinatie: BioNTech/Pfizer. Den Haag, 2020; publicatie 
nr. 2020/29.   
20 Gezondheidsraad. Strategieën voor COVID-19-vaccinatie. Den Haag, 2020; publicatie 
nr. 2020/23.   
21 Gezondheidsraad. COVID-19-vaccinatie: AstraZeneca-vaccin. Den Haag, 2021; 
publicatie nr. 2021/04.   
22 Gezondheidsraad. COVID-19-vaccinatie: Moderna-vaccin en de vaccinatiestrategie. 
Den Haag, 2021; publicatie nr. 2021/01.   
 
 
 
 
   
 
Pagina 19 v an 20 
 

