 
 
Rechtsvergelijkend onderzoek 
constitutionele toetsing 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1
Monica Claes 
2
Aalt Willem Heringa 
3
Marijn van der Sluis 
4
Maarten Stremler 
 
Maastricht University 
 
31 januari 2021 
 
1
 Professor European and Comparative Constitutional Law, Maastricht University 
2
 Professor Comparative Constitutional and Administrative Law, Maastricht University 
3
 Assistant Professor Constitutional Law, Maastricht University 
4
 Assistant Professor Constitutional Law, Maastricht University 
1 
 

Samenvatting 
 
Op verzoek van de Minister van Binnenlandse Zaken en Koninkrijksrelaties (BZK) gaat dit 
onderzoek aan de hand van een zestal landenstudies (België, Duitsland, Frankrijk, Sint-
Maarten, ‘Scandinavië’ en het Verenigd Koninkrijk – kort: VK –) in op de volgende 
onderzoeksvraag: 
 
Welke conclusies zijn op grond van vergelijkend rechtswetenschappelijk onderzoek te 
trekken uit de opzet en inrichting van constitutionele toetsing (toetsing van de wet in 
formele zin aan de grondwet door de rechter) in de ons omringende landen, met 
betrekking tot een mogelijke toepassing van een dergelijke toets in het licht van de 
huidige constitutionele verhoudingen in Nederland? 
 
De landenstudies zijn verricht met aandacht voor zowel de institutionele structuur en de 
procedurele aspecten als ook de praktische uitoefening van het toetsingsrecht door de 
gewone rechter dan wel door een specifiek daartoe ingesteld constitutioneel hof. Bijzondere 
aandacht ging daarbij naar de frequentie en de intensiteit van de rechterlijke toets, en de 
daaruit voortvloeiende plaats van de toetsingsrechter in het bredere constitutionele bestel.  
 
De vraag naar de institutionele structuur rijst voornamelijk in systemen met een constitutioneel 
hof, omdat daarvan de samenstelling, bevoegdheden, toegang en relatie tot wetgever, bestuur 
en rechtspraak specifiek dient te worden geregeld. Procedurele aspecten zien vooral op de 
vraag wie constitutionele vragen van toetsing kan voorleggen en op welke manier, alsmede 
de verhouding van het monopolie van grondwettigheidstoetsing van formele wetgeving door 
5
een constitutioneel hof tot de gespreide toetsing door de rechter  aan het EU-recht, en tot de 
toetsing aan verdragen. De vraag is hier onder meer hoe in gevallen van samenloop wordt 
omgegaan met het naast elkaar bestaan van gespreide toetsing aan verdragen en EU-recht 
en geconcentreerde toetsing aan de grondwet. 
 
De vraag naar de uitoefening ziet erop na te gaan of er uitspraken kunnen worden gedaan 
over de intensiteit en omvang van toetsing door de rechters in de verschillende onderzochte 
landen en door de constitutionele hoven. Wat kan op basis van de ervaringen in de 
onderzochte landen gezegd worden over de relatie tussen rechter-wetgever/constitutioneel 
hof-wetgever en constitutioneel hof-rechterlijke macht? 
 
Hoofdconclusies 
 
Hoofdconclusies van het onderzoek zijn de volgende: 
- In alle onderzochte landen bestaat nu een vorm van constitutionele toetsing van formele 
wetten. 
- Bijna alle onderzochte stelsels gingen tot het midden van de vorige eeuw uit van de 
onaantastbaarheid van de formele wet. Rechterlijke toetsing van de grondwettigheid van 
formele wetten, gezien als democratische uitdrukking van de wil van het volk, was in 
beginsel uitgesloten.  
- Daarin kwam verandering gedurende de tweede helft van de vorige eeuw, in het licht van 
een hernieuwd inzicht in het belang van de handhaving van de grondwet, en de daarin 
neergelegde bevoegdheidsverdelingen, fundamentele beginselen en grondrechten.   
- Er is een grote verscheidenheid in de inrichting van het systeem (wel of geen apart 
constitutioneel hof en de bevoegdheden en taken daarvan, de toetsingsmaatstaven en de 
afstemming van toetsing aan de grondwet enerzijds en toetsing aan verdragen en EU-
recht anderzijds). 
 
5
 In deze studie verstaan wij onder rechter de niet constitutionele rechters/hoven, dat wil zeggen de civiele 
rechter, de strafrechter en de bestuursrechter. 
3 
 

Inleiding 
 
Dit rapport doet verslag van een kort vergelijkend onderzoek, uitgevoerd in opdracht van de 
Minister van Binnenlandse Zaken en Koninkrijksaangelegenheden, naar de organisatie en de 
werking van constitutionele toetsing van formele wetten in een zestal Europese landen 
(België, Duitsland, Frankrijk, de Scandinavische landen en dan met name Denemarken, 
Noorwegen en Zweden) en Sint Maarten.  
 
Doel van het onderzoek is om uit de ervaringen met constitutionele toetsing in landen die, 
onder erkenning ook van onderlinge verschillen, op politiek, socio-juridisch, cultureel, en 
economisch vlak op Nederland lijken, lessen te trekken over de invloed van de inrichting van 
constitutionele toetsing op de praktijk van toetsing en op de constitutioele verhoudingen.  
 
Het rapport is als volgt opgebouwd. Deel I (p. 6 en volgende) beschrijft de achtergrond en 
aanleiding van de studie, legt de landenkeuze uit en zet de onderzoeksvragen uiteen. Deel II 
(p. 9 en volgende) bevat de landenrapporten, die alle volgens een vast stramien zijn geordend. 
In deel III (p. 60 en volgende) worden conclusies getrokken uit het vergelijkende onderzoek. 
In een eerste sectie worden vaststellingen gedaan op basis van de landenrapporten, 
vervolgens worden die vergelijkende conclusies vertaald naar de Nederlandse context en tot 
slot volgen enkele algemene opmerkingen.  
 
 
 
 
 
 
 
 
  
5 
 

constitutionele toetsing, maar verschillen sterk in de manier waarop die is ingericht en hoe die 
zich ontwikkeld heeft. Tegelijkertijd zijn deze landen voor wat betreft politieke en 
constitutionele eigenschappen in meer of mindere mate vergelijkbaar met Nederland. 
Bovendien hebben de ontwikkelingen in deze landen vaak een directe weerslag op de 
Nederlandse juridische praktijk. 
 
Invalshoek 
 
In dit onderzoek wordt in de eerste plaats gekeken naar de wijze waarop constitutionele 
toetsing is vormgegeven in de verschillende landen. Een aantal karakteristieken staat daarbij 
centraal. De eerste vraag daarbij is of constitutionele toetsing gecentraliseerd of 
gedecentraliseerd is. Zo heeft een aantal landen de constitutionele toetsing ondergebracht bij 
een constitutioneel hof dat exclusief bevoegd is om wetten te toetsen aan de grondwet. Bij 
andere landen is de bevoegdheid tot constitutionele toetsing gedecentraliseerd, waardoor 
toetsing ook door niet-gespecialiseerde rechtbanken gebeurt.  
 
Met deze vraag hangt ook samen of constitutionele toetsing ex ante of ex post plaatsvindt. Bij 
ex ante toetsing beoordeelt de rechter de grondwettigheid van wetgeving voordat deze 
inwerking treedt. Bij ex post toetsing raakt de rechter pas betrokken nadat de wet in werking 
is getreden. Hieraan is ook weer nauw verbonden de vraag of de rechter de grondwettigheid 
van een wet beoordeelt in een concreet geval, of in abstracte zin. Een ander procedureel 
aspect van constitutionele toetsing is wie constitutionele vragen mag aanbrengen. Is dat 
voorbehouden aan enkele geprivilegieerde instellingen, kan iedereen dat, of is een speciaal 
belang nodig? Dan is er de vraag wat het toetsingskader is. Is dat de gehele constitutie of 
specifieke onderdelen daarvan? Ten slotte verschillen in de onderzochte landen de 
rechtsgevolgen van constitutionele toetsing. 
 
Deze formele aspecten van constitutionele toetsing vormen de basis van het onderzoek, maar 
zijn op zichzelf onvoldoende om tot relevante conclusies te leiden voor de vergelijking met 
Nederland. Deze formele aspecten laten immers niet zien hoe de rechter zich in de praktijk 
verhoudt tot ‘de politiek’. Om dat bloot te leggen plaatst dit onderzoek de formele kenmerken 
van constitutionele toetsing in de verschillende landen in een bredere constitutionele context. 
Het onderzoek neemt dus uitdrukkelijk een law-in-action benadering. Welke invloed hebben 
opzet en inrichting op de praktijk van constitutionele toetsing?  Om eventuele lessen te kunnen 
vertalen naar de specifieke Nederlandse context neemt het onderzoek ook de politieke, 
culturele en historische context mee in de analyse.  
 
Aansluitend op de formele aspecten van constitutionele toetsing analyseert dit onderzoek 
daarom voor de onderzochte landen ook: 
- De ratio van instelling en doorontwikkeling van het toetsingsrecht in de geselecteerde 
landen. Wij achten dit van belang om de dynamiek van rechterlijke toetsing te laten zien 
en te begrijpen welke achtergronden de verschillende modellen hebben zodat begrip kan 
ontstaan over (de wenselijkheid van) transplantatie naar Nederland. De reden voor het 
creëren van constitutionele toetsing kleurt vanzelfsprekend de manier waarop rechters, 
politici en het publiek naar de uitoefening van die taak kijken.  
- De afstemming van constitutionele toetsing, toetsing aan verdragen, toetsing aan 
algemene rechtsbeginselen en toetsing aan het EU recht. Wij achten dit onderwerp van 
belang omdat veelal in een specifieke casus niet alleen toetsing aan de grondwet voorligt, 
maar ook toetsing aan verdragen als het EVRM, aan rechtsbeginselen en/of aan EU recht 
(inclusief het EU-Handvest). In de meeste stelsels zijn beide vormen van toetsing (van 
 
IJsland wordt buiten beschouwing gelaten. Ondanks opvallende verschillen tussen deze landen menen wij dat 
deze landen samen behandeld kunnen worden, omdat constitutionalisten uit de betreffende landen in dit verband 
zelf spreken van een ‘Nordic tradition’. 
 
7 
 

DEEL II LANDENRAPPORTEN 
 
 
BELGIË (p. 10) 
 
DUITSLAND (p. 20) 
 
FRANKRIJK (p. 31) 
 
VERENIGD KONINKRIJK (p. 39) 
 
SCANDINAVIË (p. 47) 
 
SINT MAARTEN (p. 53) 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
9 
 

2. Ontwikkeling van constitutionele toetsing: korte schets vanaf 
aanvang tot heden 
  
Lange tijd overheerste ook in België de gedachte, gebaseerd op het democratiebeginsel, dat 
het niet aan de rechter toekomt om de grondwettigheid van wetten te toetsen. Hoewel geen 
bepaling daartoe was opgenomen in de Grondwet, werd dit geacht een ongeschreven 
algemeen beginsel te zijn. De Grondwet bevatte wel de zogenaamde ‘exceptie van 
onwettigheid’ (nu Artikel 159 GW, voorheen Artikel 107 GW) die de rechter opdraagt lagere 
normen te toetsen aan hogere normen en ze buiten toepassing te laten bij strijdigheid, maar 
9
een dergelijke bevoegdheid werd niet erkend voor wetten in formele zin. 
  
Daarnaast bestaat de mogelijkheid om administratieve handelingen (zowel individuele als 
algemene) aan te vechten bij de Raad van State. Het beroep tot nietigverklaring, ook wel het 
annulatieberoep of het vernietigingsberoep genoemd, vindt zijn grondslag in artikel 14, § 1 
10
van de gecoördineerde wetten op de Raad van State. 
  
Formele wetten konden echter niet door de rechter op hun grondwettigheid worden 
beoordeeld. Wel aanvaardde het Hof van Cassatie in het arrest Fromagerie Franco-Suisse Le 
Ski (ook wel bekend als het Smeerkaasarrest, 1971) dat de rechter wetten kan toetsen aan 
rechtstreeks werkende bepalingen van internationale verdragen. De Grondwet voorzag niet 
in deze bevoegdheid, maar het Hof van Cassatie baseerde deze op de aard van de 
internationale verdragen zelf, alsmede het adagium ‘pacta sunt servanda’. De rechter kon met 
dergelijke bepalingen strijdige wetten niet vernietigen, maar wel buiten toepassing laten. Deze 
bevoegdheid werd erkend voor alle rechtstreeks werkende internationale verdragen, en a 
fortiori voor het EG (later EU) recht. De redenering van het Hof van Cassatie vertoont grote 
gelijkenis met die van het Hof van Justitie in Van Gend en Loos en Costa v ENEL, maar past 
ze ruimer toe op alle internationale verdragen. De Raad van State volgt eenzelfde redenering.  
  
Het waren de staatshervormingen en de daarmee gepaard gaande beperkingen van de 
algemene wetgevende bevoegdheid van de federale wetgever die het noodzakelijk maakten 
om een toetsing van wetten in formele zin in te voeren. Gekozen werd voor een afzonderlijke 
instantie, met het mandaat om de bevoegdheidsverdeling tussen de federale overheid, de 
Gemeenschappen en de Gewesten te controleren. Dit ‘Arbitragehof’ was in eerste instantie 
alleen bevoegd voor het beslechten van bevoegdheidsconflicten. 
  
Bij de grondwetsherziening van 1988 werd, zoals gezegd, de bevoegdheid van het Hof 
uitgebreid tot het toezicht op de naleving van de artikelen 10 (het gelijkheidsbeginsel), 11 (het 
beginsel van niet-discriminatie), en 24 van de Grondwet (de rechten en vrijheden inzake 
onderwijs). De keuze van de bepalingen was opnieuw ingegeven door de federalisering: de 
grondwetgever had vooral de gelijke behandeling van alle burgers voor ogen. 
  
Het Arbitragehof gebruikte met name de artikelen 10 en 11 als een hefboom om de 
toetsingsbevoegdheid uit te breiden tot toetsing aan alle grondrechten in de Grondwet. Die 
uitbreiding werd bevestigd bij de bijzondere wet van 9 maart 2003 die het Hof de bevoegdheid 
gaf om toe te zien op de naleving van alle bepalingen van titel II van de Grondwet (de 
grondrechten, neergelegd in de artikelen 8 tot en met 32), alsook op de naleving van de 
 
9
 ‘De hoven en rechtbanken passen de algemene, provinciale en plaatselijke besluiten en verordeningen alleen 
toe in zoverre zij met de wetten overeenstemmen’. 
10
 ‘De afdeling doet uitspraak, bij wijze van arresten, over de beroepen tot nietigverklaring wegens overtreding 
van hetzij substantiële, hetzij op straffe van nietigheid voorgeschreven vormen, overschrijding of afwending van 
macht, ingesteld tegen de akten en reglementen (1°) van de onderscheidene administratieve overheden of (2°) 
van de wetgevende vergaderingen of van hun organen, daarbij inbegrepen de ombudsmannen ingesteld bij deze 
assemblees, van het Rekenhof en van het Arbitragehof, van de Raad van State en de administratieve 
rechtscolleges evenals van de organen van de rechterlijke macht en van de Hoge Raad voor de Justitie met 
betrekking tot overheidsopdrachten en leden van hun personeel’. 
11 
 

Maar waar tot voor kort, dankzij de verdeling volgens het systeem D’Hondt, benoemingen in 
het parlement veeleer een formaliteit waren, zijn zij een beladen politiek probleem geworden. 
De voordracht van ex-Ecolo voorzitter Zakia Khattabi werd geblokkeerd door oppositie, aan 
Vlaamse kant, van de N-VA. De benoeming van N-VA kandidaat Danny Pieters (ter 
vervanging van voormalig voorzitter André Alen (christen-democratisch) verliep moeizaam. 
  
De gemengde en politieke samenstelling van het Hof, bedoeld om de legitimiteit van het Hof 
te garanderen, maakt de benoemingen politiek geladen. Toch zijn er geen tekenen dat de 
legitimiteit van het Hof hierdoor is aangetast.    
 
4. Toetsing aan de Grondwet en toetsing aan verdragen en EU-
recht 
  
Toetsing van de grondwettigheid van wetten, decreten en ordonnantiën is voorbehouden aan 
het Grondwettelijk Hof. Maar de toetsing aan verdragen komt in beginsel toe aan alle 
rechtscolleges, op grond van de monistische opvattingen over de verhouding tussen wetten 
en verdragen. 
  
De Grondwet bevat geen uitdrukkelijke bepaling omtrent de positie van het internationaal recht 
(met inbegrip van het EU-recht) in de Belgische rechtsorde. In het stilzwijgen van de Grondwet 
oordeelde het Hof van Cassatie in het arrest Fromagerie Franco-Suisse le Ski (1971, dus ruim 
vóór de oprichting van het Grondwettelijk Hof), dat Belgisch recht in strijd met rechtstreeks 
werkende bepalingen van internationale verdragen buiten toepassing dienen te blijven. De 
voorrang van rechtstreeks werkend verdragsrecht is gebaseerd op de aard zelf van het 
11
internationale verdragsrecht, en is dus absoluut: verdragen gaan ook voor op de Grondwet. 
De voorrangsregel geldt ‘a fortiori’ voor het Gemeenschapsrecht (nu Unierecht). Alle rechters 
werden daarmee toetsingsrechters.  
  
De Raad van State volgt dezelfde benadering.  
  
De geconcentreerde toetsing van de grondwettigheid van wetten en decreten door het 
Grondwettelijk Hof, bestaat dus naast een gespreide controle van de verenigbaarheid met 
rechtstreeks werkende verdragen door alle rechters. 
  
De oprichting van het Grondwettelijk Hof deed dus twee vragen rijzen: Kan het Grondwettelijk 
Hof wettelijke normen ook toetsen aan verdragsbepalingen? En hoe verhoudt de toetsing aan 
verdragen zich tot toetsing aan de Grondwet, wanneer een wettelijk norm (wet of decreet) 
tegelijk in strijd lijkt te zijn met de Grondwet en met rechtstreeks werkende verdragsbepalingen 
(voornamelijk bij samenloop van grondrechten)? Beide vragen zijn bepalend voor de 
verhouding tussen het Grondwettelijk Hof en de gewone rechterlijke macht (zowel de 
gerechtelijke rechters als de administratieve rechters) in hun verhouding tot de wetgevende 
macht (‘de politiek’). 
  
Toetsing van wettelijke normen aan internationale verdragen 
 
Het toetsingskader van het Grondwettelijk Hof is neergelegd in artikel 142 van de Grondwet 
en de bijzondere wet van 6 januari 1989 (zoals gewijzigd). Het Hof controleert de 
grondwettigheid van wettelijke bepalingen, met ander woorden hun respect voor de 
bevoegdheidsverdeling voorgeschreven door de Grondwet en het beginsel van federale 
loyaliteit, alsmede de grondrechten neergelegd in de Grondwet. Internationale normen 
behoren niet rechtstreeks tot het toetsingskader van het Hof. 
 
11
 Cass. 9 november 2004 P.04.0849.N/20, Rev. Dr. Pén. 2005, 789 ; Cass. 16 november 2004, P.04.0644.N/3 
en  Cass. 16 november 2004, P.04.1127.N/3, RW 2005-06, p. 387. 
13 
 

rekening houdend met het feit dat verdragsnormen België internationaalrechtelijk binden. Het 
Hof heeft nog nooit een verdragsnorm strijdig verklaard met de Grondwet.   
Sinds 2003 zijn twee soorten verdragen van deze prejudiciële bevoegdheid van het 
Grondwettelijk Hof uitgesloten: ‘constituerende’ verdragen betreffende de Europese Unie en 
het EVRM en zijn aanvullende protocollen kunnen niet getoetst worden na hun 
inwerkingtreding. Goedkeuringswetten van deze internationale verdragen kunnen wel het 
voorwerp zijn van een vernietigingsberoep, zij het dat de termijn is teruggebracht tot 60 dagen 
12
na de bekendmaking van de goedkeuringswet. 
  
Met betrekking tot het Unierecht betrekt het Hof artikel 34 Grondwet, dat de overdracht van 
bevoegdheden aan internationale organisaties grondwettelijk mogelijk maakt, in zijn 
redenering. Die bepaling ondersteunt de voorrang van het Unierecht. Maar in uitspraak 
26/2016 over het Stabiliteitsverdrag leidde het Hof in een obiter dictum uit diezelfde bepaling 
ook een beperking op de voorrang van Unierecht af.  Wanneer hij instemt met een verdrag, 
zo stelde het Hof, mag de wetgever geen afbreuk doen aan de waarborgen waarin de 
Grondwet voorziet. Artikel 34 Grondwet staat niet toe dat op discriminerende wijze afbreuk 
wordt gedaan aan de nationale identiteit die besloten ligt in de politieke en constitutionele 
basisstructuren of aan de kernwaarden van de bescherming die de Grondwet aan de 
rechtsonderhorigen verleent. Het Hof sloot zich daarmee aan bij de grote groep Europese 
constitutionele hoven die (doorgaans in theorie) grondwettelijke grenzen stellen aan de 
voorrang van het Unierecht. 
 
5. Schetsmatige structuur van grondwettigheidstoetsing, toetsing 
aan verdragen en EU-recht 
 
Alleen het Grondwettelijk Hof toetst de grondwettigheid van wettelijke normen (wetten, 
decreten en ordonnanties). Het doet dat in directe beroepen tot vernietiging of op een 
prejudiciële verwijzing ingesteld door een gewone rechter.  
 
Het Grondwettelijk Hof toetst diezelfde normen niet rechtstreeks aan verdragen en EU-recht, 
maar het doet dat onrechtstreeks. In de praktijk is het effect hetzelfde.   
 
De gewone rechter (burgerlijke- en strafrechters, met als hoogste instantie het Hof van 
Cassatie enerzijds en administratieve rechters, met als hoogste instantie de Raad van State 
anderzijds) toetsen wel de grondwettigheid van lagere normen in het kader van een exceptie 
van onwettigheid, en de Raad van State toetst ook aan de Grondwet wanneer een 
vernietigingsberoep wordt ingesteld tegen een administratieve handeling (algemeen of 
individueel).  
 
De gewone rechter toetst wel aan verdragen en EU-recht. In geval van samenloop (een 
wettelijke norm zou strijdig zijn met de Grondwet én een gelijkluidende bepaling van 
internationaal en/of EU recht), dan moet de rechter eerst een prejudiciële vraag verwijzen naar 
het Grondwettelijk Hof; grondwettigheidstoetsing gaat voor.  
 
6. Toetsingskader  
 
De toetsingsmaatstaf van het Grondwettelijk Hof bestaat uit (1) de bevoegdheidsregels 
opgenomen in de Grondwet en de bijzondere wetten met betrekking tot de hervorming van de 
instellingen (2) de fundamentele rechten en vrijheden gewaarborgd in titel II van de Grondwet 
(de artikelen 8 tot en met 32) en van de artikelen 143, § 1 (het beginsel van de federale 
loyauteit), 170 (het wettigheidsbeginsel in fiscale zaken), 172 (het gelijkheidsbeginsel in 
 
12
 Artikel 3, § 2, van de bijzondere wet van 6 januari 1989 op het Grondwettelijk Hof. 
15 
 

zes maanden te lopen voor het instellen van een beroep tot vernietiging van de betrokken 
wetskrachtige norm. 
 
Overige bevoegdheden 
  
Het Hof doet bij wege van beslissing uitspraak over iedere volksraadpleging die de gewesten 
kunnen organiseren over aangelegenheden die onder hun bevoegdheid vallen. Het Hof dient 
vóór de organisatie van de volksraadpleging na te gaan of die in overeenstemming is met de 
organieke bepalingen die de gewestelijke volksraadplegingen regelen, én met de andere 
grondwets- en wetsbepalingen waaraan het Hof toetst. De volksraadpleging mag niet worden 
georganiseerd zolang het Hof geen gunstige beslissing heeft genomen. 
  
Het Hof is ook bevoegd om de beslissingen van de Kamer van volksvertegenwoordigers of 
van haar organen betreffende de controle van de verkiezingsuitgaven voor de verkiezing van 
die wetgevende vergadering te toetsen. 
  
8. Soorten uitspraken  
 
De gevolgen van de arresten van het Grondwettelijk Hof zijn verschillend naargelang zij zijn 
uitgesproken in het kader van een beroep tot vernietiging of in het kader van een prejudiciële 
vraag. 
 
Beroep tot vernietiging 
 
Als een beroep tot vernietiging gegrond is, wordt de bestreden bepaling van een wet, decreet 
of ordonnantie  geheel of gedeeltelijk vernietigd. Vernietigingsarresten hebben een absoluut 
gezag van gewijsde vanaf hun bekendmaking in het Belgisch Staatsblad. Een vernietiging 
werkt ex tunc: de vernietigde norm wordt geacht wordt nooit te hebben bestaan. Indien nodig 
kan het Grondwettelijk Hof de terugwerkende kracht van de vernietiging verzachten door de 
gevolgen van de vernietigde norm te handhaven. 
 
Zelfs wanneer het Hof dit laatste niet doet, blijven de administratieve akten en reglementen 
en de rechterlijke beslissingen die op de vernietigde wetskrachtige bepaling zijn gebaseerd, 
bestaan. Naast het gebruik van de gewone rechtsmiddelen waar dat nog mogelijk is, laat de 
bijzondere wet toe dat definitieve rechterlijke beslissingen of administratieve akten en 
reglementen die zijn gebaseerd op een naderhand vernietigde wetskrachtige norm worden 
ingetrokken of nog worden bestreden, voor zover dit wordt gevraagd binnen zes maanden na 
de bekendmaking van het arrest van het Hof in het Belgisch Staatsblad. Het Openbaar 
Ministerie en de belanghebbende partijen beschikken daartoe over buitengewone 
rechtsmiddelen. 
 
De door het Grondwettelijk Hof gewezen arresten waarbij beroepen tot vernietiging worden 
verworpen, zijn bindend voor de rechtscolleges wat de door die arresten beslechte 
rechtspunten betreft. 
 
Prejudiciële procedure 
 
De gevolgen van een arrest op een prejudiciële vraag zijn anders. Wanneer het Hof een 
schending heeft vastgesteld, blijft de wetskrachtige norm in de rechtsorde bestaan. Maar het 
rechtscollege dat de prejudiciële vraag heeft gesteld, evenals elk ander rechtscollege dat in 
dezelfde zaak uitspraak doet (bijvoorbeeld in hoger beroep), moet zich voor de oplossing van 
het geschil naar aanleiding waarvan de prejudiciële vraag is gesteld, voegen naar het 
antwoord dat het Hof op de vraag heeft gegeven. Het Hof kan de gevolgen van de 
17 
 

invulling te geven aan constitutionele principes. Zeker in communautair gevoelige dossiers is 
13
het Hof terughoudend. 
  
Misschien mede daardoor steunt het Hof in grote mate op de rechtspraak van het 
Straatsburgse en Luxemburgse Hof, en verwijst het met grote regelmaat prejudiciële vragen 
naar het Hof van Justitie. 
 
11. Slot 
 
Rechterlijke toetsing van de grondwettigheid van wetskrachtige normen (wetten, decreten en 
ordonnantiën) bestaat in België sinds 1983. De controle van de grondwettigheid werd in 
handen gegeven van een aparte instantie – het Arbitragehof, later omgedoopt tot 
Grondwettelijk Hof – en niet van de gewone rechterlijk macht (die in België bestaat uit twee 
kolommen: de gewone rechterlijke macht, met aan de top het Hof van Cassatie en de 
administratieve rechtscolleges, met aan het hoofd de Raad van State).  
 
De rechtsmacht van het Grondwettelijk Hof is geleidelijk aan uitgebreid, enerzijds door de 
Grondwetgever en de Bijzondere Wetgever, en door de creatieve interpretatie van het 
Grondwettelijk Hof zelf anderzijds. Het Hof ontwikkelde zich geleidelijk ‘van bevoegdheidshof 
14
tot gelijkheidshof naar grondrechtenhof’. De uitbreiding ligt met name in de verruiming van 
de maatstaf waaraan kan worden getoetst: eerst alleen bevoegdheidsregels (grondwetgever), 
vervolgens ook drie grondrechten (grondwetgever) die zo werden geïnterpreteerd dat indirect, 
via het gelijkheidsbeginsel aan alle grondwettelijke grondrechten kon worden getoetst 
(Grondwettelijk Hof), hetgeen werd bevestigd door de Grondwetgever, en daarnaast indirecte 
toetsing aan internationale verdragen (Grondwettelijk Hof). 
 
Tegelijk zien we dat, in geval van samenloop (een wettelijke bepaling lijkt in strijd met zowel 
de Grondwet als een bepaling van internationaal recht), het Grondwettelijk Hof de toetsing 
van de gewone rechters heeft overgenomen. Gewone rechters moeten een dergelijke kwestie 
eerst verwijzen naar het Grondwettelijk Hof, en kunnen pas daarna eventueel nog toetsen aan 
de internationale norm. Maar het Grondwettelijk Hof neemt deze internationale normen mee 
in zijn toetsing, waardoor de toetsing door de gewone rechter in deze gevallen eerder een 
theoretische mogelijkheid lijkt. In zeker zin heeft  het Grondwettelijk Hof de toetsing 
overgenomen van de gewone rechter. 
 
Onderzoek heeft aangetoond dat het Grondwettelijk Hof eerder terughoudend is in zijn 
toetsing aan de Grondwet, en pas ingrijpt wanneer sprake is van een klaarblijkelijke schending 
van de Grondwet. Toch lijkt dat redelijk vaak voor te komen: in ongeveer 30% van de 
uitspraken oordeelt het Hof dat de Grondwet geschonden is.  
 
 
 
 
 
 
 
 
13
 Toon Moonen, Het Grondwettelijk Hof en de interpretative van de Grondwet. Een perspectief op argumenten 
en legitimiteit (doctoraatsproefschrift UHasselt, 2014 FWO D/2014/2451/61), p. 622 e.v. 
14
 Jan Theunis, Het Grondwettelijk Hof (1980-2020): van bevoegdheidshof over gelijkheidshof naar 
grondrechtehof, in: Riet Leysen et al (red.), Semper Perseverans. Liber Amicorum André Alen (Intersentia, 
2020), p. 247-256. 
19 
 

2. Ontwikkeling van constitutionele toetsing: korte schets vanaf 
aanvang tot heden 
 
De Grondwet van de Duitse Bond van 1871 kende een beperkt toetsingsrecht, in de zin dat 
alle rechters landswetgeving dienden te toetsen aan rijkswetgeving. De verenigbaarheid van 
landswetgeving met de landsgrondwetten en de verenigbaarheid van rijkswetgeving met de 
rijksgrondwet was niet aan rechterlijke controle onderworpen. Dit bleef zo in beginsel met de 
Grondwet van Weimar van 1919. Wel aanvaardde het hoogste gerecht (het Reichsgericht) in 
16
1925 toetsing door alle rechters van rijkswetgeving aan de Grondwet. Van deze nieuwe 
mogelijkheid werd slechts zelden gebruik gemaakt. 
 
Volwaardige constitutionele toetsing werd pas ingevoerd na de ervaringen met het Naziregime 
(1933-1945). In reactie op het onrecht en de rechteloosheid van deze periode kozen de 
commissie van deskundigen en de parlementaire raad, die de nieuwe Grondwet 
voorbereidden, voor een stelsel van effectieve rechtsbescherming met ruime rechterlijke 
toetsing. De keuze voor een constitutioneel hof is ingegeven door de wens om de heerschappij 
van het (constitutionele) recht te waarborgen. Het instellen van een apart constitutioneel hof 
impliceerde afwijzing van een ‘supergerecht’ dat de gehele rechtspraak zou omvatten (zoals 
het Amerikaanse Hooggerechtshof). 
 
De belangrijkste bepalingen ten aanzien van het Bundesverfassungsgericht staan in de 
Grondwet, maar de grondwetgever heeft de regeling van de organisatie en procedures van 
het Hof overgelaten aan de bondswetgever. De bondswetgever heeft zich gekweten van deze 
taak met de wet op het constitutionele hof (Bundesverfassungsgerichtsgesetz) van 1951, het 
jaar waarin het Hof is opgericht. De wet op het constitutionele hof is herhaaldelijk gewijzigd, 
met name om het grote aantal constitutionele klachten (Verfassungsbeschwerden) terug te 
brengen. In 1956 is een stelsel van voorselectie ingevoerd, op grond waarvan het Hof klachten 
die juridisch of feitelijk minder relevant zijn buiten behandeling kan laten. 
 
In de loop van de jaren heeft het Hof een uitgebreide jurisprudentie ontwikkeld die zowel het 
politieke als het maatschappelijke domein blijvend heeft beïnvloed. Formeel eindigt het 
wetgevingsproces met publicatie van de betreffende wet, maar in de praktijk is het 
wetgevingsproces vaak pas echt afgesloten nadat het Bundesverfassungsgericht de 
grondwettigheid van de wet heeft bevestigd. Bijna alle belangrijke politieke beslissingen in 
Duitsland hebben hun weerslag gevonden in de rechtspraak van het Hof. Door de uitleg en 
uitwerking van de grondwettelijke grondrechten heeft het Hof zowel de verhouding tussen de 
overheid en burgers als tussen burgers onderling wezenlijk vormgegeven. Tegelijk ontvangt 
het Hof in toenemende mate concurrentie van andere gerechten, enerzijds van de 
constitutionele hoven op deelstaatniveau (met name vanwege het invoeren in de meeste 
deelstaten van het constitutionele klachtrecht) en anderzijds van de Europese gerechten: het 
Hof van Justitie van de Europese Unie en het Europese Hof voor de Rechten van de Mens 
(EHRM). 
 
3. Samenstelling van het Constitutioneel Hof 
 
17
Het Bundesverfassungsgericht bestaat uit twee ‘senaten’ met elk acht rechters. De beide 
senaten zijn persoonlijk en organisatorisch van elkaar gescheiden. De eerste senaat 
behandelt met name grondrechtengerelateerde zaken, de tweede senaat overige zaken. 
Beide senaten kennen elk meerdere ‘kamers’, die steeds uit drie rechters bestaan. Deze 
 
16
 RGZ 111, 320. Aan deze beslissing ging een uitgebreid debat onder rechtsgeleerden vooraf. Liberale 
rechtsgeleerden wezen het toetsingsrecht af, vooral omdat zij het parlement wensten te beschermen tegen de 
overwegend conservatieve rechterlijke macht. Conservatieve rechtsgeleerden daarentegen presenteerden het 
toetsingsrecht als belangrijkste waarborg tegen een (te) machtig parlement. 
17
 Elke rechter wordt inhoudelijk bijgestaan door meerdere gerechtsambtenaren. 
21 
 

inroepbare rechten en plichten schept, dient het betreffende gerecht deze vraag voor te 
leggen aan het Bundesverfassungsgericht (artikel 100 lid 2 Grundgesetz). 
 
Vanwege het dualistische stelsel heeft de wet die het EVRM omzet naar nationaal recht 
formeel dezelfde status als andere federale wetten. In de praktijk kan wetgeving toch worden 
getoetst aan de EVRM-rechten. Het Bundesverfassungsgericht heeft een algemene plicht 
geformuleerd voor gerechten om nationaal recht conform het EVRM en de jurisprudentie van 
18
het EHRM uit te leggen. De Grondwet bevat een uitgebreide grondrechtencatalogus en het 
Hof interpreteert deze grondrechten EVRM-vriendelijk, rekening houdend met de 
jurisprudentie van het EHRM. Zo heeft het Bundesverfassungsgericht de strafrechtelijke 
onschuldpresumptie, die niet met zoveel woorden in de Grondwet staat maar wel in het EVRM, 
19
ingelezen in de Grondwet (als concretisering van het rechtsstaatbeginsel). Daarnaast 
kunnen sommige EVRM-rechten ingelezen worden in de algemene regels en beginselen van 
internationaal recht, die voorrang hebben op strijdig nationaal recht. Verder kan het EVRM 
worden ingeroepen om open begrippen in het nationale recht in te kleuren. Het EVRM en de 
uitleg daarvan door het EHRM vormen dus indirect, door middel van rechterlijke interpretatie, 
een geprivilegieerde rechtsbron. 
 
Partijen die menen dat de Duitse overheid hun EVRM-rechten heeft geschonden, kunnen 
Duitsland voor het EHRM brengen. Gelet op de uitgebreide grondwettelijke 
grondrechtenbescherming is de betekenis van deze rechtsgang in de praktijk beperkt maar 
niet verwaarloosbaar. Duitsland is bijvoorbeeld meermaals veroordeeld voor te trage 
20
gerechtelijke procedures. 
 
Volgens het Hof van Justitie van de EU vormt het Unierecht een autonome rechtsorde dat 
doorwerkt in de lidstaten onafhankelijk van nationale constitutionele bepalingen en dus ook 
onafhankelijk van het feit of een lidstaat een dualistisch of monistisch stelsel heeft. Bepalingen 
van Unierecht zijn onder voorwaarden direct inroepbaar voor de nationale rechter (directe 
werking) en hebben bij strijd met nationaal recht altijd voorrang, zelfs op nationaal 
constitutioneel recht. Het Bundesverfassungsgericht erkent dat het Unierecht prevaleert 
boven bondswetten en lager nationaal recht en dat het Unierecht zonder omzetting deel 
uitmaakt van de nationale rechtsorde, maar verwerpt de onvoorwaardelijke voorrang van het 
Unierecht op nationaal constitutioneel recht. Volgens het Bundesverfassungsgericht kan 
Unierecht dat in strijd is met de Grondwet geen toepassing vinden in Duitsland. 
 
In 1974 bepaalde het Hof dat grondwettelijke bepalingen voorrang hebben op strijdig 
gemeenschapsrecht zolang het gemeenschapsrecht geen grondrechtenbescherming biedt 
21
equivalent aan dat van de Grondwet. In 1986 gaf het Bundesverfassungsgericht een meer 
Europa-vriendelijk oordeel door te bepalen dat het afziet van toetsing aan grondwettelijke 
grondrechten zolang het gemeenschapsrecht het grondrechtenniveau waarborgt zoals het 
22
Hof van Justitie dat inmiddels had ontwikkeld. Nog steeds behoudt het Hof zich evenwel het 
recht voor om erop toe te zien dat het Unierecht niet in strijd komt met de onaantastbare 
uitgangspunten van de Grondwet (artikel 79 lid 3 Grundgesetz), waaronder het 
democratiebeginsel, het rechtsstaatbeginsel en de grondrechten voor zover ze raken aan de 
onschendbaarheid van de menselijke waardigheid. 
 
In een vaste jurisprudentielijn benadrukt het Hof dat de EU geen Kompetenz-Kompetenz 
heeft, in de zin dat de EU zich geen bevoegdheden mag toe-eigenen die niet door de lidstaten 
zijn overgedragen. Treden de EU-instellingen buiten hun bevoegdheden, dan handelen ze 
 
18
 BVerfGE 111, 307 (EGMR-Entscheidungen/Görgülü). 
19
 BVerfGE 110, 1 (Erweiterter Verfall). 
20
 Bijvoorbeeld EuGRZ 1997, 310 (Pammel). 
21
 BVerfGE 37, 271 (Solange I). 
22
 BVerfGE 73, 339 (Solange II). 
23 
 

terughoudend te zijn in het stellen van prejudiciële vragen. Het Hof stelt veelal dat de 
geldigheid van het Unierecht niet aan de orde is of dat de juiste uitleg van het Unierecht 
duidelijk is en dat bijgevolg toetsing aan de Grondwet volstaat. Tot nog toe heeft het Hof 
25
slechts twee keer prejudiciële vragen aan het Hof van Justitie gesteld. 
  
6. Toetsingskader 
  
Het Bundesverfassungsgericht beschouwt de Grondwet als ultieme en enige 
toetsingsstandaard, zij het dat het de Grondwet zeer ruim interpreteert. Het gebruikt de hele 
Grondwet als toetsingsmaatstaf in zijn beoordeling. Daarbij gaat het met name om de 
grondrechtencatalogus, maar bijvoorbeeld ook om het rechtsstaatbeginsel zoals dat wordt 
afgeleid uit de Grondwet. Bijzondere betekenis komt toe aan de zogeheten 
‘eeuwigheidsclausule’ (Ewigkeitsklausel), opgenomen in artikel 79 lid 3  Grundgesetz, op 
grond waarvan bepaalde constitutionele uitgangspunten onveranderlijk zijn en dus ook niet 
middels grondwetswijziging zijn aan te passen. Tot deze uitgangspunten behoren onder meer 
de federale structuur van Duitsland, de bescherming van de menselijke waardigheid, de 
binding van alle staatsorganen aan de grondrechten, het democratiebeginsel en het beginsel 
van de scheiding der machten. Over de precieze betekenis van deze constitutionele identiteit 
beslist het Bundesverfassungsgericht, dat in deze zin dus boven de (grondwetswijzigende) 
wetgever staat. 
 
Het Bundesverfassungsgericht verwijst af en toe naar de preambule bij de Grondwet 
(bijvoorbeeld ten aanzien van de ‘Europa-vriendelijkheid’ van Duitsland) maar gebruikt de 
preambule niet als afzonderlijke toetsingsmaatstaf. De doctrine is verdeeld over de vraag of 
ook ongeschreven rechtsregels deel uitmaken van het constitutionele recht. Het 
Bundesverfassungsgericht baseert zijn rechtspraak formeel in elk geval steeds op de 
Grondwet, ook als deze rechtspraak soms innovatief is en ogenschijnlijk niet zonder meer 
volgt uit de tekst van de Grondwet. 
 
7.  Procedure: hoe kan een zaak bij het Constitutioneel Hof 
aanhangig worden gemaakt? 
  
Het Bundesverfassungsgericht is bevoegd om te oordelen in een veelheid aan soorten zaken, 
waarvan de meeste zijn opgesomd in artikel 93 en artikel 100 Grundgesetz. Het Hof beslist in 
de eerste plaats over bevoegdheidsgeschillen tussen de staatsorganen op bondsniveau 
(Organstreitigkeiten) en over bevoegdheidsgeschillen tussen bond en deelstaten (Bund-
Länder-Streitigkeiten) dan wel tussen deelstaten onderling (Zwischenländerstreitigkeiten). 
 
Daarnaast kan het Hof bondswetgeving en wetgeving van de deelstaten in abstracto toetsen 
op formele en materiële verenigbaarheid met de Grondwet, evenals de verenigbaarheid van 
wetgeving van de deelstaten met overig bondsrecht. Deze abstracte toetsing (abstrakte 
Normenkontrolle) staat los van een concreet rechtsgeschil. Een zaak kan aanhangig worden 
gebracht door de Bondsregering, de regering van een deelstaat of door ten minste een vierde 
van de leden van de Bondsdag. Burgers hebben dus geen toegang tot deze procedure. De 
procedure kan elk moment (maar wel pas na inwerkingtreding van de wet) worden geïnitieerd 
en de aanvrager hoeft zelf geen nadeel te hebben ondervonden van de betreffende 
wetgeving. Strikt genomen is er alleen een aanvrager en geen gedaagde, maar in de praktijk 
 
grond van Solange II afziet van grondwettigheidstoetsing) of dat het Unierecht lidstaten keuzevrijheid biedt (in 
welk geval het Hof wel aan grondwettigheidstoetsing doet). Tot slot kan het Bundesverfassungsgericht het Hof 
van Justitie benaderen indien gesteld wordt dat de EU-instellingen ultra vires (buiten hun bevoegdheden) 
handelen dan wel de Duitse constitutionele identiteit (zoals neergelegd in artikel 79 lid 3 Grondwet) schenden. 
Uiteindelijk bepalen nationale rechters zelf of het stellen van een prejudiciële vraag noodzakelijk is om uitspraak 
te kunnen doen in de voorliggende zaak (artikel 267 EU-werkingsverdrag). 
25
 BVerfGE 134, 366 (OMT-Beschluss) en BVerfGE 146, 216 (PSPP-Vorlagebeschluss). 
25 
 

de overgangsperiode moet de wetgever wetgeving aannemen die wel voldoet aan de 
Grondwet. In zeldzame gevallen stelt het Hof zelf overgangsbepalingen vast (en oefent het 
dus zelf een wetgevende functie uit). 
 
In uitzonderlijke gevallen verklaart het Hof dat een wet weliswaar strikt genomen grondwettig 
is, maar spoort het de wetgever aan om te zorgen voor een volledig grondwettelijke toestand 
27
of om de dreiging van een toekomstige ongrondwettigheid af te wenden. 
 
Buiten de specifieke zaak leidt de ongrondwettigheid van een wet niet tot de ongeldigheid van 
alle andere beslissingen die op basis daarvan zijn genomen. Beslissingen die niet meer 
kunnen worden aangevochten blijven van kracht, maar kunnen niet meer worden 
gehandhaafd. Indien een strafvonnis is gebaseerd op een wet die nietig is of onverenigbaar 
met de Grondwet kan de procedure worden hervat zelfs nadat zij onherroepelijk is geworden. 
 
Uitspraken van het Hof bestaan in het algemeen uit twee delen: een uiteenzetting van het 
relevante constitutionele kader en de toepassing daarvan op het voorliggende geval. Het 
eerste deel (het kader) is algemeen van aard en bevat dogmatische observaties over de juiste 
uitleg van het recht. Als het Hof verwijst naar zijn eerdere uitspraken of als andere gerechten 
verwijzen naar uitspraken van het Hof dan betreft het vaak dit dogmatische deel, dat veelal 
gericht is op ontwikkeling van het rechtssysteem in het algemeen en minder op oplossing van 
de voorliggende zaak. De uitspraken van het Hof lossen dus niet slechts concrete juridische 
problemen op, maar dragen ook nadrukkelijk bij aan de verdere ontwikkeling en 
systematisering van het constitutionele recht. 
 
9. Het Constitutioneel Hof in cijfers en ontwikkeling 
 
Jaarlijks worden tussen de 5000 en 6000 zaken voorgelegd aan het 
28
Bundesverfassungsgericht. De meest gebruikte procedure is de constitutionele klacht 
(Verfassungsbeschwerde). In de geschiedenis van het Hof (tot en met 2019) gaat het bij 96,6 
% van de door het Hof afgehandelde zaken (op een totaal van 240.022 zaken) om 
constitutionele klachten. Vaak zijn deze klachten gericht tegen rechterlijke uitspraken 
(Urteilsverfassungsbeschwerden). Van alle klachten was slechts 2,3 % succesvol. 
Succesvolle constitutionele klachten leiden er soms toe dat het Hof een wetsbepaling of wet 
ongrondwettig verklaart. Zaken waarin dit gebeurde betroffen bijvoorbeeld ongespecificeerde 
29
strafrechtelijke vermogenssancties , de machtiging om vliegtuigen die als wapen worden 
30
ingezet neer te schieten , de kiesdrempel van drie procent bij verkiezingen voor het Europees 
31 32
Parlement , privacy-inbreuken bij terrorismebestrijding en de binaire geslachtsaanduiding 
33
in het personenregister . 
 
De procedures voor abstracte en concrete constitutionele toetsing betreffen slechts 1,6 % van 
alle aan het Hof voorgelegde zaken (3.785 zaken). Meestal gaat het om een prejudiciële 
verwijzing van een gerecht (concrete constitutionele toetsing). Ook deze procedure leidt af en 
toe tot het oordeel dat een wetsbepaling strijdig is met de Grondwet. 
 
 
27
 Bijvoorbeeld BVerfGE 16, 130 (Wahlkreise), BVerfGE 53, 257 (Versorgungsausgleich I) en BVerfGE 80, 1 
(Antwort-Wahl-Verfahren). 
28
 Voor kwantitative gegevens over zaken voor het Bundesverfassungsgericht, zie 
https://www.bundesverfassungsgericht.de/SharedDocs/Downloads/DE/Statistik/statistik_2019.pdf?__blob=public
ationFile&v=4 (geraadpleegd op 28 januari 2021). 
29
 BVerfGE 105, 135 (Vermögensstrafe). 
30
 BVerfGE 115, 118 (Luftsicherheitsgesetz). 
31
 BVerfGE 135, 259 (Drei-Prozent-Sperrklausel Europawahl). 
32
 BVerfGE 141, 220 (Bundeskriminalamtsgesetz). 
33
 BVerfGE 147, 1 (Geschlechtsidentität). 
27 
 

onderzoek blijkt dat Duitse burgers het Hof in vergelijking met andere publieke instituties zeer 
45
positief waarderen (75 % vertrouwt het Hof). Deze score is vergelijkbaar met het vertrouwen 
in de politie, de universiteiten en de Bondspresident maar aanzienlijk hoger dan het 
46
vertrouwen in de Bondsregering (60 %), de Bondsdag (54 %) en politieke partijen (25 %). 
De populariteit van het Hof is met name te danken aan het constitutionele klachtrecht, dat 
maakt dat burgers elke vermeende grondrechtenschending in laatste instantie kunnen 
voorleggen aan het Hof. 
 
De feitelijke betekenis van het constitutionele toetsingsrecht van het 
Bundesverfassungsgericht hangt ervan af dat zaken worden voorgelegd aan het Hof en dat 
de uitspraken van het Hof door de betrokkenen worden geaccepteerd. De cijfers over het 
aantal zaken voor het Hof laten zien dat burgers niet schromen om van het constitutionele 
klachtrecht gebruik te maken en dat gerechten prejudiciële vragen stellen indien zij dat nodig 
achten. In rechtszaken voor ‘gewone’ (niet-constitutionele) gerechten speelt de Grondwet en 
de uitleg daarvan door het Hof vaak een prominent rol. De Duitse rechtsorde is sterk gericht 
op de Grondwet en het constitutionele toetsingsrecht wordt gezien als een natuurlijke en 
logische consequentie van het respect voor de Grondwet. 
 
De wijze en richting waarop het constitutionele toetsingsrecht zich zou ontwikkelen was voor 
de grondwetgever onbekend toen het besloot tot oprichting van een constitutioneel hof. Zowel 
historisch als in vergelijking met constitutionele toetsing in andere landen was het gekozen 
model (met als opvallendste kenmerk het constitutionele klachtrecht) nieuw. Het 
Bundesverfassungsgericht heeft zijn gezag moeten verdienen. Met name in de beginjaren 
was er scepsis van de federale regering, de gewone rechtspraak en de rechtswetenschap,  
47
maar het Hof is er al snel in geslaagd deze scepsis te overwonnen. 
 
Het voorgaande wil niet zeggen dat het Hof in de loop van zijn bestaan geen controversiële 
uitspraken heeft gedaan die heftig zijn bekritiseerd. Naar aanleiding van uitspaken in de jaren 
48
’70 van de vorige eeuw over bijvoorbeeld abortus en gewetensbezwaren tegen de militaire 
49 50
dienst en in de jaren ’90 van de vorige eeuw over bijvoorbeeld crucifixen in klaslokalen en 
51
het decriminaliseren van de leus ‘Soldaten zijn moordenaars!’ liepen de maatschappelijke 
en politieke gemoederen hoog op en werd wel betoogd dat het Hof partij had gekozen in het 
politieke debat en daarmee zijn rechterlijke taak te buiten was gegaan. Kritiek op individuele 
uitspraken heeft evenwel nooit geleid tot een fundamentele aantasting van het gezag van het 
Hof als zodanig. De mogelijkheid om wetgeving voor te leggen aan het Hof voor constitutionele 
toetsing maakt het voor oppositiepartijen en maatschappelijke critici gemakkelijker om zich 
uiteindelijk neer te leggen bij politieke meerderheidsbesluiten. Constitutionele toetsing en het 
Bundesverfassungsgericht zijn in Duitsland niet meer weg te denken. 
 
11. Slot 
 
Het succes van het Bundesverfassungsgericht is direct verweven met het succes van de 
Grondwet. De Grondwet spreekt door middel van het Hof en omgekeerd dankt het Hof zelf 
zijn voorname positie aan de Grondwet. De Grondwet belichaamt de breuk met het 
Naziregime. Waar in het naoorlogse West-Duitsland de geschiedenis, natie of cultuur niet 
 
45
 Zie https://www.presseportal.de/pm/72183/4619512 (geraadpleegd op 28 januari 2021). 
46
 Zie https://www.presseportal.de/pm/72183/4598727 (geraadpleegd op 28 januari 2021). 
47
 De rechtswetenschap heeft zelfs een belangrijke bijdrage geleverd aan het prestige van het Hof door 
uitspraken van het Hof uitgebreid te becommentariëren en te systematiseren, terwijl het Hof omgekeerd het 
constitutionele recht en daarmee de constitutionele rechtswetenschap heeft verheven tot kroon van het recht en 
de rechtswetenschap. 
48
 BVerfGE 39, 1 (Schwangerschaftsabbruch I). 
49
 BVerfGE 48, 127 (Wehrpflichtnovelle). 
50
 BVerfGE 93, 1 (Kruzifix). 
51
 BVerfGE 93, 266 (‘Soldaten sind Mörder’). 
29 
 

Frankrijk 
  
1. Staatsstructuur en inbedding van constitutioneel toetsingsrecht 
 
De huidige Franse Grondwet dateert van 1958, en vestigt de Vijfde Republiek. Het is de 
opvolger van de Grondwet van 1946 die de Vierde republiek vestigde. Oogmerk van de 1958 
Grondwet was om een meer stabiel regeringsstelsel te vestigen met een relatief sterke 
uitvoerende macht en een zwakker, wat is gaan heten ‘gerationaliseerd’, parlement. Van de 
vele inperkingen van parlementaire macht zijn in de loop der jaren wat scherpe kantjes 
afgeslepen, maar de hoofdlijnen van het stelsel staan nog helder overeind. De uitvoerende 
macht bestaat uit twee onderdelen: een direct gekozen President (5 jaren) en een regering 
(benoemd door de President), die het vertrouwen van het parlement dient te hebben. Het 
systeem wordt omschreven als semi-presidentieel.  
 
Het parlement bestaat uit twee kamers: de (iedere 5 jaren) rechtstreeks verkozen Nationale 
Assemblée (NA) en een indirect verkozen Senaat. In de dagelijkse politieke praktijk komt de 
NA het primaat toe, ook omdat bij wetgeving er een conflictenregeling bestaat ten faveure van 
regering en NA. 
 
Een belangrijke beperking van de macht van het parlement is er in gelegen dat artikel 34 van 
de  Grondwet aangeeft dat de wetgevende bevoegdheid van de formele wetgever (die 
wetgeving heet ‘loi(s)’) beperkt is tot omschreven terreinen en daarbinnen ook nog vaak de 
hoofdlijnen en belangrijkste beginselen. Op de terreinen waarvan de wetgevende 
bevoegdheid niet toekomt aan de ‘loi’ is de regering tot wetgeving bevoegd (‘règlement’). 
 
Dit stelsel maakte dat in 1958 een Constitutionele Raad (‘Conseil constitutionnel’ (CC)) is 
ingesteld die als taak had om toe te zien op de beperkingen van de wetgevende bevoegdheid 
bij ‘loi’: lees om de regering te beschermen tegen een al te actief parlement. Daartoe kon de 
President (die de raad van Ministers voorzit), de Premier, de voorzitter van de Nationale 
Assemblée en de voorzitter van de Senaat, wetgeving, voordat zij werd afgekondigd (dus na 
aanvaarding door het parlement), voorleggen aan de Conseil constitutionnel ter 
beantwoording van de vraag of de betreffende wet in overeenstemming met (de 
bevoegdheidsverdeling in) de Grondwet was tot stand gekomen. Bij een ontkennend 
antwoord,vaststelling van ongrondwettigheid, kan de wet niet in werking treden. Een eenmaal 
inwerking getreden wet kon noch door de Conseil constitutionnel noch door een rechter op de 
grondwettigheid beoordeeld worden. Wel kan een wet die in strijd met de grondwettelijke 
taakverdeling in werking was getreden (want niet was voorgelegd aan de Conseil 
constitutionnel) worden ‘gedeclassificeerd’ zodat daarna de regels erin door de regering bij 
decreet konden worden gewijzigd. Om dat te kunnen doen moet dan wel eerst het oordeel 
van de Conseil constitutionnel worden gevraagd (art. 3 Grondwet). 
 
In de Franse constitutionele structuur is verder van belang dat het de rechters verboden was 
en is om zich over wetgeving uit te spreken en zich in te laten met de grondwettigheid ervan 
(procedureel/inhoudelijk). Ten aanzien van decrées uitgevaardigd door de regering is in het 
algemeen de (gewone) rechter evenmin bevoegd en is het oordeel aan de bestuursrechter, 
te weten de Conseil d’État (CE). Dat past in het gegeven dat de gewone rechter (met aan de 
top de Cour de cassation (CdC)) geacht wordt zich niet in te laten met daden van bestuur of 
wetgeving. 
 
Grondwettelijke uitzondering daarop is art. 55 Grondwet (en de doorwerking van het EU 
recht), met als gevolg zoals in de loop der jaren geleidelijk erkend, de bevoegdheid van de 
rechter om wetgeving wel te toetsen aan verdragen en EU recht.  
31 
 

De benoeming door de President dient de procedure als neergelegd in art. 13, laatste 
paragraaf Grondwet te volgen. Die houdt in dat er een openbaar advies dient te zijn door de 
respectievelijke bevoegde vaste commissies van beide parlementskamers. In het geval dat 
de optelsom van de negatieve stemmen in beide commissies meer is dan 3/5 van het in beide 
commissies tezamen uitgebrachte aantal stemmen, mag de voorgedragen kandidaat niet 
benoemd worden. 
 
De benoemingen door de voorzitters van beide kamers moeten voor het inwinnen van een 
opinie te worden voorgelegd aan de bevoegde vaste commissie van de respectievelijke 
parlementskamer. 
 
Naast de op bovenstaande wijzen benoemde 9 leden komt aan oud-presidenten van de 
Republiek het recht toe deel te nemen aan het werk van de Conseil constitutionnel. Tot zijn 
overlijden begin december 2020 was er één oud President die van dat recht gebruik maakte: 
Valéry Giscard D’Estaing. De andere leden zijn (met kort een aanduiding van hun 
beroepsleven en de benoemende instantie): Laurent Fabius (2016, oud-politicus/(eerste) 
minister Parti Socialiste;voorzitter, benoemd door President Hollande); Claire Bazy Malaurie 
(diverse overheids/bestuursfuncties, 2013, President NA); Nicole Maestracci (2013, onder 
andere voormalig rechter, President), Michel Pinault (2016, diverse vooraanstaande 
bestuursfuncties, President Senaat); Corinne Luquiens (2016, had tal van functies bij de NA 
waaronder SG, President NA), Dominique Lottin (2017, voormalig rechter in diverse hoven, 
President Senaat), Jacques Mézard (2019, oud senator Parti Radical, President), François 
Pillet (oud senator, 2019, President Senaat), Alain Juppé (oud-(eerste) minister/ lid NA, 
RPR,  2019, President NA). 
 
Het voorgaande laat zien dat de drie door de president benoemde kandidaten een 
vooraanstaande politieke loopbaan hebben gehad (twee van de drie zijn voormalige eerste 
ministers) en een politiek profiel hadden. De andere hebben deels een rechterlijke 
achtergrond, en (groten)deels een bestuurlijke met tal van commissie- of andere 
voorzitterschappen. 
 
De Conseil constitutionnel is, in ieder geval qua samenstelling (maar ook wel qua procedure) 
niet een rechterlijk college, bemenst door rechters of anderszins met mensen die als rechter 
benoembaar zijn.  
 
4. Toetsing aan de Grondwet en toetsing aan verdragen en EU-
recht 
 
De Conseil constitutionnel is exclusief bevoegd ‘lois’ (wetten in formele zin) te toetsen aan de 
Grondwet (zoals ruim uitgelegd door de Conseil constitutionnel). De Conseil constitutionnel 
toetst niet aan verdragen noch aan EU-recht. 
 
Rechters (zowel de gewone rechterlijke macht als de bestuursrechters) toetsen ‘lois’ niet aan 
de Grondwet, maar op grond van art. 55 Grondwet wel aan verdragen en aan EU-recht.  
 
5. Schetsmatige structuur van toetsing aan de Grondwet en 
toetsing aan verdragen en EU-recht 
 
Grondwettelijke vragen over ‘lois’ (wetten in formele zin) moeten worden voorgelegd aan de 
Conseil constitutionnel, dat wil zeggen: ze mogen worden voorgelegd wanneer er een vraag 
bij de rechter voor ligt over verenigbaarheid van een formeel wettelijke bepaling met rechten 
of vrijheden als neergelegd in de Grondwet. Er is geen verplichting tot voorleggen, maar indien 
de zaak niet wordt voorgelegd mag de rechter de gewraakte wettelijke bepaling niet 
ongrondwettig verklaren. Indien zulk verweer in eerste of tweede aanleg wordt opgeworpen 
33 
 

6. Toetsingskader  
 
De definitie van Grondwet door de Conseil constitutionnel is een zeer ruime en omvat de tekst 
van de Grondwet van 1958, alsmede de documenten waarnaar in de Préambule van deze 
Grondwet wordt verwezen, dat wil zeggen onder meer de Préambule van de Grondwet van 
1946 en de Déclaration des Droits de l’Homme van 1789.  
 
Het is eigen aan de toetsing door de Conseil constitutionnel aan de individuele rechten in de 
Grondwet van 1958, Déclaration (van 1789) en Préambule van de Grondwet van 1946 en aan 
fundamentele beginselen die eigen zijn aan de republiek, dat de daarin neergelegde en 
ontwikkelde waarden niet alleen gevonden worden maar ook geïnterpreteerd in het licht van 
de huidige omstandigheden. Vooral de laatste categorie heeft een open eind. Zij moeten wel 
gevonden worden in formele wetten van de Franse republiek en constitutioneel fundamenteel 
van aard zijn. Het aantal fundamentele beginselen is niet gering. Dat varieert van de vrijheid 
van vereniging, tot de onafhankelijkheid van administratieve rechtspraak, de vrijheid van 
onderwijs, de vrijheid van beweging, privacy en de continuïteit van de openbare dienst. 
Tenslotte heeft de Conseil constitutionnel ook doeleinden van constitutionele rangorde 
gedefinieerd. Als een doelstelling als zodanig is vastgesteld dient de wetgever met 
inachtneming daarvan te handelen; een voorbeeld daarvan is de doelstelling van pluralisme 
van de pers. Zo kan ook de constitutionele doelstelling andere vrijheden doen inperken, zoals 
de doelstelling dat de staat strafrechtelijke onderzoeken kan doen en de openbare orde dient 
te beschermen, met als consequentie de toelaatbaarheid van identiteitscontrole. 
 
Het perspectief van verdragsconformiteit speelt bij de Conseil constitutionnel verder geen rol, 
want toetsing aan verdragen is de bevoegdheid van de rechters, en de beoordeling van 
verdragen of van EU recht behoort grondwettelijk niet tot de competentie van de Conseil 
constitutionnel. 
 
7. Procedure: hoe kan een zaak bij de Conseil constitutionnel 
aanhangig worden gemaakt? 
 
Grondwettigheidsvragen kunnen op een aantal manieren aan de Conseil constitutionnel 
worden voorgelegd: 
- Ex ante in abstracto: inzake voorstellen van wet die door het parlement zijn aanvaard en 
nog niet zijn afgekondigd, op aanvraag van de hiervoor genoemde partijen/instanties: 
President, de premier, voorzitter van Nationale Assemblée en voorzitter van de Senaat; 
60 leden van Nationale Assemblée dan wel de Senaat. 
- Ex post in concreto: in het geval van een bij een rechter aanhangige zaak, op verzoek van 
Conseil d’État of Cour de cassation 
- Daarnaast oordeelt de Conseil constitutionnel nog over de grondwettigheid van (te 
ratificeren) verdragen, eveneens op verzoek van President, premier, voorzitter van 
Nationale Assemblée en voorzitter van de Senaat, alsmede 60 leden van Nationale 
Assemblée dan wel de Senaat. In het geval van geconstateerde strijdigheid kan dat 
verdrag niet worden geratificeerd dan na een wijziging van de Grondwet. 
 
In het eerste en derde geval kan het voorkomen dat een wet/verdrag niet wordt voorgelegd 
en dat dus een eventuele strijdigheid niet wordt opgemerkt/geconstateerd door de Conseil 
constitutionnel. Dat betekent dat het desbetreffende verdrag kan worden geratificeerd en door 
de rechter kan worden toegepast (ook met terzijdestelling van nationale wetgeving). Ten 
aanzien van wetgeving is er daarna de escape van de ex post in concreto voorlegging.  
 
  
35 
 

De Conseil constitutionnel heeft over de jaren een uitgebreide rechtspraak opgebouwd ten 
aanzien van de constitutionele normen waaraan getoetst mag worden, als ook wat betreft de 
onderlinge verhouding van deze normen, en de constitutionele beginselen die in acht moeten 
worden genomen. 
 
10. Legitimiteit van de Conseil constitutionnel 
 
In algemene zin kan worden opgemerkt dat in de reguliere- en bestuursrechtrechtspraak de 
rechtspraak van de Conseil constitutionnel inclusief de interpretaties/uitspraken ‘sous reserve’ 
waarbij een wet grondwettig wordt geacht onder voorbehoud van een specifieke interpretatie, 
navolging krijgt, alsmede Conseil d’État en Cour de cassation regelmatig overgaan tot 
voorlegging van grondwettigheidsvragen aan de Conseil constitutionnel. 
 
John Bell schrijft dat de Conseil constitutionnel een ‘high standing’ heeft en verwijst in dat 
54
verband naar de belangrijke plaats die haar leden innamen in het maatschappelijk leven . 
Gezag en vooraanstaande rol van de instelling met bijbehorende bevoegdheden en taak om 
de constitutionaliteit en bescherming van grondrechten te waarborgen zijn dan tezamen met 
de benoeming van vooraanstaande leden, een waarborg voor publiek en juridisch gezag. 
 
Het gezag bij de verwijzende rechters kan gezien worden in het redelijk constante aantal van 
verwijzingen; bedacht dient te worden dat het daarbij om kwesties gaat waarbij de verwijzende 
rechter de constitutionaliteit van een regel serieus in het geding acht en dus verwijst en niet 
zelf de zaak afdoet. Gezegd kan worden dat het instrument van de QPC in een behoefte 
voorziet (ook als we afgaan op het aantal ongrondwettigheidsverklaringen) en daadwerkelijk 
benut wordt door de hoogste rechters in Frankrijk. Wijst dat automatisch op ‘gezag’ van de 
55
Conseil constitutionnel? Dat is lastiger te zeggen omdat er nu eenmaal verwezen moet 
worden als een wettelijke bepaling tot grondwettelijke twijfel leidt en er dus niet behoeft te 
worden verwezen als de Conseil d’État of Cour de cassation van oordeel is dat er geen 
grondwettigheidsissue is, of de kwestie irrelevant is. Maar daarover blijkt uit de aangehaalde 
literatuur dat de hoogste rechters rekening houden met de rechtspraak van de Conseil 
constitutionnel bij de beoordeling van de vraag of er een grondwettigheidsvraag is. En 
daarnaast is de Franse rechter gewend aan het feit dat, gezien de situatie voor 2008, door 
hem wetgeving niet kan worden aangetast en dit nu dus (ook) moet worden overgelaten aan 
de Conseil constitutionnel. En overigens bestaat de Conseil constitutionnel al sinds 1958 met 
een track record op het stuk van anterieure toetsing van wetgeving (en verdragen). 
 
11. Slot 
 
De Franse ontwikkeling tot 2008 was een geleidelijke, maar wel een met een drietal 
belangrijke stappen waarbij de vergroting van het ‘bloc constitutionalité’ door de Conseil 
constitutionnel zelf werd genomen en een verstrekkende ontwikkeling inzette, maar tevens 
ook weer een die past in de ontwikkelingen in de tweede helft van de twintigste eeuw, en 
aansloot bij de tekst van de Grondwet. En ook werd geaccepteerd door de grondwetgever, 
 
54
 John Bell, Judiciaries within in Europe, Cambridge 2006, p. 107 
55
 Zie over dat gezag: “L'autorité des dé cisions du conseil constitutionnel”, Bertrand Mathieu, Michel Verpeaux, 
Anne-Charlène Bezzina: Nouveaux cahiers du conseil constitutionnel n° 30 (dossier : autorité des décisions) - 
janvier 2011 https://www.conseil-constitutionnel.fr/nouveaux-cahiers-du-conseil-constitutionnel/l-autorite-des-
decisions-du-conseil-constitutionnel-vue-du-conseil-d-etat 
Verder ook : Brèves considérations sur l'autorité des décisions du Conseil constitutionnel, 
 https://www.conseil-constitutionnel.fr/nouveaux-cahiers-du-conseil-constitutionnel/breves-considerations-sur-l-
autorite-des-decisions-du-conseil-constitutionnel 
Voor een duidelijke weergave hoe de legitimiteit en doorverwijzingen in elkaar steken, zie:  https://www.conseil-
constitutionnel.fr/sites/default/files/as/root/bank_mm/pdf/Conseil/entretiensg.htm 
 
37 
 

Het Verenigd Koninkrijk van Groot-Brittannië en Noord-
Ierland 
 
1. Staatsstructuur en inbedding van constitutioneel toetsingsrecht 
  
Het Verenigd Koninkrijk van Groot-Brittannië en Noord-Ierland (VK) is een constitutionele 
monarchie met parlementaire soevereiniteit. In tegenstelling tot andere Europese landen kent 
het VK geen gecodificeerde constitutie waarin institutionele bevoegdheden en grondrechten 
uiteengezet zijn. In plaats daarvan wordt de constitutie van het VK  gevormd door een aantal 
conventies en wetten, aangevuld door juridische uitspraken, die tezamen vorm zijn gaan 
56
geven aan de overheid. Als gevolg hiervan is er ook geen wet met een hoogste hiërarchische 
positie en is de constitutie redelijk flexibel want veranderbaar bij gewone wet. 
  
De afwezigheid van een dergelijke gecodificeerde grondwet valt samen met het beginsel van 
parlementaire soevereiniteit in het VK, waarbij wetten van het Parlement (officieel the Crown 
in Parliament, hierna wet in formele zin) de hoogste juridische status innemen. De oorsprong 
van dit beginsel is te herleiden tot een strijd tussen de monarchie, de aristocratie en de 
democratie waarbij geleidelijk het Lagerhuis (House of Commons) de centrale positie is gaan 
innemen. De parlementaire soevereiniteit moet wel bezien worden vanuit het monistische 
regeringsstelsel, waarbij kabinetsleden zitting hebben in het parlement. Wetgeving komt dus 
ook in het VK veelal uit de koker van ministeries, waarbij het Lagerhuis een controlerende en 
accorderende rol inneemt. Daarnaast heeft in het VK de rechterlijke macht een stempel 
gedrukt op het rechtssysteem middels de common law, waarin ook de bescherming van 
rechten een prominente rol heeft. 
  
Alhoewel in een dergelijk systeem geen sprake kan zijn van constitutionele toetsing in strikte 
zin, aangezien de validiteit van wetgeving niet door een rechter in twijfel kan worden getrokken 
naar aanleiding van toetsing aan een hogere norm, zijn er verschillende manieren waarop de 
rechter toch wetgeving kan toetsen. Zo kan het Parlement zijn opvolgers niet binden, maar 
kan het wel wettelijke instructies meegeven over hoe (toekomstige) wetten moeten worden 
geïnterpreteerd en toegepast. Daarbij staat het een toekomstig Parlement dan wel vrij om een 
dergelijke wetten in te trekken, mits dat expliciet gebeurt. Op deze manier werden ook de 
verplichtingen van het lidmaatschap van de Europese Unie geïmplementeerd, inclusief de 
doorwerking en voorrang van EU recht. 
  
In 1998 werd op eenzelfde wijze constitutionele toetsing ingevoerd voor de meeste 
57
grondrechten uit het Europese Verdrag voor de Rechten van de Mens (EVRM). De Human 
Rights Act 1998 (HRA) geeft rechters de opdracht om, voor zover dat mogelijk is, wetten in 
formele zin zodanig te interpreteren dat zij niet strijdig zijn met rechten uit het EVRM (artikel 
3). Waar dat niet mogelijk is, mag een hogere rechter een verklaring van onverenigbaarheid 
afgeven (artikel 4). Deze verklaring laat de validiteit van de wettelijke regel onverlet en de 
regel wordt ook niet buiten toepassing gelaten. Dan is het aan de politiek om die strijdigheid 
op te lossen. Behalve dat de strijdigheid door het Parlement opgelost kan worden middels een 
formele wet, geeft de HRA ook een bevoegdheid aan ministers om een wet in formele zin 
zodanig aan te passen om de strijdigheid met EVRM op te lossen (een zogenaamd Henry VIII 
clause). Deze bevoegdheid geldt overigens ook wanneer het Europese Hof voor de Rechten 
van de Mens bepaalt dat een wet in formele zin strijdig is met het EVRM (artikel 10). De HRA 
 
56
 De House of Lords Select Committee heeft zelf de volgende definitie gegeven van de constitutie: “the set of 
laws, rules and practices that create the basic institutions of the state, and its component and related parts, and 
stipulate the powers of those institutions and the relationship between the different institutions and between those 
institutions and the individual.” House of Lords Constitution Committee, “Reviewing the Constitution: Terms of 
Reference and Method of Working,” First Report of 2001–02, HL Paper No.11, para. 20. 
57
 Niet alle mensenrechten uit het EVRM en de protocollen zijn in de HRA opgenomen, zie onder punt 6. 
39 
 

behandeling van het voorstel wil doorzetten. Deze verplichting was de aanleiding voor de 
opzet van een gezamenlijke commissie van het Lagerhuis en het Hogerhuis voor 
mensenrechten (Joint Committee on Human Rights, JCHR). De JCHR heeft een breed 
mandaat met betrekking tot de bescherming van mensenrechten en heeft van dit mandaat 
gebruik gemaakt om mensenrechten een centrale plek te geven in het wetgevingstraject. Het 
is daarom nu gebruikelijk om bij wetsvoorstellen uitleg te geven over de conformiteit met de 
rechten uit het EVRM en daarmee wordt ruimschoots voldaan aan de verplichting onder artikel 
19 HRA. 
  
Twee andere vragen over de ontwikkeling van de HRA kunnen het best worden toegelicht aan 
de hand van de controverse rondom het stemrecht van gevangenen, mede omdat het 
onderwerp ook later nog weer aan bod komt (zie onder, punt 10). Het EHRM kwam in 2005 
tot de conclusie dat automatische uitsluiting van het stemrecht voor gevangenen indruist tegen 
artikel 3 van het eerste protocol van het EVRM (Hirst). De vraag onder de HRA is dan in 
hoeverre rechters gebonden zijn door een dergelijke uitspraak. Artikel 2 HRA instrueert de 
rechter om bij de interpretatie van rechten uit het EVRM rekening te houden met uitspraken 
van het EHRM en het Comité van Ministers (van de Raad van Europa). Daarbij is later 
aangegeven dat dit niet betekent dat rechters niet mogen afwijken van uitspraken van het 
EHRM, maar dat een ontwikkelende lijn van jurisprudentie van het EHRM wel zal worden 
59
gerespecteerd. In 2007 volgde dan ook een verklaring van onverenigbaarheid met 
betrekking op hetzelfde onderwerp. Waar later de jurisprudentie van het EHRM een 
controversieel onderwerp van discussie is geworden, is ook de mate waarin rechters het 
EHRM volgen een aandachtspunt geworden. 
  
Een tweede aspect rondom het stemrecht van gevangenen is de vraag wat het gevolg is van 
het gebrek aan activiteit aan de kant van de politiek naar aanleiding van een verklaring van 
onverenigbaarheid, zoals die in 2007 werd gegeven. Artikel 3 en 4 HRA geven aan dat 
onverenigbaarheid met het EVRM de validiteit van de regel niet aantast. Het bleek in het 
Parlement een lastige zaak om de regels rondom het stemrecht zodanig aan te passen om 
de strijdigheid met het EVRM op te lossen. Als gevolg daarvan lag de vraag voor hoe de 
rechter bij recidive de HRA moest toepassen. In 2014 beantwoordde het Supreme Court deze 
vraag door te stellen dat aangezien het onderwerp nog daadwerkelijk onder de aandacht was 
van het Parlement, een tweede verklaring van onverenigbaarheid onnodig was. Alhoewel er 
inderdaad enige politieke beweging is geweest in het onderwerp, zo zijn er sindsdien ook 
enige ministeriele aanwijzingen geweest die de kring van stemgerechtigden heel licht heeft 
uitgebreid, blijft de vraag nog wel staan of een nieuwe verklaring van onverenigbaarheid gaat 
worden gegeven. 
 
3. Samenstelling en benoeming van het Hooggerechtshof 
 
Het Hooggerechtshof is een product van de Constitutional Reform Act 2005 (CRA). Het heeft 
de rechtsprekende taken overgenomen van de Appellate Committee van het Hogerhuis en 
behandelt hoger beroepszaken van rechtbanken uit Engeland, Wales, Schotland en Noord-
Ierland. Het Hooggerechtshof heeft geen specifieke constitutionele functies met betrekking tot 
de beoordeling van wetgeving, en kan in die zin niet vergeleken worden met bijvoorbeeld het 
Hooggerechtshof in de Verenigde Staten of het Constitutionele Hof in Duitsland. Aangezien 
de aanleiding voor de vorming van het Hooggerechtshof was de verbetering van de scheiding 
der machten, lag ook voor de hand dat de benoemingsprocedure van de rechters in hoge 
mate gereguleerd zou worden om politieke overwegingen tot een minimum te beperken. 
  
De CRA maximeert het aantal rechters in het Hooggerechtshof op 12 fulltime functies. Bij 
koninklijk besluit (Order in Council) kan het aantal worden verhoogd, maar hier is wel eerst 
 
59
 Zie verder paragraaf 6. 
41 
 

6. Toetsingskader 
  
In de HRA is ervoor gekozen om direct aan te sluiten bij de rechten uit het EVRM. Het gaat 
dan om de artikelen 2-12 en 14 uit het EVRM zelf, artikel 1-3 uit het Eerste Protocol en artikel 
1 uit het Dertiende Protocol. Deze rechten zijn overigens ook opgenomen in een annex bij de 
HRA. 
  
Wat betreft het EVRM zelf zijn dus alle rechten uit Titel I (rechten en vrijheden) geïncorporeerd 
in de HRA, minus het recht op een daadwerkelijk rechtsmiddel uit artikel 13. 
 
De rechten uit het Eerste Protocol omvatten bovendien het recht op eigendom, educatie en 
vrije verkiezingen. Het Dertiende Protocol betreft een algeheel verbod op de doodstraf. 
Daarnaast geeft de HRA aan dat deze rechten gelezen moeten worden aan de hand van 
artikel 16 en 18 EVRM. 
  
De uitsluiting van artikel 13 EVRM onder de HRA is overigens niet absoluut. Wanneer sprake 
is van een verklaring van een onverenigbaarheid of wanneer het EHRM tot de conclusie komt 
dat het VK een recht uit het EVRM heeft geschonden, mag een Minister op grond van een 
speciale procedure een formele wet aanpassen. In het tweede geval komt artikel 13 EVRM 
geen bijzondere positie toe. Zo kon het voorkomen dat in oktober 2020 artikel 9 HRA (recht 
op schadevergoeding) werd aangepast door een remedial order op grond van artikel 10 HRA, 
naar aanleiding van een uitspraak van het EHRM met betrekking tot artikel 13 EVRM. 
  
Voor zover het VK een voorbehoud heeft gemaakt bij rechten uit het EVRM of bij de genoemde 
protocollen, kunnen deze ook relevant zijn bij de toepassing van de HRA (artikel 1(2) HRA). 
De Minister van Buitenlandse Zaken dient een voorbehoud dan als zodanig aan te merken 
(designated reservation). 
  
Zoals tevens hierboven aangegeven, instrueert de HRA in artikel 2 elke rechter om in relatie 
tot verdragsrechten de uitspraken van het EHRM en het Comité van Ministers in ogenschouw 
te nemen. De vraag is dan in hoeverre rechters gebonden zijn aan met name de uitspraken 
van het EHRM. De jurisprudentie van het Hogerhuis en later het Hooggerechtshof laat zien 
dat de uitspraken van het EHRM op zichzelf niet bindend zijn voor een rechter, maar dat met 
name een goed ontwikkelde lijn van jurisprudentie van het EHRM als zeer zwaarwegend zal 
worden gezien. De nuances van deze aanpak komen goed aan bod in twee uitspraken: 
  
In R v Horncastle (2009) stelde het Supreme Court: 
“The requirement to ‘take into account’ the Strasbourg jurisprudence will normally result in 
this [Supreme] Court applying principles that are clearly established by the Strasbourg 
Court. There will, however, be rare occasions where this court has concerns as to whether 
a decision of the Strasbourg Court sufficiently appreciates or accommodates particular 
aspects of our domestic process. In such circumstances it is open to this court to decline 
to follow the Strasbourg decision, giving reasons for adopting this course. This is likely to 
give the Strasbourg Court the opportunity to reconsider the particular aspect of the 
decision that is in issue, so that there takes place what may prove to be a valuable dialogue 
60
between this court and the Strasbourg Court.” 
  
In Manchester City Council v Pinnock (2010) stelde het daarna weer: 
“… section 2 of the HRA requires our courts to ‘take into account’ EurCtHR decisions, not 
necessarily to follow them. Where, however, there is a clear and constant line of decisions 
whose effect is not inconsistent with some fundamental substantive or procedural aspect 
of our law, and whose reasoning does not appear to overlook or misunderstand some 
 
60
 R v Horncastle and others [2009] UKSC 14 (SC). 
43 
 

zin aanpassen. Hiervoor legt de HRA in een annex wel een speciale procedure neer. Zo moet 
in de meeste gevallen het Parlement toestemming geven. Alleen in geval van spoed kan 
eigenstandig worden opgetreden. 
  
Vanuit Nederlands perspectief is de toestemming voor dergelijke remedial orders eigenaardig, 
zeker gezien de nadruk die in het verdere ontwerp van de HRA is gelegd op de bescherming 
van de parlementaire soevereiniteit. In het VK is het gebruik van dergelijke Henry VIII 
clausules niet ongewoon. Wat wel opvallend is aan artikel 10 HRA is dat het ook om 
toekomstige wetgeving kan gaan; hoewel dit niet expliciet is aangegeven, volgt dit uit de 
systematiek van artikel 4 en 10 HRA. 
  
9. Toetsing aan de HRA in cijfers en ontwikkeling 
  
Aangezien de HRA de rechten uit het EVRM incorporeert en er voor de interpretatie 
aansluiting wordt gezocht bij het EHRM, wordt hier niet ingegaan op de ontwikkeling van 
grondwetsinterpretatie van de rechten uit het EVRM. Zie hiervoor de discussie onder punt 2 
en 6. 
  
De statistieken rondom de HRA worden regelmatig door de regering met het Parlement 
gedeeld. Het gaat dan om de verklaringen van onverenigbaarheid en zaken voor het EHRM. 
Voor de toepassing van artikel 3 HRA zijn – voor zover bekend – geen statistieken publiekelijk 
toegankelijk. 
  
Volgens het meest recente rapport van de regering van december 2020 zijn er sinds de 
inwerkingtreding van de HRA 43 verklaringen van onverenigbaarheid gegeven. Hiervan zijn 
er 9 in hoger beroep ingetrokken. Voorts was bij 5 gevallen de regel al aangepast door het 
Parlement ten tijde van het afgeven van de verklaring. In 8 gevallen is door een remedial order 
de betreffende wetgeving aangepast. In 15 gevallen is de wetgeving op een andere manier 
aangepast. 
 
10. Legitimiteit (van HRA toetsing) 
  
De constitutie van het VK is de afgelopen 20 jaar aan behoorlijke verandering onderhevig 
geweest. De rechterlijke macht is daarbij een aantal keer betrokken geraakt bij politieke 
controverses. Een en ander heeft de reputatie van de rechterlijke macht geen goed gedaan, 
met als dieptepunt de recente aanduiding door een populaire krant van de hoogste rechters 
als ‘enemies of the people’. In dit klimaat zijn de effecten van de HRA moeilijk te beoordelen. 
Waar in de wetenschappelijke literatuur de effecten van de HRA positief worden beoordeeld, 
schijnt desalniettemin in de publieke opinie vaak een negatieve indruk van de HRA door. In 
hoeverre dat het gevolg is van een gebrekkig begrip van de juridische situatie die door de 
HRA is gecreëerd of daadwerkelijk een beoordeling is van het functioneren van de HRA, is 
hier niet te beoordelen. 
  
De afgelopen jaren zijn met name vanuit de Conservatieve Partij kritische geluiden te horen 
over de HRA. Zo stelde het partijprogramma van de Conservatieven van 2015 voor om de 
HRA te vervangen door een British Bill of Rights. De kritiek op de HRA die daaraan ten 
grondslag ligt was met name gericht op de verbinding tussen de HRA en de uitspraken van 
het EHRM, die als te vergaand worden beschouwd. Ook zou de rechter te veel betrokken 
raken bij het vaststellen van beleid. In 2019 stelde het partijprogramma van de Conservatieven 
voor om de HRA te herzien om een betere balans te bereiken tussen de individuele rechten, 
nationale veiligheid en effectief bestuur. Naar aanleiding van het partijprogramma is in 
december 2020 een onafhankelijk onderzoek in opdracht van de regering gestart naar het 
functioneren van de HRA. Ook ligt er nu een wetsvoorstel van de regering om de werking van 
de HRA met betrekking tot buitenlandse militaire operaties te beperken. 
45 
 

Scandinavië 
  
1. Staatsstructuur en inbedding van constitutioneel toetsingsrecht 
en ontwikkeling 
  
Dit onderdeel geeft een kort overzicht van het Noordse of Scandinavische model van 
constitutionele toetsing. Hierbij zal de nadruk liggen op de Scandinavische landen 
Noorwegen, Zweden en Denemarken, met een enkele verwijzing naar Finland. Aangezien het 
niet mogelijk is om de juridische situatie in deze landen uitvoering uiteen te zetten, beperkt de 
analyse zich hier tot het geven van een algemeen overzicht en het beschrijven van enkele 
trends.  
  
Het Scandinavische model van toetsing wordt gekenmerkt door de zeer spaarzame 
toepassing door de rechter van gedecentraliseerde en vrij ruime bevoegdheden voor 
constitutionele toetsing. De drijvende kracht achter dit model is de breed gedragen 
overtuiging, zowel onder rechters als onder de politiek, dat de rechterlijke macht een zeer 
beperkte rol dient te hebben in het toetsen van democratisch tot stand gekomen wetgeving. 
Vanzelfsprekend spelen ook sociale factoren hier een grote rol, waarbij vaak gewezen wordt 
op de combinatie van een homogene samenleving en een sterk ontwikkelde welvaartsstaat. 
Daarbij past ook dat alle hier onderzochte landen gekenmerkt kunnen worden als 
‘consociational democracy’. In de politieke besluitvorming staan dan draagvlak en consensus 
centraal. Overigens wordt de laatste jaren wel opgemerkt dat het Scandinavische model onder 
druk staat; de rechter begint langzamerhand een duidelijkere rol te krijgen in relatie tot de 
63
politiek, mede als gevolg van enkele grondwetswijzigingen. 
  
Het is echter niet gemakkelijk om het Scandinavische model precies te duiden, mede gezien 
de op het oog grote staatsrechtelijke en politieke verschillen tussen de landen onderling. Zo 
valt op dat Denemarken, Zweden en Noorwegen monarchieën zijn, maar Finland niet. 
Daarentegen is Noorwegen weer de enige van deze vier die geen lid is van de Europese Unie 
(maar wel deel uitmaakt van de Europese Economische Ruimte). Denemarken werd al in de 
jaren ’70 van de vorige eeuw lid van de EU, Zweden en Finland werden dat in 1995. Finland 
is de enige die de euro heeft ingevoerd. Noorwegen en Denemarken zijn lid van de NAVO; 
Zweden en Finland niet. Ook zijn er grote verschillen in de interne structuur; zo kennen 
Groenland en de Faroe eilanden een autonome status binnen Denemarken en is Åland een 
regio in Finland met een zeer hoge mate van autonomie. Overigens zijn allen wel lid van de 
Raad van Europa. 
 
Noorwegen 
 
Gezien deze diversiteit tussen de genoemde landen is het dan ook niet verrassend dat de 
oorsprong van constitutionele toetsing grote verschillen kent. De praktijk van constitutionele 
toetsing is het oudst en meest ontwikkeld in Noorwegen. De Noorse Grondwet stamt van 
e 64
begin 19 eeuw , waarbij het Hooggerechtshof in 1820 opmerkte dat rechters constitutionele 
toetsing mogen uitvoeren. Daarna volgden verschillende perioden waarbij constitutionele 
 
63
 Binnen het Noordse model zijn overigens nog twee stromingen te signaleren, met aan de ene kant het 
westerse blok van Noorwegen en Denemarken (en in mindere mate IJsland), en aan de andere kant Zweden en 
Finland. In het westerse blok is constitutionele toetsing al redelijk vroeg erkend. In het Oosterse blok liet dat 
langer op zich wachten. In Finland werd constitutionele toetsing pas mogelijk na de grondwetswijziging van 2000. 
Een ander verschil is de organisatie van de rechterlijke macht, waar in het oosterse blok een speciale tak voor 
bestuursrechtspraak is gecreëerd, vindt de controle van het bestuur in de westerse landen plaats bij de gewone 
rechter.  
64
 De Noorse Grondwet stamt uit mei 1814 en wordt wel aangemerkt als de op één na nog in werking zijnde 
grondwet. Daarmee wordt dan wel stelling genomen in het debat over de vraag of de Nederlandse Grondwet uit 
1814 of 1815 stamt. 
47 
 

Denemarken 
 
In Denemarken is sinds de jaren 20 van de vorige eeuw de bevoegdheid tot constitutionele 
toetsing door de hoogste rechters erkend. Tot op heden is slechts éénmaal van deze 
bevoegdheid gebruik gemaakt om een wet buiten toepassing te laten, namelijk in 1998. De 
bevoegdheid tot constitutionele toetsing volgt dus niet expliciet uit de Grondwet, en het 
hooggerechtshof heeft mede daarom ook een hoge drempel opgeworpen voor constitutionele 
toetsing, namelijk dat met zekerheid kan worden gesteld dat een wet indruist tegen de 
Grondwet. De Deense Grondwet kent een aantal grondrechten, maar deze stammen uit een 
tijd voordat het moderne mensenrechtelijke discours op gang was gekomen en de nadruk ligt 
daarbij dus op enkele klassieke grondrechten. Bovendien is de Deense Grondwet zeer rigide, 
waardoor de Grondwet als zodanig geen instrument werd om politieke verandering te 
bereiken, en de rechter zich dan ook niet geroepen voelde om op basis van die Grondwet in 
te grijpen. De laatste grote wijziging van de Deense Grondwet vond plaats in 1953. Vanaf de 
jaren 90 is wel een debat op gang gekomen onder juristen en academici over de vraag of 
actiever gebruik van de bevoegdheid tot constitutionele toetsing beter aan zou sluiten bij de 
positie van Denemarken in de Raad van Europa en de Europese Unie. 
 
2. Toetsing aan Grondwet en verdragen 
  
In de afgelopen jaren is het Scandinavische model onder druk komen te staan; zoals 
hierboven aangegeven is constitutionele toetsing nu meer nadrukkelijk aanwezig (maar nog 
steeds vrij beperkt). Als verklaring voor deze trend wordt in de literatuur eenduidig gewezen 
op de invloed van het EVRM en het EU recht. 
  
In de jaren ‘90 werd het EVRM in de wetgeving van de Scandinavische landen 
geïncorporeerd. Een redelijk strikte toepassing van het dualisme sloot een directe toepassing 
van het EVRM uit en een aantal veroordelingen door het EHRM leidde tot de conclusie dat de 
bescherming van mensenrechten verbetering behoefde. Dit leidde tot een koerswijziging in 
de mensenrechtentraditie in de Scandinavische landen, die voorheen gericht was op de 
verwezenlijking van mensenrechten vanuit de samenleving, in plaats van in relatie tot 
individuen. In de Scandinavische grondwetten waren dan ook al wel sinds lange tijd 
mensenrechten aanwezig, maar zonder daarbij de nadruk te leggen op hun realisatie via de 
rechter. Zo zijn in Zweden twee wetten met grondrechtelijke status gericht op het beschermen 
van de persvrijheid en de vrijheid van meningsuiting. In Noorwegen en Denemarken hadden 
grondrechten ook al lange tijd hun plek in de grondwet. Daarbij moet natuurlijk ook worden 
opgemerkt dat de ontwikkeling van de ombudsman een Scandinavische achtergrond heeft. 
  
De incorporatie van het EVRM in Noorwegen gebeurde in 1998 middels de 
mensenrechtenwet (in het Engels aangeduid als Human Rights Act). Aangezien deze wet 
geen specifieke constitutionele status heeft, kan hier strikt genomen niet worden gesproken 
van constitutionele toetsing. Echter, de mensenrechtenwet zelf geeft aan dat in geval van 
conflict met andere formele wetten, de mensenrechtenwet voorrang krijgt. Zeker sinds de 
grondwetswijziging van 2015, waarbij de positie van mensenrechtenbescherming verhelderd 
werd, is dus sprake van een zekere samenloop tussen constitutionele toetsing en indirecte 
verdragstoetsing middels de mensenrechtenwet. Daarbij valt op dat de rechter de voorkeur 
lijkt te geven aan toetsing aan het EVRM, mede vanwege de verfijnde jurisprudentie van het 
EHRM. Overigens heeft het Noorse Hooggerechtshof in 2000 daarbij wel aangegeven dat 
Noorse rechters terughoudend moeten zijn in het op eigen initiatief interpreteren van rechten 
uit het EVRM. Er wordt dus wel aansluiting gezocht bij het EHRM, maar er wordt geen poging 
gedaan te assisteren in de ontwikkeling van de jurisprudentie. Deze situatie wordt overigens 
wel bekritiseerd, omdat het EVRM slechts poogt een minimumstandaard  van 
mensenrechtenbescherming neer te leggen. 
  
49 
 

5. De politiek en legitimiteit van constitutionele toetsing 
 
Een tegenhanger van constitutionele toetsing is de toetsing van de grondwettigheid van 
wetgeving door of voor de wetgever. Met name in Zweden (en Finland) is deze vorm van 
toetsing sterk ontwikkeld. In Zweden bestaat hiervoor sinds 1908 de Raad voor Wetgeving 
66
(Lagrådet). Deze bestaat uit rechters of voormalig rechters uit het Hooggerechtshof en het 
Hooggerechtshof voor bestuursrecht. De Raad voor Wetgeving adviseert op grond van een 
verzoek van de regering of een commissie van het parlement over een wetsvoorstel. Daarbij 
is de grondwettigheid van het wetsvoorstel één van de kernpunten van de advisering. 
Daarnaast beoordeelt de Raad hoe een wetsvoorstel zich verhoudt tot het juridische stelsel in 
Zweden. Aangezien het EVRM in de Zweedse rechtsorde is geïncorporeerd, valt dat verdrag 
ook onder het toetsingskader van de Raad. Dit wordt gezien als één van de redenen waarom 
67
de Raad sinds 2000 kritischer is geworden over wetgeving. Daarbij wordt ook opgemerkt dat 
er een relatie bestaat tussen het advies van de Raad voor Wetgeving en constitutionele 
toetsing. De wetgever is niet gebonden aan adviezen van de Raad, maar gezien de compositie 
van de Raad, ligt het inderdaad voor de hand dat adviezen wel doorwerken in de beoordeling 
van de grondwettigheid door de rechter.  
 
In Finland komt de toetsing niet van een externe commissie, maar vanuit de grondwet-
commissie van het parlement zelf. Tot 2000 werd toetsing van wetgeving aan de Grondwet 
alleen ex ante door deze commissie verricht. Opvallend is dat de grondwet-commissie veel 
gebruik maakt van de adviezen van experts in het constitutioneel recht, zoals hoogleraren. De 
commissie wordt dan ook wel gezien als “quasi-judicial body”. In Denemarken daarentegen 
gebeurt toetsing aan de Grondwet tijdens het wetgevingsproces vooral door het Ministerie van 
Justitie. 
 
Voor wat betreft de benoemingen van rechters valt op dat sprake is van een laag niveau van 
politisering. Waar de landen onderling verschillen is in de wijze van selectie van rechters, 
waarbij bijvoorbeeld Noorwegen meer open staat voor zij-instroom in de rechterlijke macht, 
terwijl in de andere landen meer gebruik wordt gemaakt van rechters die vanuit lagere posities 
doorstromen. Overigens heeft Zweden het benoemingsproces in 2011 aangepast om meer 
‘buitenstaanders’ toe te laten. Het lage niveau van politisering is begrijpelijk gezien de 
terughoudendheid bij rechters ten opzichte van de politiek in de uitvoering van constitutionele 
toetsing. Hierbij past ook dat Noorwegen het land is waarin enigszins een discussie op gang 
is gekomen over de noodzaak voor politieke betrokkenheid in het benoemingsproces van 
rechters in het Hooggerechtshof. Dit moet echter wel in het licht worden gezien van een 
hervorming van het selectieproces in 2002, waardoor benoemingen nu bijna geheel 
gebaseerd zijn op de selectie door een onafhankelijk comité.  
 
Al met al is ook hier een evolutie zichtbaar. De rechterlijke macht in de Scandinavische landen 
wordt steeds meer zichtbaar als separate pijler in het staatsbestel, in plaats van als onderdeel 
van het bestuur. Dit brengt, al naar gelang de mate van intensiteit van constitutionele toetsing, 
ook vragen met zich mee over de relatie tussen rechter en politiek. Ter discussie staat dan 
vooral de mate waarop de rechter ingrijpt in de politieke besluitvorming, en niet de positie of 
bevoegdheden van de rechterlijke macht als zodanig.  
 
 
  
 
66
 Artikel 20 hoofdstuk 8 van het Instrument van Bestuur.  
67
 Joachim Nergelius (2013) ‘Constitutional reform in Sweden - Some important remarks’, Tijdschrift voor 
Constitutioneel Recht, 3, 372. 
51 
 

Sint Maarten 
 
1. Staatsstructuur en inbedding van constitutioneel toetsingsrecht 
 
Sint Maarten is sinds 10-10-2010 een zelfstandig onderdeel (land) van en in het Koninkrijk. 
Tot 2010 was zij onderdeel van de Nederlandse Antillen, dat samen met Aruba dat destijds 
een status aparte had, onderdeel uitmaakte van het Koninkrijk. De positie van Sint Maarten 
(evenals van Aruba en Curaçao ) en de verdeling van bevoegdheden tussen Koninkrijk en 
eiland, is geregeld in het Statuut. 
 
Sint Maarten heeft een eigen constitutie, neergelegd in de Staatsregeling (zie art. 42 Statuut), 
zoals aanvaard door het parlement, de eilandsraad.De Staatsregeling is in werking getreden 
op 10 oktober 2010. 
 
De Staatsregeling bevat een substantieel hoofdstuk (hoofdstuk 2) over grondrechten, dat is 
onderverdeeld in enkele paragrafen: vrijheden, gelijkheid, solidariteit, burgerschap en 
rechtspleging. Artikel 31 bepaalt welke beperkingen toelaatbaar zijn. Verder is er ingevolge 
Hoofdstuk 8 een Constitutioneel Hof (art. 127 en 128). 
 
2. Ontwikkeling van constitutionele toetsing: vanaf aanvang tot 
heden 
 
Constitutionele toetsing, dat wil zeggen toetsing van algemeen verbindende voorschriften aan 
de Staatsregeling, is gegeven de positie van Sint Maarten als land, een vorm van 
constitutionele toetsing. Overigens dient hier opgemerkt te worden dat constitutionele toetsing 
aan het Statuut binnen het Koninkrijk (toetsing van Rijkswetten), en binnen Nederland 
(toetsing van wetten in formele zin) niet is toegestaan (Harmonisatiewet arrest) 
 
Wettelijke regelingen op Sint Maarten (en de andere landen Aruba en Curaçao) kunnen wel 
aan het Statuut worden getoetst. Dat geldt a fortiori voor de regelingen op de BES eilanden, 
omdat de laatste openbare lichamen binnen Nederland zijn, waarvan regelingen getoetst 
kunnen worden aan formele wetten, Grondwet en Statuut. 
 
Het Constitutioneel Hof beoordeelt de verenigbaarheid met de Staatsregeling van 
bekrachtigde maar nog niet in werking getreden wettelijke regelingen (bedoeld zijn: de 
landsverordeningen (met uitzondering van de eenvormige landsverordeningen), 
landsbesluiten, houdende algemene regelingen, ministeriële regelingen, en verordeningen 
van openbare lichamen en zelfstandige bestuursorganen). Dat is een ruim takenpakket voor 
een constitutioneel hof: veel ruimer dan gebruikelijk in de context van constitutionele toetsing.  
 
Is het bereik van te toetsen regels ruim, de toegang tot het Constitutioneel Hof is beperkt. 
Toetsing is ex ante en abstract en betreft regelingen die wel bekrachtigd maar nog niet in 
werking getreden zijn, en voorkomt dus de inwerkingtreding van regels die met de 
Staatsregeling voorzienbaar in strijd zijn. De wetgever krijgt daarnaast ook de kans de 
noodzakelijke reparaties aan te brengen. Zaken kunnen echter uitsluitend aanhangig worden 
gemaakt door een schriftelijk verzoek van de Ombudsman, wegens onverenigbaarheid met 
de Staatsregeling. Zo’n verzoek dient te worden gedaan binnen zes weken na de 
bekrachtiging. Uitzondering op deze bevoegdheid is in geval van spoedeisendheid. Daarover, 
en in algemene zin over werkwijze van het Constitutioneel Hof, zijn regels gesteld in de 
Landsverordening Constitutioneel Hof 2010, waarin ook andere taken kunnen worden 
opgedragen; dat is nog niet gebeurd. Volgens de toelichting werd daarbij gedacht aan het 
waarborgen van integriteit (in het openbaar bestuur). Deze beperkte toegang, gevoegd bij het 
53 
 

3. Samenstelling en benoeming van het Constitutioneel Hof  
 
Het Constitutioneel Hof bestaat uit drie leden -onder wie een president en een vice-president 
- en drie plaatsvervangende leden. Zij worden benoemd voor een periode van 10 jaar, met de 
mogelijkheid van een eenmalige herbenoeming, bij landsbesluit (besluit van de regering). Een 
lid en een plaatsvervangend lid worden benoemd op voordracht van de Raad van State van 
het Koninkrijk, en wel uit zijn midden. Een tweede lid en plaatsvervangend lid worden 
benoemd op voordracht van het Gemeenschappelijk Hof van Justitie van de zes Antilliaanse 
eilanden en wel uit zijn midden. De bedoelde voordrachten voor de benoeming van een lid 
respectievelijk plaatsvervangend lid bevatten de namen van zo mogelijk twee personen. Het 
derde lid en plaatsvervangend lid wordt bij landsbesluit benoemd, gehoord het Constitutioneel 
Hof zelf. De president en vice-president worden bij landsbesluit als zodanig benoemd op 
voordracht door en uit de leden van het Constitutioneel Hof. De huidige samenstelling is: 
Jacob Wit (president), Jan de Boer (Gemeenschappelijk Hof) en Ben Vermeulen (Raad van 
State). 
 
Gezien het feit dat zitting in het Constitutioneel Hof voor twee leden en twee 
plaatsvervangende leden gekoppeld is aan lidmaatschap van het Gemeenschappelijk Hof van 
Justitie en van de Raad van State, bepaalt de Staatsregeling dat schorsing van of het einde 
van lidmaatschap van die beide instanties ook leidt tot beëindiging van het lidmaatschap van 
het Constitutioneel Hof. Verder kunnen (plaatsvervangende) leden op eigen verzoek worden 
ontslagen alsmede wegens het bereiken van de leeftijd van 70 jaar, zoals bepaald in de 
Landsverordening. Verder bepaalt de Landsverordening dat (plaatsvervangende) leden door 
het al eerder genoemde Gemeenschappelijke Hof in raadkamer worden geschorst of 
ontslagen, op voordracht van de Procureur-Generaal. De gevallen waarin zijn te vinden in de 
Landsverordening Constitutioneel Hof van 2010: bij een veroordeling voor een misdrijf; bij 
onder curatele stelling, faillissement, dan wel wegens handelen of nalaten dat ernstig nadeel 
toebrengt aan de goede gang van zaken bij de rechtspraak of aan het in haar te stellen 
vertrouwen. 
 
Nadere benoemingseisen zijn te vinden in de Landsverordening Constitutioneel Hof van 2010. 
Eis is dat men een bachelor en master in het recht heeft verkregen resp. bevoegd is de titel 
Meester te voeren, alsmede dat men het Nederlanderschap heeft. 
 
4. Toetsing aan Staatsregeling en verdragen 
 
Overeenkomsten met andere mogendheden en met volkenrechtelijke organisaties, voorzover 
zij voor Sint Maarten zijn bekrachtigd, behoren ingevolge art. 81 Staatsregeling tot de 
geldende wettelijke regelingen in Sint Maarten. Zonder een hiërarchie aan te geven staat de 
daar opgesomde lijst van geldende wettelijke regels wel in een min of meer logische reeks 
(van a.- j., met onder a. Het statuut, onder b. Verdragen, onder c. rijkswetten en amvb’s en 
sub d de Staatsregeling enz. Maar van belang is wel op te merken dat art. 119 Staatsregeling 
zich qua toetsingsbevoegdheid van de rechter beperkt tot wettelijke regelingen als eerder 
genoemd aan de Staatsregeling.  
 
Verdragstoetsing vindt in concreto plaats door de rechter (en niet door het Constitutioneel 
Hof), en wel op basis van art. 93/94 Grondwet dat gelding heeft voor het Koninkrijk. Zo kan 
toetsing aan het EVRM (en is er ook rechtspraak waarin specifieke situaties beoordeeld 
worden via een bepaling van het EVRM) plaatsvinden waaraan Sint Maarten conform de 
regelingen in het Statuut is gebonden en dat tevens de formulering van de grondrechten in de 
Staatsregeling heeft beïnvloed. Buitenlandse betrekkingen en verdragssluiting en -opzegging 
zijn een Koninkrijksaangelegenheid en nader geregeld in het Statuut (art. 24-28). 
 
55 
 

7. Procedure: hoe grondwettigheidsvragen aan het Constitutionele 
Hof en de rechter kunnen worden voorgelegd 
 
Grondwettigheidsvragen (dat wil zeggen vragen over de verenigbaarheid van wettelijke 
regelingen met de Staatsregeling) kunnen ex ante aan het Constitutioneel Hof louter worden 
voorgelegd (binnen zes weken na bekrachtiging van een wettelijke regel en voor de 
inwerkingtreding), louter door de Ombudsman. 
 
Ex post concrete verenigbaarheidsvragen kunnen door procespartijen in de context van een 
aanhangig rechtsgeding aan de orde worden gesteld. Daarbij is dus het in een procedure 
reguliere belang vereiste van toepassing. 
 
8. Soorten uitspraken  
 
De uitspraak van het Constitutioneel Hof over een met de Staatsregeling strijdige wettelijke 
regel leidt er toe dat die regel niet in werking kan treden. De rechter kan in aan hem 
voorgelegde zaken in het geval van strijd van een wettelijke regel met de Staatsregeling, de 
wettelijke regel geheel of gedeeltelijk buiten toepassing verklaren. Tevens kan hij daarbij 
bepalen dat de gevolgen van de geheel of gedeeltelijk buiten toepassing verklaarde wettelijke 
regel, geheel of gedeeltelijk in stand blijven (art. 119 lid 2 Staatsregeling). 
 
9. Constitutioneel Hof (en constitutionele toetsing) in cijfers en 
ontwikkeling 
 
In de rechtspraak van de gewone rechter zijn geen uitspraken gevonden waarin via art. 119 
Staatsregeling landsverordeningen getoetst werden aan de Staatsregeling. De rechtspraak 
van het Constitutioneel Hof is op deze punten dan ook nog de enige bron: deze is nog zeer 
beperkt en omvat twee uitspraken. 
 
71
De eerste zaak betrof de Landsverordening houdende vaststelling van een nieuw wetboek 
van Strafrecht, en de verwijzing van de Ombudsman hield in om enkele onderdelen daarvan 
te vernietigen. In deze eerste uitspraak zijn de volgende algemene uitgangspunten die het Hof 
formuleert van belang: 
- De omvang van het geschil wordt bepaald door het verzoekschrift van de Ombudsman en 
door de door de Ombudsman aangevoerde bezwaren; 
- Het Hof stelt voorop ‘judicial restraint’ te betrachten, te meer waar het gaat om open en 
multi-interpretabele normen van de Staatsregeling en er sprake is van een toetsing in 
abstracto. 
- Die toetsing in abstracto heeft het Hof er ook van weerhouden al te beoordelen of een 
concrete toepassing verenigbaar is: dat te beoordelen acht het Hof een taak van de rechter 
ingevolge art. 119 Staatsregeling 
- In overeenstemming met de bepaling in de Staatsregeling kan een strijdige regeling 
worden vernietigd, zodat er bijvoorbeeld van kan worden afgezien als het gebrek niet van 
een zodanige aard is dat er overwegende bezwaren zijn om de verordening toch in 
werking te laten treden. 
- De presumptie van grondwettigheid; die kan er ook te leiden dat een gewraakte bepaling 
in redelijkheid Staatsregeling conform kan worden uitgelegd (en daarna toegepast) 
- Concordantie: het uitgangspunt van een harmoniserende interpretatie van grondrechten- 
en mensenrechtenbepalingen, vooral ook van het EHRM, waarop de grondrechten 
bepalingen in de Staatsregeling mede zijn gebaseerd. Ook wordt de Nederlandse 
grondwet waar aangewezen en passend als een inspiratiebron gehanteerd. In deze zaak 
 
71
 2013/1: ECLI:NL:OCHM2013:1, 8 november 2013 
57 
 

DEEL III VERGELIJKENDE TABEL EN CONCLUSIES 
 
 
Vergelijkend overzicht 
  
Land België Duitsland Frankrijk Scandina- VK Sint Maarten Nederland Nederland 
vië (huidig) (conform 
Staats- 
commissie) 
 
Institutionele Speciaal, Speciaal, Speciale, full - - Constitution - Constitution
inrichting fulltime fulltime time eel hof, op eel hof, op 
constitutione constitutione constitutione afroep afroep 
 
el hof el hof le raad 
Toetsings- Grondwet Grondwet Grondwet Grondwet  HRA Grondwet  - Alleen 
maatstaf grondrech-
ten in 
Grondwet 
Verdragstoetsi Verdrags- Conforme Verdrags- Verdrags- - Verdrags- Verdrags- Verdrags-
ng toetsing interpretatie toetsing toetsing als toetsing toetsing toetsing 
door alle door alle door alle gevolg van door alle door alle door alle 
rechters; bij rechters,  rechters; bij incorporatie rechters rechters rechters 
samenloop geïncorpo- samenloop (EVRM) 
eerst reerd in eerst 
grondwets- grondwets- grondwets-
toetsing; toetsing toetsing; CC 
geïncorpo- (EVRM) toetst niet 
reerd in aan 
grondwets- verdragen 
toetsing 
(EVRM) 
Concrete/abstr Concreet en Concreet en Concreet en  Concreet  Concreet Concreet  - Concreet 
acte toetsing abstract abstract abstract en abstract 
Toegang tot Direct: Direct: Direct:  -  - Direct: door  - Indirect: 
constitutionele specifieke specifieke specifieke ombuds- door rechter  
hof   actoren en actoren en instanties man 
burgers met burgers (vooraf)  
belang  (constitutio- 
 nele Indirect: via 
Indirect: alle klachten) Raad van 
rechters  State/Hof 
Indirect: alle van 
rechters  Cassatie  
 
 
 
  
 
  
59 
 

7. In drie van de onderzochte landen met een constitutioneel hof (België, Duitsland en 
Frankrijk) hebben deze hoven zich verder ontwikkeld dan oorspronkelijk de bedoeling was, 
en zijn hun rechtsmacht en toetsingskader steeds verder uitgebreid, ofwel door de 
grondwetgever of de (bijzondere) wetgever, of door de eigen rechtspraak. Vooral in 
Duitsland is door de doctrine van horizontale werking en de ‘uitstraling’ van grondrechten 
naar alle juridische relaties (inclusief tussen burgers onderling) het bereik van de 
Grondwet buitengewoon groot. Alle maatschappelijke kwesties kunnen een constitutionele 
dimensie hebben en uiteindelijk ter beslissing aan het Constitutioneel Hof worden 
voorgelegd. 
 
8. In drie van de onderzochte landen met een constitutioneel hof werd het hof opgericht naar 
aanleiding van een ‘regime change’: in Duitsland bij de invoering na de Tweede 
Wereldoorlog van een nieuwe Grondwet voor een federale staat, na een autoritair regime 
waarin grondrechten op grote schaal werden geschonden; in Frankrijk bij de invoering van 
een semi-presidentieel stelsel met een gerationaliseerd parlement (na het failliet van de 
Vierde Republiek), en in België bij de federalisering van de staat. Dit komt overeen met 
wat is gebeurd in de meeste landen in Europa waar constitutionele hoven werden 
opgericht in jonge democratieën, om het proces van democratisering te beschermen 
(Spanje en Portugal na de val van autoritaire regimes in de jaren ’80 van de vorige eeuw; 
in bijna alle landen van Centraal en Oost-Europa na de val van de communistische 
regimes). De regime change in Sint Maarten is moeilijker te duiden anders dan dat er 
destijds een wens daartoe was en zich de gelegenheid voordeed vanwege de 
hervormingen in het Koninkrijksstatuut en de nieuwe status van Sint Maarten als 
eigenstandig onderdeel van het Koninkrijk. 
 
9. Niet toevallig zijn de landen in ons onderzoek die geen constitutioneel hof hebben (de 
Scandinavische landen en het VK), landen die (in het recente verleden) geen autoritair 
regime hebben gekend. Deze landen hebben niet ervaren hoe een (zelfs democratisch 
verkozen) meerderheid de beginselen van de rechtsstaat met de voeten kan treden. Het 
vertrouwen in democratische meerderheden en het respect dat zij opbrengen voor de 
beginselen van de democratische rechtsstaat, de rechten van burgers en minderheden is 
er nog niet op grote schaal geschonden. De behoefte aan tegenmacht wordt er minder 
sterk ervaren. Bij de opkomst van populistische regimes in Oost en Centraal Europa 
(Hongarije en Polen) zien we overigens dat deze regimes niet voor niets als eerste de 
pijlen richten op die constitutionele hoven: deze regimes houden niet van tegenmacht, 
omdat die niet past bij hun opvatting van democratie als de (ongeremde) macht van de 
meerderheid. 
 
10. In geen van de onderzochte landen is het mandaat van het constitutionele hof beperkt tot 
de toetsing aan grondrechten. In Duitsland kon het Constitutionele Hof vanaf het begin 
toetsen aan de hele Grondwet, in België en Frankrijk was de toetsing in eerste instantie 
wel aanvankelijk beperkt tot bevoegdheidskwesties, maar werd de toetsingsmaatstaf 
geleidelijk aan uitgebreid. Het Constitutioneel Hof van Sint Maarten heeft eveneens de 
bevoegdheid om aan alle bepalingen van de Staatsregeling te toetsen die zich daarvoor 
lenen. Dit beeld is overigens breder: geen enkel van de constitutionele hoven van de 
landen van de EU toetst alleen aan grondrechten.  
 
11. Ondanks het feit dat grondrechtenbescherming nooit de enige taak is van constitutionele 
hoven en soms niet eens was meegegeven bij de oprichting van het hof, hebben de drie 
onderzochte constitutionele hoven (voor Sint Maarten is het nog wat vroeg een dergelijke 
eenduidige conclusie te trekken) zich ontwikkeld tot voornamelijk mensenrechtenhoven: 
mensenrechten (constitutional justice) vormen de hoofdtaak van constitutionele hoven, 
naast hun taken als bevoeghedenrechter en/of arbiter tussen politieke instellingen (zowel 
horizontaal – wetgever en regering –, als verticaal – centraal niveau en deelstatelijk 
niveau). 
61 
 

als het ware aan wat het EHRM zegt (het spiegelbeginsel, Art. 3 HRA in het VK en art. 94 
Grondwet voor Nederland). In de Scandinavische landen, waar constitutionele toetsing 
parallel loopt met toetsing aan geïncorporeerde verdragen, bindt het spiegelbeginsel de 
rechter in beginsel niet, maar omdat de grondwet redelijk weinig handvatten geeft voor 
toetsing laat de rechter zich inspireren door de meer creatieve houding van het EHRM, 
om grondrechten mee te laten evolueren met de samenleving (de living instrument 
doctrine).  
 
20. Constitutionele hoven die de eigen grondwet interpreteren voelen zich doorgaans vrijer 
om de grondwet te interpreteren, en zijn vaak creatiever in hun interpretatie van de 
grondwet. Daarom, en omdat zij een specifiek mandaat hebben de grondwet te 
beschermen (dat is zelfs hun raison d’être en hun specifieke mandaat), aarzelen zij niet 
om waar zij dat nodig te achten, de wetgever te corrigeren. 
 
21. Constitutionele hoven hebben doorgaans de bevoegdheid om wetten te vernietigen 
(uitspraken met erga omnes werking), of tenminste buiten toepassing te laten in een 
concreet geval. Het precieze effect van de beslissing dat een wettelijke bepaling de 
grondwet schendt, hangt meestal af van de aard van de procedure (direct of indirect, 
abstract of concreet, a priori of a posteriori). 
 
22. Gewone rechters die de grondwettigheid van wetten toetsen, kunnen de wet niet 
vernietigen, maar alleen buiten toepassing laten in het concrete geval dat voorligt (in de 
Scandinavische landen). In het VK kunnen de hogere rechters na toetsing slechts een 
signaal afgeven richting de politiek door middel van een verklaring van onverenigbaarheid. 
 
23. In geen van de onderzochte landen met gespreide constitutionele toetsing wordt een 
gebrek aan rechtseenheid gesignaleerd ook niet waar er verschilende hoogste rechters 
zijn. Buiten toepassing laten vanwege strijd met de grondwet komt zo weinig voor, dat er 
ook niet of nauwelijks uiteenlopende uitspraken over de grondwettigheid van wetten voor 
lijken te komen. 
 
24. Constitutionele hoven lijken meer de neiging te hebben hun opdracht op te vatten als die 
van ultieme ‘hoeders van de grondwet’ dan gewone rechters, die zichzelf vaak zien als 
onderdeel van een geheel van actoren die samen de grondwet vormgeven. Dit is het 
duidelijkst in Duitsland, waar het Constitutioneel Hof niet alleen het monopolie heeft om 
wetten ongrondwettig te verklaren, maar ook gezien wordt als de ultieme uitlegger van de 
Grondwet. Dat ligt iets anders in België (en Frankrijk), waar alleen het Grondwettelijk Hof 
weliswaar een wet ongrondwettig kan verklaren, maar waar andere actoren uitdrukkelijk 
participeren in het interpreteren en het vormgeven van de Grondwet, zoals bijvoorbeeld 
de Afdeling Wetgeving van de Raad van State. 
 
25. In de landen met een constitutioneel hof is het gezag van het hof groot, zowel bij de 
gewone rechterlijke macht als bij de politieke instellingen en de burger. Dat geldt voor de 
acceptatie van specifieke uitspraken als ook voor de acceptatie van het hof als zodanig. 
Constitutionele hoven worden dan ook wel gezien als forum waar het deliberatieve proces 
wordt voortgezet, met name voor actoren wier stem in het politieke proces niet of slechts 
beperkt is gehoord. De uitspraak van een constitutioneel hof brengt althans voorlopig het 
politieke debat tot een einde. 
 
26. Waar een constitutioneel hof bestaat, wordt geaccepteerd dat dat hof uitspraken kan doen 
met politieke implicaties: het hof heeft immers het expliciete mandaat om wetten te 
toetsen, en om soms ook politieke meerderheden terug te fluiten. De politieke betekenis 
van de benoeming van rechters is daarom een gegeven. Bij de benoeming van leden van 
een constitutioneel hof zijn mitsdien verschillende politieke actoren betrokken. Ook wordt 
gepoogd om het hof in zekere zin een afspiegeling te laten zijn van de politieke 
63 
 

Onderdeel 2: Lessen voor Nederland 
 
1. Nederland ligt op dit moment het dichtst bij het VK en de Scandinavische landen: geen 
van deze landen hebben een constitutioneel hof, en alle hebben een diep gewortelde 
constitutionele cultuur die vergt dat de rechter zich terughouden opstelt ten opzichte 
van de wet in formele zin. Maar in tegenstelling tot Nederland is in het VK en in 
Scandinavië toetsing van de grondwettigheid van wetten wel toegestaan.  
 
2. Hoewel de rechter in die landen de formele wet kan toetsen (in het VK aan de Human 
Rights Act, in de Scandinavische landen aan de grondwet en het EVRM en in 
Nederland aan verdragen, zoals het EVRM), toont hij grote terughoudendheid ten 
opzichte van de wetgever. De rechter is zich zeer bewust van zijn plaats in de trias 
politica. De constitutionele cultuur vraagt dat de rechter de toetsingsbevoegdheid 
terughoudend toepast.  
 
3. Onderzoek wijst uit dat er in Nederland 11 gevallen zijn geweest (waarbij meerdere 
zaken over dezelfde wetsbepaling als 1 zijn geteld) waarin (onherroepelijk) door de 
rechter een (bepaling in een) wet in formele zin buiten toepassing is gelaten wegens 
73
strijd met een ieder verbindende verdragsbepaling. Dit wijst niet op een activistische 
rechterlijke macht, die de wetgever ‘voor de voeten loopt’. De wetgever heeft in die 
gevallen de uitspraken van de rechter niet betwist. Ook anderszins geeft de 
Nederlandse rechter blijk van terughoudendheid ten opzichte van de wetgever: 
wanneer na buiten toepassing laten van de strijdige wet verschillende oplossingen in 
een zaak mogelijk zijn, dan verwijst de rechter de kwestie terug naar de wetgever. Dat 
doet hij veelal met de overweging dat het ‘buiten de rechtsvormende taak van de 
rechter valt’ om de keuze te maken. De Nederlandse constitutionele cultuur lijkt in die 
zin sterk op de Scandinavische en Britse constitutionele cultuur. In de discussie wordt 
wel verwezen naar de Urgenda-zaak. Die zaak betrof echter niet de grondwettigheid 
van een wet in formele zin. Ook na een eventuele invoering van een constitutioneel 
hof volgens de plannen van de Staatscommissie zou een dergelijke zaak over de 
rechtmatigheid van overheidshandelen bij de gewone rechter terechtkomen.  
 
4. De ontwikkelingen in de Scandinavische landen en in het VK laten zien dat de 
invoering van een toetsingsbevoegdheid van de gewone rechter (zoals in het VK in 
1998) of een uitbreiding/codificatie daarvan in de grondwet (in verschillende 
Scandinavische landen) niet leidt tot een grote toename van 
ongrondwettigverklaringen door de rechter. In geen van die onderzochte landen heeft 
de rechter de invoering of uitbreiding van constitutionele toetsing opgevat als een 
uitnodiging om actief op te treden. De constitutionele cultuur van rechterlijke 
terughoudendheid is zo diepgeworteld dat de rechter slechts in uitzonderlijke gevallen 
gebruik maakt van de bevoegdheid tot ongrondwettigverklaring. 
  
5. De rechterlijke terughoudendheid is in de Scandinavische landen, net als in Nederland, 
ook ingegeven door de aard van de grondwet, die sober is, en weinig handvatten biedt 
 
73
 HR 4 mei 1984 NJ 1985, 510 (ouderlijke macht); HR 21 maart 1986, NJ 1986, 585-588 (gezamenlijke 
ouderlijke macht); CRvB 14 mei 1987, RSV 1987, 246 & CRvB 25 mei 1989, RSV 1989, 275 ( CRvB 9 januari 
1992, RSV 1992, 282 (Wet uitkering vervolgingsslachtoffers); CRvB 7 december 1988, RSV 1989,67 (AWW); HR 
23 september 1988, ECLI:NL:HR:1988:AD0437 (art. 1:5 lid 2 (oud) BW; HR 20 april 1999, 
ECLI:NL:HR1999:ZD5266 (Wet getuigenbescherming); HR 18 december 2001 ECLI:NL:HR:2001:AD4292 
(Uitleveringswet); CRvB 24 januari 2006 ECLI:NL:CRVB:2006:AV0197 (Wet Werk en Bijstand); CRvB 5 maart 
2009 ECLI:NL:CRVB2009:BI0952 (AOW); RvS 22 oktober 2014 ECLI:NL:RVS:2014:3788 (Awir); RvS 27 mei 
2015 ECLI:NL:RVS2015:1660 (Wet kinderbijslag). Verder wordt er ook wel in zaken aangegeven dat er strijd is 
met een verdragsbepaling maar dat de opheffing daarvan de rechtsvormende taak van de rechter te buiten gaat: 
HR 23 september 1988, NJ 1989, 740 (Naamrecht).  
 
65 
 

SLOT  
 
Met de absolute afwijzing van elke vorm van constitutionele toetsing van formele wetten 
bevindt Nederland zich inmiddels in de EU, in Europa (en in de wereld) in een 
uitzonderingspositie. De Commissie van Venetië van de Raad van Europa heeft zelfs 
aangegeven dat de volledige afwezigheid van constitutionele toetsing op gespannen voet kan 
staan met de beginselen van de rechtsstaat. De rechtsfilosoof Dworkin betoogde in dat 
verband onder meer dat het rechterlijke toetsingsrecht de democratie versterkt door de 
bescherming van democratische vrijheden, en toeziet op de bescherming van minderheden, 
wat in zijn perspectief onderdeel is van het democratieconcept, omdat dat mede inhoudt dat 
minderheden meerderheid moeten kunnen worden. Vanuit een rechtsstatelijk perspectief kan 
worden gesteld dat constitutionele toetsing een bijkomende garantie biedt om er voor te 
zorgen dat alle staatsmachten gehouden worden aan de regels en het recht. 
  
Anderen, zoals de Amerikaanse professor Jeremy Waldron betogen echter dat de afwezigheid 
van constitutionele toetsing in het licht van het democratiebeginsel te verkiezen is, maar dit is 
enkel het geval als aan een aantal voorwaarden is voldaan: er moet sprake zijn van een 
inclusieve, robuuste democratie waarin de rechten van minderheden en enkelingen (inclusief 
75
gevangenen, vreemdelingen, enzovoorts) erkend en beschermd worden. Rechterlijke 
toetsing is, zou men vanuit dat perspectief kunnen zeggen, een ‘second best option’. Voor de 
opstellers van dit rapport staat niet vast dat Nederland vandaag in alle opzichten voldoet aan 
de voorwaarden die Jeremy Waldron benoemt. De sterke verknoping tussen regering en 
parlement en het feitelijke monisme (de ‘samenklontering van machten’), opkomende 
opvattingen van democratie als (eenvoudigweg) de macht van de meerderheid en de komst 
van echte minderheden die nooit meerderheden zullen worden, maken duidelijk dat macht 
tegenmacht nodig heeft.  
  
De Nederlandse Grondwet erkent de bevoegdheid van de rechter om wetten te toetsen aan 
(mensenrechten-)verdragen. Van die bevoegdheid maakt de rechter, trouw aan de 
constitutionele cultuur van Nederland, zoals hierboven aangegeven, slechts spaarzaam 
gebruik.  
  
Mocht worden gekozen voor de invoering van een systeem van constitutionele toetsing, dan 
past gespreide toetsing het best bij die diepgewortelde constitutionele cultuur in Nederland.  
De rechter draagt er toe bij dat de overheid de beginselen van de democratische rechtsstaat 
respecteert, maar neemt geen beslissingen die bij de wetgever en de politiek horen. Het 
toevertrouwen van constitutionele toetsing aan de gewone rechter zal de bestaande 
verhoudingen het minst in beweging brengen. In de nationale verhoudingen heeft de wetgever 
kwesties aan de rechter overgelaten (zoals het stakingsrecht), heeft de rechter spaarzaam 
wetgeving buiten toepassing gelaten waar deze evident niet conform verdragen was (vooral 
in gevallen van ongelijke behandeling), en zelfs in gevallen waar de rechter van oordeel was 
dat een wet in formele zin in strijd was met een fundamenteel rechtsbeginsel, heeft hij niet 
ingegrepen onder erkenning van het verbod van rechterlijke toetsing. 
  
De oprichting van een constitutioneel hof, zo laat dit onderzoek zien, leidt vaak tot een (zij het 
geleidelijke) herschikking in de constitutionele verhoudingen, waarbij het constitutionele hof 
een steeds belangrijkere plaats inneemt in het bestel, en een grote invloed uitoefent op de 
politieke besluitvorming. 
  
In landen waar is gekozen voor gespreide constitutionele toetsing (het VK en de 
Scandinavische landen), treedt de rechter veeleer op om te signaleren dat een wet 
problematisch is vanuit constitutioneel perspectief. De rechter stelt zich niet in de plaats van 
 
75
 Jeremy Waldron, ‘The Core of the Case Against Judicial Review’ (2006) The Yale Law Journal 1346-1406.  
67 
 

BRONNEN 
 
Algemeen 
- Maartje de Visser, Constitutional Review in Eurpe: A Comparative Analysis, Hart 
Publishing, 2014 
 
België 
 
- Website van het Grondwettelijk Hof (www.const-court.be) 
- André Alen en Willem Verrijdt, ‘The dialogue between the European Court of Human 
Rights and domestic constitutional courts - The Belgian example’, in Human Rights with a 
Human Touch. Liber amicorum Paul Lemmens (Intersentia, 2019) pp. 155-202 
- André Alen en Willem Verrijdt, ‘La relation entre la Constitution belge et le droit 
international et européen’ in Liber amicorum Rusen Ergec (Pasicrisie Luxembourgeoise, 
2017)  
- Sarah Lambrecht, ‘Grondrechtenbescherming door de hoogste rechtscolleges en hun 
onderlinge verhouding’ (2017) 
- Riet Leysen et al (red), Semper Perseverans. Liber Amicorum André Alen (Intersentia, 
2020) 
- Toon Moonen, Het Grondwettelijk Hof en de interpretatie van de Grondwet. Een 
perspectief op argumenten en legitimiteit (doctoraatsproefschrift UHasselt, 2014 FWO 
D/2014/2451/61) 
- Jan Theunis, De exceptie van onwettigheid. Onderzoek naar de rol en de grenzen van 
artikel 159 van de Grondwet in de Belgische rechtsstaat (doctoraatsproefschrift 
KULeuven, Brugge, Die Keure, 2011) 
- Jan Theunis, ‘Het Grondwettelijk Hof (1980-2020): van bevoegdheidshof over 
gelijkheidshof naar grondrechtenhof’, in Riet Leysen et al (red), Semper Perseverans. 
Liber Amicorum André Alen (Intersentia, 2020), 247-256.  
 
Duitsland 
- Website van het Bundesverfassungsgericht (www.bundesverfassungsgericht.de) 
- Justin Collings, Democracy's Guardians: A History of the German Federal Constitutional 
Court, 1951–2001 (Oxford: Oxford University Press 2015) 
- Michaela Hailbronner, Traditions and Transformations: The Rise of German 
Constitutionalism, Oxford: Oxford University Press 2015 
- Frank Hoffmeister, ‘Germany: Status of European Convention on Human Rights in 
domestic law’, International Journal of Constitutional Law 4/4 (2006), 722-731 
- Matthias Jestaedt et al, The German Federal Constitutional Court: The Court Without 
Limits (Oxford: Oxford University Press 2020) 
- Mattias Kumm, ‘Who is Afraid of the Total Constitution? Constitutional Rights as Principles 
and the Constitutionalization of Private Law’, German Law Journal 7/4 (2006), 341-369. 
- Eva Julia Lohse, ‘The German Constitutional Court and Preliminary References - Still a 
Match not Made in Heaven?’, German Law Review 16/6 (2015), 1491-1508 
 
Frankrijk 
- John Bell, French Constitutional Law, Oxford: Oxford University Press 1992 
- J.H. Reestman, Constitutionele toetsing in Frankrijk, De Conseil constitutionnel en de 
grondwettigheid van wetten en verdragen, Ars Aequi 1996 
- Jean Gicquel, Jean-Eric Gicquel, Droit constitutionnel et institutions politique, 2013 (27 ed) 
- Henry Roussillon & Pierre Esplugas-Labatut, Le Conseil Constitutionnel, Dalloz, 2015 
- Conseil-constitutionnel.fr (waarop uitspraken, korte uitleg en diverse cahiers met analyses 
en beschouwingen) 
69 
 

