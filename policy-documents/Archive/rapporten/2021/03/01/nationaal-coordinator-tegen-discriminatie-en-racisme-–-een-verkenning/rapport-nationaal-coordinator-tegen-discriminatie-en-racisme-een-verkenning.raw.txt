 
 
 
 
 
 
Nationaal Coördinator 
tegen discriminatie en 
racisme 
Een verkenning  
 
 
 
 
 
 
 
  
 
 1 / 55 Nationaal Coördinator tegen discriminatie en racisme 

 
 
Verkenning naar een Nationaal Coördinator 
tegen Discriminatie en Racisme 
 
Definitieve versie, maart 2021 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 3 / 55 Nationaal Coördinator tegen discriminatie en racisme 

 
 
wettelijk verankerd is en een stevige ondersteuning krijgt zowel in menskracht, als 
financiële middelen. 
 
Het is mij opgevallen dat iedereen die wij bij deze verkenning hebben gevraagd mee 
te denken direct beschikbaar was en waardevolle input heeft geleverd. Ik ben hen 
daarvoor zeer erkentelijk. Ik hoop dat deze verkenning aan de verwachtingen 
voldoet en daarmee een bijdrage kan leveren aan de bestrijding van discriminatie 
en racisme in ons land. 
 
Peter Heij 
ABDTOPConsult   
 
 
 
 
 
 
 
 
 
 
 
 
 
 
  
 
 5 / 55 Nationaal Coördinator tegen discriminatie en racisme 

 
 
1 Inleiding 
1.1 Aanleiding 
De maatschappelijke en politieke discussie over discriminatie en racisme hebben de 
afgelopen tijd gezorgd voor toenemende erkenning van de aard en de reikwijdte van 
dit probleem in de samenleving. De Black Lives Matter beweging, bijvoorbeeld, 
zorgde ervoor dat duizenden mensen de straat op gingen om te protesteren tegen 
racisme, waarbij ook aandacht werd gevraagd voor institutionele en systematische 
vormen van discriminatie en racisme. Naar aanleiding van deze protesten werd op 1 
juli 2020 in de Tweede Kamer gedebatteerd over racisme en discriminatie. Tijdens 
dit debat zijn diverse moties aangenomen, waaronder twee over de instelling van 
een Nationaal Coördinator tegen Discriminatie en Racisme (NCDR) en een motie 
over de instelling van een Staatscommissie Discriminatie en Racisme. Tijdens een 
notaoverleg is op 1 juli 2020 ook een motie aangenomen over de instelling van een 
1
Nationaal Coördinator Antisemitismebestrijding.  
  
Bij brief van 9 december 2020 heeft de minister van Binnenlandse Zaken en 
Koninkrijksrelaties (BZK) aangekondigd een kort en intensief traject in de vorm van 
een verkenning te laten uitvoeren naar de vraag hoe de versterking van een 
gecoördineerde aanpak ter bestrijding van discriminatie en racisme het beste vorm 
kan krijgen teneinde de effectiviteit van beleid ter bestrijding van discriminatie en 
2
racisme te vergroten. In dezelfde brief geeft de minister van BZK aan dat een meer 
gecoördineerde aanpak van discriminatie en racisme vanuit de overheid 
noodzakelijk is met aandacht voor een overkoepelende en (waar nodig) gerichte 
______ 
1
 Kamerstukken II 2019/20, 30 950, nr. 203 (Jetten c.s.): ‘constaterende dat racisme anno nu nog steeds 
plaatsvindt in Nederland; van mening dat de overheid het principe van een inclusieve werkgever zou moeten 
nastreven; verzoekt de regering een Nationaal coördinator discriminatie en racisme aan te stellen voor de aanpak 
van discriminatie en racisme die kan zorgen voor meer inclusiviteit bij de overheid’;  
 
Kamerstukken II 2019/20, 30 950, nr. 211 (Azarkan en Jetten); ‘verzoekt de regering, teneinde focus en gewicht 
in de discriminatiebestrijding te leggen, hiervoor een nationaal Coördinator Discriminatiebestrijding (NCDB) met 
voldoende middelen aan te stellen’. 
 
Kamerstukken II 2019/20, 30 950, nr. 186 (Asscher en Heerma): ‘overwegende dat voorbeelden van discriminatie 
door werkgevers, makelaars, onderselectie in het onderwijs, behandeling in de jeugdzorg en etnisch profileren 
laten zien dat er ook in Nederland helaas sprake is van discriminatie en racisme; overwegende dat 
overheidsinstanties tientallen algoritmes gebruiken die een risico op discriminatie met zich meebrengen; 
overwegende dat mechanismen die bewust of onbewust aan discriminatie ten grondslag liggen, blootgelegd en 
aangepakt moeten worden; verzoekt de regering een divers samengestelde Staatscommissie Discriminatie en 
Racisme in te stellen die op langjarige basis onderzoek kan doen naar de stand van racisme in Nederland, 
voorstellen doet en de effecten van beleid kan monitoren.’ 
 
Kamerstukken II 2019/2020, 35 164, nr. 10 (Van der Graaf c.s.): ‘constaterende dat in de initiatiefnota- Yeşi l g ö z-
Zegerius/Segers over een effectievere aanpak van antisemitisme wordt voorgesteld een Nationaal Coördinator 
Antisemitismebestrijding in te stellen voor een bepaalde periode van twee jaar, die de aanpak van antisemitisme 
kan stroomlijnen en regisseren en tegelijkertijd de regering en de Kamer kan adviseren over een effectieve 
aanpak; constaterende dat met het amendement-Van der Graaf/ Yeşi l g ö z-Zegerius (35 300-VI, nr. 16) de 
beschikbaar gestelde middelen voor een campagne tegen antisemitisme uitsluitend besteed mogen worden aan 
maatregelen die specifiek samenhangen met de aanpak van antisemitisme, en dat de Nationaal Coördinator 
Antisemitismebestrijding hierin ook is benoemd; verzoekt de regering, een Nationaal Coördinator 
Antisemitismebestrijding in het leven te roepen en deze onder te brengen bij het Ministerie van Justitie en 
Veiligheid.’ 
2
 Kamerstukken II 2020/21, 30 950, nr. 216. 
 
 7 / 55 Nationaal Coördinator tegen discriminatie en racisme 

 
 
 
Deze verkenning heeft als doel om de verschillende opties en modaliteiten voor het 
instellen van een NCDR of een vergelijkbaar coördinatiemechanisme te 
inventariseren en daarover advies uit te brengen aan de minister van BZK.  
 
Aandachtpunten daarbij zijn:  
1) een sterke rol in de coördinatie van de centrale overheid en samenwerking met 
de lokale overheid die eveneens een verantwoordelijkheid heeft op het gebied 
van de bestrijding van discriminatie en racisme;  
2) draagvlak binnen de samenleving, zowel van belangenorganisaties als van 
sleutelpartijen bij de bestrijding van discriminatie en racisme;  
3) het belang van (langjarig)onderzoek naar oorzaken en achtergronden van 
discriminatie en racisme en bewezen effectieve interventies in preventieve, 
curatieve en repressieve sfeer;  
4) taken, mandaat, bevoegdheden en financiële armslag die nuttig of noodzakelijk 
zijn voor een coördinator of vergelijkbaar coördinatiemechanisme.  
 
Tijdens het Algemeen Overleg over discriminatie en racisme op 10 december 2020 
is uitvoerig gesproken over het voorstel voor een NCDR en de instelling van een 
Staatscommissie en de daarbij behorende taakopdracht. De minister van BZK heeft 
aangegeven op basis van de uitkomsten van de verkenning de besluitvorming over 
de instelling van een Staatscommissie Discriminatie en Racisme te willen 
voorbereiden. Tevens heeft zij laten weten te bezien of de nog in te stellen 
Staatscommissie zich kan buigen over een onderzoek naar de vraag hoe 
gewaarborgd kan worden dat etnisch profileren door overheidsdiensten in de 
toekomst kan worden voorkomen. Ook is de vraag naar de verhouding tussen de 
NCDR en een Nationaal Coördinator Antisemitismebestrijding aan de orde geweest. 
Daarbij is aangetekend dat het nuttig kan zijn om ook juist specifiek beleid te 
voeren en dat een Nationaal Coördinator Antisemitismebestrijding daar een 
voorbeeld van is. 
 
In verband met deze verkenning is het ook van belang te refereren aan de motie die 
in de Eerste Kamer is aangenomen over de instelling van een parlementair 
onderzoek naar oorzaken van het verschil tussen de wet op papier en de wet in de 
praktijk en waarom anti-discriminatoire bepalingen in wetgeving niet voldoende 
3
effectief zijn.  Relevant is tevens de aangenomen motie van de leden Paternotte en 
Öztürk, ingediend tijdens de begrotingsbehandeling op 15 oktober 2020, waarin de 
regering wordt verzocht, in overleg met het CBS en eventuele andere centrale 
onderzoeksinstellingen, te onderzoeken of een periodiek onderzoek naar de 
4
problematiek van racisme, antisemitisme en discriminatie uitgevoerd kan worden. 
______ 
3
 Kamerstukken I 2020/21, 35 570, E. 
4
 Kamerstukken II 2020/21, 35 570 VII, nr. 23. ‘constaterende dat artikel 1 van de Grondwet discriminatie wegens 
godsdienst, levensovertuiging, politieke gezindheid, ras, geslacht of op welke grond dan ook verbiedt; 
 
 9 / 55 Nationaal Coördinator tegen discriminatie en racisme 

 
 
2 Context 
2.1 Wetgeving 
Artikel 1 van de Grondwet bepaalt dat iedereen die zich in Nederland bevindt in 
gelijke gevallen gelijk moet worden behandeld. Discriminatie wegens godsdienst, 
levensovertuiging, politieke gezindheid, ras, geslacht of welke grond dan ook, is 
5
verboden.  Artikel 1 van de Grondwet drukt niet slechts de - negatieve - plicht uit 
van de overheid om in wetgeving, bestuur en rechtspraak zich van discriminatie te 
onthouden. Het vereist ook dat de overheid eenieder in zijn of haar eigenheid 
respecteert en beschermt. Het discriminatieverbod is eveneens neergelegd in 
verschillende internationale verdragen waar Nederland aan gehouden is. Ook wordt 
in internationaal verband specifiek aandacht besteed aan de bestrijding van 
racisme, onder meer op grond van het Internationaal Verdrag inzake de uitbanning 
6
van alle vormen van rassendiscriminatie.  
 
In specifieke nationale gelijkebehandelingswetgeving is het discriminatieverbod 
tussen burgers onderling en door sectoren (horizontale werking) verder uitgewerkt. 
In deze discriminatiebepalingen wordt de bestrijding van racisme gebaseerd op de 
grond ‘ras’, die onder meer verwijst naar afkomst, huidskleur en etniciteit. Ook in 
het Burgerlijk Wetboek (BW) zijn bepalingen opgenomen die discriminatie 
7
verbieden. De Algemene wet gelijke behandeling (AWGB) verbiedt discriminatie op 
het terrein van arbeid, het aanbieden van goederen en diensten en het vrije beroep, 
zoals freelancers of zelfstandige ondernemers. Specifiek geldt een bepaling die 
onderscheid op grond van ras/afkomst verbiedt bij sociale bescherming. In een 
aparte wet, de Wet gelijke behandeling op grond van leeftijd (WGBL), is het verbod 
van discriminatie op grond van leeftijd neergelegd bij de arbeid, het vrije beroep en 
in het beroepsonderwijs. De Wet gelijke behandeling op grond van handicap of 
chronische ziekte (WGBH/CZ) biedt bescherming aan personen met een langdurige 
lichamelijke, verstandelijke of psychische beperking tegen discriminatie bij de 
arbeid, het vrije beroep, in het onderwijs, wonen, toegankelijkheid van het 
openbaar vervoer en het aanbod van goederen en diensten. De bescherming van 
personen met een handicap of chronische ziekte is mede ingegeven door het VN-
Verdrag inzake personen met een handicap dat als uitgangspunt heeft dat zij in 
staat gesteld moeten worden op voet van gelijkheid deel te nemen aan de 
samenleving. 
______ 
5
 Zie voor initiatiefwetsvoorstel ter aanvulling van artikel 1 GW met de gronden handicap en seksuele gerichtheid, 
https://zoek.officielebekendmakingen.nl/kst-32411-8.html. 
6
 wetten.nl - Regeling - Internationaal Verdrag inzake de uitbanning van alle vormen van rassendiscriminatie, New 
York, 07-03-1966 - BWBV0002911 (overheid.nl) Zie bijvoorbeeld: International Decade for People of African 
Descent | United Nations. 
7
 Naast de in artikel 1 Grondwet genoemde gronden, waarbij onder de grond ‘geslacht’ ook transgender en 
intersekse wordt verstaan, verbiedt de AWGB ook discriminatie op grond van nationaliteit, hetero-, homo- of 
biseksuele gerichtheid en burgerlijke staat. 
 
 11 / 55 Nationaal Coördinator tegen discriminatie en racisme 

 
 
Tevens zijn personen strafbaar wiens handelen of nalaten in de uitoefening van 
ambt, beroep of bedrijf zonder redelijke grond, ten doel heeft of ten gevolg kan 
hebben dat ten aanzien van personen met een lichamelijke, psychische of 
verstandelijke handicap de erkenning, het genot of de uitoefening op voet van 
gelijkheid van de rechten van de mens en de fundamentele vrijheden op politiek, 
economisch, sociaal of cultureel terrein, wordt tenietgedaan of aangetast.’ 
 
De artikelen 137c Sr (belediging van bevolkingsgroepen), 137d Sr (aanzetten tot 
haat of tot discriminatie van een bevolkingsgroep), 137e Sr (openbaring en 
verspreiding van beledigend materiaal), 137f (deelnemen aan en steunen van 
discriminerende activiteiten) en 137g Sr (opzettelijke discriminatie wegens ras in 
ambt, bedrijf of beroep) gelden als misdrijven, waarbij opzet is vereist. Deze 
delicten kunnen door eenieder worden gepleegd en zijn niet beperkt tot 
discriminatie in de uitoefening gepleegd van ambt, beroep of bedrijf. Er geldt voor 
deze bepalingen een strafverzwaring indien het misdrijf wordt gepleegd door een 
persoon in de uitoefening van beroep of bedrijf en als dit geschiedt door twee of 
meer personen in vereniging.  
 
Geconcludeerd kan worden dat de normstelling rond het verbod op discriminatie 
stevig is verankerd in wetgeving, al is de uitwerking van dit verbod verspreid over 
diverse wetten die voor een deel verschillende toetsingskaders hebben. 
2.2 Governance 
Binnen het rijk hebben vijf departementen en zeven bewindspersonen een 
specifieke verantwoordelijkheid voor het tegengaan van discriminatie en racisme. 
Onderstaand zijn de specifieke taken per departement uitgesplist.  
 
2.2.1 Departementen actief bij de aanpak van discriminatie en racisme 
 
Het ministerie van Binnenlandse Zaken en Koninkrijksrelaties 
• Artikel 1 van de Grondwet, Algemene wet gelijke behandeling  
Het ministerie van BZK is verantwoordelijk voor de coördinatie van de inspanningen 
van het kabinet ten aanzien van de uitvoering van artikel 1 van de Grondwet in 
beleid en regelgeving, de coördinatie van toetsing aan deze bepaling van de 
Grondwet voor beleidsontwikkeling en de wettelijke uitwerking daarvan in de AWGB 
en aanverwante wetten. 
 
• Coördinatie van het antidiscriminatiebeleid   
Het ministerie van BZK geeft de interdepartementale samenwerking vorm door het 
organiseren van periodiek overleg, het opstellen van en rapporteren over het brede 
antidiscriminatiebeleid voor alle gronden en alle terreinen (zoals de jaarlijkse 
 
 13 / 55 Nationaal Coördinator tegen discriminatie en racisme 

 
 
stereotypering en vooroordelen. De werkwijze is gericht op het verkrijgen van 
kennis over bewezen effectieve interventies en het stimuleren van de toepassing 
hiervan. 
 
• Aanpak arbeidsmarktdiscriminatie  
Het ministerie van SZW is verantwoordelijk voor de aanpak van 
arbeidsmarktdiscriminatie en het tegengaan van discriminatie op de werkvloer. Bij 
het tegengaan van discriminatie op de arbeidsmarkt wordt gewerkt aan het creëren 
van gelijke kansen voor eenieder bij werving en selectie. Ook het tegengaan van 
zwangerschapsdiscriminatie en het werken aan gelijke beloning voor mannen en 
vrouwen valt binnen het beleidsterrein van het ministerie van SZW. Dit wordt 
vormgegeven via diverse instrumenten, via het Actieplan Arbeidsmarktdiscriminatie 
2018-2021. Hierbij gaat het zowel om wetgeving, onderzoek als communicatie en 
bewustwording campagnes. 
 
Het ministerie van Onderwijs, Cultuur en Wetenschap  
• LHBT-emancipatie, vrouwenemancipatie (directie Emancipatie) 
Het ministerie van OCW coördineert het brede rijks-emancipatiebeleid op het gebied 
van gender en LHBTI+. Samen met verantwoordelijke departementen wordt in dat 
kader discriminatie vanwege gender, seksuele gerichtheid, geslachtskenmerken en 
genderidentiteit bestreden; waaronder bijvoorbeeld loondiscriminatie, 
zwangerschapsdiscriminatie, gender gerelateerd geweld, en geweld tegen LHBTI+-
personen. Hierbij wordt ook aandacht besteed aan stereotypering. 
 
• Aanpak discriminatie onderwijs (inclusief stagediscriminatie) 
Het ministerie van OCW is verantwoordelijk voor het bestrijden van discriminatie 
(waaronder stagediscriminatie) antisemitisme en racisme in het onderwijs en het 
tegengaan van discriminatie op grond van seksuele gerichtheid, die zich onder 
andere kan uiten in genderstereotypering en onveiligheid voor LHBTI+-leerlingen.   
 
Het ministerie van Volksgezondheid, Welzijn en Sport 
• Rechten van mensen met een beperking 
Het ministerie van VWS is coördinerend verantwoordelijk voor de rechten van 
mensen met een beperking. Dit houdt onder meer in de coördinatie van de 
implementatie van het VN-verdrag inzake rechten van personen met een beperking 
(VN-Verdrag Handicap) in Nederland. Daarnaast draagt het ministerie van VWS bij 
aan wetgevingstrajecten en internationale trajecten rondom de rechten van mensen 
met een beperking.  
 
• Aanpak discriminatie in de sport 
Het ministerie van VWS zet in op het voorkomen en tegengaan van ongewenst 
gedrag in de sport, waaronder discriminatie. Dit behelst onder meer dat het 
ministerie van VWS de sportsector ondersteunt in de ambitie dat in Nederland 
 
 15 / 55 Nationaal Coördinator tegen discriminatie en racisme 

 
 
dus gaan om een discriminerende uitlating of discriminerende uitsluiting, of om een 
ander delict (bijvoorbeeld een mishandeling, bedreiging of vernieling), waarbij uit de 
aangetroffen beschrijving in de registraties van deze incidenten blijkt dat er 
mogelijk sprake is van een discriminatie-aspect. 
 
Ook in internationaal verband zijn er diverse actoren en toezichthoudende en 
rechterlijke instanties actief, zoals het Europees Hof voor de Rechten van de Mens 
(EHRM), het Europees Hof van Justitie dat onder meer toeziet op de naleving van 
het EU-Grondrechtenhandvest, het EU-Grondrechten Agentschap en de Europese 
Commissie tegen Racisme en Intolerantie (ECRI) van de Raad van Europa.  
 
2.2.3 Conclusie 
Geconcludeerd kan worden dat er veel spelers betrokken zijn bij de aanpak van 
discriminatie en racisme vanuit het rijk, de lokale overheid, adviserende en 
toezichthoudende instanties, ngo’s en andere maatschappelijke organisaties. Er 
bestaat een uitgebreide infrastructuur en diverse netwerken op dit gebied, waarbij 
de werkgebieden en taken deels interfereren. Er zijn momenteel diverse 
samenwerkingsverbanden en overlegstructuren, maar een overkoepelende, 
integrale vorm van coördinatie en samenwerking tussen de afzonderlijke spelers en 
overheidsinstanties ontbreekt nog. 
2.3 Rapportages 
Het jaarlijkse rapport ‘Discriminatiecijfers’ geeft inzicht in de discriminatie-
incidenten en meldingen die in Nederland door een officiële instantie per jaar zijn 
12
geregistreerd. Dit landelijke rapport is samengesteld door het landelijk 
expertisecentrum Art. 1 in opdracht van het ministerie van BZK en de politie, in 
samenwerking met Discriminatie.nl, de landelijke vereniging van ADV’s. Ook de 
cijfers van het College voor de Rechten van de Mens en gegevens van het MiND 
worden hierin gepresenteerd. Uit de laatste rapportage blijkt dat het aantal 
13
meldingen en registraties van discriminatie is gestegen. Het is van belang in het 
achterhoofd te houden dat de mate waarin discriminatie voorkomt, hoger ligt dan 
uit deze registratiecijfers blijkt. Uit onderzoek is bekend dat discriminatie veelal niet 
wordt gemeld bij een van de genoemde instanties. De beschikbare gegevens geven 
wel een indicatie van terreinen waarop discriminatie voorkomt, welke personen 
daarmee te maken krijgen en welke typen incidenten geregeld voorkomen. De 
patronen in de registraties en meldingen zijn de afgelopen jaren over het algemeen 
hetzelfde gebleven.  
 
______ 
12
 Laatste rapportage cijfers over 2019, gepubliceerd op 23 april 2020,  
https://discriminatie.nl/files/20204/Discriminatiecijfers%20in%202019.pdf. 
13
 https://www.rijksoverheid.nl/actueel/nieuws/2020/04/23/discriminatiecijfers-2019-gepubliceerd-registratie-van-
discriminatie-incidenten-neemt-toe. 
 
 17 / 55 Nationaal Coördinator tegen discriminatie en racisme 

 
 
2.4 Maatschappelijke urgentie en complexiteit van de 
aanpak van racisme en discriminatie 
De afgelopen tijd hebben de maatschappelijke en politieke discussies nog meer 
zichtbaar gemaakt dat discriminatie en racisme nog steeds een actueel probleem 
vormen in de Nederlandse samenleving. 
 
Discriminatie en racisme wordt geregeld aangeduid als een ‘veelkoppig monster’. De 
uitbanning vraagt oog voor gedragsbeïnvloeding van mensen en maatschappelijke 
sectoren en hoe zij de ‘ander’ zien en behandelen. Dat maakt de bestrijding van 
discriminatie en racisme complex en vraagt om duidelijke normstelling en een 
langdurige inzet met effectieve preventieve, curatieve en sanctionerende acties en 
maatregelen.  
 
Onderstaand worden beknopt de vormen van discriminatie en racisme beschreven 
waarmee mensen dagelijks te maken kunnen hebben. In de context van deze 
verkenning is onderstaande slechts een schets en is uitdrukkelijk niet bedoeld als 
een complete en uitputtende weergave van de problematiek. 
 
Discriminatie op grond van de wettelijke grond ‘ras’, waaronder ook afkomst en 
huidskleur wordt verstaan, komt op meerdere maatschappelijke terreinen voor: in 
de context van onderwijs, het zoeken naar stages, arbeid en woonruimte, bij 
politiecontroles en de toegang tot goederen en diensten, zoals de horeca, het 
uitgaansleven of de sport. Daarnaast is er toenemende aandacht voor de vraag hoe 
hedendaagse vormen van discriminatie beïnvloed zijn door het koloniale verleden en 
de rol van Nederland in de (trans-Atlantische) slavenhandel. Er wordt gevraagd om 
meer informatie over de donkere bladzijden van de geschiedenis in onderwijs en 
cultuur. Antisemitisme is al eeuwenlang een mondiaal probleem dat tot genocide en 
andere verschrikkingen heeft geleid. Ook nu nog is antisemitisme een groot 
probleem. Het Centrum Informatie en Documentatie Israël (CIDI) meldt een 
recordaantal anti-Joodse (gewelds) incidenten in de afgelopen dertig jaar, ook op 
internet en sociale media. Sinds de Covid-19-pandemie is het aantal 
discriminatiemeldingen van mensen met een Aziatisch uiterlijk toegenomen. De 
afgelopen jaren is er sprake van een toename van onverdraagzaamheid, 
discriminatie van en geweldincidenten tegen moslims en hun instituties.  
 
Niet alleen discriminatie op grond van ‘ras’ of ‘geloof’, of een mengvorm daarvan, 
vormt een probleem. Ook de intolerantie, discriminatie en onveiligheid van seksuele 
minderheden lijkt te zijn toegenomen. Hoewel in Nederland voor de LHBTI+-
gemeenschap op onderdelen vooruitgang is geboekt in de mate van acceptatie, 
komt het nog geregeld voor dat lesbische vrouwen, homomannen, biseksuelen en 
transgenders te maken krijgen met scheldpartijen, pesterijen, geweld of 
bedreigingen op school, het werk of in de openbare ruimte. Ook mensen met een 
 
 19 / 55 Nationaal Coördinator tegen discriminatie en racisme 

 
 
De aanpak van discriminatie kenmerkt zich door een gelaagdheid, waarbij er zowel 
op centraal als op decentraal niveau verschillende overheidsinstanties en 
(maatschappelijke) actoren betrokken zijn. Daarnaast kan onderscheid worden 
gemaakt tussen actoren die verantwoordelijk zijn voor wetgeving en beleidsvorming 
enerzijds en toezicht op de naleving anderzijds. De politie en het OM hebben daarin 
een specifieke taak in het kader van het strafrecht, dat als ultimum remedium geldt. 
Ook bestaan er tal van initiatieven vanuit het maatschappelijk middenveld gericht 
op de versterking van bewustwording, participatie, onderzoek en preventie. Een 
totaaloverzicht van de inspanningen en activiteiten van de diverse spelers is echter 
niet voorhanden. Er lijkt daarom ruimte voor versterking van een integraal overzicht 
en meer samenhang tussen het beleid en de diverse initiatieven. Daarbij is het 
eveneens van belang om beleidsinitiatieven, acties, interventies en sanctionerende 
maatregelen te evalueren en te onderzoeken op hun werkzaamheid en effecten en 
deze kennis breder te delen. Een integrale aanpak in preventieve, curatieve en 
sanctionerende zin is daarom gebaat bij meer coördinatie en samenwerking tussen 
deze partijen. 
 
 
 21 / 55 Nationaal Coördinator tegen discriminatie en racisme 

 
 
bewindspersoon of beleid te opereren. Het kabinetsbeleid is om terughoudend te 
zijn bij het instellen van organisatievormen buiten de ambtelijke organisatie, omdat 
de ministeriële verantwoordelijkheid de basis is voor controle op de uitvoering door 
het parlement. 
 
Vanwege de positionering buiten de staande ambtelijke organisatie van een 
departement worden de organisatievormen met name ingericht om onafhankelijke 
monitoring, toezicht, handhaving en/of advisering binnen een bepaald vraagstuk te 
realiseren en zijn niet geënt op de coördinatie van beleid en maatregelen. De 
instelling van een organisatievorm buiten de ambtelijke lijnorganisatie kan bij wet of 
ministeriële regeling ingeregeld worden.  
 
Een voorbeeld van een organisatievorm met een monitorende functie is de Nationaal 
Rapporteur Mensenhandel en Seksueel Geweld tegen Kinderen (NRM). De NRM dient 
niet zozeer om het overheidsbeleid te coördineren, maar om de problematiek binnen 
het vraagstuk te monitoren en hier onafhankelijk aanbevelingen over uit te brengen 
in (periodieke) rapporten.  
 
De Nationaal Rapporteur Mensenhandel en Seksueel Geweld tegen 
Kinderen 
De NRM heeft als doel om de aard en omvang te onderzoeken van mensenhandel en 
seksueel geweld tegen kinderen in Nederland. Hierover rapporteert de NRM 
periodiek. Daarnaast adviseert de NRM het kabinet, overheden en andere partners 
over de voorkoming en bestrijding van mensenhandel en seksueel geweld tegen 
kinderen. Door de eigen onderzoeken en contacten kan de NRM veranderingen in de 
problematiek en aanpak signaleren en uitleggen, en daarbij netwerken bij elkaar 
brengen. Door verschillende publicaties en optredens vergroot de NRM bovendien de 
inzichten in de problematiek bij diverse stakeholders. De NRM is verankerd in de 
17
Wet Nationaal rapporteur mensenhandel en seksueel geweld tegen kinderen.   
 
Daarnaast kent de overheid ook organisatievormen met een andere opzet, zoals 
toezichthouders die monitoren en onafhankelijk rapporteren of zaken voldoen aan 
de daaraan gestelde eisen. Deze hebben echter niet een coördinerende taak ten 
aanzien van beleid en maatregelen. Toezichthouders kunnen als rijksinspectie 
binnen de ambtelijke lijnorganisatie worden gepositioneerd, maar ook erbuiten als 
er een grotere mate van onafhankelijkheid benodigd is, zoals bij de Nationale 
Ombudsman. Daarbij beschikken deze toezichthouders veelal over bijzondere 
bevoegdheden die vastgelegd zijn in een wet om te interveniëren. Denk hierbij aan 
de bevoegdheid om boetes op te leggen, zoals de Autoriteit Persoonsgegevens dat 
heeft voor het toezien op de naleving van de wettelijke regels voor de bescherming 
van persoonsgegevens.  
______ 
17
 https://wetten.overheid.nl/BWBR0034176/2013-11-15. 
 
 23 / 55 Nationaal Coördinator tegen discriminatie en racisme 

 
 
regionaal, landelijk en internationaal niveau. Bovendien adviseert de voorzitter de 
minister van JenV over de besteding van de in het regeerakkoord overeengekomen 
gelden uit het Ondermijningsfonds. De voorzitter identificeert knelpunten in de 
aanpak, doet voorstellen voor oplossingen en agendeert deze bij de juiste tafels.  
De voorzitter is als onafhankelijk voorzitter van het SBO ingeschakeld door de 
minister van JenV. De opdrachtgevers van de onafhankelijke voorzitter vormen de 
partijen die zitting hebben in het SBO, zoals de ministeries van JenV, SZW en 
Financiën (FIN) en het OM, de politie en gemeenten. Formeel legt de voorzitter 
verantwoording af aan de coördinerend minister van JenV en is als commissielid 
gepositioneerd onder het DG RenR. 
 
De onafhankelijk voorzitter van het SBO wordt ondersteund door het Aanjaagteam 
Ondermijning. Zij hebben een capaciteit van 11 fte, met een begroting van 6,5 
miljoen euro voor de periode 2019-2021.  
 
2. Coördinatoren bij ministeriële regeling 
De tweede groep coördinatoren wordt ingesteld op basis van een ministeriële 
regeling. Hierin zijn officieel de opdracht en de taken van een coördinator 
verankerd. Denk hierbij aan de instelling van de Nationaal Coördinator Groningen of 
de Nationaal Coördinator Terrorismebestrijding en Veiligheid (NCTV). 
 
De Nationaal Coördinator Terrorismebestrijding en Veiligheid 
De NCTV draagt bij aan een veilig en stabiel Nederland door dreigingen van 
nationale veiligheidsbelangen te onderkennen en de weerbaarheid en bescherming 
van die belangen te versterken. Hoofddoel is het voorkomen en beperken van 
maatschappelijke ontwrichting. 
 
De NCTV heeft een regisserende rol, zowel binnen als buiten het ministerie. De 
NCTV werkt aan maatschappelijke opgaven in de vorm van inhoudelijke 
programma’s en projecten. Deze werkvormen zijn per definitie tijdelijk en flexibel. 
Naast de flexibele programma’s, zijn er vaste taken die in de kern van de NCTV-
organisatie zijn geplaatst: de kerneenheden analyse, bedrijfsvoering, strategie/staf, 
crisisbeheersing en -communicatie. Vanuit de kernonderdelen wordt ook 
bijgedragen aan de programma’s en projecten.  
 
De NCTV legt inhoudelijk direct verantwoording af aan de minister van JenV. De 
instelling is geschied via een instellingsregeling van de ministers van JenV en BZK. 
De regeling werd in maart 2020 ingetrokken. Sindsdien zijn de taken en 
bevoegdheden van de NCTV neergelegd in het Organisatiebesluit van het ministerie 
19
van JenV. 
  
______ 
19
 Staatscourant 2020, 11116. 
 
 25 / 55 Nationaal Coördinator tegen discriminatie en racisme 

 
 
middelen die hiervoor beschikbaar worden gesteld vanuit het Deltafonds. De 
Deltacommissaris wordt aangesteld voor een periode van 7 jaar, en is een keer 
herbenoembaar.  
 
De Deltacommissaris wordt ondersteund door de staf Deltacommissaris. Hier zijn 10 
fte in dienst. Voor 2021 heeft de Deltacommissaris een budget van in totaal ruim 2 
miljoen euro om de kosten van de staf Deltacommissaris te dragen en ruim 1,8 
miljoen euro voor de programma-uitgaven.  
3.4 Conclusie 
De overheid kent zeer diverse organisatievormen om departement overstijgende 
vraagstukken aan te pakken. Hierbij verschillen de organisatievormen in hun opzet 
en positionering. Het is mogelijk om een organisatievorm binnen de ambtelijke 
lijnorganisatie van een departement te positioneren onder de ministeriële 
verantwoordelijkheid, maar als er een grotere mate van onafhankelijkheid gewenst 
is, kan een organisatievorm ook buiten de ambtelijke organisatie van een 
departement worden gepositioneerd. Het kabinetsbeleid is echter om deze 
organisatievormen vanwege de inperking van controle op de uitvoering door het 
parlement zoveel mogelijk te beperken. Deze coördinatievormen richten zich echter 
meer op onafhankelijke monitoring, toezicht, handhaving van en/of advisering over 
een bepaald vraagstuk en zijn door hun positionering minder geschikt voor het 
coördineren van beleid. Bovendien is het kabinetsbeleid om met de instelling van 
deze organisatievormen terughoudend te zijn, omdat hiermee de controle op de 
uitvoering door het parlement ingeperkt wordt. 
 
Voor vraagstukken die naast afstemming tussen departementen van de rijksdienst 
ook afstemming met medeoverheden en maatschappelijke organisaties vereisen, 
zijn bijzondere vormen van coördinatie te creëren. Deze organisatievormen zijn 
onderdeel van de ambtelijke organisatie van een departement en vallen daarmee 
onder ministeriele verantwoordelijkheid. Echter, op basis van een ministeriële 
opdracht fungeren ze meer eigenstandig ten opzichte van een bewindspersoon of 
beleid en hebben ze een directe toegang tot het parlement. Dit maakt hun positie 
uniek. Binnen de bijzondere organisatievormen waarborgt een wettelijke 
verankering van de opdracht en taken, zoals bij de Deltacommissaris, het beste de 
continuïteit van de organisatievorm. 
 
 
 
 
 
 27 / 55 Nationaal Coördinator tegen discriminatie en racisme 

 
 
Vanuit de rijksoverheid wordt geconcludeerd dat er sprake is van versnippering of 
fragmentatie van beleid van de vijf verantwoordelijke departementen en daarmee 
onvoldoende samenhang en focus bestaat. Meerdere gesprekspartners vanuit het 
rijk geven aan dat er nog onvoldoende sprake is van samenwerking. Vanuit het rijk 
wordt door enkelen geconstateerd dat de departementen in feite een sub-
coördinerende rol hebben op deelgebieden, terwijl de maatschappelijke opgave 
echter departement overstijgend is. Er is weliswaar een vorm van coördinatie op 
rijksniveau, belegd bij het ministerie van BZK, maar vanuit het rijk wordt 
geconstateerd dat de capaciteit hiervoor te gering is. Deze respondenten geven 
overigens aan dat de financiële en personele capaciteit ook bij andere 
departementen te gering is om daadwerkelijk het verschil te kunnen maken.  
 
Een deel van de respondenten vanuit het rijk en de uitvoering geeft aan dat de 
huidige interdepartementale aanpak, zoals op basis van het Actieprogramma tegen 
discriminatie, slechts een opsomming is van de diverse initiatieven waarover 
periodiek wordt gerapporteerd. Die voortgangsrapportages vergen capaciteit, maar 
hebben weinig impact. Zij zijn van mening dat deze aanpak aan herijking toe is; de 
noodzaak tot samenwerking en de middelen zijn momenteel ontoereikend, en de 
gevoelde urgentie zou daarin meer weerklank mogen hebben. 
 
Ook zou meer sturing wenselijk zijn. Een groot aantal respondenten op rijksniveau 
uit daarom de wens om de zogenoemde ‘horizontale’ coördinatie - en daarmee de 
samenwerking tussen de verantwoordelijke departementen - te versterken met de 
inzet van een NCDR, waarbij de kerntaken en verantwoordelijkheden bij de 
afzonderlijke departementen belegd moeten blijven. Centralisering op rijksniveau 
brengt namelijk het risico met zich mee dat (vak)departementen verlies van 
eigenaarschap ervaren. Daarnaast wordt aangetekend dat een NCDR ook een rol 
zou moeten krijgen in de monitoring en signalering (zogenoemde ‘aanjaagfunctie’), 
kennisdeling - onder meer over werkzame interventies - en de organisatie van 
overkoepelende activiteiten, zoals leerbijeenkomsten en congressen. Een aantal 
respondenten binnen het rijk noemt het belang van een functie als 
‘buitenboordmotor’, die handelingsperspectief biedt, zodat meer (actiegerichte) 
initiatieven worden ontplooid. Er zijn ook stakeholders binnen het rijk die een stap 
verder zouden willen gaan. Zij pleiten voor een meer kritische functie of mogelijk 
zelfs een onafhankelijke positie. Een instantie die ‘zijwind’ creëert en die ook in 
staat gesteld wordt om de vinger op de zere plek te leggen of ‘pijnlijke of schurende’ 
uitspraken en aanbevelingen te kunnen doen ten aanzien van misstanden en 
leemtes, zodat het rijk daar scherper op acteert. Daarbij zou volgens deze 
respondenten binnen het rijk expliciet gekeken moeten worden naar systematische 
discriminatie en het handelen vanuit de overheid zelf. Enkele stakeholders 
benadrukken in dit verband dat de overheid een voorbeeldfunctie moet vervullen.  
 
 
 29 / 55 Nationaal Coördinator tegen discriminatie en racisme 

 
 
maar ook omdat de strafbaarstelling een complexe bewijsvoering vergt. Vanuit de 
actoren die verantwoordelijk zijn voor de strafrechtelijke aanpak van discriminatie 
en racisme wordt verder naar voren gebracht dat een NCDR niet een coördinerende 
rol toekomt in de context van het strafrecht. Zij brengen naar voren dat versterkt 
zou moeten worden ingezet op preventie, bewustwording en gedragsverandering, 
met een combinatie van ‘incentives’ en (bestuurlijke) sancties, zodat deze inzet niet 
vrijblijvend is.  
 
B. Welke positionering, vorm, taken, bevoegdheden en welk mandaat en profiel 
acht u aangewezen?  
 
De overgrote meerderheid van de stakeholders en actoren binnen de (decentrale) 
overheid, de uitvoering en het maatschappelijk veld pleit voor een breed mandaat 
van een NCDR die alle vormen van discriminatie en racisme en maatschappelijke 
terreinen bestrijkt. Enkele respondenten pleiten voor een afzonderlijke coördinator 
voor een specifieke grond. Zo zou er volgens hen, naast een coördinator tegen 
antisemitisme, ook een coördinator islamofobie moeten worden ingesteld.  
 
Met uitzondering van deze respondenten, zijn de meeste stakeholders genoemd 
onder I, II en III geen voorstander van verschillende coördinatoren voor specifieke 
thema’s of gronden. Zij vrezen dat op die manier verkokering, en mogelijk zelfs 
onderlinge concurrentie, in de hand wordt gewerkt. Zij benadrukken juist de 
gemeenschappelijkheid en zijn van mening dat de uitsluitingsmechanismen op basis 
van beschermde persoonseigen kenmerken (voor een deel) vergelijkbaar zijn en dat 
de betrokkenen met soortgelijke problemen en belemmeringen kampen in hun 
dagelijkse leven.  
 
Ook wordt door respondenten vanuit het rijk, de uitvoering en het maatschappelijk 
middenveld benadrukt dat er binnen het brede mandaat meer aandacht zou moeten 
zijn voor intersectionele discriminatie en inhoudelijke dwarsverbanden. Een 
respondent vanuit het rijk en een aantal maatschappelijke actoren benadrukken dat 
de invalshoek van inclusie en diversiteit weerspiegelt zou moeten worden in het 
mandaat van een NCDR. Met name vanuit het maatschappelijk middenveld wordt 
een breed mandaat weliswaar onderschreven, maar eveneens benadrukt dat 
discriminatie en racisme twee duidelijk te onderscheiden fenomenen betreffen die 
elk afzonderlijk aandacht zouden moeten krijgen binnen een NCDR. Ten aanzien van 
racisme geven zij aan dat de ‘root cases’ geadresseerd moeten worden om tot een 
effectieve aanpak te kunnen komen. Eveneens zou er aandacht moeten komen voor 
de specifieke problematiek van groepen op basis van de verschillende 
discriminatiegronden en het handelingsperspectief voor de diverse sectoren waar 
discriminatie en racisme voorkomen. Gewaakt zou moeten worden voor een 
benadering van ‘one size fits all’; zo’n benadering zal de effectiviteit ondermijnen.  
 
 
 31 / 55 Nationaal Coördinator tegen discriminatie en racisme 

 
 
elementen van een signaleringsfunctie aanwezig zijn, werd ook wel geopperd om te 
denken aan de constructie van een regeringscommissaris.  
 
Een stakeholder binnen het rijk en een aantal respondenten onder III zien vooral 
meerwaarde in een instelling van een autoriteit of een Hoog College van Staat dat 
toezicht houdt op de naleving. Zij menen dat het beleid nu vaak te vrijblijvend is en 
er onvoldoende consequenties volgen als niet aan de normenstelling van het 
discriminatieverbod wordt voldaan.   
 
Vanuit deze beide bovengenoemde benaderingen - onder ministeriële 
verantwoordelijkheid versus een onafhankelijke positie - bestaan er 
accentverschillen over de vraag welke (kern)taken een NCDR zou moeten krijgen. 
De gemene deler is echter dat een NCDR een duidelijk aanspreekpunt zou moeten 
zijn en een monitorende en signalerende functie zou moeten krijgen op basis 
waarvan de overheid acteert. Ook bestaat er consensus over de taken ten aanzien 
van kennisdeling, stimulering van samenwerking tussen partijen en het bieden van 
handelingsperspectief om effectiviteit van wetgeving, beleid en initiatieven te 
versterken. Als gemeenschappelijk doel noemen alle stakeholders de wens om met 
de instelling van een NCDR daadwerkelijk te komen tot maatschappelijke impact. 
Vanuit die wens wordt met name door de stakeholders en actoren onder de 
categorie II en III gepleit voor het toekennen van ‘doorzettingsmacht’ aan een 
NCDR. De term ‘doorzettingsmacht’ wordt echter niet duidelijk gedefinieerd. Over 
het algemeen wordt daarmee bedoeld dat een NCDR het nodige gezag en mandaat 
zou moeten krijgen om op integraal niveau leemtes en zo nodig misstanden onder 
de aandacht te brengen, handelingsperspectief te bieden en overheidspartijen aan 
te zetten tot beleidsvorming en initiatieven.  
 
Ten aanzien van de vorm en het profiel van een NCDR acht de meerderheid het 
wenselijk dat een NCDR een duidelijk landelijk gezicht heeft, een boegbeeldfunctie 
vervult en ondersteund wordt door een bureau van medewerkers vanuit 
verschillende disciplines. Nadrukkelijk kwam naar voren dat ruime personele en 
financiële middelen evenals legitimiteit, geloofwaardigheid en representatie vanuit 
de betrokken doelgroepen van een NCDR en de personele bezetting van een 
ondersteunend bureau van wezenlijk belang zijn voor het draagvlak en het 
welslagen van een NCDR. De NCDR zou een persoon moeten zijn met een 
onkreukbaar imago en kennis van zaken; een verbindende persoonlijkheid die 
partijen, inclusief overheidsinstanties en -actoren in beweging krijgt. 
 
C. Welke kansen en risico’s ziet u? 
 
We hebben alle actoren specifiek gevraagd naar hun visie ten aanzien van kansen 
en risico’s voor een instelling van een NCDR of vergelijkbaar 
coördinatiemechanisme. Voor een deel komen eerdergenoemde argumenten naar 
 
 33 / 55 Nationaal Coördinator tegen discriminatie en racisme 

 
 
is niet de bedoeling dat de indruk ontstaat dat een NCDR die taken zou kunnen 
overnemen. Stakeholders noemen in dat verband het risico dat 
beleidsverantwoordelijke actoren ‘achterover zouden kunnen leunen’. Het kabinet 
blijft verantwoordelijk en er wordt onverminderd inzet van de (de)centrale overheid 
gevergd. Wel komt als knelpunt naar voren dat de beschikbare middelen (capaciteit 
en geld) zowel binnen het rijk als bij gemeenten als te gering worden ervaren. 
Daaruit concluderen deze stakeholders dat het voor het welslagen van de missie van 
een NCDR ook van belang is om de verantwoordelijke spelers op het niveau van de 
centrale en lokale overheid meer capacitaire armslag te geven en de samenwerking 
en coördinatie op rijksniveau op hoog ambtelijk niveau te versterken, en daarbinnen 
meer prioriteit te geven. 
 
De meerderheid van de stakeholders en actoren uit alle categorieën benadrukken 
dat een instelling van een NCDR niet ten koste zou moeten gaan van de bestaande 
structuren voor preventie en bestrijding van discriminatie en racisme, zoals de inzet 
van gemeenten, het College voor de Rechten van de Mens, de huidige ADV’s en 
meldpunten, kennis- en expertisecentra en initiatieven vanuit het veld. Een NCDR 
zou bovendien niet al deze taken kunnen overnemen. Gepleit wordt om de 
bestaande infrastructuur te behouden en te zorgen dat een NCDR daarbij is 
aangehaakt. Wel achten actoren uit de drie categorieën het nodig om te bezien of 
deze bestaande structuren naar verwachting werken en deze zo nodig versterkt 
en/of effectiever gemaakt moeten worden.  
 
Tot slot wordt door alle stakeholders naar voren gebracht dat het profiel van een 
NCDR en de kennis en kunde van de personele bezetting van een ondersteunend 
bureau maatgevend is voor de effectiviteit. Vanuit het maatschappelijk middenveld 
pleit men voor een transparant proces voor de aanstelling van een NCDR waar ‘het 
veld’ bij betrokken wordt. Over de hele linie bestaat consensus over het belang van 
een keuze voor een kandidaat met de (onkreukbare) statuur, kennis van zaken, 
verbindend vermogen en geloofwaardigheid binnen de gemeenschappen. Ook 
noemen verschillende actoren het belang van multidisciplinariteit bij de personele 
bezetting van een bureau ter ondersteuning van een NCDR. Daarnaast benadrukken 
met name stakeholders uit categorie drie het belang van representatie en diversiteit 
bij de benoeming van een NCDR en de personele bezetting van het ondersteunend 
bureau.   
 
D. Hoe ziet u de verhouding tussen een NCDR of vergelijkbaar mechanisme en 
overige voorstellen en initiatieven op dit terrein?   
 
De meerderheid van de stakeholders is van mening dat een NCDR een centrale 
functie zou moeten krijgen bij het tegengaan van discriminatie en racisme. Op een 
enkeling na, is men - op den duur - geen voorstander van de instelling van 
verschillende coördinatoren voor specifieke thema’s of vormen van discriminatie en 
 
 35 / 55 Nationaal Coördinator tegen discriminatie en racisme 

 
 
5 Het advies 
Zoals hiervoor beschreven, zijn discriminatie en racisme al geruime tijd een urgent 
maatschappelijk vraagstuk waarover de afgelopen tijd veel meer maatschappelijke 
en politieke discussie bestaat. Toch is deze problematiek niet nieuw of alleen iets 
van de laatste jaren. Deze problemen belemmeren niet alleen de gelijke kansen en 
participatie- en ontplooiingsmogelijkheden van individuen; discriminatie en racisme 
zijn ook ondermijnend voor het vertrouwen in en betrokkenheid bij de samenleving 
en instituties. Er zijn daarmee dus goede gronden om te streven naar een meer 
effectieve aanpak die maatschappelijk verschil kan maken. Een in te stellen NCDR of 
vergelijkbaar coördinatiemechanisme kan bijdragen aan een effectieve aanpak van 
de overheid op deze terreinen. Daarmee beantwoorden wij de eerste vraag naar de 
wenselijkheid van een NCDR of vergelijkbaar coördinatiemechanisme instemmend. 
We zien de potentiële meerwaarde van zo’n instelling mits deze voldoet aan een 
aantal criteria, die wij hieronder beschrijven. Vervolgens geven wij op basis van de 
inzichten van de verschillende actoren en de genoemde criteria advies over de 
vormgeving van een NCDR of coördinatiemechanisme die past bij deze opgave. 
5.1 Criteria  
Ten eerste formuleren we op basis van de verkenning en de inbreng van alle 
stakeholders een aantal criteria waaraan de vormgeving van een 
coördinatiemechanisme zou moeten voldoen om de effectiviteit van de aanpak van 
discriminatie en racisme te kunnen versterken.   
 
1. Geschikt voor zowel coördinatie binnen de rijksoverheid als daarbuiten 
Een versterking van de interdepartementale of ‘horizontale’ coördinatie is nodig om 
de coördinatie binnen de rijksoverheid te bevorderen. Racisme en discriminatie zijn 
urgente maatschappelijke problemen die een brede aanpak vereisen. Hierdoor raken 
deze thema’s beleidsvelden van verschillende departementen binnen het rijk die 
ieder voor een deel van de aanpak van deze complexe problematiek 
verantwoordelijk zijn. Dit zorgt voor versnippering in de aanpak en het beleid. Het 
ministerie van BZK fungeert momenteel wel als coördinerend departement om deze 
versnippering tegen te gaan, maar het ontbreekt momenteel aan de capaciteit en de 
benodigde middelen om aan deze coördinatie handen en voeten te geven. 
 
De versterking van de ‘horizontale’ coördinatie is noodzakelijk, maar onvoldoende 
om de coördinatie op racisme- en discriminatiebestrijding in zijn totaliteit vorm te 
geven. Er zijn namelijk veel actoren buiten de rijksoverheid betrokken bij de 
bestrijding daarvan. Ook deze actoren zijn veelal gericht op initiatieven en 
interventies binnen een bepaald terrein. Dit vraagt om een versterking van de 
 
 37 / 55 Nationaal Coördinator tegen discriminatie en racisme 

 
 
6. Zichtbaarheid 
Het is van belang dat een NCDR zichtbaar is in de samenleving en voor de mensen 
die racisme en discriminatie ondervinden. Een NCDR of vergelijkbaar 
coördinatiemechanisme fungeert het meest effectief als die persoon goed in 
verbinding staat met de maatschappelijke actoren om op die manier signalen en 
kennis uit de samenleving te bundelen, goed in te kunnen spelen op ontwikkelingen 
die zich voordoen en aandacht te hebben voor de specifieke problemen die 
groeperingen ondervinden. Van belang is daarom de zichtbaarheid van een NCDR 
onder meer als boegbeeld, aanspreekpunt en ‘linking pin’ tussen actoren te 
waarborgen. 
5.2 Vormgeving van de coördinatiebehoefte 
Zoals eerdergenoemd blijkt uit de verkenning dat de versterking van de ‘horizontale’ 
coördinatie tussen de afzonderlijke departementen noodzakelijk is, maar 
onvoldoende is om racisme- en discriminatiebestrijding effectief vorm te geven. 
Zoals hierboven beschreven is de versterking van de ‘verticale’ coördinatie evenzeer 
van belang om partijen binnen en buiten de rijksoverheid (de verschillende 
overheidslagen, bedrijven en maatschappelijke organisaties etc.) bij elkaar te 
brengen en een voortvarende integrale aanpak en kennisdeling te bevorderen. 
Kortom, zowel de ‘horizontale’ als ‘verticale’ coördinatie verdienen aandacht bij de 
vormgeving van een coördinerend mechanisme om de huidige versnippering tegen 
te gaan.  
 
Vanuit deze constatering adviseren wij een tweesporen-aanpak:  
- versterking van de coördinatie tussen de betrokken departementen door het rijk 
zelf, en  
- versterking van de verticale coördinatie te versterken met de instelling van een 
NCDR.  
  
Door de behoefte aan ‘horizontale’ en ‘verticale’ coördinatie op bovengenoemde 
twee niveaus te beleggen, wordt ook recht gedaan aan het belang van zichtbaarheid 
van een NCDR, die als boegbeeld en aanspreekpunt kan fungeren. Een coördinator 
die zich met name richt op de interdepartementale coördinatie zal deze externe 
profilering niet of in mindere mate hebben. Ook blijkt uit de verkenning dat 
nauwelijks draagvlak bestaat voor een coördinatievorm die zich enkel richt op 
interdepartementaal niveau. Op basis van de voorgestelde twee-sporenaanpak in de 
coördinatie krijgt de gezamenlijke inzet op discriminatie en racisme ook een 
duidelijk gezicht naar buiten en kan een NCDR, samen met de verantwoordelijke 
overheidsactoren, een visie ontwikkelen en duidelijk uitdragen dat discriminatie en 
racisme niet getolereerd wordt. Van belang daarbij is uiteraard dat er een sterke 
verbinding wordt gelegd tussen beide sporen en er een nauwe samenwerking 
 
 39 / 55 Nationaal Coördinator tegen discriminatie en racisme 

 
 
verbinding en samenwerking tussen (de voorzitter van) het interdepartementale 
DG-overleg en een NCDR. Een NCDR in de vorm van een regeringscommissaris kan 
zich dan vooral richten op versterking van de samenwerking en de coördinatie van 
beleid en initiatieven richting (maatschappelijke) organisaties en actoren buiten het 
rijk. Uit de verkenning komt naar voren dat de financiële en personele middelen van 
de actoren buiten het rijk, waaronder met name in gemeenten, eveneens 
ontoereikend worden bevonden. Ook daar zou bezien moeten worden welke 
additionele middelen nodig zijn. Daarnaast zou een belangrijke signaleringsfunctie 
bij de NCDR kunnen worden belegd. Voor de vormgeving van het gezamenlijke 
handelingsperspectief lijkt het ons raadzaam dat een NCDR - in aanvulling en in 
samenhang met het eerdergenoemde interdepartementale programma - een 
meerjarig nationaal programma opstelt met scherpe doelen, waarbij alle relevante 
(maatschappelijke) actoren worden betrokken, zodat de gezamenlijke opgave kan 
worden vertaald naar concrete acties voor de komende jaren. Het ligt in onze optiek 
voor de hand om de bewaking van de voortgang van een dergelijke nationaal 
programma en de communicatie daarover, bij de NCDR te beleggen die hierin 
gesteund wordt door (de voorzitter van) het interdepartementale 
coördinatiemechanisme op hoog ambtelijk niveau. Tevens is het wenselijk om dit 
programma jaarlijks te evalueren en zo nodig bij te stellen.  
 
Uit de verkenning komt ook naar voren dat er bij een aantal stakeholders de 
behoefte bestaat aan een onafhankelijke instantie of autoriteit, zoals de Nationale 
Ombudsman en een Nederlandse Emancipatie Autoriteit met toezichthoudende 
bevoegdheden. Ook wordt als voorbeeld voor een in te stellen NCDR verwezen naar 
het model van de Nationaal Rapporteur Mensenhandel. Wij constateren echter dat 
beide functionaliteiten, te weten de inzet op versterking van samenwerking tussen 
alle betrokken spelers en de coördinatie van beleid en initiatieven moeilijk 
samengaan met een toezichthoudende functie. Het lijkt ons niet dat beide vormen in 
een NCDR zijn te verenigen. We achten het van primair belang dat sprake is van 
meer en betere coördinatie van beleid en handelingsperspectief om te komen tot 
een effectievere aanpak van discriminatie en racisme. Er bestaan immers al 
verschillende toezichthoudende instanties. Dat betekent echter niet dat een NCDR 
niet een duidelijk signalerende taak of ‘aanjaagfunctie’ kan vervullen. Een NCDR zou 
gezien het onderwerp en de problematiek ook als zodanig gepositioneerd moeten 
zijn en een zekere mate van onafhankelijkheid moeten hebben dat deze -waar 
nodig- ook de vinger op de zere plek kan leggen en daar uitspraken over kan doen.  
 
Zowel bij de vormgeving van de ‘horizontale’ als de ‘verticale’ coördinatie is het van 
belang om gebruik te maken van de bestaande infrastructuur van 
onderzoekinstituten, kenniscentra, het College voor de Rechten van de Mens, de 
Nationale Ombudsman, bestaande meldpunten waaronder de ADV’s en 
maatschappelijke organisaties. Wel lijkt het op basis van de input van stakeholders 
nuttig om de effectiviteit van onderdelen binnen deze infrastructuur onder de loep te 
 
 41 / 55 Nationaal Coördinator tegen discriminatie en racisme 

 
 
worden bezien of een eventuele verlenging van de aanstellingsduur van de NCDR 
wenselijk is. 
 
Afgezien van het feit dat betrokkenheid van Caribisch Nederland niet door de 
stakeholders aan de orde is gesteld, adviseren wij desalniettemin om het mandaat 
van een NCDR ook op dit deel van Nederland betrekking te laten hebben. Daarbij is 
wel van belang om met de actoren in Caribisch Nederland te bespreken en te bezien 
welke behoeften er bestaan. Binnen het tijdsbestek van deze verkenning was dat 
niet goed mogelijk.  
5.4 Taken en bevoegdheden 
De instelling van een NCDR heeft alleen toegevoegde waarde als deze over de 
nodige slagkracht beschikt, niet alleen in termen van financiële middelen en 
personele ondersteuning, maar ook in ruime bevoegdheden voor de uitoefening van 
taken binnen de ministeriële verantwoordelijkheid. Een NCDR zou een rol moeten 
krijgen om samen met een eerdergenoemde interdepartementale 
coördinatiestructuur op hoog ambtelijk niveau de coördinatie van beleid te 
versterken. Daarbij zou de NCDR een taak moeten krijgen in het creëren van een 
integrale aanpak en meer handelingsperspectief. Daarvoor is het noodzakelijk dat 
een NCDR een signaal- en aanjaagfunctie kan vervullen waarop de 
verantwoordelijke overheidsinstanties acteren. Een NCDR moet dus in staat zijn de 
verschillende overheidslagen te bereiken en de vele andere maatschappelijke 
stakeholders die bij de aanpak een rol vervullen, bijvoorbeeld op basis van een 
nationaal programma waarvan een NCDR het boegbeeld kan zijn zoals in 5.2 is 
beschreven. Idealiter bevat een eerste vorm van een dergelijk nationaal programma 
een agenda voor de komende zes jaar. De taak van een NCDR is vervolgens om in 
samenspraak met alle actoren jaarlijks een programma op te stellen waarin scherp 
wordt aangegeven wat er in dat jaar gedaan gaat worden en daarover jaarlijks te 
rapporteren. Een NCDR moet voor de stakeholders een aanspreekpunt zijn, maar 
ook organisaties publiekelijk kunnen wijzen op leemtes en misstanden en hen 
handelingsperspectief bieden. De NCDR moet hiervoor boven de partijen staan in 
een onafhankelijke rol, om ook handelingen van de overheid kritisch te volgen.  
 
Kortom, de taken van een NCDR zouden in vijf onderdelen kunnen worden vervat. 
In de eerste plaats gericht op de analyse in samenspraak met relevante actoren, 
waar de in te stellen Staatscommissie tegen discriminatie en racisme ook een 
belangrijke taak in zou moeten krijgen. In de tweede plaats het opstellen van een 
gezamenlijke ambitie waarin rollen en taken van de actoren duidelijk zijn benoemd. 
In de derde plaats, de versterking van de alliantie tussen partijen binnen en buiten 
het rijk. En in de vierde plaats het formuleren van een integraal programma met 
gerichte activiteiten in samenspraak met alle actoren en de evaluatie daarvan. Tot 
 
 43 / 55 Nationaal Coördinator tegen discriminatie en racisme 

 
 
Op basis van de inzichten uit de rondetafelgesprekken komen de volgende aspecten 
voor het profiel van een NCDR-kandidaat naar voren: 
• De kandidaat dient een persoon met natuurlijk gezag, statuur en 
overtuigingskracht te zijn om invloed te kunnen uitoefenen in een 
omgeving met een veelheid aan partijen. De kandidaat moet in staat 
zijn om een aanjaagfunctie te vervullen richting de (lokale) overheid.  
• De kandidaat dient van onbesproken gedrag te zijn en een sterk profiel 
te hebben op verbindend leiderschap om de samenwerking tussen alle 
stakeholders te verbeteren en de krachten te bundelen. 
• De kandidaat dient over uitstekende inhoudelijke kennis, ervaring en 
expertise te beschikken op het gebied van de preventie en bestrijding 
van discriminatie en racisme, werkzame interventies en 
handelingsperspectief. 
• De kandidaat weet wat er speelt in de samenleving en beschikt over een 
uitgebreid netwerk binnen de overheid en in het maatschappelijk veld. 
• De kandidaat geniet vertrouwen en aanzien bij (maatschappelijke) 
actoren en beschikt over uitstekende communicatieve vaardigheden.  
 
Een NCDR heeft voor deze brede taak - waarbinnen specialisaties noodzakelijk zijn - 
een ondersteunend bureau nodig van ca. 15 fte van zeer ervaren en deskundige 
medewerkers vanuit verschillende disciplines. Binnen het ondersteunend bureau 
dient expertise aanwezig te zijn op het terrein van analyse en onderzoek, 
advisering, evaluatie, communicatie en samenwerking met een veelheid van 
(maatschappelijke) actoren. Ook voor de personele bezetting van het 
ondersteunend bureau geldt naast kennis en kunde dat medewerkers vertrouwen 
genieten en verbinding hebben met het maatschappelijk veld. Voorts is het van 
belang dat het profiel van alle medewerkers en de NCDR zodanig is, dat zij 
gezamenlijk een lerende organisatie vormen.  
 
We adviseren voor de instelling van een NCDR een structureel meerjarig budget 
zeker te stellen van ca. 5 miljoen euro ten behoeve van personele lasten voor ca. 15 
fte en voor materiële kosten, maar hierin te kiezen voor een geleidelijke opbouwfase 
en te starten met een budget in de orde van grootte van twee miljoen euro, te 
verdelen over personele lasten (7 tot 10 fte) en programma uitgaven.  
5.7 Naamgeving 
Tot slot wijden we nog enkele overwegingen aan de naamgeving. In de 
eerdergenoemde moties wordt gesproken van een Nationaal Coördinator 
Discriminatie en Racisme. De term NCDR wordt intussen veelvuldig gebruikt. We 
adviseren om deze terminologie aan te houden maar dan in ieder geval te spreken 
van een Nationaal Coördinator tegen Discriminatie en Racisme. Er is ook wel gepleit 
voor een benaming van een toekomstige coördinator waarin het streven naar 
 
 45 / 55 Nationaal Coördinator tegen discriminatie en racisme 

 
 
Bijlagen 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 47 / 55 Nationaal Coördinator tegen discriminatie en racisme 

 
 
Bijlage 2 
Gesprekspartners 
Ten behoeve van de verkenning is met vele organisaties en instanties gesproken in 
interviews en zijn verschillende rondetafelgesprekken georganiseerd. De meningen 
over de vormgeving van een NCDR of vergelijkbaar coördinatiemechanisme liepen 
uiteen. De bevindingen die zijn gedestilleerd uit de gesprekken en de conclusies die 
hieruit zijn getrokken, zijn niet door de deelnemers geautoriseerd en zijn uitsluitend 
op naam van de opstellers van ABDTOPConsult.  
 
1. Gesprekspartners Interviews 
 
Het ministerie van 
Chris Kuijpers  Directeur-generaal 
Binnenlandse Zaken en 
 Bestuur, Wonen en 
Koninkrijksrelaties 
 Ruimte 
  
Hanneke Schipper Directeur Constitutionele 
 Zaken en Wetgeving 
  
Marieke van Wallenburg Directeur-generaal 
 Overheidsorganisatie 
  
Rein ter Horst Directeur Financieel-
 Economische Zaken 
 
Het ministerie van Cindy Beisser Afdelingshoofd 
Justitie en Veiligheid  Criminaliteit en Veiligheid 
  
Jean Luc Luijs Beleidsmedewerker 
 afdeling Criminaliteit en 
 Veiligheid 
  
Monique Vogelzang Directeur-generaal Politie 
 en Veiligheidsregio’s 
  
Hans Cornelissen Programmamanager 
 Politiële Taken 
 
Het ministerie van Esther van Dijk Directeur Emancipatie 
Onderwijs, Cultuur en 
Wetenschap 
 
 
 49 / 55 Nationaal Coördinator tegen discriminatie en racisme 

 
 
2. Deelnemers rondetafelgesprekken  
 
De volgende organisaties namen met een hoge vertegenwoordiging deel aan een 
van de georganiseerde rondetafelgesprekken. Met een paar respondenten is, door 
afwezigheid bij deze rondetafelgesprekken, in een separaat interview gesproken. 
 
Overheden en andere partijen betrokken bij de aanpak van discriminatie en 
racisme 
 
Art. 1 
Bernice Calmes Directeur 
 
Jan-Peter Loof Ondervoorzitter 
College voor de 
Rechten van de Mens 
 
Diversiteit in Bedrijf Alice Odé Projectleider 
Europese Commissie Domenica Ghidei Biidu Lid namens Nederland, 
tegen Racisme en first vice chair 
Intolerantie 
 
Rutger Groot Wassink Wethouder Sociale 
Gemeente Amsterdam 
 Zaken, Diversiteit en 
 Democratisering 
 
Bert Wijbenga Wethouder Handhaving, 
Gemeente Rotterdam 
 Buitenruimte, Integratie 
 en Samenleven, en 
 locoburgemeester 
  
Gemeente Utrecht Linda Voortman Wethouder Werk en 
 Inkomen, Diversiteit, 
 Personeel en Organisatie 
 en 
 Publieksdienstverlening 
  
Gemeentelijke Adriana Stehouwer Gemeentelijke 
Ombudsman Den Haag Ombudsman 
en Leidschendam- 
Voorburg 
 
Voorzitter 
Landelijke Vereniging Frederique Janss 
ADV’s (tevens directeur Bureau  
Discriminatiezaken  
Kennemerland) 
 
 
 51 / 55 Nationaal Coördinator tegen discriminatie en racisme 

 
 
 
Maatschappelijke organisaties 
 
Amnesty International Nederland 
 
ANBO 
 
Anne Frank Stichting 
 
Atria 
 
Black Economic Empowerment Netwerk 
 
Centraal Joods Overleg (CJO) 
 
Centrum Informatie Documentatie Israel (CIDI) 
 
COC Nederland 
 
Collectief tegen Islamofobie en Discriminatie (CTID) 
 
Consultancy and Strategy 
 
Contactorgaan Moslims en Overheid (CMO) 
 
FNV Jong 
 
Het Euro-Mediterraan Centrum Migratie & Ontwikkeling (EMCEMO) 
 
Ieder(in) 
 
IZI Solutions 
 
MEE 
 
New Urban Collective 
 
NiNsee 
 
NNID 
 
Overleg Joden, Christenen en Moslims (OJCM) 
 
 
 53 / 55 Nationaal Coördinator tegen discriminatie en racisme 

 
 
 
 
 
 
Dit is een uitgave van: 
 
ABDTOPConsult 
Postbus 20011 
2500 EA Den Haag 
 
abdtc@minbzk.nl 
 
www.abdtopconsult.nl 
 
 55 / 55 Nationaal Coördinator tegen discriminatie en racisme 

