 
 
 
 
 
 
Kleinschaligheid vergt 
ondersteuning 
Naar een betere borging van vitale publieke 
voorzieningen op Caribisch Nederland 
 
 
 
 
 
 
 
  
 
 1 / 90 Kleinschaligheid vergt ondersteuning 

 
 
Kleinschaligheid vergt ondersteuning 
Naar een betere borging van vitale publieke voorzieningen op Caribisch Nederland 
 
Maart 2021 
 
 
 
 
 
 
 
 
 
 
 
 
  
 
 3 / 90 Kleinschaligheid vergt ondersteuning 

 
 
Inhoud 
  
Samenvatting 7 
1 Inleiding 14 
1.1 Aanleiding 14 
1.2 Adviesopdracht 14 
1.3 Organisatie en aanpak 15 
2 De Eilanden 17 
2.1 Algemene karakteristiek Caribisch Nederland 17 
2.2 Bestuur 19 
2.3 Openbare financiën 20 
3 De zeehavens, luchthavens en nutsvoorzieningen: Verantwoordelijkheden 
en organisatie 22 
3.1 Zeehavens 22 
3.2 Luchthavens 23 
3.3 Brandstof en Elektriciteitsvoorziening 26 
3.4 Drinkwatervoorziening 28 
3.5 Telecom 30 
3.6 De organisatie van de zee- en luchthavens en de nutsvoorzieningen in Europees 
Nederland in vergelijking met die op Caribisch Nederland 33 
3.7 Conclusie 38 
4 Functioneren, presteren en uitdagingen 39 
4.1 Zeehavens 39 
4.2 Luchthavens 42 
4.3 Brandstof- en elektriciteitsvoorziening 43 
4.4 Drinkwatervoorziening 46 
4.5 Telecom 48 
4.6 Conclusies uit ervaringenbeeld 50 
5 Analytisch kader voor de beoordeling van opties 52 
5.1 Uitgangspunten 52 
5.1.1 Borging publieke belangen nu en in de toekomst staat centraal 52 
5.1.2 Kaders voor politiek-bestuurlijke verantwoordelijkheid én organisatievorm 53 
5.1.3 Staatkundige, demografische en economische structuur worden als gegeven 
beschouwd 54 
 
 5 / 90 Kleinschaligheid vergt ondersteuning 

 
 
Samenvatting 
De aanleiding 
Op 10 oktober 2010 vond een grote staatkundige transitie plaats in het Koninkrijk 
der Nederlanden, waarbij de Caribische eilanden Bonaire, Sint Eustatius en Saba 
een openbaar lichaam werden binnen het land Nederland. Na een decennium aan 
bestuurlijke ervaringen heeft het kabinet, op basis van een Voorlichting van de Raad 
van State en een rapportage van een interdepartementaal beleidsonderzoek (IBO), 
aangekondigd de bestuurlijke taakverdeling tussen het rijk en de openbare lichamen 
te verduidelijken en waar nodig te herijken. Het doel hiervan is het bereiken van 
een taakverdeling die aansluit bij enerzijds de maatschappelijke opgaven en 
anderzijds de bestuurlijke capaciteit op de eilanden.  
 
De opdracht 
Als onderdeel van deze herijking is Bernard ter Haar vanuit ABDTOPConsult, 
gevraagd om te adviseren over de aansturing van de nutsbedrijven (elektriciteit, 
drinkwater, telecom) en de havens en de luchthavens. Bij al deze bedrijven zien we 
in het afgelopen decennium een patroon waarbij in de aansturing die geacht wordt 
plaats te vinden vanuit de openbare lichamen, in de praktijk is ingegrepen door het 
rijk om de continuïteit van de nutsdiensten te waarborgen. Veelal bestonden deze 
ingrepen uit het oplossen van een situatie van achterstallig onderhoud of van het 
niet lokaal kunnen organiseren en financieren van benodigde investeringen. Er is 
dus zeker aanleiding om voor deze bedrijven de vraag omtrent goede aansturing te 
stellen. In dit rapport treft u het advies aan dat beoogt deze vraag op een 
constructieve wijze te beantwoorden.  
 
Werkwijze 
Bernard ter Haar heeft zich laten bijstaan door een secretariaat en twee 
klankbordgroepen, één bestaande uit departementale experts in Den Haag, en één 
bestaande uit bestuurders van alle drie Caribische eilanden. Naast deskresearch zijn 
talrijke gesprekken gevoerd met rechtstreeks betrokkenen, zowel in Den Haag als 
op de eilanden. Het is vanwege de Covid-19 pandemie niet gelukt de eilanden zelf te 
bezoeken en ter plekke betrokkenen te spreken. Alle gesprekken hebben digitaal 
plaatsgevonden. De namen van alle betrokkenen zijn opgenomen in de bijlagen. 
 
De Caribisch Nederlandse eilanden 
De twee Bovenwindse eilanden Saba en Sint Eustatius en het Benedenwindse eiland 
Bonaire hebben met elkaar gemeen dat ze klein zijn. Bonaire telt ruim 20.000 
inwoners, Sint Eustatius ruim 3000 en Saba ongeveer 2000. Er zijn ook grote 
verschillen, bijvoorbeeld in taal en historie, en de afstand tussen Boven- en 
Benedenwinden is aanzienlijk, ongeveer 800 kilometer.  
 
 7 / 90 Kleinschaligheid vergt ondersteuning 

 
 
Op de eilanden zijn alle nutsorganisaties en (lucht)havens klein. Veel expertise is op 
de eilanden zelf niet aanwezig en moet extern worden betrokken.  
Er zijn veelal incidentele samenwerkingsverbanden met branchegenoten in Europees 
Nederland (bijvoorbeeld Vitens en Port of Amsterdam) en soms in de regio. 
Onderlinge samenwerking tussen de eilanden is minimaal. Van de havens en 
luchthavens op de eilanden is alleen de luchthaven van Bonaire verzelfstandigd in 
de vorm van een overheids-NV. De andere vijf lucht- en zeehavens vormen een 
dienst van het openbaar lichaam, en hebben ook geen afgescheiden financiële 
inkomsten en uitgaven. Algemeen wordt aangenomen dat de drie luchthavens niet 
duurzaam winstgevend zijn te exploiteren. Voor de drie zeehavens is het financiële 
beeld gunstiger, hoewel er op dit moment niet rendabel wordt geëxploiteerd. Voor 
alle zes organisaties speelde de afgelopen jaren een eilandelijk onvermogen om het 
onderhoud op orde te houden en noodzakelijke investeringen te plegen. Het 
ministerie van IenW (voorheen VenW en IenM) heeft in al die gevallen moeten 
inspringen om het duurzaam en veilig functioneren van de (lucht)havens te borgen. 
Het leverde ook de ervaring op dat achterstallig onderhoud vaak duurder is dan 
goed onderhoud.  
 
Een vergelijkbaar beeld geldt voor de elektriciteits- en drinkwatervoorziening. Ook 
hier is, althans op Sint Eustatius en Bonaire, het beheer een probleem gebleken. 
Daarnaast stonden en staan deze nutsvoorzieningen voor een aanzienlijke 
duurzaamheidsopgave. De ministeries van EZK en IenW hebben ook hier een 
aanzienlijke inspanning geleverd om de organisaties naar een meer duurzame 
situatie te brengen. In tegenstelling tot de (lucht)havens zijn de nutsbedrijven op 
Bonaire en Sint Eustatius wel ondergebracht in overheids-NV’s. Dat geldt ook voor 
de elektriciteitsvoorziening op Saba, de drinkwatervoorziening is daar vooralsnog 
echter ondergebracht bij een ambtelijke dienst. Op alle drie eilanden wordt 
geworsteld met de betaalbaarheid van de nutsdiensten voor het minder welgestelde 
deel van de bevolking. Het toezicht op de overheids-NV’s die bij de Raden van 
Commissarissen (RvC) is belegd werd, Saba uitgezonderd, vaak beperkt ingevuld. 
Inmiddels is deze situatie verbeterd en is de voltalligheid en deskundigheid van de 
RvC’s in de meeste gevallen op peil gebracht. Op Bonaire is een afdeling 
Deelnemingen in oprichting om de kwaliteit van de rol van de aandeelhouder en de 
aansturing van de overheids-NV’s op Bonaire te verbeteren en te borgen.  
Voor de telecomdiensten is de maatschappelijke en economische betekenis enorm 
gegroeid en dit zal de komende jaren alleen nog maar toenemen. Telecom is op de 
eilanden gemengd publiek en privaat georganiseerd. De vaste telecomdiensten zijn 
veelal belegd bij (kleine) overheidsbedrijven, de mobiele telecomdiensten zowel bij 
deze bedrijven als bij private ondernemingen. Op Bonaire is inmiddels veel glasvezel 
infrastructuur aangelegd, op de Bovenwindse eilanden zijn de voorzieningen 
beperkter, waarbij het essentieel is dat de infrastructuur orkaanbestendig is.  
 
 
 9 / 90 Kleinschaligheid vergt ondersteuning 

 
 
Overigens is geconstateerd dat ook binnen het rijk (tussen departementen) de 
verdeling van verantwoordelijkheden en budgetten voor de nutsvoorzieningen voor 
Caribisch Nederland heroverweging en verduidelijking behoeft.  
Hierover is nu veel discussie en dat is niet bevorderlijk voor een effectieve 
samenwerking onderling en met de eilanden. 
 
Het afwegingskader 
Op basis van de ruime ervaringen die in het afgelopen decennium zijn opgedaan en 
in vele gesprekken zijn opgetekend, is het volgende pallet aan condities voor 
mogelijke versterkingen opgesteld, en in de aanbevelingen als afwegingskader 
gehanteerd: 
 
• Opereren op enige afstand van de politiek; nuts- en connectiviteitsbedrijven 
hebben een zelfstandige op lange termijn gerichte doelstelling; voor het lokale 
bestuur moet overbelasting worden afgewend. 
• Maatschappelijk draagvlak geborgd; de eilandbewoners herkennen dat in 
behoefte wordt voorzien en dat recht wordt gedaan aan de eigenheid van het 
eiland. 
• Afgescheiden financiën en toegang tot kapitaal; inkomsten en uitgaven zijn 
transparant en er kan geleend worden voor versterking van de activa. 
• Bekwaam bestuur met effectief toezicht; bestuurders en leden van de Raden 
van Commissarissen worden benoemd op basis van deskundigheid. 
• Beperking van afhankelijkheid van individuele capaciteiten; voor bestuurders is 
een achtervang en een opvolgingsprocedure geborgd. 
• Borging van knowhow en voldoend geschoold personeel; ter compensatie van de 
kleinschaligheid zijn er structurele samenwerkingsrelaties om expertise en 
training te borgen. 
• Rendementseisen blokkeren de maatschappelijke functie niet; toegankelijkheid 
en betrouwbaarheid staan voorop en worden niet in de waagschaal gesteld om 
een bepaald rendement te behalen. Rendement is de uitkomst van een efficiënte 
bedrijfsvoering, maar zal niet altijd positief zijn. 
• Gerichtheid op kostenefficiëntie en innovatie; er worden mogelijkheden gezocht 
en benut om schaalnadelen te ondervangen, in te spelen op nieuwe 
ontwikkelingen en klaar te staan voor de toekomst. 
• Structurele inzet/ondersteuning vereist van systeemverantwoordelijken; de 
veelheid aan taken van het lokale bestuur in combinatie met de kleinschaligheid 
van de eilanden maken een structurele ondersteuning door het rijk 
onontbeerlijk; het (veelal politiek aangestuurde) incidentalisme past niet in een 
duurzame relatie met de eilanden. 
 
De aanbevelingen 
De aanbevelingen in dit rapport vloeien rechtstreeks voort uit het hierboven 
geschetste afwegingskader. 
 
 11 / 90 Kleinschaligheid vergt ondersteuning 

 
 
Daarom een verwijzing naar hoofdstuk 6 van dit rapport voor deze aanbevelingen, 
per bedrijf. Hoofdstuk 6 gaat ook in op de concrete aanbevelingen ten aanzien van 
de benodigde aanpassingen in de rijksdienst.   
 
 13 / 90 Kleinschaligheid vergt ondersteuning 

 
 
verantwoordelijkheidsverdeling tussen rijk en openbaar lichaam, met name in 
relatie tot (private) nutsbedrijven.  
 
Voor zeehavens en luchthavens in Caribisch Nederland gelden grotendeels 
dezelfde vraagstukken als bij nutsvoorzieningen. De zeehavens en de 
luchthavens vallen onder de verantwoordelijkheid van de eilandbesturen, maar 
ook het rijk heeft hier verantwoordelijkheden, vooral ten aanzien van de 
veiligheid. Het ministerie van IenW heeft in de afgelopen jaren herhaaldelijk met 
mensen en middelen ondersteuning moeten leveren voor het wegwerken van 
achterstallig onderhoud, managementondersteuning, of voor investeringen. 
Daarnaast zijn er ambities voor nieuwe investeringen. Ook tegen die 
achtergrond is de vraag opgeworpen of de eilanden qua bestuurlijke capaciteit 
en uitvoeringskracht voldoende zijn toegerust om zelfstandig de 
verantwoordelijkheid te dragen voor deze vitale en complexe voorzieningen.  
 
ABDTOPConsult is gevraagd te adviseren over een toekomstbestendige 
organisatie en verantwoordelijkheidsverdeling ten aanzien van de 
nutsvoorzieningen, zeehavens en luchthavens op de eilanden van Caribisch 
Nederland. Daarbij is verzocht een principiële/analytische invalshoek als 
uitgangspunt te kiezen en van daaruit te adviseren over scenario’s die de 
huidige situatie als vertrekpunt hebben. Ook is als opdracht meegegeven om te 
onderzoeken welke concrete mogelijkheden er zijn om Europees-Nederlandse 
bedrijven of eventueel internationale bedrijven te betrekken bij de verdere 
ontwikkeling of ondersteuning van de betreffende voorzieningen. De volledige 
beschrijving van de adviesopdracht is opgenomen in bijlage 1.   
1.3 Organisatie en aanpak 
De opdrachtnemer vanuit ABDTOPConsult is Bernard ter Haar. Hij wordt bijgestaan 
door een secretariaat dat bestaat uit medewerkers van de departementen BZK, 
IenW, EZK en Financiën. Zij nemen op persoonlijke titel deel aan dit secretariaat. 
Een vertegenwoordiger van SZW is agendalid. Bijlage 4 geeft de namen weer van de 
medewerkers.   
 
Verder is er een klankbordgroep EN (Europees Nederland) met vertegenwoordigers 
op directeur- en afdelingshoofdniveau vanuit de departementen BZK, EZK, IenW, 
Financiën. Ook is er een klankbordgroep CN (Caribisch Nederland) bestaande uit 
bestuurders op de drie eilanden. De samenstelling van beide klankbordgroepen is te 
vinden in bijlage 2.   
 
De functie van de klankbordgroepen is om, vanuit de specifieke 
verantwoordelijkheden van de leden, inhoudelijke input te leveren, verbindingen te 
leggen met relevante gesprekspartners, en commentaar te geven op aan hen 
voorgelegde vergaderstukken.  
 
 
 
 15 / 90 Kleinschaligheid vergt ondersteuning 

 
 
2 De Eilanden 
Dit hoofdstuk geeft een beeld van de achtergrond waartegen de verkenningen van 
deze adviesopdracht plaatsvinden. Ingegaan wordt op de karakteristiek van 
eilanden, de bestuurlijke situatie en ontwikkelingen in de afgelopen 10 jaren, en de 
financiële verhoudingen. 
2.1 Algemene karakteristiek Caribisch Nederland  
Onderdeel van Nederland sinds 2010. Sinds 10 oktober 2010 maken de Caribisch-
Nederlandse eilanden Bonaire, Sint Eustatius en Saba als openbare lichamen deel 
uit van het Nederlandse staatsbestel. Bonaire behoort tot de Benedenwindse 
eilanden en Saba en Sint Eustatius maken deel uit van de groep Bovenwindse 
eilanden in het Caribisch gebied.  
 
Sterke verschillen tussen de eilanden. De drie eilanden verschillen sterk van elkaar 
op veel fronten. Alleen al de afstand tussen beide delen van het Caribisch gebied is 
ongeveer 800 km. Ook verschillen de fysisch-geografische kernmerken, de 
historische ontwikkeling en de opbouw en samenstelling van de bevolking. Dit werkt 
door in de sociaal-culturele kenmerken van ieder van deze eilanden en de 
(mogelijkheden van de) lokale economie. Op Bonaire spreken de meeste mensen 
Papiaments, op Saba en Sint Eustatius is Engels de voertaal. Daarnaast zijn er grote 
verschillen tussen de eilanden in politieke en bestuurlijke zin. 
 
4
Kleine schaal. Bonaire heeft 20.900 inwoners (2020) . Het eiland heeft een 
2
oppervlakte van ongeveer 288 km . De meeste mensen wonen in de hoofdplaats 
2
Kralendijk. Sint Eustatius, met Oranjestad als hoofdplaats, is ongeveer 21 km groot 
2
en er wonen circa 3.100 mensen (2020). Saba is met een oppervlakte van 13 km 
het kleinste eiland van Caribisch Nederland. Saba heeft ongeveer 1.900 inwoners 
(2020), waarvan de meerderheid in de hoofdplaats The Bottom woont. De eilanden 
vertonen de kenmerken van ‘small island states’. Het zijn kleine eilanden, maar men 
moet wel beschikken over allerlei vitale voorzieningen. 
 
Economisch kwetsbaar. De eilandeconomieën van Bonaire, Sint Eustatius en Saba 
zijn kleinschalig, open en sterk afhankelijk van een beperkt aantal sectoren, zoals 
het toerisme (vooral op Bonaire), de olie op- en overslag (op Sint Eustatius en in 
mindere mate Bonaire), de Medical School (op Saba) en de relatief grote collectieve 
sector op alle drie de eilanden. Hierdoor zijn de eilandeconomieën van Bonaire, Sint 
Eustatius en Saba relatief kwetsbaar. 
______ 
4
 CBS, 12-5-2020, Bevolking Caribisch Nederland in 2019 met ruim 800 toegenomen. 
 
 17 / 90 Kleinschaligheid vergt ondersteuning 

 
 
2.2 Bestuur 
De organen van de openbare lichamen zijn vergelijkbaar met gemeentelijke 
organen. De eilandsraad, het bestuurscollege en de gezaghebber vormen het 
bestuur van de eilanden. De eilandsraad is het vertegenwoordigend orgaan van het 
eiland en wordt elke vier jaar door de bevolking gekozen. De eilandsraad controleert 
het bestuurscollege (gematigd dualistisch stelsel). Het dagelijks bestuur van de 
eilanden is in handen van het bestuurscollege. Dit bestaat uit de 
eilandgedeputeerden en de gezaghebber. 
 
De gezaghebber vormt de spil van het eilandsbestuur. Hij is voorzitter van de 
eilandsraad (met adviserende stem) en lid van het bestuurscollege (met volledige 
stem). Hij neemt deel aan de vergaderingen van het bestuurscollege en wordt 
betrokken bij de collegeonderhandelingen. De gezaghebber wordt op voordracht van 
de Minister van BZK bij Koninklijk Besluit benoemd voor zes jaar. De gezaghebber is 
ook orgaan van het Koninkrijk Nederland en heeft enkele bevoegdheden in het 
kader van hoger bestuurlijk toezicht. De rol van de gezaghebber is vergelijkbaar 
met die van burgemeester in Europees Nederland. Hij heeft ook de 
verantwoordelijkheid voor openbare orde en veiligheid.  
 
Bonaire 
Tussen 2010 en 2017 hebben op Bonaire negen bestuurswisselingen 
plaatsgevonden, waarvan zeven niet-verkiezingsgerelateerde. Dit heeft gezorgd 
voor instabiliteit en onduidelijkheid over het te voeren beleid. Tegen deze 
achtergrond is op 14 november 2018 een Bestuursakkoord gesloten tussen het rijk 
en het openbaar lichaam Bonaire (OBL), waarin onder meer afspraken zijn gemaakt 
over de versterking van (de uitvoeringskracht) van het bestuur van het openbaar 
lichaam en over verschillende, prioritaire thema's die beide partijen van belang 
achten. Het Bestuursakkoord beslaat een periode van vier jaar en is dus ook na de 
Eilandsraadsverkiezingen van maart 2019 van kracht gebleven. Op dit moment 
wordt de uitvoering van het Bestuursakkoord ter hand genomen. 
 
Sint Eustatius 
Ook op Sint Eustatius is de politieke instabiliteit de afgelopen jaren groot geweest. 
Tussen 2010 en 2017 vonden elf bestuurswisselingen plaats, waarvan negen 
tussentijdse. In juni 2017 stelde de Minister van BZK een Commissie van Wijzen in, 
die werd gevraagd te rapporteren over de bestuurskracht van Sint Eustatius en de 
wijze waarop die op een vereist niveau zou kunnen worden gebracht.  
 
De commissie concludeerde dat sprake was van grove taakverwaarlozing door het 
Statiaanse bestuur en adviseerde bestuurlijk ingrijpen op grond van artikel 132, 
vijfde lid, van de Grondwet.  
 
 19 / 90 Kleinschaligheid vergt ondersteuning 

 
 
 
Deze Nederlandse wet regelt de financiële verhoudingen van de eilanden ten 
aanzien van het rijk en heeft betrekking op de volgende onderdelen: 
- Totstandkoming en inrichting van de begroting en rekening; 
- Het financieel beheer en de controle hiervan; 
- Het financieel toezicht; 
- Vastlegging van de bevoegdheid tot het heffen van belastingen en de regels met 
betrekking tot de heffing en invordering van die belastingen (voor de 
bekostiging van eilandelijke taken mogen er enkel de limitatief in de wet 
genoemde belastingen worden geheven en geïnd. De eilandelijke 
belastingtarieven worden vastgesteld door de openbare lichamen. De afweging 
en de verantwoording over de hoogte van de tarieven vindt plaats op de 
eilanden).  
 
Voor de drie eilanden zijn er op basis van de FinBES drie verschillende geldstromen. 
Hieruit vloeit voort dat vormgeving van de vrije uitkering anders is; deze volgt 
namelijk niet de ontwikkeling van de rijksuitgaven (trap-op-trap-af), maar wordt 
jaarlijks per eiland geïndexeerd. De systematiek van het BES-fonds en de vrije 
uitkering wordt onderzocht in de werkgroep begroting en Financiën.  
 
Op de eilanden wordt er een combinatie van eilandelijke taken en rijkstaken 
uitgevoerd. Er bestaat dus een onderscheid tussen geldstromen ten behoeve van 
rijkstaken en geldstromen ten behoeve van eilandelijke taken. De bekostiging van 
eilandelijke taken, met name waar het structurele onderhoud en beheer betreft, 
verloopt moeizaam. Hierdoor zijn sommige departementen een aantal eilandelijke 
taken zelf gaan financieren, in veel gevallen door middel van incidentele 
geldstromen. In het interdepartementale beleidsonderzoek Koninkrijksrelaties van 
9
16 juli 2019 werd er al geconcludeerd dat een integrale en rijksbrede visie op het 
te voeren rijksbeleid ten aanzien van Bonaire, Sint Eustatius en Saba ontbreekt. Dat 
heeft tot gevolg dat de departementen naar eigen inzicht, op eigen manier en eigen 
voorwaarden aan de realisatie van hun eigen beleidsdoelen werken. Als er wel wordt 
samengewerkt, krijgen eigen beleidsdoelen prioriteit. Dit onderstreept het belang 
om opnieuw naar een heldere taakverdeling te kijken waarmee incidenteel financieel 
bijspringen voorkomen kan worden omdat verantwoordelijkheid en daarbij komende 
structurele financiële verplichtingen vooraf duidelijk zijn.  
 
 
 
  
______ 
9
 ‘Samen-werken’, 10 juni 2019, rapport van de IBO-werkgroep, kenmerk 2019-0000114719 
 
 21 / 90 Kleinschaligheid vergt ondersteuning 

 
 
De haven van Saba is veel kleiner en meer gericht op toerisme en visserij.   
 
De (verouderde) Loodsenwet BES is het kader voor het loodswezen. Op Bonaire is 
het Loodswezen een onderdeel van de havenorganisatie en vindt er via die lijn in 
beperkte mate aansturing plaats. Op Sint Eustatius heeft de havenorganisatie zelf 
geen controle op de vaart rond het eiland en geen zicht op de kwaliteit en kwantiteit 
van de beloodsing van de olietankers. De systeemverantwoordelijkheid van het 
ministerie van IenW voor een veilige en vlotte afwikkeling van het 
scheepvaartverkeer is dan ook niet geborgd. Het Amerikaanse bedrijf GTI, de 
beheerder van de olieterminals, doet zelfstandig de beloodsing, waarbij een 
toezichtsrelatie vanuit het ministerie van IenW volledig ontbreekt. Op Saba komen 
geen schepen die geloodst hoeven te worden. 
 
Zeeschepen betalen havengelden en (op Bonaire) loodsgeld. In een aantal gevallen 
worden afhandelingskosten in rekening gebracht (Sint Eustatius). De tarieven en 
tarievenstructuur op Bonaire zijn verouderd; al jaren niet geïndexeerd, en vaak 
worden havengelden ook niet geïnd. Dat geldt ook voor Sint Eustatius.  
3.2 Luchthavens 
Verantwoordelijkheidsverdeling 
Rol openbare lichamen/ overheids-NV 
Luchtvaart is voor Caribisch Nederland van vitaal belang voor vervoer van bewoners 
en goederen, werkgelegenheid, zorg en toerisme. In 2010 is vastgelegd dat de 
verantwoordelijkheid voor de luchthavens, inhoudende exploitatie en onderhoud, bij 
de openbare lichamen berust en in het geval van Bonaire bij de 
luchthavenexploitant; een overheids-NV in handen van het openbaar lichaam 
 
Bonaire.De term exploitatie omvat het afwikkelen van passagiers-, vlieg- en 
vrachtverkeer en de veiligheid op de luchthavens.  
 
De eilanden moeten voornoemde taken in beginsel zelf oppakken en financieren, en 
hebben daartoe middelen uit het BES-fonds tot hun beschikking. De luchthavens 
genereren ook zelf inkomsten. Men ging er in 2010 vanuit dat bij een gezonde 
bedrijfsvoering de luchthavens in staat zouden zijn om voldoende middelen te 
genereren voor exploitatie. Sinds 2010 is echter onafgebroken overleg en discussie 
geweest over de verdeling van de verantwoordelijkheden voor het wegwerken van 
het achterstallig onderhoud. Het Nederlandse kabinet is van mening dat deze 
verantwoordelijkheid bij de openbare lichamen ligt. De openbare lichamen hebben 
echter meermaals aangegeven dat zij onvoldoende in staat zijn om de 
verbeteringen door te voeren, vanwege de technische complexiteit van de 
uitdagingen en het ontbreken van toereikende financiële middelen.  
 
 23 / 90 Kleinschaligheid vergt ondersteuning 

 
 
Naast de subsidies aan DC ANSP en investeringen in de infrastructuur – die gericht 
zijn op veiligheid - heeft het ministerie van IenW bijgedragen aan verbetering van 
de governance van de luchthavens door middel van een betere Raad van 
Commissarissen en het delen van expertise, zo wordt op Sint Eustatius regelmatig 
expertise uitgewisseld tussen Europees-Nederlandse en Caribisch-Nederlandse 
bedrijven en/of gemeenten. 
 
Organisatie 
Op Bonaire zijn twee grote organisaties relevant; de luchthavenexploitant en de 
luchtverkeersleiding. Bonaire Internationaal Airport is een NV van het openbaar 
Lichaam Bonaire (OLB) en de luchtverkeersleiding boven Bonaire wordt uitgevoerd 
door DC ANSP; een NV op Curaçao. Nederland is voor 7.95% aandeelhouder van 
DCANSP. Op Sint-Eustatius en Saba zijn de luchthavens eigendom van de openbare 
lichamen. Sint-Eustatius heeft bovendien een bijzondere positie doordat de operatie 
van de luchthaven en een onderdeel van de luchtverkeersdienstverlening in één 
organisatie plaatsvinden.  
 
De luchthavenorganisaties verkrijgen inkomsten uit luchthavenbelastingen, maar 
ook uit de verhuur van winkels, hangars en de verkeerstoren op Bonaire aan DC 
ANSP. DC ANSP verkrijgt zijn inkomsten vooral van luchtvaartmaatschappijen die 
betalen voor de diensten. Er kan echter niet worden gesproken van een 
winstgevend verdienmodel door de beperkte vliegbewegingen en daartoe in 
verhouding hoge infrastructurele kosten (landingsbanen, platformen, terminal, 
radarsystemen, navigatie).   
 
Naast deze organisaties is het KNMI verantwoordelijk voor luchtvaart 
meteorologische dienstverlening op de drie eilanden. Voorts houdt de Inspectie 
Leefomgeving en Transport (ILT) technisch toezicht op het luchtvaartsysteem. De 
ILT is verantwoordelijk voor het handhaven van de op en in het Nederlandse 
luchtruim van toepassing zijnde (veiligheids-)regelgeving. ILT houdt derhalve ook 
toezicht op DC ANSP in relatie tot de dienstverlening op Bonaire.   
 
Een luchtvaartsysteem bestaat, behalve uit een luchthaven en een 
luchtverkeersleidingsorganisatie, ook uit luchtvaartmaatschappijen. In het Caribisch 
gebied zijn internationale airlines actief. Bovendien kent Curaçao drie 
luchtvaartmaatschappijen (Divi Divi, EZ Air en Jet Air), Aruba één (Aruba Air), en 
Sint-Maarten twee (Winair en Sint Maarten Air). Winair verzorgt de vluchten op 
Saba en Sint Eustatius. 
 
 
 
 25 / 90 Kleinschaligheid vergt ondersteuning 

 
 
De productie, distributie en levering van elektriciteit zijn belegd bij relatief grote 
eilandelijke overheids-NV’s. Op Bonaire en Sint Eustatius zijn de 
elektriciteitsbedrijven gecombineerd met drinkwaterwaterbedrijven en op Bonaire 
ook met afvalwaterverwerking.  
 
De producent van elektriciteit op Bonaire is Contour Global Bonaire (CGB), een 
Brits/Amerikaans privaat bedrijf dat op Bonaire elektriciteit opwekt door het 
verbranden van stookolie (70%) en met windturbines (30%). Voor dat eerste is het 
afhankelijk van de brandstofvoorziening. De brandstofvoorziening is onbetrouwbaar 
en onveilig. Om deze op een veilige manier te kunnen borgen, zijn nieuwe 
brandstofopslagen en –overslagvoorzieningen nodig. Omdat er geen partijen zijn die 
volledige bereidheid hebben getoond om deze zelfstandig te realiseren en de 
leveringszekerheid en veiligheid in het geding zijn, neemt het ministerie van EZK 
hierin de verantwoordelijkheid. Het ministerie van EZK richt een beleidsdeelneming 
op, brengt als 100% aandeelhouder eigen vermogen in en heeft daarvoor € 10,1 
.
miljoen gereserveerd op de EZK begroting In dit bedrag is ook het via de 
zogenaamde regio-envelop beschikbaar gestelde geld (€ 5 miljoen) inbegrepen.  
 
Het Water en Energiebedrijf Bonaire (WEB) is de distributeur van elektriciteit, ruim 
100 GWh per jaar. WEB koopt elektriciteit van CGB. Het openbaar lichaam Bonaire 
is 100% aandeelhouder van WEB.  
 
De jaarverslagen van WEB (het distributiebedrijf) laten zien dat de bezetting van de 
bestuursraden en (vooral) RvC’s schommelt. Financieel lijkt het bedrijf gezond. Er 
wordt gewerkt met terugkerende jaarlijkse processen, een renumeratiecommissie 
en een accountantsverklaring. De verdeling van de commissarissen tussen bestuur 
van Bonaire en het rijk is wettelijk geregeld. Op Sint Eustatius regelt het bedrijf 
Stuco (Statia Utility Company NV) de volledige elektriciteitsvoorziening. Het 
eigendom hiervan ligt bij het openbaar lichaam. Elektriciteit wordt op Sint Eustatius 
opgewekt door zonnepanelen (46%) en een elektriciteitscentrale (54%). Sint 
Eustatius verbruikt ruim 13 GWh per jaar. 
 
Stuco kent 5 commissarissen, drie zijn benoemd door het openbaar lichaam, één 
door de minister van EZK en één door de minister van IenW. Het overleg met de 
aandeelhouders loopt professioneel en is vruchtbaar. De wet elektriciteit en 
drinkwater BES en de statuten van de onderneming zijn de kaders waarbinnen men 
opereert. De jaarrekening is de laatste 4 jaar steeds gecontroleerd door Deloitte, en 
heeft elke keer geleid tot een goedkeurende verklaring. Ernst&Young gaat de 
komende jaren de audit doen (evenals voor SEC en WEB). Het bedrijf Saba Electric 
Company (SEC) regelt de volledige elektriciteitsvoorziening op Saba waarop alle 
1.280 huishoudens zijn aangesloten. Bij SEC werken 16 mensen (skeleton staff). 
Het eigendom hiervan SEC ligt bij het openbaar lichaam.  
 
 27 / 90 Kleinschaligheid vergt ondersteuning 

 
 
In de visie van het ministerie van lenW betekent beschikbaarheid ook dat 
drinkwater voor iedere burger toegankelijk en betaalbaar moet zijn. Vanwege de 
geringe bevolkingsomvang, het ontbreken van grote zoetwatervoorraden en het 
insulaire karakter is de drinkwatervoorziening in Caribisch Nederland niet 
kostendekkend. Het ministerie van IenW verstrekt daarom structureel subsidie aan 
de eilanden om de toegankelijkheid tot betrouwbaar en betaalbaar drinkwater in 
Caribisch Nederland te garanderen. De subsidies worden verleend op grond van de 
systeem- en eindverantwoordelijkheid voor de drinkwatervoorziening van de 
Minister van Infrastructuur en Waterstaat.  
 
Het ministerie van IenW stelt subsidie beschikbaar voor het vastrecht (Bonaire, 
Sint-Eustatius) en transportkosten (Saba). De subsidies dekken een deel van de 
kosten van het vaste gebruikstarief. Het variabel drinkwatertarief wordt niet 
gesubsidieerd vanwege de financieel verkeerde prikkel die dat afgeeft.   
 
Het ministerie van IenW heeft naast subsidiëring op de tarieven van drinkwater de 
afgelopen jaren investeringen in de drinkwatervoorziening op de eilanden 
gefinancierd en de overheids-NV’s ondersteund in de verbetering van de kwaliteit 
van hun netwerken en dienstverlening. Een grondslag hiervoor ligt in de 
systeemverantwoordelijkheid van de Minister van IenW.  
 
Wet elektriciteit en drinkwater BES 
De Wet elektriciteit en drinkwater BES (2016) omvat de nieuwe taken, eisen en 
verplichtingen voor water- en elektriciteitsbedrijven in Caribisch Nederland. In de 
wet worden tevens de tarieven voor de productie en distributie gereguleerd en is de 
subsidieregeling opgenomen om de watervoorziening betaalbaar te houden. 
 
Organisaties 
Op Bonaire en Sint Eustatius is de drinkwatervoorziening met de 
elektriciteitsvoorziening in hetzelfde nutsbedrijf geïntegreerd. WEB en Stuco kennen 
beide vijf commissarissen, van wie er één door de minister van EZK wordt 
voorgedragen en één door de minister van IenW. Dat geeft sturingsmogelijkheden 
aan de departementen. Op Saba zijn beide voorzieningen apart belegd. De 
organisaties kunnen op eigen kracht opereren, maar kunnen niet zonder subsidie 
draaien. Er is drinkwaterkennis beschikbaar en waar nodig wordt samengewerkt dan 
wel advies gevraagd aan andere organisaties zoals Vitens Evides Internationaal. De 
organisaties zetten tevens in op kennisoverdracht en training van de eigen mensen, 
hetgeen ook in de toekomst van groot belang is.  
 
Daarnaast houdt de ILT technisch toezicht op de drinkwatervoorziening en de ACM 
regelt de tarieven en berekent het maximaal tarief waarmee kostendekkend kan 
worden gewerkt.  
 
 29 / 90 Kleinschaligheid vergt ondersteuning 

 
 
Onderzocht wordt of lagere vaste lasten voor telecommunicatie een effectieve 
manier zijn om armoede op de eilanden tegen te gaan. 
 
Organisatie 
Op ieder eiland heeft een aantal bedrijven een concessie voor het aanbieden van 
vaste en/of mobiele telecommunicatieproducten toegekend gekregen. Bonaire kent 
drie mobiele aanbieders: Telbo (Kla Mobiel), UTS en Digicel, en twee vaste 
aanbieders: Telbo (telecom, internet, televisie) en FlamingoTV (televisie en 
internet). Telbo valt onder de Bonaire Holding Maatschappij, waar het openbaar 
lichaam Bonaire (OBL) eigenaar van is. Op Sint Eustatius is er één aanbieder van 
vaste telecomdiensten (Eutel NV) en twee aanbieders van mobiele telefonie (UTS 
Groep en Telcell/Telem in samenwerking met Eutel). Het openbaar lichaam is 
eigenaar van Eutel. Op Saba is er is één aanbieder van vaste telecomdiensten (Satel 
NV) en twee aanbieders van mobiele telefonie (UTS Groep en Telcell/Telem in 
samenwerking met Satel). Het openbaar lichaam is eigenaar van Satel. De 
telecomaanbieders op de eilanden zijn relatief kleine organisaties, met een klein 
tiental tot enkele tientallen personeel. 
 
De eilanden zijn voor hun telecommunicatie in hoge mate afhankelijk van zeekabels. 
In Bonaire zijn de twee zeekabelverbindingen met Curaçao (grotendeels) in 
eigendom van Cable & Wireless (dochter van Liberty Latin America), verreweg de 
grootste speler op de markt voor zeekabels in het Caribisch gebied. Sint Eustatius 
en Saba kunnen gebruik maken van de zeekabel die is aangelegd in opdracht van 
het rijk (BZK) en de eilanden met Sint Maarten, St Kitts en St Barths verbindt. 
 
Het toezicht op de concessiehouders vindt plaats door Agentschap Telecom en ACM. 
De eerste toezichthouder beoordeelt onder meer of de technische eisen in een 
concessie worden nagekomen en de tweede toezichthouder borgt onder andere dat 
de prijzen die door telecomaanbieders worden gerekend zijn gerelateerd aan de 
gemaakte kosten.  
 
 
 
 
 
 
 
 
 
 
 
 
 
 
 31 / 90 Kleinschaligheid vergt ondersteuning 

 
 
3.6 De organisatie van de zee- en luchthavens en de 
nutsvoorzieningen in Europees Nederland in 
vergelijking met die op Caribisch Nederland 
Het is interessant de organisatie van deze voorzieningen op het Caribisch deel van 
Nederland (Bonaire, Sint Eustatius en Saba) te vergelijken met de organisatie in 
Europees Nederland. Wat is privaat belegd, wat is aangemerkt als publieke 
verantwoordelijkheid? Wat is centraal georganiseerd, wat regionaal, wat op lokaal 
gemeentelijk niveau? Hoe verhouden de verantwoordelijkheden van de openbare 
lichamen zich tot die van Nederlandse gemeenten van vergelijkbare omvang 
(bijvoorbeeld de Waddeneilanden) met betrekking tot deze voorzieningen?  
 
In het onderstaande is gepoogd dit beknopt in beeld te brengen. Er blijken 
overeenkomsten maar ook duidelijke verschillen tussen de organisatie op Caribisch 
Nederland en die in Europees Nederland. De vergelijking houdt geen waardeoordeel 
in, in die zin dat het ene model beter dan het andere zou zijn dan wel een voorbeeld 
om na te volgen. Het gaat er vooral om te zoeken naar de ratio achter de 
verschillen: waarom is het daar anders georganiseerd dan hier en is dat eigenlijk 
12ii
wel logisch en goed te beredeneren? .           
 
Zeehavens 
De zeehavens op de Caribische eilanden zou men naar functie kunnen vergelijken 
met zeehavens in Europees Nederland zoals die in Delfzijl, IJmuiden, Vlissingen en 
Terneuzen, maar naar omvang misschien beter met die van kleinere havens zoals 
die van Scheveningen, Werkendam of Harlingen.  
 
De kleinere havens in Europees Nederland zijn deels georganiseerd als 
gemeentelijke dienst, deels als zelfstandige overheids-NV. Zo is de (binnen)haven 
van Werkendam een gemeentelijke dienst. De ontwikkeling van deze haven vindt 
overigens plaats in nauwe samenwerking met rijk, provincies en Waterschap 
Rivierenland. De haven van Harlingen daarentegen is een zelfstandige 
overheidsvennootschap. De zeehaven van Scheveningen is nu georganiseerd als 
dienst van de gemeente Den Haag, maar omvorming tot een overheids-NV is wel 
onderwerp van gesprek. De wat grotere zeehavens in Europees Nederland zijn 
georganiseerd als overheids-NV, met uitzondering van Zeehaven IJmuiden NV dat 
het enige echte private havenbedrijf van Nederland is. De havens van Delfzijl en de 
Eemshaven worden commercieel geëxploiteerd en beheerd door Groningen 
Seaports. Groningen Seaports is een overheids-NV. De Gemeenschappelijke 
Regeling (GR) Havenschap Groningen Seaports is enig aandeelhouder van 
Groningen Seaports.  
______ 
12
 Overigens zou ook de vraag naar de ratio van overeenkomsten kunnen worden gesteld, 
gegeven de verschillende context van beide Nederlanden) 
 
 33 / 90 Kleinschaligheid vergt ondersteuning 

 
 
De directie bestaat uit vier personen en vergadert in principe één keer per week. 
Maastricht-Aachen Airport en Groningen Airport Eelde zijn overheids-NV’s waarvan 
de aandelen in handen zijn van de provincie Limburg resp. de provincies Groningen 
en Drenthe, en de gemeenten Groningen en Tynaarlo. Er vinden gesprekken plaats 
om deze luchthavens ook onderdeel te laten zijn van Schiphol Air Group. 
 
De luchtverkeersleiding in Europees Nederland op alle luchthavens is in handen van 
Luchtverkeersleiding Nederland (LVNL), een ZBO die werkt op aanwijzing van, en 
verantwoording aflegt aan het ministerie van IenW.   
 
Bonaire International Airport is een NV van het OLB. Op Sint Eustatius en Saba zijn 
de luchthavens eigendom van de openbare lichamen, geen aparte vennootschap, 
maar ‘gemeentelijke’ dienst. Een ander belangrijk verschil met bijvoorbeeld de 
luchthavens in Eindhoven en Rotterdam/The Hague is dat de luchthavens volledig 
zelfstandig zijn, en geen dochterondernemingen zijn van een moederbedrijf. 
 
De luchthavens moeten voldoen aan internationale luchtvaartveiligheidseisen. De 
luchtverkeersleiding op Bonaire is een NV op Curaçao en voert 
luchtverkeersdienstverlening (DCANSP) uit op Bonaire. Het rijk is voor 8% 
aandeelhouder van DCANSP. Bijzondere positie heeft Sint Eustatius, omdat daar de 
luchtverkeersdienstleiding en de operatie van de luchthaven in één organisatie 
plaatsvindt. Sint Eustatius doet een onderdeel van de luchtverkeersleiding en de 
verlening van communicatie/navigatie in “eigen” beheer vanuit het OLE (Openbaar 
lichaam Sint Eustatius heeft namelijk een luchtvaartbaken). Dit pakket is zeer 
bijzonder; binnen Europees Nederland en de Caribische regio komt dit bijna niet 
voor.   
    
Elektriciteits- en brandstofvoorziening 
De productie van elektriciteit in Europees Nederland vindt hoofdzakelijk plaats in 
energiecentrales (thermische centrales of anders aangedreven centrales), en in 
toenemende mate ook lokaal/decentraal door huishoudens zelf (windenergie, 
zonnepanelen op daken). Het gaat om particuliere bedrijven.  
De energiecentrales draaien op steenkool (tot voor kort), gas, biomassa of afval. De 
brandstofvoorziening is eveneens een private aangelegenheid.  
 
Het hoogspanningsnet voor de distributie is in handen van TenneT. Deze landelijke 
netbeheerder is een besloten vennootschap, voor 100% in handen van de Staat 
(Duitsland wordt mogelijk mede-aandeelhouder). Tennet bewaakt ook de frequentie 
en balans op het elektriciteitsnet. Daarnaast zijn er de regionale netbeheerders: 
organisaties als Enexis, Alliander, en Stedin. De aandelen van de netbeheerders zijn 
in handen van meerdere provincies en/of gemeenten. De netbeheerders vallen in de 
regel onder een Holding NV. De leveranciers zijn private energiebedrijven die zowel 
gas als elektriciteit leveren.  
 
 35 / 90 Kleinschaligheid vergt ondersteuning 

 
 
Telecom 
In Europees Nederland is zowel de markt voor dataverkeer over vaste infrastructuur 
als voor mobiel dataverkeer inmiddels grotendeels een volledig private 
aangelegenheid (er zijn nog wel enkele kleine bedrijven die in publieke handen zijn 
zoals KabelNoord). De ACM regelt daarbij de toegang voor bedrijven tot onder 
andere het vaste netwerk van de KPN. Daarnaast wordt via wetgeving onder meer 
zeker gesteld dat universele dienstverlening wordt gerealiseerd, de risico’s voor 
veiligheid en integriteit van de netwerken wordt beheerst en consumentenbelangen 
worden beschermd. In NL zijn KPN, VodafoneZiggo en T-Mobile de drie grote 
telecomaanbieders.  
 
Zaken die in Europees Nederland vaak via wetgeving worden gereguleerd, worden 
op Caribisch Nederland grotendeels op een lager niveau -via concessies - tot stand 
gebracht. Zoals hierboven aangegeven zijn Telbo, Satel, Eutel overheids-NV’s, 
waarbij het openbaar lichaam 100% aandeelhouder is. Dat is een situatie die in 
Europees Nederland niet voorkomt: er is geen gemeente (ook geen Waddeneiland) 
dat een telecombedrijf volledig in eigen handen heeft. Er zijn in Europees Nederland 
wel regionale kabelbedrijven waarin een gemeente participeert. 
 
Agentschap Telecom heeft een vergelijkbare rol op Caribisch Nederland als in 
Europees Nederland. Het Agentschap ziet toe op efficiënt gebruik van het 
frequentiespectrum, verleent concessies en draagt er zorg voor dat bedrijven die 
opereren op de markt voor telecommunicatie voldoen aan de technische eisen die 
de wet, dan wel de concessie daaraan stellen. Ook voor de ACM is er een 
vergelijkbare rol op Caribisch Nederland en voert zij de (toezichts)taken op het 
gebied van post, opgedragen diensten, uitgifte nummers en geschillenbeslechting 
uit. 
 
 
 
 
 
 
 
 
 
 
 
 
 
 
 
 37 / 90 Kleinschaligheid vergt ondersteuning 

 
 
4 Functioneren, presteren en uitdagingen  
4.1 Zeehavens 
Bonaire 
In 2014 is een Memorie of Understanding (MoU) afgesloten tussen OLB en het 
ministerie van IenW over verbetering van de haven van Bonaire. De wens is om 
cruises en vrachtschepen op verschillende locaties te kunnen laten afmeren. Nu 
moet het vrachtverkeer plaatsvinden in de avond en nacht als de cruiseschepen op 
zee zijn. Dat levert hinder op. Complicaties waren er bij de tankers voor de 
olieoverslag. Hier ligt een veiligheidsrisico dat onvoldoende is afgedekt. Als er wat 
mis gaat, blijft er van de onderwaternatuur weinig over.  
 
Er was in het verleden een gebrekkig functionerend havenbedrijf. Dat is mede door 
de inbreng van Port of Amsterdam International (PoA) inmiddels sterk verbeterd. 
PoA is sinds 2013 betrokken bij het havenbedrijf en wordt per opdracht betaald door 
het ministerie van IenW en OLB in een 60/40-verhouding. PoA voert de regie en 
voegt noodzakelijke expertise toe die de havenorganisatie niet zelf in huis heeft. Er 
liggen plannen voor een nieuwe vrachthaven, die volgens de business case ook 
rendabel kan draaien. De voorwaarde hierbij is dat er dan havengelden moeten 
worden geïndexeerd en geïnd, wat nu vaak niet het geval is. Ook cruises betalen 
een bedrag dat de laatste 20 jaar niet is bijgesteld en ver onder het regionale 
niveau ligt. Er ligt sinds 2018 een nieuwe havenverordening voor in de eilandraad. 
Een nieuwe tariefsverordening en een nieuw verdienmodel zijn noodzakelijk om 
meer inkomsten te genereren.   
 
Uit de interviews kwam naar voren dat het met de inkomsten van de olieterminal 
BOPEC en cruiseschepen voor het uitbreken van de Covid-19 pandemie goed 
mogelijk zou zijn geweest om de haven met winst te exploiteren. De 
havenopbrengsten zouden mogelijk ook toereikend zijn voor investeringen zoals het 
aanpassen van de pieren voor cargo en om betere faciliteiten te bieden voor 
cruiseschepen. Vanwege de organisatie als interne ambtelijke dienst van het OLB, 
heeft de haven nu echter geen zekerheid over de middelen. Tot dusverre worden 
haveninkomsten afgedragen aan de kas van het OLB, en is men van het OLB 
afhankelijk voor de beschikbaarheid van middelen voor beheer en onderhoud, en 
voor investeringen. In de praktijk bleken prioriteiten door het OLB elders gelegd te 
worden waardoor onvoldoende geïnvesteerd is in de haven.  
 
Zeer recent zijn door COVID-19 en het wegvallen van BOPEC de haveninkomsten 
sterk onder druk komen te staan. Op termijn liggen er weer kansen.  
Er is vanwege de bevolkingsgroei op Bonaire behoefte aan uitbreiding van 
havencapaciteit voor cargo.  
 
 39 / 90 Kleinschaligheid vergt ondersteuning 

 
 
Saba 
De haven op Saba is een kleine haven voor vrachtverkeer, jachten en 
pleziervaartuigen, ferries, zeilboten, boten voor duikers, kleine cruiseschepen en 
patrouilleboten van de marine. De haven is verlieslijdend. Het is moeilijk om meer 
inkomsten te genereren. De haven stond lang op een lijst van onveilige havens voor 
zeilboten en jachten. Er is een nieuwe haven gepland, circa 1 kilometer oostelijker, 
die veilig zal zijn voor jachten en meer mogelijkheden biedt om inkomsten te 
realiseren. Dat laatste is ook de bevinding van een Amerikaans bedrijf dat hiernaar 
gekeken heeft. De verwachting is dat de nieuwe haven over 3 à 4 jaar klaar zal zijn. 
De nieuwe haven bevindt zich nu nog in de ontwerpfase.  Met een beetje geluk zou 
de bouw eind 2021 kunnen starten.  
 
Voor de bouw van de nieuwe haven is het openbaar lichaam verantwoordelijk. Men 
heeft de hulp van het ministerie van IenW, RWS, en een ingenieursbureau. Er is een 
klein projectteam (2 personen) ingericht, met een projectmanager afkomstig uit de 
haven van Rotterdam, en er is een stuurgroep voorgezeten door het ministerie van 
IenW.  De Port of Amsterdam wordt 4 keer per jaar geconsulteerd. Voor de bouw 
van de haven is vanuit Nederland €15 miljoen beschikbaar gesteld (vanwege 
orkanen Irma en Maria), en €12,5 miljoen uit de regio-enveloppe. Saba draagt €1 
miljoen bij. Met ook nog een restsaldo onderhoudsbudget uit 2015 van het 
ministerie van IenW is in totaal 32 miljoen beschikbaar. Het ministerie van Financiën 
heeft gemaximeerd additionele middelen toegezegd mits er daarvoor 50% 
cofinanciering is. Dat betekent dat nog €4 miljoen gezocht wordt om het totaal 
benodigde bedrag van bijna €40 miljoen bijeen te brengen. Met de huidige middelen 
kan er al wel gebouwd worden.  
 
De gedachte is dat het bestaande team, als interne dienst van het openbaar 
lichaam, de nieuwe haven gaat runnen. Men wil bij de inrichting van de organisatie 
het model van de havens van Amsterdam en Rotterdam volgen. Veiligheid staat 
daarin voorop.  
 
Voor de benodigde expertise zoekt men het in training van personeel maar vooral in 
goede samenwerking met het ministerie van IenW, en kennisuitwisseling met de 
havens van Amsterdam, Harlingen en Scheveningen.  De nieuwe haven kan meer 
inkomsten genereren dan nu. Dat laatste biedt ook (bij een afgescheiden 
financiering) wellicht meer mogelijkheden om beheer en onderhoud goed te doen. 
De haven zal vermoedelijk echter nooit een cash machine worden.  
 
 
 41 / 90 Kleinschaligheid vergt ondersteuning 

 
 
Daarna volgt de implementatie van de manuals, de inspectie van de ILT en audit. 
Wanneer aan deze basisvoorwaarden (wettelijke verplichtingen) wordt voldaan, kan 
tevens gedacht worden aan het meer commercieel benutten van de luchthaven. In 
de huidige vorm zijn er onvoldoende inkomsten om zichzelf te onderhouden. Ook is 
op dit moment de brandstofvoorziening problematisch. 
 
Sinds de in 2016 uitgevoerde renovatie die door het rijk is bekostigd, is er 
onvoldoende onderhoud gepleegd, waardoor het veilig functioneren van de 
luchthaven in het geding gaat komen. Het beheer en onderhoud van de luchthaven, 
dat 1 miljoen euro per jaar bedraagt, wordt op dit moment ook niet meegenomen in 
de begroting van het OLE.  Hierdoor leiden investeringen automatisch tot 
achterstanden. 
 
Op luchthaven Sint Maarten (SXM) is veel technische kennis. Er is inmiddels een 
Memorandum of Understanding (MoU) met SXM waarbij de twee luchthavens van 
Sint Eustatius en Sint Maarten samenwerken aan de opleiding voor het personeel 
van de luchthaven, waaronder on-the-job-trainingen. In het algemeen is 
verdergaande samenwerking met SXM denkbaar. Gedacht kan worden aan het 
inhuren van services van Sint Maarten, zoals fuel supply.  
4.3 Brandstof- en elektriciteitsvoorziening 
De betaalbaarheid van elektriciteit wordt op alle eilanden als een probleem ervaren. 
Elektriciteit en drinkwater zijn en blijven kostbare voorzieningen op Caribisch 
Nederland als gevolg van relatief hoge productie- en distributiekosten, door de 
duurdere soort olie die voor de kleinere generatoren nodig is en de kleinschaligheid 
van de eilanden (in totaal 25019 inwoners). Het kWh-tarief is op Bonaire en op Sint 
Eustatius en Saba globaal een kwart hoger dan in Europees Nederland. De 
leveringszekerheid is goed en sterk verbeterd sinds 10-10-10.   
 
Bonaire 
OTB 
De elektriciteitsvoorziening op Bonaire is grotendeels (70%) afhankelijk van het 
stoken van fossiele brandstof door Contour Global. De brandstof wordt geleverd via 
Curoil en Overheids-NV Oil Trading Bonaire (OTB). Deze overheids-NV functioneerde 
echter niet goed doordat voorwaarden in statuten niet werden nageleefd. Een 
probleem daarbij is het gebrek aan geschikte bestuurlijke capaciteit. Geschikte 
mensen kunnen vaak niet in meerdere RvC’s plaats nemen vanwege conflicterende 
belangen. De vijver waaruit kan worden gevist is daardoor extra klein.  
Een ander risico is de grote politieke verwevenheid die ook het gevolg is van de 
kleine schaal van het eiland.  
 
 
 43 / 90 Kleinschaligheid vergt ondersteuning 

 
 
Er wordt veel samengewerkt op projectbasis, maar ook meer structureel met Stedin. 
In principe wordt de inhuur van expertise betaald uit de inkomsten van het bedrijf.  
 
Grootste uitdaging blijven de tarieven. De Tweede Kamer wil dezelfde tarifering als 
in Europees Nederland maar er zijn op het eiland geen verschillende mogelijkheden 
om tarieven omlaag te brengen. Dat kan alleen met subsidies. 
 
Sint Eustatius 
Stuco is een klein bedrijf met 20 personeelsleden. Men heeft geen 
planningsafdeling. Ad hoc wordt expertise van buiten ingehuurd bijvoorbeeld bij 
Vitens International en Royal Haskoning. Ondanks de kleine afzetmarkt en de kleine 
staf is Stuco in staat om te voldoen aan de kwaliteitsstandaarden en de kosten in de 
hand te houden. 
 
Lastig voor Stuco is dat het een klein klantenbestand heeft en weinig draagkracht. 
Door het voormalige gezamenlijke GEBE zijn veel ondergrondse kabels aangelegd. 
De productiecapaciteit die op Sint Eustatius is opgebouwd, de nieuwe centrale en 
een nieuw kantoor zijn destijds betaald uit de exploitatie van het op Sint Maarten 
gevestigde gezamenlijke bedrijf (impliciete subsidie). Uit de tarieven hadden deze 
investeringen niet gefinancierd kunnen worden. In 2010 is toegezegd dat de 
staatkundige herindeling geen gevolgen mocht hebben voor de tarieven. De 
consequentie daarvan is dat Stuco niet zonder subsidie kan draaien. Rijk en 
openbaar lichaam hebben afgesproken dat gezonde exploitatie in combinatie met 
gelijke tarieven (gelijk aan die in het gezamenlijke bedrijf met Sint Maarten) 
geregeld zou worden. Het rijk zorgt dat er 40% op diesel bespaard wordt. Deze 
toezegging is afgewikkeld door dekking van de kosten van de zonneweides, 
omgerekend USD 9.000 per aangeslotene. 
 
De drie Bovenwindse eilanden werken nog wel samen op het gebied van trainingen 
maar verder zijn de mogelijkheden voor samenwerking beperkt benut. Onderhoud 
en distributie doet Stuco zelf. Alleen hoge voltage bekabeling gebeurt door de 
collega’s van Sint Maarten. Voor het zonnepark is expertise ingehuurd vanuit 
Curaçao. Er wordt geïnvesteerd in training, om dit soort afhankelijkheden te 
verminderen. Men wil in staat zijn om mankementen onmiddellijk zelf te fixen.  
Onderzoek heeft uitgewezen dat de brandstofkosten de grootste kostenpost zijn 
(40%). Daarom heeft het ministerie van EZK aangedrongen op verduurzaming. Het 
ministerie van EZK heeft inmiddels €14 miljoen geïnvesteerd in zonneparken.  
 
Saba 
SEC heeft de basiskennis in huis maar is met 16 medewerkers te klein om zelf over 
specialistische expertise te beschikken. Als iemand wegvalt, is vervanging een 
probleem.  
 
 45 / 90 Kleinschaligheid vergt ondersteuning 

 
 
Saba 
Op Saba is geen drinkwaternet. De distributie van het opgevangen regenwater of 
RO-water gebeurt door trucks en valt onder de verantwoordelijkheid van het 
openbaar lichaam. Dit opgevangen regenwater of RO-water kwalificeert echter niet 
als drinkwater in de zin van de Wet elektriciteit en drinkwater BES. De subsidie 
vanuit het ministerie van IenW ziet op de transportkosten van het RO-water. Er 
wordt ad hoc expertise ingehuurd vanuit Sint Maarten en er zijn 
samenwerkingsverbanden met Vitens Evidens Nederland om de 
drinkwatervoorziening verder te ontwikkelen door het bouwen van een botteling 
fabriek op het eiland.  
 
De RO-watervoorziening is in de afgelopen vijf jaar sterk verbeterd met als gevolg 
een halvering van de waterprijs. Mede hierdoor kan nu ook in de droge maanden 
voldoende RO-water geproduceerd worden op Saba.  
 
In het eerste kwartaal van 2021 wordt de bottelfabriek opgeleverd die drinkwater in 
flessen van 5 gallon produceert. Evides zal trainingen geven met betrekking tot de 
installatie en het onderhoud van de fabriek. Door middel van IenW-subsidie is een 
vrachtwagen aangeschaft om het gebottelde drinkwater te vervoeren. Met de 
ingebruikname van de bottelfabriek is op Saba betrouwbaar schoon drinkwater 
beschikbaar en zal het aandeel plastic afval door het gebruik van kleine waterflesjes 
drastisch verminderen. Er is daarmee een toekomstbestendige organisatie die de 
drinkwatervoorziening kan borgen.  
 
Het vaststellen van de kostendekkende tarieven is niet een aangelegenheid van de 
ACM, omdat RO-water niet onder de Water en Elektriciteit Wet valt. De 
voorgenomen wetswijziging verandert dat niet voor het gebottelde water, vanwege 
de atypische situatie op het eiland (geen drinkwaternet, geen vaste tarieven). 
 
Sint Eustatius 
Stuco is met een kleine staf in staat te voldoen aan de kwaliteitsstandaarden en de 
kosten in de hand te houden. Stuco kan niet zonder subsidie draaien. 
Betaalbaarheid is (net als op Bonaire en Saba) de grootste uitdaging. Jaarlijkse 
tekorten (rantsoenering en uitval) hebben geleid tot een onderzoek van de 
Nationale ombudsman waarom de overheid langdurig niet in deze primaire 
levensbehoefte kan voorzien.  
Inmiddels zijn de productie- en opslagcapaciteit op het eiland vergroot, de 
waterleidingen zijn op orde. De drinkwatervoorziening is daarmee in rustiger 
vaarwater terecht gekomen. 
 
Er wordt een verdere groei van de vraag naar schoon tapwater voorzien. Daarvoor 
zal het waterleidingnetwerk uitgebreid moeten worden tot ook andere delen van het 
eiland.  
 
 47 / 90 Kleinschaligheid vergt ondersteuning 

 
 
Sint Eustatius en Saba 
De dienstverlening op het gebied van telecommunicatie op Sint Eustatius en Saba 
lijkt op hoofdlijnen op orde. Eutel en Satel, de aanbieders van vaste 
telecommunicatie die in eigendom zijn de respectievelijke openbare lichamen op de 
eilanden, lijken efficiënt georganiseerd te zijn. Zij hebben ieder een samenwerking 
met een mobiele aanbieder, TellCell. De dreiging van concurrentie (van bijvoorbeeld 
UTS) draagt er bovenwinds aan bij dat de telecomaanbieders op de eilanden het van 
belang vinden te vernieuwen/verbeteren. UTS rolt thans 4G uit op beide eilanden. 
Op Saba in samenwerking met Satel, op Sint Eustatius als tweede netwerk naast 
Eutel. Eutel en Satel zetten beide stappen in de richting van een glasvezelnet en 5G. 
De beperkte grootte van de beide organisaties (ca 10 werknemers voor iedere 
organisatie) maakt dat deze ontwikkeling noodzakelijkerwijs geleidelijker gaat dan 
bij grotere organisaties. Ook is effectief inkopen in algemene zin ingewikkeld: Eutel 
zoekt daarbij hulp bij externe consultants, Satel doet dit zelf. De beschikbaarheid 
van de zeekabel naar Miami – en de kostengeoriënteerde tarieven daarvan – maken 
dat de kosten voor verbinding met de rest van de wereld niet te hoog hoeven te 
zijn. Beide organisaties kopen ook bandbreedte in op draadloze verbindingen via 
Sint Maarten, om leveringszekerheid te kunnen bieden  
 
Kleine organisatie als Eutel en Satel hebben belang bij een beperkte Raad van 
Toezicht, die een sparringpartner kan zijn en waarvan de leden een netwerk kunnen 
bieden bij meer ingewikkelde vraagstukken. De interne governance van Eutel is wat 
dit betreft op papier adequaat. Vraag is wel of de huidige wijze waarop de Raad 
ingevuld wordt, de volledige potentiele meerwaarde van de Raad waarmaakt.  
Bij Satel is er sinds een jaar een volwaardige RvC, bestaande uit een lokale 
voorzitter, een lokale secretaris, een lid vanuit Sint Maarten met juridische expertise 
en een lid uit Europees Nederland, werkzaam bij T-mobile. 
 
Het is niet ondenkbaar dat een grote internationale partij de telecommunicatie op 
beiden eilanden in de toekomst in handen zal krijgen, hetzij door het overkopen van 
de organisaties, hetzij door met een eigen grote investering in een nieuwe 
technologie de kleinere organisaties van de markt te drukken.  
 
De juridische randvoorwaarden om in die situatie publieke belangen (universele 
dienstverlening, communicatie in geval van rampen) te borgen, lijken op dit 
moment in voldoende mate aanwezig. Vanwege de geografische ligging met vaak 
voorkomende orkanen is een goede business case op de bovenwindse eilanden wel 
moeilijker te realiseren.  
 
 
 49 / 90 Kleinschaligheid vergt ondersteuning 

 
 
Bij een aantal overheidsbedrijven zoals WEB en Stuco is de governance en het 
14
functioneren goed op orde , zij het dat het goede functioneren wel sterk afhankelijk 
is van bepaalde personen op sleutelposities.  
 
Het functioneren en presteren van overheidsbedrijven blijkt ook sterk samen te 
hangen met de mate waarin zij ernaar streven en erin slagen om nadelen te 
overwinnen in relatie tot de kleine schaal van de eilanden. Bijvoorbeeld door 
samenwerkingsrelaties aan te gaan met departementen, bedrijven of organisaties in 
de regio of in Europees Nederland. Dat kan gaan om versterking van knowhow, 
gezamenlijke inkoop, of om hulp bij de organisatie van investeringsprojecten. 
Daarbij is een patroon dat de onderlinge samenwerking tussen eilanden in de regio 
minder gezocht wordt dan de samenwerking met bedrijven en 
uitvoeringsorganisaties in Europees Nederland. Dat wil niet zeggen dat het in huis 
halen van Europees Nederlandse experts of managers niet ook controversieel is: er 
is een sterke behoefte aan eigenheid en decentrale autonomie. Dat geldt in het 
bijzonder voor Bonaire en Sint Eustatius. Op Saba weet men de behoefte aan 
eigenheid goed te combineren met een actieve zoektocht naar ondersteuning.  
 
Uit de interviews met bestuurders en managers van overheidsbedrijven komt een 
verwachting naar voren dat bepaalde voorzieningen in beginsel rendabel te 
exploiteren zijn, ook als rekening gehouden wordt met vervangings- en 
uitbreidingsinvesteringen. Dat geldt bijvoorbeeld voor de zeehavens op in ieder 
geval Bonaire en Sint Eustatius. Voor andere voorzieningen, zoals elektriciteit en 
drinkwater, is zoiets moeilijker voorstelbaar vanwege de kleine schaal van de 
eilanden, althans als tegelijkertijd vastgehouden wordt aan het uitgangspunt van 
betaalbare tarieven. Deze vergen aanvullende subsidies, ook bij de meest efficiënte 
organisatie van de bedrijven. Waar de behoefte aan ondersteuning van zowel 
mensen als middelen aan de kant van de eilanden structureel is, valt op dat deze 
ondersteuning aan de Europees-Nederlandse kant niet structureel, maar ad hoc 
wordt ingevuld.     
 
 
 
 
 
 
  
______ 
14
 Voor Stuco is dit voor de afgelopen 4 jaar gevalideerd door Deloitte 
 
 51 / 90 Kleinschaligheid vergt ondersteuning 

 
 
Dat kan bijvoorbeeld zo zijn voor een nutsvoorziening als drinkwater of elektriciteit, 
maar evenzeer voor luchthavens. Dat vraagt dan om aanvullende bijdragen.  
 
Bijdragen aan economische ontwikkeling, beperken omgevingseffecten 
Hoewel de focus van de vitale infrastructuur en nutsvoorzieningen bij het voorzien in 
de primaire en secundaire levensbehoeften ligt en moet liggen, is het van belang 
dat de voorzieningen ook bijdragen aan een aantal andere publieke belangen (of er 
ten minste geen afbreuk aan doen). Deze zijn daarmee eveneens relevant in een 
analyse van de governance van publieke voorzieningen. De belangrijkste hiervan 
zijn: 
 
Accommoderen van de economische ontwikkeling. Economische ontwikkeling op de 
eilanden draagt er aan bij dat de inwoners van Caribisch Nederland de eigen 
levensstandaard kunnen verbeteren. De voorzieningen kunnen de economische 
groei op de eilanden bijvoorbeeld ondersteunen als zij in staat zijn maatwerk te 
leveren. Toeristen - en overigens ook inwoners-  op een eiland willen bijvoorbeeld 
goed gezuiverd drinkwater. Sommige bedrijven zullen een betere internetverbinding 
dan het basisniveau willen kunnen aanbieden.  
 
Omgevingseffecten. De nutsvoorzieningen en vitale infrastructuur brengen allerlei 
2
omgevingseffecten met zich mee. Denk aan CO -uitstoot door een energiecentrale, 
horizonvervuiling door windmolens en gebruik van schaarse vlakke grond door een 
luchthaven. Tenminste moet worden voldaan aan bestaande milieueisen. 
 
Uiteraard dienen de verschillende publieke belangen op een kostenefficiënte manier 
te worden bereikt.  
 
5.1.2 Kaders voor politiek-bestuurlijke verantwoordelijkheid én organisatievorm 
De taakopdracht voor dit rapport is zo opgevat dat deze zich niet alleen richt op de 
vraag waar -bij welke overheid- de politiek-bestuurlijke verantwoordelijkheid moet 
liggen, maar ook hoe de borging van het publieke belang het beste georganiseerd 
kan worden. Beide – verantwoordelijkheid en organisatievorm - zijn niet los te zien 
van elkaar. Het gaat dus om twee vraagstukken: 
 
1. De politiek-bestuurlijke verantwoordelijkheid voor de nutsvoorzieningen en zee- 
en luchthavens: hoe is deze verdeeld tussen openbare lichamen en het rijk.  
2. De organisatie van de betreffende voorzieningen:  
a. in welke vorm: bijvoorbeeld als interne ambtelijke dienst, overheids-NV/BV, 
concessie aan een private onderneming, PPS-constructie; 
b. en op welke schaal: als zelfstandige eenheid per eiland of als onderdeel van 
een groter geheel (holding, gefuseerd bedrijf, samenwerkingsverband).  
 
 
 53 / 90 Kleinschaligheid vergt ondersteuning 

 
 
5.1.4 De eilanden zijn verschillend, dus de uitkomsten van de analyses 
kunnen ook verschillen per eiland 
De drie eilanden zijn verschillend en ook de situatie waarin de betreffende diensten 
en overheidsbedrijven verkeren en de uitdagingen waar deze voor staan, zijn niet 
dezelfde. De drinkwatervoorziening op Saba is niet te vergelijken met die op Bonaire 
en de zeehaven van Sint Eustatius kent weer heel andere problemen dan die van 
Saba en Bonaire. Op het ene eiland kan er reden zijn voor verandering, terwijl op 
het andere eiland de organisatie van dezelfde voorziening juist vooral gebaat is bij 
continuering op de bestaande voet. Op kortere en/of op langere termijn. 
5.2 Afwegingskader voor beoordeling van alternatieve 
organisatievormen   
In de verkenningen zijn voor de verschillende voorzieningen op de drie eilanden 
allerlei opties en alternatieven voor de huidige organisatie besproken. Variërend van 
verzelfstandiging van diensten, versterking van aandeelhouderschap of toezicht, 
samenwerkingsverbanden, partnerships, moeder-dochter constructies, tot 
privatiseringen. Daarbij stond steeds de vraag voor ogen hoe de publieke belangen 
het beste gediend zouden zijn. Voor de afweging van alternatieven lijken de 
volgende criteria van belang.  
 
Zelfstandigheid: 
- Opereren op enige afstand van de politiek. Nutsvoorzieningen en havens en 
luchthavens horen bedrijven te zijn met een zelfstandige doelstelling. Zij 
moeten een lange termijn strategie kunnen uitvoeren en niet te zeer afhankelijk 
zijn van de politiek;  
 
- Afgescheiden financiën. De organisaties dienen bij voorkeur te beschikken over 
eigen vermogen, een eigen balans en dienen een eigen administratie te voeren; 
 
- Toegang tot kapitaal. Voor de financiering van vervangings- en 
uitbreidingsinvesteringen dienen de organisaties niet te zeer afhankelijk te zijn 
van ad hoc politieke besluitvorming, maar eigen reserves daarvoor kunnen 
aanwenden, en kunnen lenen voor versterking van de activa. 
 
Bestuur en uitvoering: 
- Bekwaam bestuur. Een professionele organisatie vraagt om een professioneel en 
deskundig bestuur, opererend volgens de principes van good corporate 
governance. Bij staatsbedrijven is er een transparant benoemings- en 
ontslagbeleid. Benoemingen vinden primair plaats op basis van deskundigheid; 
 
- Geen te grote afhankelijkheid van individuen.  
 
 
 55 / 90 Kleinschaligheid vergt ondersteuning 

 
 
5.3 Afwegingskader voor de politiek-bestuurlijke 
verantwoordelijkheid  
Bij de nutsvoorzieningen, luchthavens en zeehavens op de eilanden is er altijd 
sprake van een publiek belang (beschikbaarheid, veiligheid, leveringszekerheid, 
etc.), en omdat sprake is van publieke belangen is er altijd een politieke 
verantwoordelijkheid. De inrichting en toewijzing van de verantwoordelijkheden; de 
systeemverantwoordelijk, ligt vanzelfsprekend bij de nationale overheid. Binnen het 
huidige staatkundige bestel kunnen de verantwoordelijkheden voor de 
nutsvoorzieningen en havens op Caribisch Nederland toegedeeld worden aan het rijk 
of de openbare lichamen.  
 
De politieke verantwoordelijkheden zijn te onderscheiden in:   
- wet- en regelgeving 
- bestuurlijke verantwoordelijkheid    
 
De verantwoordelijkheid voor het wetgevend- en regelgevend kader voor alle 
voorzieningen ligt volledig bij het rijk. Het openbaar lichaam heeft geen wetgevende 
bevoegdheid, maar kan wel verordeningen uitvaardigen. 
 
Als het gaat om de bestuurlijke verantwoordelijkheid ten aanzien van de organisatie 
en het functioneren van de zeehavens, luchthavens en nutsvoorzieningen, anders 
dan via wet- en regelgevende kaders, betreft die verantwoordelijkheid diverse 
aspecten:  
- organisatie van mensen en middelen 
- uitvoering  
- aanbesteding/concessieverlening 
- toezicht 
- kapitaalverschaffing 
 
De invulling van deze verantwoordelijkheden hangt samen met de organisatievorm. 
Voor een overheids-NV draagt de overheid verantwoordelijkheid in zijn rol als 
aandeelhouder en toezichthouder (lid van de RvC), en is daarmee verantwoordelijk 
voor benoemingen en kapitaalverschaffing en de kaders voor het beleid van de 
onderneming. Als echter de nutsvoorziening in handen gelegd wordt van een privaat 
bedrijf, dan is de overheid verantwoordelijk voor de aanbesteding en 
concessieverlening. In andere gevallen vormt een bijvoorbeeld regulerend kader 
voor en/of de organisatie van extern toezicht de invulling van de 
overheidsverantwoordelijkheid.    
 
In de afweging waar deze politiek-bestuurlijke verantwoordelijkheid thuis hoort (bij 
openbaar lichaam of rijk) spelen de volgende criteria een rol. 
 
 57 / 90 Kleinschaligheid vergt ondersteuning 

 
 
5.4 Transformatiekosten 
Bij de beoordeling van alternatieven dient ook rekening gehouden te worden met 
transformatiekosten. Het bestaande kan goed genoeg zijn. Als men op een andere, 
op zich misschien betere, organisatievorm en taakverdeling wil overgaan, kan dat 
ook gepaard gaan met verliezen. Economische kosten (afschrijvingen), maar ook 
persoonlijk leed, en mogelijk ook maatschappelijke weerstand. Vandaar de vragen: 
- In hoeverre zijn er oplossingen mogelijk binnen de huidige context (qua 
organisatie, verantwoordelijkheden)? 
- Wanneer is een meer radicale verandering van organisatie en 
verantwoordelijkheidstoedeling aan de orde?  
 
Deze transformatiekosten zijn ook van belang voor de beoordeling van het tempo 
waarin men van de huidige situatie stappen wil zetten richting een meer 
toekomstbestendige organisatie. Dat tempo wordt ook bepaald door de snelheid 
waarmee men die stappen daadwerkelijk kan zetten. En dat hangt weer af van 
bijvoorbeeld scholing, professionalisering van aandeelhouderschap en toezicht. 
5.5 De huidige praktijk in het licht van het analytisch 
kader 
In de hoofdstukken 3 en 4 is een beschrijving gegeven van de huidige situatie rond 
alle beschouwde bedrijven van de openbare lichamen. Die situatie hebben wij 
getoetst op het analytisch kader zoals wij dat in dit hoofdstuk hebben uiteengezet. 
Die toetsing levert geen mathematische analyse op. Niet alle beoordelingen zijn 
volledig te objectiveren of te kwantificeren. De toetsing levert wel veel nuttige 
inzichten op, zowel voor de huidige praktijksituatie als voor mogelijke alternatieve 
organisatievormen, die zijn benut voor de aanbevelingen in het volgende hoofdstuk. 
Enkele van die inzichten worden hier gepresenteerd.  
 
De elektriciteitsvoorziening op alle drie de eilanden voldoet grotendeels aan de eisen 
van publiek belang (beschikbaar, betrouwbaar, etc.). Het belangrijkste zorgpunt is 
de betaalbaarheid. Dit zorgpunt is zodanig inherent aan de kleinschaligheid van de 
eilanden, dat dit niet via een bestuurlijke of organisatorische ingreep op de eilanden 
zelf valt op te lossen. De gekozen organisatievorm lijkt passend, de deskundigheid 
van de leiding, het personeel, en de Raad van Commissarissen zal een permanent 
aandachtspunt zijn. De organisatorische combinatie van de elektriciteits- en 
drinkwatervoorziening heeft zijn voor- en nadelen, maar lijkt op Bonaire en Sint 
Eustatius te voldoen. De elektriciteitsbedrijven beseffen dat er nog een grote 
inspanning nodig is op weg naar klimaatneutraliteit. De financiële situatie is 
inzichtelijk, maar minder duidelijk is of toekomstige investeringen kunnen worden 
gefinancierd op de kapitaalmarkt of anderszins.  
 
 59 / 90 Kleinschaligheid vergt ondersteuning 

 
 
6 Aanbevelingen 
6.1 Algemeen 
In dit hoofdstuk volgen aanbevelingen gericht aan de bestuurders van de openbare 
lichamen en aan het rijk. Om deze reden en om recht de doen aan de eigenheid van 
de verschillende eilanden, is in dit hoofdstuk gekozen voor een indeling naar eiland. 
Vervolgens is per eiland gedifferentieerd naar voorziening.  
 
Een algemene notie, eigenlijk de kern, is dat het kleine eilanden zijn met 
verhoudingsgewijs grote bestuurlijke opgaven in vergelijking met Europese 
Nederlandse gemeenten met een vergelijkbare bevolkingsomvang. Dergelijke 
gemeenten in Europees Nederland hebben niet de verantwoordelijkheid voor zo’n 
diversiteit aan vitale voorzieningen als luchthavens, zeehavens, 
elektriciteitsvoorziening, drinkwatervoorziening en telecom.  
 
Verder zijn er in de jaren sinds de transitie nogal wat incidenten geweest, vaak het 
gevolg van achterstallig onderhoud van infrastructuur of achterblijvend 
investeringen. Dat heeft de vraag gevoed of de bestuurlijke last voor de openbare 
lichamen niet te groot is, anderzijds ook of de samenwerkingsrelatie en financiële 
verhoudingen met het rijk wel optimaal is ingericht. 
 
Tegelijkertijd wordt onderkend dat er een legitieme behoefte is aan decentrale 
autonomie op de eilanden, en is er de vaststelling dat er de laatste tijd op 
onderdelen ook stappen in de goede richting zijn gezet. Dat geldt bijvoorbeeld voor 
de elektriciteitsvoorziening en de drinkwatervoorziening op de eilanden die qua 
governance en functioneren goed op weg zijn. Dit is mede dankzij de inzet van het 
rijk (EZK en IenW). De vakdepartementen zijn vaak te hulp gekomen met zowel 
mensen (expertise) als financiële middelen. Een goede samenwerking met het rijk 
loont. 
 
In de afgelopen jaren is gebleken dat de eilanden niet zonder ondersteuning vanuit 
het rijk kunnen. Een goede ondersteuning door en een goede relatie met de 
systeemverantwoordelijke zijn cruciaal. Op Saba –de kleinste van de eilanden- is dit 
besef vanzelfsprekender, maar ook de bestuurders van Bonaire en Sint Eustatius 
toonden zich, in de gesprekken met hen, hiervan bewust.   
 
De behoefte bij de eilanden aan personele en financiële ondersteuning is voor een 
groot deel structureel. Dat hangt samen met de kleine schaal van de eilanden 
waardoor bepaalde voorzieningen (luchthavens, drinkwater) nooit rendabel te 
exploiteren zijn en er ook niet altijd voldoende geschikt en deskundig personeel op 
de eilanden te vinden is. 
 
 61 / 90 Kleinschaligheid vergt ondersteuning 

 
 
De havenorganisatie is voor investeringen, onderhoud en beheer, volledig 
afhankelijk van de beschikbaarstelling van financiële middelen door het OLB. 
Veelvuldige politiek-bestuurlijke wisselingen staan op gespannen voet met de 
mogelijkheid van het uitvoeren van een langetermijnstrategie voor de haven. 
Uitgaande van de principes zoals neergelegd in het afwegingskader van Hoofdstuk 5 
van dit rapport is het advies om het havenbedrijf te verzelfstandigen en de 
randvoorwaarden daartoe zo snel mogelijk te realiseren. Dat bevordert ook de 
slagvaardigheid (die nu gehinderd wordt door bureaucratie en trage besluitvorming) 
en het behoud van goede mensen. 
 
 Verzelfstandig de havendienst tot een overheids-NV 
 
De zeehaven van Bonaire is in beginsel rendabel te exploiteren. Op dit moment is 
dit vanwege wegvallende inkomsten (Covid-19) tijdelijk niet mogelijk. Maar er 
liggen kansen in de structurering van de haveninkomsten, en een andere opzet van 
de havengeldtarieven. Het nieuwe havenreglement (nog altijd niet aangenomen 
door de eilandraad) is een belangrijke randvoorwaarde voor de verzelfstandiging en 
creëert mogelijkheden om meer inkomsten te genereren. Daarmee ontstaat zicht op 
een situatie, waarbij ook beheer en onderhoud, en verdere aanpassingen aan de 
pier (voor cruiseschepen of voor cargo) gefinancierd worden uit de exploitatie en 
vermogen.   
 
 Aanpassing van de tarievenstructuur van de havengelden (nieuw 
havenreglement) t.b.v. rendabele exploitatie.  
 
De betrokkenheid van Port of Amsterdam International in de afgelopen jaren heeft 
zijn vruchten afgeworpen. De kleinschaligheid van Bonaire en de beperkingen en 
kwetsbaarheden die dat met zich meebrengt in termen van organisatie- en 
uitvoeringscapaciteit noodzaakt tot structurele samenwerking met andere 
havenbedrijven, in de regio maar vooral ook in Europees Nederland. Dat lijkt een 
voorwaarde voor voortzetting van het havenbedrijf onder verantwoordelijkheid van 
het openbaar lichaam.  
 
 Versterk de samenwerking met havenbedrijven in Europees Nederland.  
 
Een steviger fundament voor beperking van kwetsbaarheden zou gelegen kunnen 
zijn in een deelneming door Port of Amsterdam. Dit ligt echter gevoelig op de 
eilanden, bovendien bestaat daarvoor op dit moment ook geen belangstelling bij 
Port of Amsterdam.  
Mocht de situatie zich voordoen dat wederom belangrijke financiële bijdragen voor 
de haven gevraagd worden van het rijk, dan ligt het in de rede dat het rijk 
daartegenover ook grotere zeggenschap eist.  
 
 63 / 90 Kleinschaligheid vergt ondersteuning 

 
 
Het bedrijf is wel bereid te onderzoeken of het managementdiensten kan leveren, 
zoals het dat ook doet voor de luchthaven van Aruba. 
 
 Verken de optie van levering van managementdiensten vanuit Schiphol Air 
Group 
 
Een brede samenwerking tussen luchthavens op de Caribische regio wordt wel 
17
opportuun geacht. De inspanningen van de NACC , die op meer onderlinge 
samenwerking in de regio aanstuurt, gaan ook van deze gedachte uit. Allianties van 
BIA met andere luchthavens (in de regio dan wel in Europees Nederland) is van 
belang voor kennisoverdracht. De mogelijkheid tot het bundelen van de krachten 
tussen de drie verschillende luchthavens op het gebied van beheer en onderhoud en 
financiën zou verder kunnen worden onderzocht.   
 
 Versterk de samenwerking in de Caribische regio 
 
Van belang is om vast te stellen dat de scope van dit onderzoek en de 
aanbevelingen die daaruit volgen, beperkt zijn tot luchthavens. Een 
luchtvaartsysteem dat Bonaire, Sint Eustatius en Saba bereikbaar en veilig kan 
houden, bestaat tevens uit een luchtverkeersleidingsorganisatie en één of meerdere 
luchtvaartmaatschappijen. Deze componenten van het luchtvaartsysteem dienen 
derhalve te worden betrokken bij een eventuele herijking van de taakverdeling 
tussen het openbaar lichaam en het rijk.  
 
Brandstofopslag en –overslag 
Om op Bonaire veilige brandstofopslag- en overslagvoorzieningen en daarbij 
behorende infrastructuur te garanderen wordt een beleidsdeelneming opgericht met 
het ministerie van EZK als 100% aandeelhouder. Op die manier kan de 
leveringszekerheid van brandstof op Bonaire structureel op een veilige manier 
geborgd worden. Omdat er in de huidige instabiele regionale situatie geen partijen 
zijn die volledige bereidheid hebben getoond om de nieuwe brandstofopslagen 
zelfstandig te realiseren en de leveringszekerheid en veiligheid in het geding zijn, 
geeft het ministerie van EZK zelf uitvoering aan het realiseren van een goede 
brandstofvoorziening.  
In de toekomst zou het EZK-belang kunnen worden teruggebracht. 
Brandstofvoorziening vindt immers normaal gesproken plaats door private partijen.  
 
 Zodra de regionale marktomstandigheden zijn genormaliseerd zou het EZK-
belang in de brandstofvoorziening teruggebracht kunnen worden. 
 
______ 
17
 NACC is de North American, Central American and Caribbean Regional Office van de International Civil Aviation 
Organization (ICAO) 
 
 65 / 90 Kleinschaligheid vergt ondersteuning 

 
 
Voor een effectieve aansturing van deze cruciale voorzieningen is good governance 
gewenst en is maatwerk noodzakelijk, rekening houdend met de beperkingen die bij 
kleine eilandgemeenschappen gelden en de effecten die dat met zich brengen. 
 
Er kan geconstateerd worden dat WEB goed functioneert. De beschikbaarheid van 
betrouwbaar en schoon drinkwater is op orde en daarmee zijn de publieke belangen 
die daarmee samenhangen geborgd. Het bedrijf zet in op zelfredzaamheid door een 
deel (20%) van het drinkwater zelf te produceren. Hierdoor zijn de 
drinkwaterkosten gedaald. Op basis van het Masterplan drinkwater en elektriciteit 
moet WEB na 2021 zelf in de gehele drinkwaterproductie voorzien, met de eigen 
waterproductiefaciliteiten. De voorziening is het meest gebaat bij continuering op 
deze bestaande voet.  
 
 Voortzetting van de drinkwatervoorziening onder verantwoordelijkheid van WEB 
 
Desalniettemin zijn er enkele aandachtspunten. Daar good governance van 
essentieel belang is voor de borging van de toegang tot betrouwbaar en schoon 
drinkwater, is het inzetten op kennisoverdracht en goede opvolging een belangrijk 
aandachtspunt voor nu en in de toekomst. Een meer structurele samenwerking met 
Vitens International, waarmee al kennisoverdracht plaatsvindt, zou hieraan kunnen 
bijdragen.  
 
Voorts is de betaalbaarheid van de drinkwatertarieven een prioriteit, daar een 
kostendekkende drinkwatervoorziening gezien de kleine schaal en hoge 
productiekosten niet mogelijk is. Om de betaalbaarheid van het drinkwater voor de 
bewoners van Bonaire te borgen is het essentieel dat daarvoor een passend budget 
wordt gerealiseerd, zodat het openbaar lichaam/ de overheids-NV haar taken naar 
behoren kan uitvoeren. Een meer structurele inzet van financiële middelen is 
daarom nodig. Onduidelijkheid omtrent het hiervoor in te zetten budget dient te 
worden opgeheven. Een opslag op de Europees Nederlandse watertarieven is geen 
optie gebleken. Hierbij zou ook aandacht moeten zijn voor de financiering van het 
beheer en onderhoud van de voorziening. Deze investeringen dienen te worden 
begroot, reserveringen voor worden gemaakt en onderdeel te zijn van de kostprijs.  
 
Zo kan er maximaal rendement worden behaald uit investeringen in de 
drinkwatervoorziening op Bonaire en voorkomt dat te laat wordt geïnvesteerd en 
daardoor de kosten oplopen. Bij een structurele oplossing hoort ook de inning van 
de heffing voor de zuivering van het afvalwater.  
 
 Borg een structurele ondersteuningsrelatie met een Europees Nederlands 
drinkwaterbedrijf en schep duidelijkheid over de structurele financiering van de 
onrendabele top 
 
 
 67 / 90 Kleinschaligheid vergt ondersteuning 

 
 
Zeehaven 
De haven en het haventeam op Saba zijn klein. Het belangrijkste is goede 
ondersteuning en samenwerking te vinden zodat er toekomstgericht beheer gevoerd 
kan worden. Het openbaar lichaam weet al goed de weg te vinden naar het 
ministerie van IenW en Europees Nederlandse havenbedrijven voor deze 
ondersteuning. De aanleg van een nieuwe haven die nieuwe mogelijkheden biedt 
voor het eiland, zou een aanleiding kunnen zijn verzelfstandiging te overwegen (zie 
hieronder bij luchthaven). In ieder geval valt er te winnen bij voortzetting en 
versterking van de samenwerking met Europees Nederlandse havens en havens in 
de regio.  
 
 Versterk samenwerking in de regio en met Europees Nederlandse 
havenbedrijven   
 
Luchthaven  
Het openbaar lichaam is op dit moment niet in staat om haar verantwoordelijkheden 
inzake de exploitatie en het onderhoud van de luchthaven zelfstandig uit te oefenen. 
De luchthaven is afhankelijk van de bijdragen vanuit het ministerie van IenW en zou 
het meest gebaat zijn bij gegarandeerde structurele ondersteuning vanuit het rijk 
en/of een partner luchthaven in personele en financiële zin. Gezien de 
kleinschaligheid van het eiland en het beperkt aantal vliegbewegingen, zou ingezet 
kunnen worden op meer onderlinge samenwerking om op die wijze kwetsbaarheden 
te verminderen en economische schaalnadelen te beperken. Hoe deze 
samenwerking daadwerkelijk kan worden bewerkstelligd, is afhankelijk van een 
transparante en zakelijke insteek.  
 
 Versterk samenwerking met luchthavens in de regio 
 
Het samenvoegen van zeehaven en luchthaven in één overheids-NV is ook voor 
Saba gezien de kleinschaligheid van beide havens eveneens een optie.  
De verbindingen van het eiland door de lucht en over zee zouden op die wijze meer 
in samenhang met elkaar worden bekeken en tegen elkaar worden afgewogen. De 
bereikbaarheid van het eiland zou daarmee kunnen worden verbeterd. Deze optie 
vergt echter nadere uitwerking.  
 
Elektriciteit 
De elektriciteitsvoorziening (SEC) op Saba is qua organisatie, governance en 
presteren op orde. Er is geen aanleiding om veranderingen voor te stellen. 
 
De grootste kwetsbaarheid zit in de beschikbaarheid van voldoende geschikt 
personeel en de afhankelijkheid van individuen.  
Ook hier is deze kwetsbaarheid aandachtspunt voor aandeelhouder en RvC. SEC wil 
graag kennis behouden en eigen expertise opbouwen.  
 
 69 / 90 Kleinschaligheid vergt ondersteuning 

 
 
Op Saba bestaat daarentegen wel het plan om op termijn de verantwoordelijkheid 
voor de drinkwatervoorziening over te dragen aan het overheidsbedrijf SEC.  
SEC is tevens verantwoordelijk voor de elektriciteitsvoorziening op het eiland. Deze 
mogelijkheid verdient nadere uitwerking, waarbij in kaart wordt gebracht wat de 
voordelen van het samenvoegen zouden zijn met betrekking tot de beschikbaarheid 
en betaalbaarheid van het drinkwater 
 
 Onderzoek samenvoegen van elektriciteit en drinkwatervoorziening 
 
De aandachtspunten die voor Bonaire en Sint Eustatius gelden zijn vergelijkbaar 
met die voor Saba. Saba huurt incidenteel expertise in van Sint Maarten en Vitens 
International. Ten behoeve van verbetering van de governance structuur en 
inhoudelijke kennis met betrekking tot het beheer en onderhoud van de 
waterbottelfabriek zou een meer structurele samenwerking met Sint Maarten dan 
wel Vitens International kunnen bijdragen aan de borging van veilig en betrouwbaar 
drinkwater. 
 
 Versterk samenwerking met andere organisaties 
 
Voorts is betaalbaarheid een prioriteit, daar een kostendekkende 
drinkwatervoorziening gezien de kleine schaal en hoge productiekosten niet mogelijk 
is. Om de betaalbaarheid van het drinkwater voor de bewoners van Saba te borgen 
is het essentieel dat daarvoor een passend budget wordt gerealiseerd, zodat het 
openbaar lichaam/ de overheids-NV haar taken naar behoren kan uitvoeren. Een 
meer structurele inzet van financiële middelen is daarom nodig. De onduidelijkheid 
omtrent welk budget hiervoor moet worden aangewend moet worden opgeheven.  
Hierbij zou ook aandacht moeten zijn voor de financiering van het beheer en 
onderhoud van de voorziening. Deze investeringen dienen te worden begroot, 
reserveringen voor worden gemaakt en onderdeel te zijn van de kostprijs.  
Zo kan er maximaal rendement worden behaald uit investeringen in de 
drinkwatervoorziening in Saba en voorkomt dat te laat wordt geïnvesteerd en 
daardoor de kosten oplopen.  
 
 Creëer duidelijkheid over omvang en financiering van de onrendabele top. 
 
Telecom 
Alhoewel er al langere tijd voor meer zelfvoorzienendheid wordt gepleit, zal Satel, 
het overheidsbedrijf dat zorg draagt voor de telecommunicatievoorziening op Saba, 
juist baat hebben bij schaalvergroting. Dan kan zij efficiënter inkopen en meer in-
huis expertise organiseren. Het aangaan van een samenwerkingsverband met ten 
minste Eutel ligt erg voor de hand.  
Maar ook daarbuiten (de telecommunicatievoorziening van andere nabije eilanden, 
Telbo) is het goed denkbaar dat schaalvoordelen gevonden kunnen worden.  
 
 71 / 90 Kleinschaligheid vergt ondersteuning 

 
 
De huidige situatie waarin GTI zelf de beloodsing van olietankers doet, zonder 
toezicht, is onaanvaardbaar. Er zijn belangrijke veiligheids- en milieurisico’s in het 
geding.  
De beloodsing en het toezicht op de vaart dient plaats te vinden onder 
overheidsverantwoordelijkheid.  Beloodsing van olietankers dient niet door GTI maar 
onder overheidsverantwoordelijkheid plaats te vinden.  Niet uitgesloten is dat de 
vernieuwde haven van Sint Eustatius rendabel te exploiteren is. Hier zal op ingezet 
moeten worden. Als uit onderzoek blijkt dat dit mogelijk is, maar in de praktijk 
desalniettemin ook in de toekomst weer financiële middelen vanuit het rijk nodig 
zijn, dan ligt het in de rede dat het rijk toezegging daarvan gepaard laat gaan met 
de eis van meer zeggenschap in de vorm van het recht van benoeming van een 
commissaris in de RvC van het verzelfstandigde havenbedrijf.  
 
 Structurele ondersteuning vanuit het rijk is nodig, benoemingsrecht in de RvC 
van het havenbedrijf ligt dan in de rede.  
  
Luchthaven 
Op dit moment is voortzetting van de luchthaven onder verantwoordelijkheid van 
het openbaar lichaam de meest aangewezen optie. De certificering van de 
luchthaven dient allereerst in orde te zijn. Wanneer aan deze basisvoorwaarden 
(wettelijke verplichtingen) wordt voldaan, kan de luchthaven groeien. In de huidige 
vorm zijn er onvoldoende inkomsten om zichzelf te bedruipen. Wellicht is er op een 
termijn van 10 jaar een zelfstandig bedrijf van te maken. 
 
Een structurele ondersteuning vanuit het rijk is vooralsnog onontbeerlijk.  
Met het oog op de kleine schaal van de eilanden zou ingezet moeten worden op 
meer onderlinge samenwerking om op die wijze kwetsbaarheden te verminderen en 
economische schaalnadelen te beperken. De luchthaven van Sint Eustatius beschikt 
op dit moment niet over voldoende uitvoerend personeel en dit maakt de exploitatie 
kwetsbaar. Het advies is derhalve om een meer structurele en stevige 
samenwerking op het gebied van personeelsinzet, training en ondersteunende 
diensten aan te gaan met andere luchthavens, zoals die van Saba en Sint-Maarten. 
Temeer daar Sint Eustatius aan een groot pakket aan internationale veiligheidseisen 
moet voldoen.  
 
 Borg structurele ondersteuning vanuit het rijk en versterk samenwerking in de 
regio. 
 
Ook vanuit Europees Nederland zal ondersteuning moeten worden georganiseerd. 
Deze ondersteuning zal zowel uit specialistische kennis als financiële middelen 
bestaan om de luchthaven veilig en bereikbaar te houden.  
In het verleden zijn vaak op ad hoc basis expertise en financiële middelen verstrekt, 
maar een duurzamer relatie is vereist.  
 
 73 / 90 Kleinschaligheid vergt ondersteuning 

 
 
 
 
Subsidie is structureel nodig omdat elektriciteitsvoorziening vanwege de kleine 
schaal vooralsnog (ook met de huidige hernieuwbare bronnen) niet kostendekkend 
te exploiteren is tegen aanvaardbare tarieven. Investeringen in beheer en 
onderhoud dienen begroot te worden, en de reserveringen hiervoor dienen 
onderdeel te zijn van de kostprijs.  
 
 Reserveer structurele middelen voor beheer en onderhoud en integreer deze in 
de kostprijsberekening. 
 Zorg voor structurele financiering/ subsidiëring van de verdere verduurzaming 
vanuit het rijk om de tarieven aanvaardbaar te houden. 
 
Drinkwatervoorziening 
Voor Stuco kan hetzelfde worden geconcludeerd als voor WEB. Het bedrijf 
functioneert goed. Het beleid is de laatste vier jaar elk jaar gecontroleerd door 
Deloitte, en heeft telkens geleid tot een goedkeurende verklaring. De publieke 
belangen die gepaard gaan met de beschikbaarheid van betrouwbaar en veilig 
drinkwater op het eiland, worden in de huidige constructie voldoende geborgd. De 
voorziening is het meest gebaat bij continuering op bestaande voet. 
 
De problemen die zich hebben voorgedaan met betrekking tot de beschikbaarheid 
van drinkwater zijn verholpen door het vergroten van de productie- en 
opslagcapaciteit en het verbeteren van de waterleidingen.  
Aandachtspunt is de verdere groei van aansluitingen op het drinkwaternet, 
aangezien nu pas ongeveer de helft van de huishoudens een aansluiting heeft (en 
verder gebruik maakt van gebotteld drinkwater en cisternes).  
Daarvoor zal het waterleidingnetwerk uitgebreid moeten worden naar andere delen 
van het eiland. Daarnaast is het van belang om inzicht te krijgen in de noodzakelijke 
investeringen om het drinkwaternet toekomstbestendig te maken.  
 
Onverlet dit overwegend positieve beeld, zijn er punten waarop verbetering mogelijk 
is. Het inzetten op kennisoverdracht en goede opvolging is ten behoeve van het 
borgen van veilig en betrouwbaar drinkwater een belangrijk aandachtspunt voor nu 
en in de toekomst. Een meer structurele samenwerking met bijvoorbeeld Vitens 
International zou hieraan kunnen bijdragen 
 
 Versterk samenwerking met andere organisaties. 
 
Ook op Sint Eustatius is de betaalbaarheid van drinkwater een prioriteit, daar een 
kostendekkende drinkwatervoorziening gezien de kleine schaal en hoge 
productiekosten niet mogelijk is.  
 
 
 75 / 90 Kleinschaligheid vergt ondersteuning 

 
 
6.5 Aanbevelingen Europees Nederland  
Het rijk moet ingevolge het afwegingkader erkennen dat Caribisch Nederland 
structurele ondersteuning behoeft, qua expertise en qua middelen. Dat is een 
regelrechte consequentie van de kleine schaal van de eilanden, waardoor expertise 
niet altijd op het eiland zelf voorhanden is en bepaalde voorzieningen niet 
kostendekkend te exploiteren zijn.  
 De ondersteuning vanuit het rijk met expertise en middelen dient in plaats van 
ad hoc structureel te worden ingericht. 
 
In situaties waarin duidelijk werd dat het rijk moest interveniëren op bij de 
openbare lichamen belegde taken, is vaak discussie ontstaan bij welk departement 
dan de verantwoordelijkheid zou moeten liggen (wie bijvoorbeeld is 
verantwoordelijk voor connectiviteit: BZK of IenW?). Dat heeft de slagvaardigheid 
niet bevorderd. De verdeling van verantwoordelijkheden tussen departementen 
t.a.v. Caribisch Nederland behoeft verduidelijking. Daarin moet de doorslag geven 
dat het departement dat beschikt over de vereiste kennis en kunde ook 
verantwoordelijk is, met andere woorden het vakdepartement. Daarbij moet vanuit 
het ministerie van BZK overzicht gehouden worden op de verschillende acties die 
vanuit vakdepartementen richting de eilanden worden ondernomen. Dit om 
stroomlijning richting de eilanden te borgen en waar mogelijk synergie te 
bevorderen. Wanneer zaken op het raakvlak liggen van het beleidsterrein van twee 
of meer departementen, dient het ministerie van BZK de kwestie te agenderen in de 
Stuurgroep Caribisch Nederland. Daar moet worden bepaald wie de 
verantwoordelijkheid neemt voor het onderwerp. Zo moeten lang slepende kwesties 
over taakverdeling binnen het rijk voorkomen worden.   
 
 Ten aanzien van de nutsvoorzieningen, de havens en luchthavens dient het 
uitgangspunt te zijn dat de beleidsverantwoordelijkheid binnen het rijk berust bij 
het vakdepartement en niet bij het ministerie van BZK.  
 Het ministerie van BZK dient haar coördinerende rol te versterken. 
 
De vormgeving van de financiële relaties met Caribisch Nederland vraagt 
heroverweging. De huidige gang van zaken met enerzijds een BES-fonds met vrije 
uitkeringen en anderzijds vakdepartementen die voortdurend naar aanleiding van 
incidenten ad hoc binnen hun begroting op zoek moeten naar budget, is verre van 
ideaal. De keuze is hier tussen ophoging van de vrije uitkering of structurele 
middelen voor Caribisch Nederland op de begrotingen van vakdepartementen. Ook 
doet zich de vraag voor of Caribisch Nederland voor infrastructuur niet mee zou 
moeten lopen in de MIRT systematiek en het Infrafonds/Mobiliteitsfonds open gezet 
zou moeten worden voor Caribisch Nederland. Ook andere 
overheidsinvesteringsmodaliteiten zouden toegankelijk moeten zijn voor de 
eilanden.  
 
 77 / 90 Kleinschaligheid vergt ondersteuning 

 
 
Bijlagen 
 
 
 
 
 
 
 
 
 
 
 
 
 
 
 
 
 
 
 
 79 / 90 Kleinschaligheid vergt ondersteuning 

 
 
Om de administratieve lasten voor de openbare lichamen te verlagen en de 
beleidsruimte te vergroten wordt bovendien bezien of meerjarige incidentele 
uitgaven kunnen worden gebundeld en ondergebracht in structurele bijdragen. 
Er is sinds de transitie discussie over nutsvoorzieningen (elektriciteit, drinkwater, 
brandstof, telecom). De verantwoordelijkheid hiervoor is in 2010 grotendeels bij de 
openbare lichamen belegd, redelijk conform de taakverdeling van voor de transitie. 
Het rijk heeft nadien verantwoordelijkheid genomen om de betaalbaarheid en 
betrouwbaarheid te borgen. Deze verschuiving in verantwoordelijkheden is voor een 
deel ook geformaliseerd (o.a. door de Wet elektriciteit en drinkwater BES), maar 
voor een deel ook niet. Effectieve antwoorden op regelmatig terugkerende 
vraagstukken over governance, levering en (hoge) kosten vragen om een duidelijke 
verantwoordelijkheidsverdeling tussen rijk en Openbaar lichaam, met name in 
relatie tot (private) nutsbedrijven.  
 
Voor zeehavens en luchthavens in Caribisch Nederland gelden grotendeels dezelfde 
vraagstukken als bij nutsvoorzieningen. De (zee- en lucht)havens vallen onder de 
verantwoordelijkheid van de eilandbesturen, maar ook het rijk heeft hier 
verantwoordelijkheden, vooral ten aanzien van de veiligheid. Tevens ligt er een 
investeringsopgave (ondanks verschillende investeringen vanuit het ministerie van 
IenW de afgelopen jaren), schiet het management tekort, wordt het beheer en 
onderhoud niet afdoende opgepakt mede door gebrek aan middelen en is ‘good 
governance’ bij de eilandbesturen en hun vertegenwoordigers een aandachtspunt.  
 
De inzet vanuit betrokken departementen is om zowel bij nutsvoorzieningen als zee- 
en luchthavens de betrokkenheid van Nederland te verstevigen. Het gaat om vitale 
overheidsvoorzieningen, welke van groot belang zijn voor de sociaaleconomische 
ontwikkeling van Bonaire, Sint Eustatius en Saba. Randvoorwaarde bij deze 
scenario’s zijn een duidelijke en logische verantwoordelijkheidsverdeling, rekening 
houdend met de complexiteit van het vraagstuk en de bestuurlijke capaciteit op de 
eilanden. Tenslotte is differentiatie per eiland mogelijk.  
 
Dit vraagstuk richt zich op de verantwoordelijkheidsverdeling en daarmee verband 
houdende elementen, zoals governance en overheidsinterventie. Het vraagstuk 
begint bij een principiële/ analytische invalshoek. Echter, ook het financieel 
vraagstuk bij nutsvoorzieningen en zee- en luchthavens zal moeten worden 
meegenomen in de analyse.  
 
Ten einde te komen tot een duidelijke en logische taakverdeling tussen overheden 
en private (overheids)bedrijven luidt de opdracht als volgt:  
• Hoe zouden we de nutsvoorzieningen en zee- en luchthavens op de eilanden 
organiseren als we die nu zouden moeten opzetten (ideaalplaatje)? Benader het 
vraagstuk tevens vanuit een principiële/analytische invalshoek. 
 
 81 / 90 Kleinschaligheid vergt ondersteuning 

 
 
Bijlage 2 Samenstelling klankbordgroepen 
Klankbordgroep CN (Caribisch Nederland) 
 
- Edison Rijna, gezaghebber Bonaire 
- Elvis Tjin Asjoe/Hennyson Thielman, gedeputeerde Bonaire 
- Marnix van Rij, regeringscommissaris Sint Eustatius  
- Alida Francis, plv. regeringscommissaris Sint Eustatius 
- Bruce Zagers, gedeputeerde Saba 
- Tim Muller, eilandsecretaris Saba 
 
Klankbordgroep EN (Europees Nederland) 
 
- Brigit Gijsbers (IenW, directeur Maritiem) 
- Marjan van Giezen (IenW, afdelingshoofd Luchtvaart) 
- Rintje Oenema (BZK, Koninkrijksrelaties, afdelingshoofd Bestuur)) 
- Heleen Uijt de Haag (EZK, topmanager, directie Digitale economie, cluster 2) 
- Martijn Koolen (EZK, manager directie Elektriciteit, cluster 1) 
- Erik Eijkelberg (EZK, topmanager) 
- Taco Fens (Fin, IRF) 
 
 
 
 
 
 
 
 
 
 
 
 
 
 
 
 
 
 
 
 
 
 
 
 83 / 90 Kleinschaligheid vergt ondersteuning 

 
 
Bijlage 4 Secretariaat 
Bernard ter Haar is voor de uitvoering van zijn opdracht ondersteund door een 
secretariaat van medewerkers van departementen. Dit zijn de volgende personen: 
 
Dick Hagoort Min. BZK 
Marianne Schrama Min. BZK 
Johan Sterrenburg Min. EZK 
Camiel Fremouw Min. IenW 
Massimo Lindeman Min. IenW 
Marloes van Doorn Min. Fin. 
Johan Breure (agendalid) Min. SZW 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 85 / 90 Kleinschaligheid vergt ondersteuning 

 
 
 
Nr. Uitvoeringsvorm Toelichting 
1 Reguliere dienst als De meeste zeggenschap (mogelijkheid om invloed uit te oefenen) heeft 
onderdeel van een de overheid als zij de uitvoering van een betreffende activiteit zelf uitvoert 
ministerie (bijv. middels een ambtelijke dienst. De minister kan rechtstreeks aanwijzingen 
Belastingdienst) geven. 
2 Agentschappen (kas- Agentschappen zijn uitvoerende onderdelen van een ministerie die intern 
verplichtingen- verzelfstandigd zijn. De uitgevoerde taken staan meer op afstand, maar 
agentschap of baten- vallen via het publiekrecht nog steeds onder ministeriële 
lasten agentschap) verantwoordelijkheid. 
3 ZBO zonder Zelfstandig Publiekrechtelijke ZBO’s zonder 
rechtspersoonlijkheid bestuursorganen (ZBO’s) rechtspersoonlijkheid oefenen een bepaalde 
(bijv. de Kiesraad, de zijn organisaties die taak onafhankelijk van de minister uit, 
Autoriteit Persoons- zelfstandig bepaalde zonder dat daarvoor een eigen organisatie 
gegevens en de overheidstaken uitvoeren nodig is die buiten de ministeriële 
Autoriteit Consument en niet direct onder het verantwoordelijkheid is geplaatst. 
en Markt) gezag van een minister 
vallen, maar wel onder de 
4 Publiekrechtelijke ZBO Publiekrechtelijke ZBO’s met 
ministeriële 
met rechtspersoon- rechtspersoonlijkheid oefenen een bepaalde 
verantwoordelijkheid. 
lijkheid (bijv. Kadaster, taak onafhankelijk van de minister uit en 
ZBO’s werken 
UWV, TNO) nemen zelfstandig deel aan het 
onafhankelijk en hebben 
rechtsverkeer. 
een bepaalde mate van 
5 Privaatrechtelijke ZBO openbaar gezag. Deze Voor een privaatrechtelijke ZBO wordt 
met rechtspersoon- bevoegdheid krijgen zij gekozen als het niet doelmatig is om voor 
lijkheid (bijv. DNB, CBR, op basis van een bepaalde publieke taak een aparte 
WEW) instellingswetten, waarin overheidsorganisatie op te richten, omdat er 
hun wettelijke taken al een geschikt alternatief bestaat in de 
worden beschreven. 
private sector. De ministeriële 
verantwoordelijkheid is kleiner. 
6 Private uitvoering door De overheid kiest voor nog meer afstand van de bedrijfsvoering. De 
een staatsdeelneming uitvoering wordt ondergebracht in een private vennootschap, waarin de 
(bijv. NS, Schiphol, staat met risicodragend kapitaal participeert (eigen vermogen). De staat 
TenneT) krijgt hier aandelen (en bijbehorende zeggenschap in de vennootschap) 
voor terug. De minister treedt namens de staat op als aandeelhouder en 
legt daarbij verantwoording aan het parlement af over de wijze waarop 
hij zijn aandeelhouderschap in staatsdeelnemingen invult, maar niet over 
de manier waarop het bedrijf zijn taken uitvoert. 
7 Private uitvoering, Het publieke belang kan geborgd worden zonder betrokkenheid van de 
eventueel begrensd overheid in de uitvoering, eventueel begrensd door wet- en regelgeving, 
door andere ondersteund door subsidies of ontmoedigd door heffingen. 
overheidsinstrumenten 
(bijv. zorgverzekeraars) 
 
Het staatsaandeelhouderschap 
Met een staatsdeelneming kiest de overheid ervoor om de productie van goederen 
of diensten, waarmee publieke belangen zijn gemoeid onder te brengen in een 
vennootschap. Deze vennootschappen opereren in de markt en worden dus 
aangestuurd door het prijsmechanisme, oftewel door de koppeling van vraag en 
aanbod. Een staatsdeelneming vraagt een prijs aan de gebruiker voor het geleverde 
product of dienst. De hoeveelheid die wordt geproduceerd is over het algemeen 
afhankelijk van de prijs en de vraag. Door een prijs te vragen voor het product of de 
dienst is een staatsdeelneming in staat om zichzelf te financieren.  
 
 
 
 87 / 90 Kleinschaligheid vergt ondersteuning 
Minste Zeggenschap Meeste 
Privaat domein Publiek domein 

 
 
Dit geeft de meeste zeggenschap en invloed op het bedrijf en de ruimste 
mogelijkheid om te sturen op bijvoorbeeld de borging van publieke belangen. De 
taken die worden uitgevoerd door bedrijven waarin de overheid een belang van 
100% heeft, staan over het algemeen het dichtst bij taken die direct door de 
overheid worden uitgevoerd en liggen daarmee ook het dichtst tegen een ZBO aan. 
 
Een aandelenbelang dat kleiner is dan 100% brengt medeaandeelhouders met zich 
mee. De aandelen, de daaraan verbonden rechten en plichten en over het algemeen 
dus ook de zeggenschap worden dan gedeeld met andere aandeelhouders. De 
overheid kiest voor het aangaan van een staatsdeelneming, omdat zij het 
noodzakelijk acht om publieke belangen te borgen. Het aandelenbelang moet dus 
dusdanig zijn dat dit doel gerealiseerd kan worden. Bij een aandelenbelang dat 
kleiner is dan 100% zal de overheid rekening moeten houden met welke invulling de 
medeaandeelhouder aan zijn rol geeft. Bij een private aandeelhouder, die over het 
algemeen alleen zal toetreden als er voldoende rendement tegenover staat, zullen 
financiële belangen zwaarder wegen. Bij een publieke aandeelhouder spelen andere 
(nationale of decentrale) publieke belangen een rol. Het delen van het 
aandeelhouderschap houdt ook in dat een eventuele dividenduitkering gedeeld dient 
te worden met de medeaandeelhouder. Daar staat tegenover dat meer kapitaal van 
buiten aangetrokken kan worden en de prikkel voor kostenefficiëntie groter kan zijn 
(vooral bij het toetreden van een private aandeelhouder). 
 
Indien de overheid een belang onder de 100%, maar boven de 50% heeft, dan 
betekent dit dat de staat voor veel beslissingen een doorslaggevende stem heeft. Bij 
besluiten waarvoor een gekwalificeerde meerderheid benodigd is, kan het zijn dat 
de invloed gedeeld moet worden met medeaandeelhouders. Een gekwalificeerde 
meerderheid kan bijvoorbeeld nodig zijn voor het wijzigen van de statuten van de 
onderneming. Als meerderheidsaandeelhouder heeft de staat nog steeds significante 
invloed en kan zij middels regelmatige gesprekken met de raad van bestuur en raad 
van commissarissen goed op de hoogte van ontwikkelingen binnen het bedrijf zijn. 
In sommige deelnemingen heeft de staat een minderheidsbelang. Dit zijn over het 
algemeen deelnemingen die van nature verder van de overheid staan of 
bijvoorbeeld op de beurs worden verhandeld. Het doel van het belang van de staat 
is in deze gevallen niet om vergaande invloed uit te oefenen, maar bijvoorbeeld om 
een vinger aan de pols te houden of om vroegtijdig betrokken te zijn bij strategische 
ontwikkelingen in en rondom een onderneming, zodat tijdig gereageerd kan worden, 
eventueel met andere overheidsinstrumenten.  
 
De mate van invloed is niet alleen afhankelijk van de omvang van het 
minderheidsbelang, maar ook van hoe het verdere aandeelhouderslandschap 
eruitziet. Als er één grote medeaandeelhouder is, dan is de invloed van de 
minderheidsaandeelhouder waarschijnlijk beperkter dan wanneer er meerdere kleine 
aandeelhouders zijn. 
 
 89 / 90 Kleinschaligheid vergt ondersteuning 

