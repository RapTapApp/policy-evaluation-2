  
 
 
 
 
Evaluatie Wet SLOA 2013 
 
 
 
Johan Bokdam 
Benjamin Bremer 
Sjerp van der Ploeg 
 

 
in de werkwijze en de publieke aandacht voor de taak. Voor de overige taken loopt dit deels via peer 
reviews in wetenschappelijke uitgaven en voor het overige (slecht een klein deel van totale 
takenpakket) is het van belang  dat de kwaliteit door middel van interne en externe gesprekken geborgd 
blijft.  
SLO heeft als wettelijke taken het ontwikkelen en onderhouden van landelijke leerplankaders en het 
uitvoeren van onderzoek en aanvullende activiteiten die hiermee samenhangen. Over de uitvoering van 
deze wettelijke taken heerst, net als bij Stichting Cito, tevredenheid in het veld. Het is echter lastig om 
te oordelen over de precieze kwaliteit van de leerplankaders, omdat er geen formeel normenkader is 
dat aangeeft wanneer er sprake is van goed onderhoud en goede ontwikkeling van leerplankaders. Om 
richting te kunnen geven aan kwaliteitszorg rondom ontwikkeling en onderhoud van leerplankaders, 
zouden SLO en OCW gezamenlijk een dergelijk normenkader kunnen opstellen. 
Net als bij Stichting Cito, is het een taak van SLO om kennis te ontwikkelen en te delen met het veld, 
maar wordt dit niet expliciet benoemd als wettelijke taak. Om deze taak doeltreffend te kunnen (blijven) 
uitvoeren, is het aan te raden helder te maken hoe ver die taak gaat en deze expliciet te benoemen in 
de wettelijke taken van SLO. 
 
Doelmatigheid 
Stichting Cito ontvangt een instellingssubsidie van ongeveer 32 miljoen euro per jaar om de wettelijke 
taken uit te voeren. SLO ontvangt voor de uitvoering van zijn wettelijke taken bijna 11 miljoen euro per 
jaar aan instellingssubsidie en een gegarandeerd bedrag van 1 miljoen euro aan projectsubsidies. Gezien 
de unieke taken van beide stichtingen is het moeilijk conclusies te trekken over de doelmatigheid van de 
uitvoering door Stichting Cito en SLO. Hoewel er geen specifieke zorgen zijn, is het goed om op een 
doelmatige uitvoering van taken in de toekomst te blijven sturen. Er zijn nu verschillende 
doelmatigheidsprikkels: het subsidieplafond, het kostprijsmodel en de controle en verantwoording aan 
OCW sturen op een doelmatige uitvoering. Begrotingen en realisatie liggen gemiddeld dicht bij elkaar. 
Vanuit het kostprijsmodel wordt zichtbaar dat ondanks een forse daling van het voornaamste dagtarief 
van SLO, dit tarief in 2020 nog steeds substantieel hoger ligt dan voor een vergelijkbare functie bij 
Stichting Cito. In het kader van transparantie is het goed om nader te onderzoeken wat verklaringen zijn 
voor deze verschillen en daar eventueel lessen uit te trekken. 
 
Het wettelijk kader 
Een wettelijke en publieke borging van publieke taken op het terrein van leerplanontwikkeling en de 
centrale toetsing daarvan via de wet SLOA én de hieruit voortkomende positie van zowel Stichting Cito 
als SLO, wordt nog steeds als actueel, nuttig en noodzakelijk gezien door de breedte van het veld.  
Binnen die algemene conclusie is er een aantal specifieke aandachtspunten voor het wettelijk kader. Zo 
is de context rondom de eindtoets in het po de laatste jaren veranderd, doordat inmiddels meerdere 
marktpartijen een eindtoets aanbieden, gefinancierd door middel van subsidie. Vanaf augustus 2022 zal 
de eindtoets tevens veranderen in een doorstroomtoets. Het is van belang de wet SLOA te actualiseren 
aan deze veranderende context en de gevolgen voor de rol van Stichting Cito hierin. Zolang een 
leerlingvolgsysteem wettelijk verplicht is voor alle instellingen waaronder het (v)so, is het van belang dat 
de beschikbaarheid van dergelijke systemen gegarandeerd is, ook wanneer de markt daarin mogelijk 
niet voorziet. Het expliciet opnemen van die taak voor het (v)so als wettelijke taak in de wet SLOA ligt 
voor de hand in plaats van de huidige situatie waarin het als aanvullende activiteit in de kaderbrieven en 
startbrieven is opgenomen. Daarnaast zou de Stichting Cito vanaf 1 september 2021 ofwel deze taak 
binnen de stichting moeten uitvoeren (in plaats van uitbesteding aan Cito BV), ofwel voor deze taak een 
aanbestedingsprocedure moeten opzetten. 
Voor SLO bestaat er discussie over de reikwijdte van de taakopdracht. Anders dan Stichting Cito kent 
SLO geen BV die marktactiviteiten verricht en SLO mag van het ministerie van OCW geen 
marktverstorende activiteiten uitvoeren, zoals de professionalisering van leraren. Anderzijds raakt een 

 
Inhoudsopgave 
 
1 Inleiding ......................................................................................................................................... 7 
1.1 Achtergrond ................................................................................................................................. 7 
1.2 Doel en vraagstelling ................................................................................................................... 8 
 
 Sturing en rol OCW ...................................................................................................................... 11 
2
2.1 Programmering .......................................................................................................................... 11 
2.2 Overleg ...................................................................................................................................... 13 
2.3 Eigenaarschap en accounthouderschap .................................................................................... 13 
 
3 Stichting Cito: uitvoering wettelijke taken ................................................................................... 15 
3.1 Taken Stichting Cito ................................................................................................................... 15 
3.2 Uitvoering taken ........................................................................................................................ 17 
3.3 Doeltreffendheid ....................................................................................................................... 18 
3.4      Doelmatigheid ....................................................................................................................... 21 
 
4 SLO uitvoering wettelijke taken ................................................................................................... 25 
4.1 Taken SLO .................................................................................................................................. 25 
4.2 Uitvoering taken ........................................................................................................................ 26 
4.3 Doeltreffendheid ....................................................................................................................... 29 
4.4 Doelmatigheid ........................................................................................................................... 31 
 
5 Conclusies en aanbevelingen ....................................................................................................... 35 
5.1 Evaluatie wettelijk kader ........................................................................................................... 35 
5.2 Sturing door OCW ...................................................................................................................... 38 
5.3 Doeltreffendheid ....................................................................................................................... 39 
5.4 Doelmatigheid ........................................................................................................................... 40 
 
Bijlage 1 Lijst met gesprekspartners interviewronde ............................................................... 42 
Bijlage 2 Gebruikte documenten en literatuur ........................................................................ 43 
 
 
 
 
 
 
 
  

8 Oberon 
Stichting leerplanontwikkeling (SLO) heeft als wettelijke taak: 
a. het ontwikkelen en onderhouden van landelijke leerplankaders, 
b. het ondersteunen en adviseren van Onze Minister met betrekking tot leerplanontwikkeling, 
c. het uitvoeren van onderzoek ter ondersteuning van de taken, genoemd in dit artikel, of 
d. het uitvoeren van aanvullende activiteiten, niet zijnde activiteiten gericht op het nascholen 
 van leraren, die samenhangen met de taken, genoemd in dit artikel. 
 
Stichting Centraal Instituut voor Toetsontwikkeling (Stichting Cito) heeft als wettelijke taak: 
a. het ontwikkelen van de centrale eindtoets(en) bedoeld in artikel 9b, eerste lid, van de Wet op het 
primair onderwijs en artikel 18b, eerste lid, van de Wet op de expertisecentra, en de toets, 
bedoeld in artikel 9b, tweede lid, tweede volzin, van de Wet op het primair onderwijs en artikel 
18b, tweede lid, tweede volzin, van de Wet op de expertisecentra. 
b. het ontwikkelen van de centrale examens, bedoeld in de Wet op het voortgezet onderwijs, de Wet 
op het voortgezet onderwijs BES, de Wet educatie en beroepsonderwijs en de Wet educatie en 
beroepsonderwijs BES 
c. het uitvoeren van onderzoek ter ondersteuning van de taken, genoemd in dit artikel, en 
d. het uitvoeren van aanvullende activiteiten die samenhangen met de taken, genoemd in dit artikel. 
 
 
Ook bij de wetsbehandeling in 2013 was er in de Tweede Kamer breed draagvlak dat een aantal 
wettelijke taken – te weten examens, examenprogramma’s en leerlijnen - evident bij de overheid hoort, 
dat daarbij landelijk gestuurde innovatie en ondersteuning nodig blijft om politiek-maatschappelijk 
gewenste ontwikkelingen mogelijk te maken en dat deze taken direct gesubsidieerd moeten worden. In 
de Memorie van Toelichting bij de wet SLOA 2013 wordt aangegeven waarom deze taken in deze vorm 
in een wet zijn georganiseerd. De regering ziet “het bepalen van de onderwijsinhoud en het ontwikkelen 
van centrale toetsen en examens (..) als kernonderdelen van de grondwettelijke taak van de overheid 
om zorg te dragen voor het onderwijs”. Omdat “SLO en Stichting Cito als nationale expertisecentra de 
deskundigheid hebben om de noodzakelijke ondersteuning te bieden bij het uitoefenen van deze 
stelselverantwoordelijkheid” regelt de wet de randvoorwaarden voor het uitvoeren van deze taken, 
waaronder de subsidierelatie tussen de minister, SLO en Stichting Cito. 
 
1.2 Doel en vraagstelling 
 
Doelstelling 
Het ministerie van OCW heeft onderzoeksbureau Oberon gevraagd om in het najaar van 2020 een 
onafhankelijke en externe evaluatie van de Wet SLOA 2013 uit te voeren. Met deze evaluatie geeft het 
ministerie invulling aan de wettelijke opdracht om vijf jaar na de inwerkingtreding van deze wet aan de 
Staten-Generaal een verslag over de doeltreffendheid en de effecten van deze wet in de praktijk te 
verstrekken. Dat betekent dat het in dit onderzoek niet gaat om algemene instituutsevaluaties, maar om 
een specifieke evaluatie van de (uitvoering van) deze specifieke wettelijke taken over de periode 2014 
tot en met 2020 en het functioneren van de wet SLOA 2013 daarbij. De verhuizing van het vraaggerichte 
en praktijkgerichte onderwijsonderzoek is en wordt al elders geëvalueerd en valt buiten de scope van 
3
deze evaluatie .  
 
 
3
  Zie onder andere Evaluatierapport NRO (2018) https://www.nro.nl/sites/nro/files/migrate/Evaluatierapport-NRO-
2018_eindrapport-juli2018.pdf 

10 Oberon 
leraren, zoals de sturing van het ministerie op SLO en Stichting Cito. In bijlage 1 is een overzicht van alle 
gesprekspartners opgenomen. 
 
Het onderzoek is begeleid door een commissie vanuit de directie VO en de directie Kennis van het 
ministerie van OCW. Deze begeleidingscommissie heeft kritisch en constructief meegedacht over de 
opzet en onderzoeksinstrumentarium en de conceptversie van het rapport van commentaar voorzien. 
Daarnaast is een conceptversie van het rapport voorgelegd aan Stichting Cito en SLO voor een controle 
op feitelijke onjuistheden. 
 
Leeswijzer 
In het volgende hoofdstuk (2) gaan we in op de sturing van OCW op beide organisaties. In hoofdstuk 3 
komt de doelmatigheid en doeltreffendheid van Stichting Cito aan bod en in hoofdstuk 4 bespreken we 
dit voor SLO. In hoofdstuk 5 benoemen we ten slotte onze conclusies en geven we waar mogelijk 
aanbevelingen. 
 
 
  
  

12 Oberon 
dat beide organisaties opleveren. Stichting Cito heeft de wettelijke taak elk jaar een aantal specifieke 
‘producten’ - toetsen en examens - te ontwikkelen. SLO heeft een breder geformuleerde opdracht die 
elk jaar een specifieke invulling behoeft en die grotendeels via specifieke inhoudelijke projecten wordt 
geprogrammeerd. 
 
SLO geeft aan dat de huidige vorm van subsidieaanvragen en verantwoordingen door de gevraagde 
inhoudelijke toelichting leidt tot hoge ervaren administratieve lasten, ondanks dat OCW sinds 2016  
aanpassingen heeft doorgevoerd om die lasten te verminderen. Dit niveau van detail speelt ook bij 
Stichting Cito, maar daar zijn de projecten ieder jaar in grote lijnen hetzelfde. Bij SLO is er jaarlijks meer 
variatie in de inhoud van de projecten, waardoor de uitwerking van de aanvraag meer tijd vraagt. Ter 
indicatie, een aanvraag van Stichting Cito voor de instellingssubsidie bedraagt 40 tot 50 pagina’s voor 
een bedrag van 32 miljoen euro; voor SLO gaat dit om ongeveer 100 pagina’s voor een bedrag van 11 
miljoen euro. 
 
Ten tweede is het door vooraf volledig programmeren van projecten en activiteiten moeilijk om in te 
springen op actuele ontwikkelingen. Dat is gezien de aard van het werk volgens SLO wel geregeld nodig. 
In theorie is de opzet van additionele subsidies naast de instellingssubsidie bedacht om in te kunnen 
springen op actualiteiten die ten tijde van het opstellen van een Startbrief nog niet spelen. In de praktijk 
lijkt die opzet niet helemaal te voldoen, omdat de additionele subsidies doorgaans op hetzelfde moment 
worden aangevraagd als de instellingssubsidie. Daarnaast is een deel van de aanvraag (de ‘blok-subsidie’ 
voor onderzoek en kennisontsluiting) bedoeld om in te springen op ad hoc vragen van OCW, vragen uit 
de Tweede Kamer en verzoeken om mee te doen aan onderzoeks- of ontwikkelactiviteiten. Het meest 
recente voorbeeld hiervan is van begin 2021, waarbij SLO is verzocht een inhoudelijke bijdrage te 
leveren aan een cursus voor curriculair leiders van de Geo Future Schools. Voorbeelden uit het verleden 
zijn onder meer activiteiten naar aanleiding van het leesoffensief, het inzetten van expertise rondom 
inburgering en taal-schakeltrajecten in het mbo en het duiden van internationale onderzoeken als Pisa. 
SLO vraagt hier aandacht voor omdat de kans bestaat dat op een later moment de middelen van OCW 
deels uitgeput zijn waardoor bepaalde taken niet uitgevoerd kunnen worden. Een deelbudget om 
daarop in te kunnen springen op basis van verantwoording achteraf, zou hier een verbetering kunnen 
betekenen. 
 
Ten derde wordt het theoretische onderscheid tussen de reguliere jaarprogrammering van de wettelijke 
taken via de instellingssubsidie en additionele projectsubsidies met een staatssteuncheck voor 
aanvullende (actuele) taken in de praktijk niet altijd gevolgd. Enkele aanvullende taken zijn zo 
structureel dat ze op verzoek van OCW (via de Startbrief) vallen binnen de instellingsprogrammering, 
zoals bijvoorbeeld de olympiades. Daarnaast zijn er leerplantaken die via projectsubsidies worden 
georganiseerd, om in te kunnen spelen op actuele vragen vanuit OCW om diensten te verlenen,  
bijvoorbeeld rond curriculum.nu. 
 
Tenslotte gebruikt OCW de weg van additionele projectsubsidies aan SLO sinds kort als route om niet-
SLO taken rondom leerplanontwikkeling te organiseren. Dit geldt bijvoorbeeld voor de administratieve 
kant van het bureau van curriculum.nu of de administratieve facilitering van de onafhankelijke 
wetenschappelijke commissie die de afgelopen jaren in de SLO-aanvragen waren opgenomen. Deze 
taken worden niet door SLO zelf uitgevoerd en SLO heeft er ook geen zeggenschap over, zodat SLO hier 
louter als postbus fungeert. OCW heeft voor deze oplossing gekozen om praktisch op korte termijn deze 
taken en middelen te georganiseerd te krijgen. Dit past niet bij de opzet van het wettelijk kader en 

14 Oberon 
Van beide kanten, zowel OCW, als SLO en Stichting Cito, is er op hoofdlijnen tevredenheid over hoe dit 
accounthouderschap is vormgegeven. Zowel de invulling van het accounthouderschap aan de hand van 
het zandlopermodel en het ingebedde sturingsstelsel middels de Kaderbrief en de jaarlijkse startbrief 
ziet OCW zelf als een best practice binnen OCW. Bij Stichting Cito is hierbij sprake van een soort ‘dubbel 
opdrachtgeverschap’, aangezien het CvTE de regievoerder is op de wettelijke taken van Stichting Cito. 
Het CvTE is regievoerder op de examenketen en daarmee toezichthouder op het proces en de 
inhoudelijk toezichthouder, waarbij CvTEj verantwoordelijk is voor de feitelijke eisen aan de producten 
van Stichting Cito, zoals de eisen aan de examens. Stichting Cito ontwikkelt de centrale toetsen en 
examens en het CvTE is verantwoordelijk voor de vaststelling en normering hiervan. Zij waarborgen 
uiteindelijk namens het ministerie de kwaliteit en het niveau van toetsing en examens en de juiste 
afname hiervan. OCW heeft geen inhoudelijke rol hierin, maar houdt zich bezig met het wettelijk kader 
en met name de financiën (het verstrekken van de subsidie). De minister is uiteindelijk wel 
eindverantwoordelijk voor de uitvoering van de wettelijke taken door Stichting Cito. Deze taakverdeling 
loopt naar tevredenheid van zowel OCW als Stichting Cito en CvTE. 
Voor SLO geldt dat het gesprek over de continuïteit en onafhankelijkheid van de stichting nu met 
dezelfde personen gevoerd wordt die ook besluiten over de opdrachten en middelentoewijzing. Gezien 
de sterke sturing op inhoud en kosteninzet (geen gehele lumpsum) door het ministerie heeft SLO 
behoefte aan een scheiding in rollen van eigenaar en van opdrachtgever binnen het ministerie. De 
eigenaar is daarbij vooral aanspreekbaar op vraagstukken die SLO als organisatie betreffen. De 
opdrachtgever draagt dan verantwoordelijkheid voor het adequaat uitoefenen van de publieke taken 
door SLO en is beleidsverantwoordelijk. 
  
 
 
  

16 Oberon 
Hieronder beschrijven we kort wat deze huidige taken voor Stichting Cito inhouden. 
 
Ontwikkelen van een centrale eindtoets po 
De eerste wettelijke taak van Stichting Cito is het ontwikkelen van een centrale eindtoets voor het 
primair onderwijs, inclusief alle werkzaamheden die hierbij horen. Ieder jaar ontwikkelt Stichting Cito de 
Centrale Eindtoets (CET). Hiervoor construeert Stichting Cito, in opdracht van OCW en onder regie van 
het College voor Toetsen en Examens (CvTE), opgaven ten behoeve van deze eindtoets. Ook bespreekt 
Stichting Cito deze opgaven met toetsdeskundigen, beoordelen vaststellingscommissies van CvTE de 
geconstrueerde opgaven en wordt met andere aanbieders van eindtoetsen een gezamenlijk anker voor 
het betreffende jaar opgesteld. Deze Centrale Eindtoets is één van beschikbare eindtoetsen voor het 
primair onderwijs waaruit scholen kunnen kiezen. 
Eind 2020 is een wetsvoorstel aan de Tweede Kamer aangeboden waarmee de wettelijke taak van Cito 
zal verschuiven van aanbod van de Centrale Eindtoets naar (onder meer) advies en ondersteuning aan 
het CvTE bij de beoordeling van (publieke) eindtoetsen. 
 
Het ontwikkelen van een leerlingvolgsysteem in het (voortgezet) speciaal onderwijs 
Het gebruik van een leerlingvolgsysteem is verplicht in Nederland. Naast het ontwikkelen van toetsen en 
examens heeft Stichting Cito ook de wettelijke taak om een dergelijk leerlingvolgsysteem te ontwikkelen 
en onderhouden voor leerlingen in het voortgezet speciaal onderwijs. Hoewel dit niet als een aparte 
wettelijke taak is gespecificeerd in de Wet SLOA 2013 voert Stichting Cito deze taak wel uit in het kader 
van deze wet (als onderdeel van het uitvoeren van aanvullende activiteiten).  
 
Ontwikkelen van centrale examens in het VO 
De tweede wettelijke taak van Stichting Cito is het ontwikkelen van de centrale examens in het 
voortgezet onderwijs. In opdracht van OCW en onder regie van het CvTE construeert Stichting Cito de 
centrale eindexamens voor vmbo, havo en vwo. Stichting Cito is in het voortgezet onderwijs de enige 
partij die de centrale examens VO ontwikkelt. 
 
Ontwikkelen van centrale examens in het middelbaar beroepsonderwijs 
Naast de centrale examens in het vo ontwikkelt Stichting Cito in opdracht van OCW en onder regie van 
het CvTE ook de Centrale Examens mbo (CE mbo), voor de examenonderdelen Nederlandse taal, Engels 
en Rekenen. Stichting Cito ontwikkelt hiervoor 2F- examens voor mbo-entree, mbo2 en mbo3 en 3F-, 
B1- en B2-examens voor mbo4. 
 
Onderzoek ter ondersteuning van, en activiteiten die samenhangen met, de taken 
Naast het ontwikkelen en produceren van eindtoetsen, eindexamens en een leerlingvolgsysteem heeft 
Stichting Cito ook de wettelijke taak om onderzoek te doen ter ondersteuning van deze wettelijke taken. 
Dit onderzoek is gericht op ontwikkeling van vormen van toetsing en examinering, aansluitend bij de 
6
behoeften en wensen van het veld . Belangrijke thema’s hierbij zijn: transparantie, docentparticipatie 
en flexibele vormen van toetsing en examinering. Hierbij geldt het uitgangspunt dat het onderzoek ten 
dienste staat van de wettelijke taken van Stichting Cito. Ook wordt onder het artikel ‘uitvoeren van 
onderzoek’ invulling gegeven aan werkzaamheden omtrent de functie als kennisplatform. Daarnaast 
worden aanvullende activiteiten, samenhangend met de taken, gefinancierd vanuit de Wet SLOA 2013. 
 
 
 
6
  Kaderbrief 2020/21 

18 Oberon 
aantal afspraken gemaakt tussen Cito en het ministerie, voornamelijk op financieel, juridisch en 
organisatorisch vlak. Dit heeft ervoor gezorgd dat vanaf 2018 de volgende scheiding in financiële zin is 
7
bereikt : 
8
1. Een strikte scheiding tussen de administraties van stichting en BV ; 
2. Er wordt onderscheid gemaakt tussen kosten voor directe afdelingen/kostenplaatsen/medewerkers 
en stafafdelingen: 
a. Personeel is enkel in dienst van de Stichting of van de BV.  
b. Vanaf 2018 is een aantal aanpassingen gedaan in de kostentoerekening van overheadkosten 
 tussen stichting en BV; van een kostenverdelings- naar een kostentoerekeningssystematiek. 
3. De verdeelsleutel van de overheadkosten voor stafafdelingen wordt bepaald op basis van aantal fte 
van de directe afdelingen. 
4. Personeel is uitsluitend in dienst van een van beide entiteiten. Hierdoor kunnen uren niet zomaar 
over en weer op  SLOA/Stichting- dan wel BV-projecten worden geschreven. Wel kan personeel in 
dienst van de andere entiteit worden ingehuurd, tegen een marktconforme prijs;  er worden vooraf 
tarieven afgesproken bij in- en uitleen van personeel. Bij uitleen wordt uitgegaan van een tarief 
bestaande uit de gemiddelde kosten per functiecategorie plus een vaste opslag voor overhead en de 
niet direct toerekenbare kosten. 
 
Omtrent de inhuur van personeel van de BV door de stichting, en andersom - de BV huurt personeel van 
divisie OK&I in - is afgesproken dat deze tot een minimum wordt beperkt, met het oog op wetgeving 
rondom aanbesteding. De kosten van inhuur van personeel van de BV door de stichting ten behoeve van 
SLOA worden vanaf 2018 niet meer als personele kosten, maar als activiteitenkosten opgenomen. Ook 
zijn er afspraken gemaakt rondom de huur en huisvesting tussen stichting en BV. Om marktverstoring te 
voorkomen zijn de financiën tussen stichting en BV gescheiden en is de kennis die voortkomt uit de 
stichting ook beschikbaar voor andere marktpartijen, tegen dezelfde voorwaarden als die gelden voor 
Cito BV. 
 
Cito is een internationaal toonaangevend kennisinstituut met expertise op zowel het gebied van 
ontwikkeling als praktijkkennis. De stichting en de BV herbergen elk een grote hoeveelheid van deze 
expertise. De stichting kan daarbij gebruikmaken van de inzichten van de BV over ontwikkelingen in de 
markt. Omgekeerd kan de stichting haar inzichten niet zomaar met de BV delen.  
Uit een deel van het veld horen we dat het in de toekomst misschien wenselijk is, ook om verwarring 
omtrent de rol van Stichting Cito te voorkomen, Stichting Cito te positioneren als enkel kennisinstituut, 
waar onderzoek wordt gedaan en waar de kaders voor de toetsing en examinering worden geschept. 
Aan de andere kant geven de meeste betrokken partijen, inclusief Stichting Cito en OCW, aan dat de 
scheiding op de huidige wijze goed geregeld is en het voor de partners in de keten duidelijk is welke 
taken bij de stichting horen en hoe deze zich verhoudt tot Cito BV. 
 
3.3 Doeltreffendheid 
 
Op het gebied van een doeltreffende uitvoering van de taken door Stichting Cito is het CvTE belast met 
de regie en het toezicht hierop. Het CvTE gaat over de omvang en de kwaliteit van de door Stichting Cito 
op te leveren producten, met name examens en toetsen. Dat geldt niet voor alle onderzoeksactiviteiten 
en de ontwikkeling van het leerlingvolgsysteem voor het (v)so.  
 
7
  Notitie kostentoerekening en tarieven subsidieaanvraag 2018 Cito voor OCW (Cito, 2017). 
8
  Zie de brief Aanpassing systematiek kostenverdeling uit 2017 van het ministerie van OCW aan Cito. 

20 Oberon 
veel expertise is opgebouwd rondom toetsen voor doven/slechthorenden en blinden/slechtzienden. 
Stichting Cito geeft zelf aan dat activiteiten ten behoeve van het ontwikkelen van de LVS voor (v)so door 
Cito BV tegen kostprijs geschiedt.  
De keuze van de Stichting voor de eigen BV zonder verdere aanbestedingsprocedure was mogelijk 
omdat de Stichting destijds op grond van een advies uit 2008 niet als aanbestedingsplichtige dienst kon 
worden aangemerkt. In 2016 is vanuit dat perspectief een overeenkomst (met een looptijd tot 
september 2021) gesloten. Nadien is op grond van internationale jurisprudentie bij het Europese Hof op 
basis van een nieuw advies besloten dat de Stichting Cito zich vanaf 1 januari 2019 als 
aanbestedingsplichtige dienst gedraagt. 
 
Nu, bij de evaluatie, dringt zich de vraag op of die markt voor leerlingvolgsystemen zich zodanig heeft 
ontwikkeld dat er wel marktpartijen zijn die een geschikt aanbod zouden kunnen en willen ontwikkelen. 
De inschatting van OCW is dat de situatie op de markt nog onveranderd is, van waaruit het logisch zou 
zijn deze taak bij Stichting Cito te laten om te kunnen garanderen dat er een goed LVS beschikbaar is 
voor het speciaal onderwijs. De interesse om hierin te investeren is waarschijnlijk klein, zo blijkt ook uit 
gesprekken met marktpartijen. is. Aangezien een LVS verplicht is, ziet OCW het als noodzakelijk dat er 
een partij is die het aanbod kan garanderen.  
Vanuit dat perspectief is het logisch om deze activiteit dan ook als wettelijke taak van de Stichting Cito 
te expliciteren. Deze taak staat nu niet in de wet zelf maar valt onder de noemer ‘aanvullende 
activiteiten’, waardoor het geen officiële wettelijke taak, maar een taak met een wettelijke grondslag is. 
Aangezien de ontwikkeling van dit leerlingvolgsysteem structureel lijkt en de beschikbaarheid 
gegarandeerd moet zijn, is het logischer deze op te nemen als een van de wettelijke taken van Stichting 
Cito. 
De Stichting Cito en OCW gaan binnenkort het gesprek aan over toekomst van het leerlingvolgsysteem 
(v)so na afloop huidige overeenkomst (dat is per september 2021). Een stilzwijgende verlenging daarvan 
ligt daarbij niet voor de hand, gezien de verandering van Stichting Cito naar een aanbestedingsplichtige 
dienst vanaf 2019. Dat betekent een keuze uit ofwel uitvoering van deze taak binnen de stichting zelf 
ofwel een aanbesteding van deze taak door de stichting. 
 
Aanvullende activiteiten en onderzoek 
De laatste wettelijke taak van Stichting Cito is het uitvoeren van onderzoek en het uitvoeren van 
‘aanvullende activiteiten’. Met name de hoeveelheid kennis die Stichting Cito herbergt op het gebied 
van de ontwikkeling van toetsen en examens wordt als een belangrijke kwaliteit gezien. Er is de 
afgelopen decennia bij Cito een nationaal kenniscentrum ontstaan waar nagenoeg alle kennis rondom 
toetsing en examens is geborgd, mede als gevolg van de uitvoering van de wettelijke taken en de 
activiteiten in de markt. De kwaliteit van de toetsen die ontwikkeld worden is goed en over het 
algemeen heerst de overtuiging dat er geen andere partij is in Nederland die deze taak zou kunnen 
overnemen van Stichting Cito. Het onderzoek dat Stichting Cito doet is volgens de betrokkenen van hoog 
niveau, met name op psychometrisch gebied. Door meerdere betrokkenen wordt benoemd dat een 
instituut met de kennis van Stichting Cito zelfs internationaal geen vanzelfsprekendheid is. Vanuit dat 
perspectief lijkt het raadzaam het uitvoeren van onderzoek en de daaropvolgende kennisdeling met het 
veld explicieter vast te leggen in de wet, aangezien deze kant van Stichting Cito sterk gewaardeerd 
wordt en deze taak steeds belangrijker lijkt te worden. 
 
Externe en interne kwaliteitszorg 
Het CvTE is als regievoerder verantwoordelijk voor het toezicht op de uitvoering van de meeste taken 
door Stichting Cito en de externe kwaliteitsbeoordeling van de (toets)producten die door Stichting Cito 

22 Oberon 
Tabel 3.1 Subsidieaanvragen in het kader van de Wet SLOA 2015-2020 
 
2015 2016 2017 2018 2019 2020 
      
Instellingssubsidies 
Ontwikkelen centrale € 19.322.639 € 19.323.000 € 19.219.608 € 19.942.042 € 20.314.662 € 21.918.872 
examens VO 
Ontwikkelen centrale € 5.928.027 € 6.000.000 € 5.934.836 € 5.987.797 € 5.155.365 € 4.004.925 
examens mbo 
Rekentoets VO € 1.620.571 € 1.621.000 € 1.469.583 € 1.411.881 € 987.384  
Ontwikkelen centrale € 2.998.540 € 3.000.000 € 2.741.975 € 3.890.932 € 3.497.555 € 3.411.526 
eindtoets PO 
Ontwikkelen € 491.150 € 491.000 € 490.870 € 756.306 € 774.420 € 879.318 
leerlingvolgsysteem 
SO-VSO 
Uitvoeren onderzoek € 815.827 € 816.000 € 815.602 € 813.550 € 797.770 € 1.645.252 
(in 2016 inclusief 
Caribisch gebied en 
Olympiades) 
     
Centrale examens € 1.042.114 
VMBO-Groen 
Totaal € 31.176.754 € 31.251.000 € 30.672.474 € 33.844.622 € 1.527.156 € 31.859.839 
instellingssubsidie 
 
Overig / € 8.380.966 € 6.975.851 € 393.960 € 376.258 € 165.005 
projectsubsidies 
Totaal € 39.557.720 € 38.226.851 € 30.672.474 € 34.238.852 € 1.903.414 € 32.024.844 
 
In bovenstaande tabel 3.1 zien we de middelen die Stichting Cito sinds 2015 heeft aangevraagd voor het 
uitvoeren van haar taken. Het grootste gedeelte van de subsidie wordt besteedt aan het ontwikkelen 
van de centrale examens voor het voortgezet onderwijs, namelijk rond de 60 procent van de subsidie. 
Door de jaren heen zien we een daling van de overige kosten en projectsubsidies. 
 
Het grootste gedeelte van de kosten van Stichting Cito bestaat uit personeelskosten. Zo zien we dat in 
2020 ruim 24 miljoen euro van de in totaal aangevraagde 32 miljoen euro bestaat uit interne 
personeelskosten, wat gelijkstaat aan 75% van de subsidie. Uitzondering is de ontwikkeling van het 
leerlingvolgsysteem (v)so waar de kosten bijna volledig uitgaven aan derden zijn, omdat hiervoor de  
eigen BV wordt ingezet (zie ook boven).  
Om inzicht te krijgen in de (doelmatigheid van de) besteding van de middelen en de kwaliteit van de 
ramingen hebben we ook de gerealiseerde kosten in de jaren 2015-2020 op een rijtje gezet. In tabel 3.2 
is dit te zien per onderdeel waar subsidie voor is aangevraagd. 
  
 
 
  

24 Oberon 
Prikkels op doelmatigheid 
Anders dan bij een organisatie in de markt heeft Stichting Cito niet te maken met de 
doelmatigheidsprikkels die aanwezig zijn wanneer organisaties onderling concurreren. Er is echter wel 
sprake van een aantal andere manieren om de doelmatigheid van Stichting Cito in beeld te brengen en 
hier zicht op te houden. Zo wordt er gewerkt met een subsidieplafond, van rond de 32 miljoen euro aan 
instellingssubsidies. Stichting Cito wordt geacht de wettelijke werkzaamheden uit te voeren binnen dit 
bedrag, waardoor een minimale noodzaak tot doelmatig werken aanwezig is. 
Daarnaast wordt vanaf 2018 gewerkt met een kostprijsmodel. Dit is een afspraak tussen Stichting Cito 
en het ministerie van OCW over te hanteren tarieven door Stichting Cito voor verschillende functies in 
de organisatie. Dit biedt het ministerie meer zicht op de opbouw van de subsidies die aan Stichting Cito 
ter beschikking worden gesteld. Hoewel het kostprijsmodel op zichzelf niet per se een prikkel tot 
doelmatigheid is, leidt het tot transparantie in opbouw van kosten en daardoor ook tot meer en sneller 
inzicht in correcte begrotingen. In het kostprijsmodel worden het aantal uren dat benodigd is voor de 
taakuitvoering vermenigvuldigd met bijbehorende uurtarieven (p x q). Die tarieven zijn de 
daadwerkelijke kosten teruggerekend naar ‘productie-uren’ en staan in tabel 3.3 (vanaf 2018). Hierin is 
te zien dat er sprake is van zes verschillende functies met eigen tarieven. Voor de komst van het 
kostprijsmodel zag dit er anders uit. Zo was er in 2016 sprake van 12 verschillende tarieven, variërend 
tussen de €30 en €138 per uur, waarbij het meest gebruikte tarief toen het  onderwijskundige-tarief van 
€138 was. Tussen 2018 en 2020 zijn de tarieven van Stichting Cito met 6 tot 10% toegenomen. 
 
Tabel 3.3. Tarieven functies Cito sinds 2018 
Functie Uurtarief 
 
2018 2019 2020 
assistent € 61 € 64 € 67 
procescoördinator € 73 € 76 € 80 
uitvoerend deskundige € 86 € 90 € 94 
manager/projectleider € 97 € 101 € 103 
ICT ontwikkelaar € 86 € 90 € 92 
ICT ondersteuner € 71 € 75 € 77 
logistiek ondersteuner € 64 € 67 € 69 
 
Vanuit OCW wordt verder aangegeven dat er een stevige controle vanuit het ministerie zit op de 
besteding van de middelen. Daarnaast let het ministerie er naar eigen zeggen op dat er, bij afwezigheid 
van echte doelmatigheidsprikkels, geen gemak insluipt bij Stichting Cito door de structurele geldstroom 
die de wet SLOA met zich meebrengt. Ook heeft Stichting Cito een meldingsplicht richting het ministerie. 
Dit houdt in dat Stichting Cito een melding moet doen wanneer kosten voor een activiteit hoger 
uitvallen dan begroot in de subsidieaanvraag. Die melding geldt vanaf een drempelbedrag (om en nabij 
de €25.000) of een bepaald percentage. Op deze manier wordt geborgd dat er direct toezicht is op 
eventuele hogere uitgaven door de stichting.  
 
Stichting Cito lijkt zich goed bewust van de noodzaak tot efficiënt werken en geeft aan zelf ook bezig te 
zijn met doelmatigheid. Soms zijn de eisen die gesteld worden aan de productie een beperkende factor 
voor het zo efficiënt mogelijk vormgeven van de examens. Denk hierbij aan het betrekken van docenten 
bij het ontwikkelen van examens. Dit is van groot belang voor het draagvlak, maar is mogelijk niet het 
meest efficiënt. Wel zijn de meeste innovaties die worden besproken met bijvoorbeeld OCW, primair 
gericht op kwaliteitsverhoging en niet primair op een efficiëntere manier van werken. 
 

26 Oberon 
rekenen/wiskunde. Deze doelen zijn in een doorlopende lijn po-vo-mbo beschreven. Daarbij wordt 
onderscheid gemaakt tussen fundamentele niveaus en streefniveaus. Doel van de referentieniveaus is 
het verbeteren van de taal- en rekenvaardigheden van leerlingen en het ontwikkelen van een 
samenhangend, efficiënt en effectief curriculum binnen en over sectoren heen. 
 
Onderzoek en aanvullende activiteiten 
SLO heeft als expertisecentrum ook de wettelijke taak om onderzoek te doen ter ondersteuning van de 
primaire wettelijke taken. Daarbij gaat het zowel om wetenschappelijk onderzoek, kennisontwikkeling 
en internationale oriëntatie van leerplanontwikkeling als om de monitoring van trends in en om het 
onderwijs die invloed (moeten) hebben op het curriculum. 
Ook biedt de wet de mogelijkheid aan OCW om aanvullende activiteiten van SLO te subsidiëren die 
samenhangen met bovenstaande taken. Daarbij is een specifieke afbakening opgenomen in de wet, 
namelijk dat SLO geen aanvullende activiteiten mag ontplooien die zijn gericht op het nascholen van 
leraren. 
 
Huidige taken ten opzichte van de wet 
In tegenstelling tot de (wettelijke) taken van Stichting Cito, zijn bovenstaande taken sinds 2013 gelijk 
gebleven. Dit komt ook door de generieke wettelijke formulering. Er is vanuit dit perspectief geen 
aanleiding om de wettelijke bepalingen aan te passen. Wel zijn er andere accenten komen te liggen in 
de invulling en uitvoering van de taken, maar deze veranderingen zijn binnen het huidige 
sturingsinstrumentarium goed vorm te geven. 
 
4.2 Uitvoering taken 
 
Bij leerplanontwikkeling hanteert SLO een integrale benadering. Daarbij worden grofweg drie fasen 
12
onderscheiden : 
1 monitoring en (trend)analyse; 
2 ontwikkeling van leerplanproducten en –diensten; 
3 bevorderen van implementatie en opschaling van ontwikkelde producten en diensten. 
 
Deze fasen en activiteiten vallen niet noodzakelijk samen met de wettelijke taken zoals die nu voor SLO 
zijn gedefinieerd. 
 
Monitoring en agendering 
Feitelijk ontwikkelwerk wordt vooraf gegaan door monitoring en (trend)analyse van informatie uit 
wetenschap, onderwijspraktijk en samenleving. Bevindingen daaruit leiden via overleg en debat tot 
agendering van curriculaire verbeter- en innovatieprojecten. Voor de monitoring raadpleegt SLO 
regelmatig in binnen- en buitenland betrokken partijen uit het veld (vakverenigingen, experts, 
belanghebbenden)en de (vak)wetenschap en voert zij soms gericht onderzoek uit. Indien nodig voert 
SLO nadere probleemverkenning en analyse uit, waarmee zij OCW adviseert over (benodigde) 
wijzigingen.. De conclusies van onderzoek en monitoring worden gebruikt in de verschillende overleggen 
tussen SLO, ministerie – en eventueel andere partijen – en is in die zin input voor het inhoudelijk 
programmeringsproces. 
  
 
12
  Zie ook Van den Akker, Kuiper en Nieveen (2012) Bruggen slaan tussen beleid, praktijk en wetenschap in 
curriculumontwikkeling en -onderzoek, Pedagogische Studiën (89) 399-410 

28 Oberon 
waarmee het formele leerplan wordt vertaald naar handvatten voor het inrichten van het onderwijs, de 
ontwikkeling van leermiddelen of toetsing. Voorbeelden hiervan zijn tussendoelen, leerlijnen, 
handreikingen voor schoolexamens, en “in voorkomende specifieke gevallen, leermiddelen en 
14
voorbeeldlesmateriaal” . Om scholen meer houvast te bieden, heeft SLO in het basisonderwijs 
bijvoorbeeld Tussendoelen & Leerlijnen (TULE) gemaakt. TULE laat zien hoe de inhoud van het 
curriculum over de groepen 1 tot en met 8 verdeeld zou kunnen worden. Een ander voorbeeld zijn de 
kennisbases voor de onderbouw van het vo, met daarin een voorbeelduitwerking van de kerndoelen, 
die laat zien wat de kenmerkende bijdrage van elk vak kan zijn, maar ook hoe die vakken met elkaar 
samenhangen. Ook de kennisbases zijn bedoeld om leraren, auteurs en andere geïnteresseerden 
handvatten te bieden voor verder ontwikkelwerk en vorm te geven aan de gevraagde kennisdeling. 
 
Deze documenten hebben geen wettelijk verplichtende status, SLO zelf spreekt van een ‘richtinggevend’ 
leerplankader. In de MvT heeft de wetgever toegelicht dat deze taak ook wordt geschaard onder de 
wettelijke taak ontwikkelen en onderhouden van ‘leerplankaders’ (“Onder leerplankaders worden 
verschillende producten verstaan. Ten tweede ontwikkelt en onderhoudt SLO ondersteunende 
producten voor met name de scholen, educatieve uitgeverijen en opleidings- en 
nascholingsinstellingen”). Het is bij een eventuele herziening van de wet een aanbeveling om duidelijker 
te maken dat SLO ook deze ondersteunende activiteiten uitvoert. 
 
Onderzoek en deskundigheidsbevordering 
Ter ondersteuning van de primaire taken werkt SLO aan vakspecifieke en generieke trendanalyses, 
monitoring van vernieuwde leerplannen, algemeen curriculumonderzoek, internationale uitwisseling en 
advisering over het curriculum. De publieke ontsluiting van leerplankennis is een ander onderdeel. 
Daarbij gaat het om voorlichting en inhoudelijke communicatie over curriculumontwikkelingen en het 
delen van beschikbare kennis en producten op de vakportalen en de website. 
Deze structurele activiteiten zijn nodig om als nationaal expertisecentrum met een externe en interne 
kennisfunctie te kunnen functioneren (interne deskundigheidsbevordering). Deze activiteiten worden 
daarom niet in projectvorm maar als één subsidieblok opgenomen in de jaarlijkse subsidieaanvraag. 
Intern heeft SLO hier wel (deel)projectplannen voor ten behoeve van de interne monitoring en 
verantwoording. 
 
Aanvullende activiteiten 
De afgelopen jaren heeft OCW van de mogelijkheid gebruik gemaakt om aanvullende activiteiten van 
SLO te subsidiëren. Een aantal voorbeelden: 
- OCW subsidieert OCW sinds 2018 de inzet van SLO in een meerjarig project “Leernetwerken 
formatief evalueren”, gericht op de professionalisering van leraren en schoolleiders op het gebied 
van formatieve evaluatie in de klas. Het project wordt samen uitgevoerd met de Hogeschool 
Utrecht, Wageningen Universiteit en VO-raad. 
- Op verzoek van OCW heeft SLO de afgelopen jaren taken voor de ondersteuningsstructuur passend 
onderwijs & hoogbegaafdheid het Informatiepunt Onderwijs & Talentontwikkeling uitgevoerd.  
- SLO verzorgt de coördinatie, inhoudelijke en logistieke ondersteuning van de nationale en 
internationale Olympiades voor acht vakken. SLO draagt ook zorg voor de organisatie van de 
Europese en Internationale Science Olympiades. 
 
14
  Memorie van Toelichting Wet SLOA (2013) 

30 Oberon 
moet ook leiden tot meer horizontale legitimering. Uit de gesprekken met het veld komt naar voren dat 
er de afgelopen jaren inderdaad frequente stakeholdergesprekken worden gevoerd door SLO, dat dit 
ook zeer wordt gewaardeerd en dat SLO de uitkomsten ervan ook vertaalt naar de programmering. 
 
De afgelopen jaren stond de discussie over leerplanontwikkeling in het teken van de integrale herijking 
van het curriculum (Platform 2032 en curriculum.nu). Onderliggend was de analyse dat het curriculum 
te lang niet was herzien, dat aanpassingen te weinig integraal waren en dat sprake was van 
overladenheid. Dit roept de vraag op of de wettelijke opdracht aan SLO geen garantie voor een actueel 
en samenhangend curriculum bood en of en hoe dit in de toekomst te voorkomen is. SLO geeft hierbij 
aan dat zij wel degelijk de hiervoor genoemde analyses heeft uitgevoerd, gepubliceerd en geagendeerd, 
maar dat dit niet eerder heeft geleid tot politieke besluitvorming om het curriculum te vernieuwen. De 
nu getrokken lessen over het instellen van een (permanente) curriculumcommissie en het eventueel 
borgen van een periodiek herijkingsproces vraagt wel ook om het heroverwegen van de wettelijke 
opdracht aan SLO op dit punt. 
 
Externe kwaliteitszorg 
In de wet SLOA zijn er geen bepalingen opgenomen over interne of externe kwaliteitszorg. Daarbij geldt 
voor SLO dat er niet zoals bij Stichting Cito een organisatie is (in de vorm van het CvTE), die is belast met 
regie en toezicht op de uitvoering van de wettelijke taken. Deze functie ligt daarmee bij het ministerie 
van OCW, die tevens opdrachtgever en subsidieverstrekker is. In deze ‘closed loop’ ervaart SLO dat het 
niet eenvoudig is elkaar kritisch te bevragen op kwaliteit van opdrachtverstrekking enerzijds, of van 
taakuitvoering anderzijds. 
SLO geeft aan dat ze binnen de huidige aansturingswijze door het ministerie ook niet primair worden 
beoordeeld op de inhoudelijke kwaliteit van hun producten of activiteiten, maar vooral op een correcte 
verantwoording van bestede middelen en de goedkeuring daarvan via de jaarrekening. 
SLO voert geen evaluatieve inhoudelijke gesprekken met OCW over de kwaliteit van afgeronde of 
lopende projecten. Wel worden er op veel verschillende manieren gesprekken gevoerd over het huidige 
en benodigde leerplan. Ook is een deel van de activiteiten gericht op het monitoren van ontwikkelingen 
met als doel waar nodig het leerplan te actualiseren. SLO voert intern wel gesprekken met de Raad van 
Toezicht, om te kijken hoe de externe kwaliteitsborging vorm kan krijgen. Lastig hierbij is echter dat SLO 
niet betrokken is bij de implementatie van de eigen producten. Betrokkenheid bij deze implementatie 
en het op die manier krijgen van feedback zou een onderdeel van kwaliteitsborging moeten zijn, zo 
geeft SLO aan. 
 
Interne kwaliteitszorg 
Interne kwaliteitszorg is bij SLO nauw verweven met het eigen werkproces. Elk project heeft een 
verantwoordelijk manager en een projectleider. Daarnaast zijn er vanuit de eigen afdeling advies en 
onderzoek instrumenten en tools om projecten of opgeleverde producten te evalueren op bijvoorbeeld 
bruikbaarheid, consistentie of effect. Deze worden door de projectleiders gehanteerd. In de (publieke) 
jaarverslagen is vooralsnog geen inhoudelijke rapportage opgenomen over de gerealiseerde kwaliteit. 
SLO heeft sinds 2019 een adviesraad ingesteld, met daarin 5 of 6 externe deskundigen uit het onderwijs-
bestuurlijk middenveld. Deze adviesraad heeft twee doelstellingen: “het ophalen van adviezen over 
diverse thema's van SLO vanuit verschillende maatschappelijke perspectieven, en een strategisch-
15
relationele: het creëren van ambassadeurs op hoog niveau” . Via dat eerste doel levert de adviesraad 
een bijdrage aan de interne kwaliteitszorg. Ten slotte speelt de Raad van Toezicht een rol in de interne 
 
15
  SLO (2020) Jaarverslag 2019 

32 Oberon 
16
Tabel 4.1. Subsidieaanvragen SLO 2015-2020 
 
2015 2016 2017 2018 2019 2020 
A. Traject landelijke / / € 4.713.000 € 5.675.571 € 4.265.049 € 5.313.059 
herziening curriculum 
po en vo 
B. curriculum onderhoud en / / € 2.570.219 € 2.455.426 € 3.862.204 € 2.090.335 
implementatie (vakonderhoud 
en breed curriculum) 
C. onderzoek, kennis en advies / / € 1.349.726 € 1.849.003 € 2.334.025 € 2.536.606 
D. activiteiten algemeen (divers) / / € 970.000 € 620.000 € 389.000 € 910.000 
Totaal instellingssubsidie € 9.799.476 € 9.800.000 € 9.602.945 € 10.600.000 € 10.850.278 € 10.850.000 
       
Projectsubsidies € 4.595.045 € 4.960.886  € 3.200.948 € 3.977.308 € 5.413.817 € 2.710.314 
       
Totale omzet SLOA (op basis van € 15.489.000 € 15.966.123 € 13.053.62 € 14.149.533 € 15.016.169 nnb 
jaarverslagen SLO) 
 
 
Er is vanuit de begroting van OCW vooraf bekend hoeveel middelen er beschikbaar zijn voor de 
(structurele) instellingssubsidie van SLO. Op dit moment ligt dat op 10,8 miljoen euro per jaar. Vanuit 
dat bedrag wordt per jaar gekeken welke taken uitgevoerd kunnen worden. Daarnaast zijn er elk jaar 
projectsubsidies (waaronder additionele subsidies) die in theorie bedoeld zijn om incidentele taken die 
niet voorzien waren te subsidiëren, zoals een vakvernieuwingscommissie die opeens in het leven is 
geroepen. Voor 2020 betroffen de projectsubsidies onder meer het Informatiepunt Onderwijs & 
Talentontwikkeling, Professionalisering en leernetwerken formatief toetsen vo en 
curriculumondersteuning op St. Eustatius en Bonaire. 
 
Het onderscheid tussen de instellingssubsidie en projectsubsidies is niet altijd consequent, wat het lastig 
maakt het (programmerings-) overzicht te bewaken. Enkele aanvullende taken zijn zo structureel dat ze 
op verzoek van OCW (via de Startbrief) vallen binnen de instellingsprogrammering, zoals bijvoorbeeld de 
olympiades. Daarnaast zijn er leerplantaken die via projectsubsidies worden georganiseerd, om in te 
kunnen spelen op actuele ontwikkelingen. Dit gebeurt bijvoorbeeld rond curriculum.nu. In de praktijk 
zaten er afgelopen jaren ook langlopende projecten in de projectsubsidies, zoals de vernieuwing van de 
bovenbouw vmbo. Ook zijn projectsubsidies gebruikt om het bureau van curriculum.nu te bekostigen, 
waarbij SLO geen inhoudelijke taak had. 
Daarnaast is het ook niet altijd duidelijk waarom welke taken op welk deel van de begroting komen. Zo 
is bijvoorbeeld de bijdrage aan syllabus- en toetswijzercommissies – een vaste taak voor SLO op verzoek 
van CvTE – in de aanvragen op verschillende plekken teruggekomen. Deze taak zat in 2015 onder het 
blok curriculum en toetsing (a € 396.181), in 2016 onder advies, regie en divers (323.000), in 2017 onder 
curriculumactiviteiten algemeen (400.000) in 2018 en 2019 in blok B (dat daarvoor nog curriculum 
onderhoud en implementatie heette) (214.288 / 143.000) en in 2020 onder activiteiten algemeen 
(divers) (blok D (a 200.000). 
 
16
  In de aanvragen van 2015 en 2016 zijn de subsidiebedragen niet geordend naar de vier thema’s die te zien zijn in tabel 4.1. 
Daarom worden voor 2015 en 2016 enkel de totale bedragen getoond; vanaf 2017 worden de subsidiebedragen opgesplitst 
naar de vier thema’s uit de tabel. 

34 Oberon 
 
Uit de gesprekken komt naar voren dat zowel SLO als OCW in het onderlinge gesprek let op de kosten. 
SLO is met eerdere zorgen over relatief hoge kosten aan de slag gegaan. Zo zijn bij de introductie van 
het kostprijsmodel afspraken tussen SLO en OCW gemaakt om binnen de functie leerplanontwikkelaar 
te werken met functiedifferentiatie (junior, medior, senior). Een aantal jaar geleden (2017/2018) is er 
een reorganisatie doorgevoerd, zowel vanuit de nieuwe strategische agenda, als op grond van het feit 
dat bij SLO meer mensen in vaste dienst waren dan kon worden betaald uit de instellingssubsidie alleen. 
Deze reorganisatie heeft ook bijgedragen aan tot lagere personeelskosten. 
 
Door het werken met een kostprijsmodel kunnen vooraf goede ramingen  van benodigde inzet gemaakt 
worden een het vormt een belangrijk element van doelmatigheid voor zowel opdrachtgever als 
18
opdrachtnemer. In onderstaande figuur 4.1 zien we de ontvangen instellingssubsidie en de 
gerealiseerde kosten voor de bijbehorende activiteiten. 
 
19
Figuur 4.1. Ontvangen instellingssubsidie en gerealiseerde kosten 2015-2019 
€ 14.000.000,00 
€ 12.000.000,00 
€ 10.000.000,00 
€ 8.000.000,00 
€ 6.000.000,00 
€ 4.000.000,00 
€ 2.000.000,00 
€ -
2015 2016 2017 2018 2019
Ontvangen subsidie Gerealiseerde kosten
 
 
We zien in figuur 4.1 dat tussen 2015 en 2019 de gerealiseerde en begrote kosten elkaar niet veel 
ontliepen. In 2017 waren de kosten wel fors hoger, maar dat hing samen met een (reservering voor) 
20
reorganisatiekosten . Tekorten werden betaald uit het eigen vermogen van SLO of voor een deel 
onttrokken uit de egalisatiereserve (dit enkel voor inzet in projecten en met toestemming van OCW), 
waar sinds verslagjaar 2017 mee wordt gewerkt. De laatste twee jaar zijn de gerealiseerde kosten juist 
lager dan de ontvangen subsidies. Overschotten zijn toen deels toegevoegd aan de egalisatiereserve en 
deels terugbetaald aan het ministerie. SLO geeft aan dat de situatie waarin het eigen vermogen wordt 
ingezet voor het dekken van (eenmalige of meer structurele kosten) tot een situatie heeft geleid waarin 
de omvang van het eigen vermogen niet meer afdoende is om risico’s zoals opgenomen in de jaarlijkse 
risicoparagraaf bij de jaarrekening te kunnen dekken. De mogelijke gevolgen hiervan en oplossingen 
daarvoor zou SLO graag met OCW (in de rol van eigenaar) willen bespreken. 
 
 
18
  De projectsubsidies zijn hier dus niet getoond 
19
  Bedragen zijn afkomstig uit de vaststellingsbeschikkingen 2015 tot en met 2019 
20
  Zie SLO (2018) jaarstukken 2017 SLO, inclusief eindrapportage SLOA, Enschede, 5 juni 2018 

36 Oberon 
Aantal aandachtspunten voor de wet SLOA 
Er is een aantal specifieke aandachtspunten waar het gaat om huidige formuleringen van de wet SLOA 
2013 die niet meer passen bij de huidige of zich ontwikkelende praktijk.   
- De wettelijke opdracht voor Stichting Cito in het po zal komend jaar veranderen. De beoogde 
inwerkingtredingsdatum van het wetsvoorstel doorstroomtoetsen is 1 augustus 2022 en vanaf dat 
moment zal de centrale eindtoets primair onderwijs niet meer worden aangeboden en verandert 
dus ook de rol van Stichting Cito hierin. Het doorvoeren van deze wijziging in de wet SLOA is een 
natuurlijk richtmoment om ook de onderstaande aandachtspunten mee te nemen. 
- Zolang een leerlingvolgsysteem wettelijk verplicht is voor alle instellingen, waaronder het (v)so, is 
het van belang dat de beschikbaarheid van dergelijke systemen gegarandeerd is, ook wanneer de 
markt daarin mogelijk niet voorziet. Het expliciet opnemen van die taak in de wet SLOA ligt daarom 
voor de hand in plaats van de huidige situatie waarin het als aanvullende activiteit in de Kader- en 
Startbrieven is opgenomen. 
- Het is een aanbeveling om het uitvoeren van onderzoek door SLO en Stichting Cito en de 
daaropvolgende kennisdeling met het veld explicieter te benoemen als wettelijke opdracht. Deze 
kant van Stichting Cito (OK&I) wordt sterk gewaardeerd en voor zowel SLO als Stichting Cito wordt 
deze taak steeds belangrijker gevonden. 
- SLO vindt de huidige wettelijke bepaling onwenselijk dat het geen activiteiten gericht op het 
nascholen van leraren mag uitvoeren. Deze zeer specifieke gebodsbepaling is nog afkomstig uit de 
eerdere SLOA wetgeving, het vormde destijds een afbakening in taken met andere gesubsidieerde 
instellingen. In de praktijk is het nu lastig onderscheid te maken tussen leerplanontwikkeling in co- 
creatie met docenten, disseminatieactiviteiten en nascholen van leraren. SLO wil graag direct of 
indirect bijdragen aan de curriculaire bekwaamheid op scholen – al dan niet via het trainen van 
anderen. Liever ziet SLO een meer algemene bepaling of toelichting dat dergelijke inzet niet mag 
leiden tot marktverstoring. 
- De afgelopen jaren stond de discussie over leerplanontwikkeling in het teken van de integrale 
herijking van het curriculum (eerst Platform 2032, later nu curriculum.nu). Onderliggend was de 
analyse dat het curriculum te lang niet was herzien, dat aanpassingen te weinig integraal waren en 
dat sprake was van overladenheid. De nu getrokken lessen over het instellen van een al dan niet 
permanente curriculumcommissie en het borgen van een periodiek herijkingsproces vragen ook 
om het heroverwegen van de wettelijke opdrachtformulering aan SLO op dit punt. 
- Een discussiepunt (tussen met name OCW en SLO) dat niet zozeer de wet betreft, maar wel raakt 
aan de wettelijke positionering en onafhankelijkheid van beide organisaties is de vraag voor wie 
Stichting Cito en SLO kunnen en mogen werken. Dat is nu voor Stichting Cito uitgewerkt in de 
scheiding tussen de stichting en BV, waarbij de stichting voornamelijk voor OCW werkt (binnen 
OK&I vindt ook dienstverlening aan derden plaats) en Cito BV hier volledig zelf in kan opereren – 
binnen de grenzen van de eigen missie. Voor SLO is er geen soortgelijke scheiding, terwijl SLO wel 
geregeld vragen van derde partijen krijgt om de expertise in te zetten. In de wet SLOA staan hier 
geen (beperkende) bepalingen over opgenomen, maar in de praktijk heeft het ministerie een 
bepalende stem op welke vragen SLO wel en niet in kan gaan. Het ministerie zegt zo te willen 
waken over de onafhankelijkheid van SLO. Daarnaast is het ministerie erg terughoudend om 
marktverstoring en (schijn van) staatssteun te voorkomen, omdat er ook marktpartijen zijn die 
dezelfde activiteiten kunnen aanbieden. SLO vindt de mogelijkheden die het ministerie OCW 
hiertoe geeft echter te beperkt.  
 
  

38 Oberon 
leerplan. Om hier beter inzicht in te krijgen is het onderscheid dat de Onderwijsraad maakte in haar 
23
advies over het curriculum (zie figuur 5.1 ) nuttig. 
 
 
Figuur 5.1 Schematische weergave van processen binnen curriculumvernieuwing 
 
Bron: Onderwijsraad 2018 
 
Het onderscheid tussen de rol van de overheid in het vaststellen van de wettelijke inhoudelijk kaders (a), 
bredere schooloverstijgende curriculumontwikkeling (b) en onderwijsontwikkeling binnen scholen (c) 
verheldert het gesprek over de wettelijke taak van SLO. Allereerst voert SLO een belangrijke expertise- 
en adviestaak op de eerste wettelijk taak (a) uit, zoals deze nu in de wet opgenomen. Daarnaast valt op 
dit moment een groot deel van de huidige taken en projecten van SLO onder de tweede taak (b), zoals 
ook in hoofdstuk 4 beschreven, als input voor taak (a). Taak (c) onderwijsontwikkeling binnen 
(pilot)scholen behoort nu niet tot het doel van SLO activiteiten, maar SLO voert dit wel uit als middel dat 
ten dienste staat van bredere curriculumontwikkeling (b). 
Het zou een helderder taakverdeling met bijvoorbeeld leermiddelontwikkelaars en 
onderwijsadviesbureaus opleveren als duidelijker wordt dat SLO onderwijsontwikkeling binnen 
(pilot)scholen dus niet ten behoeve van de ontwikkeling van individuele leraren of scholen uitvoert. Een 
andere keuze zou juist kunnen zijn dat de wetgever er voor kiest om taak (c) wel direct te subsidiëren bij 
SLO dan wel andere organisaties. SLO geeft hierbij aan hun landelijk werk niet goed uit te kunnen 
voeren zonder betrokkenheid bij taak (c). 
 
5.2 Sturing door OCW 
 
Het ministerie van OCW verstrekt de subsidies aan Stichting Cito en SLO en is verantwoordelijk voor 
(een deel van) de sturing op de taken die beide organisaties onder de wet SLOA 2013 uitvoeren. Binnen 
de directie VO is een gedelegeerd accounthouder aangesteld die de verantwoordelijkheid heeft namens 
de DGPV over de organisaties, in een zogeheten zandlopermodel. Aan de hand van Kaderbrieven en 
Startbrieven wordt door het OCW bepaald welke taken en activiteiten uitgevoerd dienen te worden 
voor een bepaalde periode. 
 
De hoofdlijnen van de programmering en sturing zijn over het algemeen naar tevredenheid van alle 
partijen. Bij SLO leeft de wens om tot een aantal verbeteringen te komen in de details waarop de sturing 
vorm krijgt. Dit leidt tot de volgende aanbevelingen: 
 
23
  Onderwijsraad (2018) Advies Curriculumvernieuwing, briefadvies van 13 december 2018 

40 Oberon 
vlak los van elkaar staan. De werkzaamheden rondom het leerlingvolgsysteem voor het (v)so zijn daarbij 
nog een aandachtspunt. Daarvoor geldt dat de Stichting Cito vanaf 1 september 2021 ofwel deze taak 
binnen de stichting moeten uitvoeren (in plaats van uitbesteding aan Cito BV), ofwel voor deze taak een 
aanbestedingsprocedure moet opzetten. 
 
SLO 
SLO voert als organisatie unieke taken uit en de wettelijke opdracht en taak bevatten geen formeel 
normenkader dat duidelijk maakt wanneer er sprake is van goed onderhoud en goede ontwikkeling van 
landelijke leerplankaders. Daarmee is het lastig om te oordelen over de doeltreffendheid van de 
taakuitvoering. Bovendien is SLO als adviseur ook afhankelijk van wat anderen doen met adviezen en de 
mate waarin gesignaleerde trends worden vertaald naar politieke besluiten over of opdrachten voor 
leerplanontwikkeling. Anders gezegd, SLO is niet direct verantwoordelijk voor de kwaliteit van het 
curriculum, zoals bijvoorbeeld Stichting Cito wel de kwaliteit van een examen in eigen hand heeft. SLO 
hanteert wel zelf kwaliteitscriteria in leerplanontwikkeling, zoals relevantie, consistentie, bruikbaarheid, 
effectiviteit, schaalbaarheid en duurzaamheid. We bevelen OCW en SLO aan om gezamenlijk te 
bespreken of dergelijke criteria kunnen leiden tot een algemeen (extern) normenkader, waarmee de 
doeltreffendheid van leerplanontwikkeling in Nederland kan worden beoordeeld. Een dergelijk kader 
kan ook richting geven aan de interne en externe kwaliteitszorg op de geleverde producten en diensten. 
 
Een tweede aandachtspunt voor SLO is de taak om kennis te ontwikkelen en te delen met het veld. 
Waar er bij Stichting Cito een divisie is ingericht (OK&I) die zich hier mee bezig houdt, is dit bij SLO veel 
meer verweven in de projectuitvoering. Het is echter een wens van ‘de politiek’ dat SLO vanuit zijn 
publieke taak (ook) sterk inzet op het delen van kennis waar het veld en de markt gebruik van kan 
maken in de implementatie komende jaren van nieuwe kerndoelen. Helder maken hoe ver die taak gaat, 
versterkt enerzijds de educatieve infrastructuur rondom curriculumontwikkeling en implementatie en 
zorgt anderzijds voor een duidelijker positie voor SLO in de curriculumketen. Vanuit die lijn is het aan te 
bevelen ook bij SLO kennisdeling expliciet te benoemen als een van de wettelijke taken. 
 
5.4 Doelmatigheid 
 
In dit onderzoek is het doelmatigheidsvraagstuk geoperationaliseerd in de vraag hoe doelmatig de taken 
worden uitgevoerd die de huidige wet aan Stichting Cito en SLO toedeelt. In hoofdstuk drie en vier bleek 
het lastig om hier conclusies over te trekken, gezien de unieke taken en functies van beide stichtingen. 
Op dit moment zijn de voornaamste doelmatigheidsprikkels voor de partijen het subsidieplafond, de 
transparantie in kostenopbouw via het kostprijsmodel en de controle van en verantwoording aan het 
ministerie van OCW. Hoewel uit deze evaluatie geen specifieke zorgen komen, is het wel mogelijk het 
gesprek over doelmatigheid strategisch – en gezamenlijk – te voeren. Voor de toekomst lijkt het zinvol 
ook te kijken naar hoe innovatie bij kan dragen aan meer doelmatige uitvoering van de taken die al 
uitgevoerd worden. 
Ook een onderlinge vergelijking tussen Stichting Cito en SLO kan bijdragen aan een zinnige discussie 
over doelmatigheid. De huidige tarieven (en daarmee de kostprijs) verschillen sterk tussen beide 
organisaties. Ondanks een forse daling van het voornaamste dagtarief van SLO, lag dit tarief in 2020 nog 
steeds substantieel hoger dan het dagtarief voor een vergelijkbare functie bij Stichting Cito. SLO geeft 
aan dat ze graag het gesprek met de subsidiegever hierover willen aangaan en willen onderzoeken wat 
de reden is voor dit hogere tarief. SLO is inmiddels bezig met het omlaag brengen van de kosten. Het 
kost hen echter tijd alvorens dit in de gehele organisatie door te voeren. In het kader van transparantie 

42 Oberon 
Bijlage 1 Lijst met gesprekspartners interviewronde 
 
SLO 
Jindra Divis, algemeen directeur 
Sanne Tromp, directeur Innovatie  
Ton Wallast, lid Raad van Toezicht  
Bart Fiers, hoofd Financiën 
Monique van der Hoeven, manager primair onderwijs  
Willem Rosier, manager voortgezet onderwijs 
 
Stichting Cito  
Anneke Blok, lid Raad van Bestuur  
Arthur Weijers, lid Raad van Bestuur  
Jankees Tanger, projectleider SLOA 
Anton Béguin, directeur divisie Centrale Toetsen en Examens  
Saskia Wools, directeur divisie Onderzoek, Kennis & Innovatie 
 
OCW 
Maarten Engelsman, afdelingshoofd Curriculum, Digitalisering en Toetsen primair onderwijs  
Nicole Markslag, beleidsmedewerker directie primair onderwijs 
Marjan Zandbergen, senior beleidsmedewerker  
Jérôme Smits, waarnemend lid managementteam, directie mbo 
Roel Endert, plaatsvervangend directeur directie vo en gedelegeerd accounthouder SLOA  
Gijske Mels, ondersteunend accounthouder Stichting Cito, directie vo 
Ingrid van Erp, ondersteunend accounthouder SLO, directie vo  
Ronald Flohil, teamleider Planning & Control 
 
Overig 
Niels Tiemessen, PO-Raad  
Peter Lucas, VO-raad  
Doride de Bruijn, MBO Raad  
Petra van Haren, AVS 
Arend Smit, NVS 
Marc Spierings, CvTE  
Stephan de Valk, GEU 
Margreet de Vries, EDventure 
Janet Nijrolder, Inspectie van het Onderwijs 
Sicco Kole, Inspectie van het Onderwijs 
 
Daarnaast is gebruik gemaakt van eerdere gespreksverslagen met  
Michiel Colenbrander, Bureau ICE 
Astrid Lubbers en Angelique Oosterink,  A-Vision 
 
 
  
 
 

44 Oberon 
  
 
 
Postbus 1423, 3500 BK  Utrecht 
t  030  230 60 90   |  f 030 230 60 80 
info@oberon.eu  |  www.oberon.eu 
 
Utrecht, 15 februari 2021 
In opdracht van het ministerie OCW 
 
 

