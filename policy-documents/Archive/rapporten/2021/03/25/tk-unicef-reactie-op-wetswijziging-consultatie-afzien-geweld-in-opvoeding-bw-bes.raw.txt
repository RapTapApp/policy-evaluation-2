 
Reactie op wetswijziging consultatie : Afzien geweld in opvoeding BW BES 
Deze reactie gaat over het voorstel om ‘verzorgers’ toe te voegen in de tekst van het ‘Voorstel van 
Wet wijziging BW BES’ en in de ‘Memorie van Toelichting wijziging BW BES’. 
UNICEF verwelkomt de ontwikkeling van een norm als aanvulling op het bestaande wettelijk kader 
ter bescherming van kinderen en jongeren in Caribisch Nederland. Het dichten van deze juridische 
lacune in aanvulling op het BW BES is een essentiële eerste stap.  
Bij de beschrijving van het wetsvoorstel op deze website staat dat ‘het wetsvoorstel regelt dat 
ouders en verzorgers op Bonaire, St. Eustatius, en Saba in de verzorging en opvoeding van het kind 
geen geestelijk of lichamelijk geweld of enige andere vernederende behandeling toepassen’. In deze 
tekst gaat het om het gedrag en handelen van ouders maar ook van verzorgers in de bredere zin. Het 
introduceren van een norm die niet alleen het gedrag van ouders maar ook verzorgers regelt, is 
gezien de context van deze eilanden bijzonder belangrijk. In de ‘Situatieanalyse kinderen en jongeren 
in Caribisch Nederland’ (UNICEF 2019), wordt geconstateerd dat terwijl jongere moeders minder 
geneigd lijken te zijn om geweld te gebruiken om hun kinderen te disciplineren, gewelddadige 
discipline nog steeds aangemoedigd en algemeen aanvaard [wordt] door oudere generaties en de 
bredere gemeenschap. Er waren ook signalen dat gewelddadige disciplinaire praktijken werden 
toegepast in pedagogische omgevingen zoals scholen, kinderdagverblijven en naschoolse opvang. 
Deze bevindingen zijn een aanwijzing dat de normering van gedrag in het wetsvoorstel terecht 
verder moet gaan dan ouders, en specifiek dat de voorgestelde normstelling ook het gedrag van 
verzorgers zou moeten omvatten.  
Hoewel in de tekst op de website staat dat het wetsvoorstel het gedrag van zowel ouders als 
verzorgers regelt, hebben de voorgestelde wet en de bijbehorende Memorie van Toelichting 
(‘Voorstel van Wet wijziging BW BES’ en ‘Memorie van Toelichting wijziging BW BES’) alleen 
betrekking op ouders. 
Het ‘Voorstel van Wet wijziging BW BES’, begint met de alinea :  
‘Voorstel van wet tot wijziging van Boek 1 van het Burgerlijk Wetboek BES inhoudende dat er 
in de verzorging en opvoeding van een kind geen plaats is voor het gebruik van geestelijk of 
lichamelijk geweld jegens of van enige andere vernederende behandeling van kinderen in de 
verzorging en opvoeding. ’ 
In deze alinea gaat het eveneens over de verzorging en opvoeding van kinderen zonder verdere 
specifieke verwijzing naar ouders of verzorgers in bredere zin. De voorgestelde wijziging in Artikel 
247, tweede lid, van Boek 1 van het Burgerlijk Wetboek BES, is nu als volgt verwoord :  
‘In de verzorging en opvoeding van het kind passen de ouders geen geestelijk of lichamelijk 
geweld of enige andere vernederende behandeling toe.’ 
In deze zin, gaat de norm alleen over het gedrag van ouders; d.w.z. de verzorging en opvoeding van 
het kind door ouders. De verwijzing naar verzorgers in bredere zin ontbreekt.  
In paraaf 2.3. Uitbreiding tot de BES-eilanden blz. 2 in de ‘Memorie van Toelichting wijziging BW BES’ 
de verwijzing naar verzorgers in bredere zin ontbreekt ook. Dit lijkt het geval te zijn omdat de tekst 
letterlijk is overgenomen uit de tekst in de Nederlandse wet die alleen naar ouders verwijst. Dit is 
een belangrijke omissie. Gezien de culturele verschillen en verschillen in opvoedpraktijken tussen 
1 
 

