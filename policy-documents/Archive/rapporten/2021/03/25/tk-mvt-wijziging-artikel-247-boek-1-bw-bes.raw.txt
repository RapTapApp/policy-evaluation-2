 MEMORIE VAN TOELICHTING 
I. ALGEMEEN 
1. Inleiding 
 
In de motie van het lid Van der Graaf (CU) c.s. van 10 oktober 2019 wordt de regering onder meer 
opgeroepen om “in samenspraak met de openbare lichamen met een wetsvoorstel te komen om 
geestelijk geweld, lichamelijk geweld of andere vernederende behandeling in de opvoeding op de 
1
BES te verbieden”. Daaraan ligt, aldus de motie, de constatering ten grondslag dat onder meer in 
het Burgerlijk Wetboek van Europees Nederland “is opgenomen dat in de verzorging en 
opvoeding van het kind de ouders geen geestelijk of lichamelijk geweld of enige andere 
vernederende behandeling mogen toepassen, maar dat een soortgelijke wet in het Burgerlijk 
Wetboek BES ontbreekt.” (hierna: BW BES). Dit wetsvoorstel geeft uitvoering aan deze motie. 
Deze toelichting wordt gegeven mede namens de Staatssecretaris van Volksgezondheid, Welzijn 
en Sport. 
 
2. Hoofdlijnen van het voorstel 
 
2.1 Algemeen 
 
Het wetsvoorstel strekt tot aanpassing van het tweede lid van artikel 247 van Boek 1 van het BW 
BES. In dat lid is reeds bepaald dat onder verzorging en opvoeding mede worden verstaan de zorg 
en de verantwoordelijkheid voor het geestelijk en lichamelijk welzijn van het kind en het 
bevorderen van de ontwikkeling van zijn persoonlijkheid. Aan het lid wordt toegevoegd dat onder 
verzorging en opvoeding ook wordt verstaan de zorg en verantwoordelijkheid voor de veiligheid 
van het kind. Aan het lid wordt tevens toegevoegd dat in de verzorging en opvoeding geen 
geestelijk of lichamelijk geweld of enige andere vernederende behandeling mag worden toegepast. 
 
Het wetsvoorstel is gemodelleerd naar het Europees Nederlandse wetsartikel 1:247 lid 2 BW. Gelet 
daarop wordt hierna eerst ingegaan op de Europees Nederlandse wetsgeschiedenis en vervolgens 
op de voorgestelde uitbreiding tot de openbare lichamen Bonaire, Sint Eustatius en Saba (hierna 
ook: de BES-eilanden). 
 
2.2 Achtergronden bij de Europees Nederlandse wetsgeschiedenis 
 
2
Het Europees Nederlandse artikel 1:247 lid 2 BW is in 2007 tot stand gekomen. Het doel was een 
bijdrage te leveren aan de preventie van kindermishandeling door ouders de verplichting op te 
leggen om hun kinderen te verzorgen en op te voeden zonder toepassing van geestelijk of 
lichamelijk geweld of van welke andere vernederende behandeling dan ook. Daarmee is, kort 
gezegd, geweld in de opvoeding verboden. Het gaat hierbij om alle denkbare vormen van geweld, 
3
dus ook het alledaagse geweld tegen kinderen dat de ouders gebruiken als opvoedingsmiddel. 
Mishandeling van het kind, terwijl de ouders zeggen dat zij hun kinderen slechts een 
4
‘pedagogische tik’ geven, is daarom in strijd met de regeling van artikel 1:247 lid 2 BW. 
 
In de toelichting bij de Europees Nederlandse regeling is daarnaast tot uitdrukking gebracht dat 
niet iedere handeling die de bedoeling tot corrigeren heeft, geweld oplevert. Het stevig beetpakken 
van een kind om te voorkomen dat het iets gevaarlijks doet, valt niet onder het toepassen van 
geweld. Hier overheerst immers niet het bestraffen, maar het voorkomen van gevaar. Wel kan het 
opzettelijk een kind pijn laten ondervinden worden aangemerkt als een vorm van 
5
geweldsuitoefening in de zin van artikel 1:247 lid 2 BW.  
                                                
1
 Kamerstukken II, 2019-2020, 35 300-IV, nr. 29. 
2
 Wet van 8 maart 2007 tot wijziging van Boek 1 van het Burgerlijk Wetboek teneinde een bijdrage te leveren 
aan het voorkomen van het gebruik van geestelijk of lichamelijk geweld jegens of van enige andere 
vernederende behandeling van kinderen in de verzorging en opvoeding (Stb. 2007, 145). 
3
 Kamerstukken II, 2005-2006, 30 316, nr. 6, p. 1. 
4
 Vgl. Kamerstukken II, 2005-2006, 30 316, nr. 6, p. 9. 
5
 Kamerstukken II, 2005-2006, 30 316, nr. 3, p. 2-3. 
1 
 

feitelijk ter hand nemen, gehouden zijn om te handelen in overeenstemming met artikel 1:247 lid 
2 BW BES.  
 
In de praktijk dragen voorts ook derden bij aan de opvoeding en ontplooiing van het kind. Denk 
hierbij aan het onderwijs op school, de kinderdagopvang of de (sport)club. Net als in de Europees-
Nederlandse context zijn de ouders binnen en buiten het gezin verantwoordelijk voor de veiligheid 
van hun kinderen. Indien ouders vermoeden dat hun kind door derden wordt mishandeld of 
misbruikt, dienen zij daarom stappen te ondernemen om deze mishandeling of dit misbruik te 
stoppen. Naast ouders dragen professionals en organisaties ook een verantwoordelijkheid om 
kinderen in Caribisch Nederland te vrijwaren van (geestelijk) geweld en geen lijfstraffen toe te 
passen. Zo heeft het bevoegde gezag volgens de vigerende onderwijswetgeving in Caribisch 
Nederland een zorgplicht voor de sociale, psychische en fysieke veiligheid van leerlingen. 
 
3. Het huidige (wettelijke) stelsel op de BES 
Voor het jeugdbeleid in Caribisch Nederland zijn twee overheden verantwoordelijk: de openbare 
lichamen van Bonaire, Sint Eustatius en Saba zijn verantwoordelijk voor de preventieve 
jeugdactiviteiten en de laagdrempelige eerstelijns opvoedondersteuning aan ouders; het ministerie 
van VWS is verantwoordelijk voor de ambulante en residentiële jeugdzorg bij meer complexe 
(multi-)problematiek, de pleegzorg en de uitvoering van de kinderbeschermingsmaatregelen. Op 
Bonaire zijn de preventie en opvoedondersteuning belegd bij het Centrum voor Jeugd en Gezin. Op 
Sint Eustatius en Saba zijn deze taken recentelijk overdragen aan de openbare lichamen. De 
preventie en opvoedondersteuning zijn aldaar belegd bij units social support. Dit stelt de openbare 
lichamen in staat om laagdrempelig hulp en ondersteuning te organiseren bij opvoedvragen van 
ouders of verzorgers. Op dit moment wordt de zwaardere jeugdzorg uitgevoerd door drie 
aanbieders: Jeugdzorg en Gezinsvoogdij CN (JGCN) en de residentiële instellingen Stichting Project 
en Rosa di Sharon. Vanaf 2016 is de kwaliteit van de jeugdzorg genormeerd en het toezicht op de 
11
uitvoering van jeugdzorg belegd bij de Inspectie Gezondheidszorg en Jeugd. 
JGCN is belast met de uitvoering van de ambulante jeugdzorg, de pleegzorg en de 
kinderbeschermingsmaatregelen. Er wordt gewerkt aan de hand van een methodiek die gericht is 
12
op de veiligheid van het kind. Doel hiervan is oorzaken van onveiligheid weg te nemen en te 
komen tot een situatie waarin de kinderen voldoende veilig zijn en het gezin zonder JGCN verder 
kan. 
Op elk eiland is verder een Zorg- en Veiligheidshuis ingericht voor de aanpak van 
multiproblematiek die aansluit bij de lokale situatie per eiland. Casuïstiek waar sprake is van 
13
huiselijk geweld of kindermishandeling is in deze Zorg- en Veiligheidshuizen geprioriteerd.  
Het ministerie van VWS heeft met de openbare lichamen het Bestuursakkoord aanpak huiselijk 
14
geweld en kindermishandeling 2017-2020 gesloten en voor de uitvoering hiervan middelen 
beschikbaar gesteld. Op grond van dit bestuursakkoord hebben de openbare lichamen en het 
ministerie samengewerkt aan preventie, deskundigheidsbevordering, het versterken van de 
hulpverlening en het inrichten van laagdrempelige advies- en meldpunten huiselijk geweld en 
kindermishandeling. Om de ingeslagen weg te continueren en de aanpak verder uit te werken en 
te bestendigen, heeft het ministerie van VWS met de openbare lichamen een nieuw 
bestuursakkoord getekend voor de periode 2021-2024. 
Regelgeving in Europees Nederland die betrekking heeft op de aanpak van kindermishandeling 
geldt veelal niet op Bonaire, Saba en Sint Eustatius. De door middel van de Wet verplichte 
                                                
11
 Kamerstukken II, 2014-15, 34 238. 
12
 JGCN werkt met de methodiek Child Focus Approach (CFA),die ondersteund wordt door de methodiek 
Functional Family Parole (FFP). 
13
 Brief van de Staatssecretaris van Volksgezondheid, Welzijn en Sport van 14 mei 2020, Kamerstukken II, 2019-
2020, 28 345, nr. 231. Vgl. ook het hiervoor genoemde rapport, p. 11-12. 
14
 Opgenomen als bijlage bij de Brief van de Staatssecretaris van Volksgezondheid, Welzijn en Sport van 17 
oktober 2017 (Kamerstukken II, 2017–2018, 28 345, nr. 183). 
3 
 

van geweld in de opvoeding. Dat kan aanleiding zijn voor ouders om geweld in de opvoeding 
onderling te bespreken en ervaringen uit te wisselen over het bestraffen van kinderen. Er kan zo 
ruimte ontstaan voor het aandragen van alternatieve (geweldvrije) oplossingen door familie, 
vrienden of andere ouders. Ook kan het aanleiding zijn voor ouders om ondersteuning te vragen 
bij de opvoeding van hun kinderen. Het voorstel kan in die zin bijdragen aan het voorkomen van 
de toepassing van geweld tegen kinderen als “opvoedingsmiddel”. 
 
Bij het voorgaande wordt nog het volgende opgemerkt. De ouders zijn op grond van dit 
wetsvoorstel steeds verantwoordelijk voor de veiligheid van hun kind. Die ouderlijke 
19
verantwoordelijkheid geldt voor de hele leefomgeving van het kind. Dat geldt dus ook in die 
situaties waarin derden bijdragen aan de opvoeding en ontplooiing van het kind. Het komt op de 
BES-eilanden ook voor dat kinderen worden opgevoed door familieleden (bijvoorbeeld: een 
grootouder van de kinderen), buren of bekenden in plaats van door de (biologische) ouder(s). De 
ouderlijke verantwoordelijkheid brengt dan mee dat de ouders dienen in te grijpen als zij weten of 
vermoeden dat hun kind wordt mishandeld of misbruikt door één of meer derden die het kind 
verzorgen en opvoeden. Dat kan bijvoorbeeld gebeuren door het aanspreken van deze opvoeders 
door de ouder(s) of door het inschakelen van een hulpverlener. Herhaald zij overigens dat de in 
artikel 1:247 lid 2 BW BES neergelegde norm ook rechtstreeks toepasselijk is op derden die de 
minderjarige verzorgen en opvoeden (artikel 1:248 BW BES), waarmee het verbod op het 
toepassen van geweld in de opvoeding zich ook uitstrekt tot familieleden, buren of bekenden die 
de opvoeding en verzorging feitelijk ter hand nemen. 
Het voorstel kan verder hulpverleners helpen om geweld in de opvoeding bespreekbaar te maken 
en ouders te overtuigen van de noodzaak om hulp te aanvaarden bij de opvoeding van hun 
kinderen. Hierdoor kan erger worden voorkomen. Ten slotte kan het stellen van de norm een 
bijdrage leveren aan het vroegtijdig signaleren van kindermishandeling door professionals en 
20
burgers. Naar aanleiding van de melding kan zo nodig van overheidswege worden ingegrepen. 
Voor kinderen kan de norm ook een steun in de rug zijn. Zij hebben immers recht op een 
geweldvrije opvoeding en dit maakt het voor hen gemakkelijker om “hun geheim” te bespreken 
21
met iemand die zij vertrouwen of op school. 
 
5. Constitutionele toetsing 
 
Het wetsvoorstel is niet bedoeld om verder dan noodzakelijk te treden in de verantwoordelijkheid 
en vrijheid die ouders, mede gelet op artikel 8 van het verdrag tot bescherming van de rechten 
van de mens en de fundamentele vrijheden (EVRM), hebben bij de wijze waarop zij invulling geven 
aan de verzorging en opvoeding van hun kinderen. Naast de vrijheid van ouders om hun kinderen 
te verzorgen en op te voeden naar eigen inzicht staat evenwel de plicht van de overheid om 
kinderen te beschermen tegen alle vormen van lichamelijk of geestelijk geweld, letsel of misbruik, 
lichamelijke of geestelijke verwaarlozing of nalatige behandeling, mishandeling of exploitatie, met 
22
inbegrip van seksueel misbruik (artikel 19 IVRK). Het gaat daarbij ook om de rechten van 
kinderen zelf, namelijk het recht op lichamelijke en geestelijke integriteit, zoals bijvoorbeeld 
vastgelegd in de artikelen 3 (verbod op vernederende behandeling) en 8 (recht op privéleven) van 
23
het EVRM. Met het voorstel wordt een balans gevonden tussen de verantwoordelijkheid en 
vrijheid van ouders en de plicht tot bescherming van kinderen door de overheid. 
 
6. Uitvoering en handhaving  
 
Artikel 1:247 BW BES maakt deel uit van de regeling omtrent het gezag over minderjarige 
kinderen (titel 14 van Boek 1 BW BES). Dit gezag wordt uitgeoefend door de ouder(s) of de voogd. 
                                                
19
 Vgl. Kamerstukken II, 2005-2006, 30 316, nr. 3, p. 7-8. 
20
 Vgl. Kamerstukken II, 2005-2006, 30 316, nr. 3, p. 4 en nr. 6, p. 1. 
21
 Vgl. Kamerstukken II, 2005-2006, 30 316, nr. 3, p. 4. 
22
 Vergelijk ook artikel 17 van het Europees Sociaal Handvest. 
23
 Vgl. Kamerstukken II, 2005-2006, 30 316, nr. 3, p. 1-2. Vergelijk ook de artikelen 10 (recht op eerbiediging 
persoonlijke levenssfeer) en 11 (recht op onaantastbaarheid lichaam) van de Grondwet. 
5 
 

Verder stelt de Kinderombudsman dat de regeling van een verbod op het gebruik van geestelijk of 
lichamelijk geweld in de opvoeding en verzorging van het kind zonder flankerend beleid, weinig 
effect zal hebben. In paragraaf 3 is gewezen op het (lopende) beleid vanuit de ministeries van 
VWS en JenV met betrekking tot kindermishandeling en opvoedondersteuning. Het wetsvoorstel 
vormt een ondersteuning voor dit beleid. Er zal afstemming plaatsvinden tussen de ministeries van 
VWS en JenV en de openbare lichamen over de wijze waarop middels bewustwording en 
voorlichting deze wetswijziging onder de aandacht zal worden gebracht van professionals en 
burgers in Caribisch Nederland. 
 
De Kinderombudsman heeft gevraagd om de mening van kinderen mee te nemen in de 
voorbereiding op dit wetsvoorstel. De regering hecht belang aan de mening van kinderen in zaken 
die voor hen van belang zijn. Uit het rapport ‘Als je het ons vraagt. De Kinderombudsman op 
kinderrechtentour in Caribisch Nederland’, uit 2017, en de reactie van de Kinderombudsman op 
het wetsvoorstel, blijkt dat dit wetsvoorstel goed past bij wat kinderen en jongeren aan de 
Kinderombudsman hebben aangegeven. Het voornemen is voorts om bij de invulling van het 
(lopende) beleid kinderen te betrekken. 
 
9. Overgangsrecht en inwerkingtreding 
 
Het wetsvoorstel treedt in werking op een bij koninklijk besluit te bepalen tijdstip. Er is geen 
noodzaak voor een bepaling van overgangsrecht. 
 
II. ARTIKELSGEWIJS 
 
Artikel I  
 
Voorgesteld wordt dat het tweede lid van artikel 1:247 BW BES letterlijk in overeenstemming 
wordt gebracht met het equivalent in het Europees Nederlandse BW. Hiermee komt tot uitdrukking 
dat het een ondeelbaar uitgangspunt is dat ouders in de verzorging en opvoeding van een kind 
geen geestelijk of lichamelijk geweld of enige andere vernederende behandeling toepassen. Om 
dezelfde reden wordt nu in het BW BES verduidelijkt dat de verzorging en de opvoeding van een 
kind niet alleen ziet op het geestelijk en lichamelijk welzijn van het kind, maar ook op diens 
“veiligheid”. Dat was tot dusver wel in het Europees Nederlandse BW, maar niet in het BW BES 
geëxpliciteerd. Voor de inhoud en strekking van het voorgestelde tweede lid van artikel 1:247 BW 
BES wordt verwezen naar het voorgaande, in het bijzonder paragraaf 2 van deze toelichting. 
 
 
De Minister voor Rechtsbescherming, 
 
7 
 

