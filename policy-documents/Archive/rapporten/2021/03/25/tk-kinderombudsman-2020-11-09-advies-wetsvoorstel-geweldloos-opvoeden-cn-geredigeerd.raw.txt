 
Aan de minister voor Rechtsbescherming 
De heer drs. S. Dekker 
 
 
 
Den Haag, 9 november 2020 
 
 
 
Betreft: Advies op het wetsvoorstel BES strekkende tot het afzien van geweld jegens kinderen in de 
opvoeding en verzorging 
 
Inleiding 
Op 29 september 2020 heeft u de Kinderombudsman gevraagd te adviseren op het conceptwetsvoorstel 
tot wijziging van Boek 1 van het Burgerlijk Wetboek BES, inhoudende dat er in de verzorging en 
opvoeding van een kind geen plaats is voor het gebruik van geestelijk of lichamelijk geweld jegens of van 
enige andere vernederende behandeling van kinderen. Deze reactie treft u hieronder aan. 
 
Het is goed dat er nu een wetsvoorstel ligt waarin de norm geen geweld te gebruiken in de opvoeding 
ook voor de kinderen in het Caribische deel van Nederland wordt vastgelegd. Hiermee wordt tegemoet 
gekomen aan een onder andere door het Kinderrechtencomité reeds lang geuite en bepleite oproep (zie 
1
bijlage) . Ik heb het wetsvoorstel dan ook met veel belangstelling gelezen. Het voorstel heb ik gelegd 
naast de vereisten die gelden vanuit het Internationaal Verdrag inzake de Rechten van het Kind (verder: 
Kinderrechtenverdrag en IVRK) en de richtlijnen van het Kinderrechtencomité, dat mondiaal toezicht 
houdt op de naleving van het Kinderrechtenverdrag. Graag wil ik hierbij mijn advies aan u kenbaar 
maken.  
 
Advies 
De Kinderombudsman is positief over dit wetsvoorstel. Hieronder drie aandachtspunten die ik u wil 
meegeven.  
1. Het enkel codificeren van een verbod op gebruik van geestelijk of lichamelijk geweld of enige 
andere vernederende behandeling in de opvoeding zonder flankerend beleid, zal weinig effect 
hebben. Hoe gaan de kinderen waar het om gaat merken dat er iets verandert en wanneer? 
Belangrijk is dus niet alleen een norm te stellen, maar de invoering gepaard te laten gaan met 
beleid, dat erop gericht is de bevolking bewust te maken van het verbod en hen voor te lichten 
2
over bijvoorbeeld alternatieven voor het gebruik van geweld in de opvoeding. Beleid moet ook 
toezien op het ondersteunen van ouders in het aanleren van een geweldloze opvoedingsstijl. De 
Kinderombudsman roept op hiervoor ook in de MvT expliciet aandacht te hebben. In dit beleid 
dient in de visie van de Kinderombudsman aandacht te zijn voor de sociaal-culturele context 
waarbinnen de kinderen in Caribisch Nederland opgroeien. De Kinderombudsman heeft in het 
verleden tijdens bezoeken aan de eilanden gezien en gehoord op welke manier door de 
 
1
 Concluding Observations on the fourth periodic report on the Netherlands (CRC/C/NDL/CO/4)  
2
 Fysieke bestraffing van kinderen; een inventarisatie van wettelijke verboden in vier Europese landen    
K. Kooijman, I. ten Berge, A. Oostveen  Utrecht, NIZW, 2003  
 
 voor de rechten van kinderen en jongeren  
blad 1 van 5 
 

gedrag van hen valt hiermee onder artikel 19 van het Kinderverdrag. Het wetsvoorstel en de hierin 
vastgelegde norm zou dan ook op hen van toepassing moeten zijn. In de MvT staat hierover dat de 
ouders op grond van dit wetsvoorstel steeds verantwoordelijk zijn voor de veiligheid van hun kind. De 
ouderlijke verantwoordelijkheid brengt dan mee dat de ouders dienen in te grijpen als zij weten of 
vermoeden dat hun kind wordt mishandeld of misbruikt door één of meer derden, die bijdragen aan de 
opvoeding van het kind, bijvoorbeeld door het aanspreken van deze opvoeders door de ouders of door 
het inschakelen van een hulpverlener. De Kinderombudsman betwijfelt of het verstandig is om deze 
verantwoordelijkheid bij de ouders te leggen en of hiermee ook aan de verplichting ex artikel 19 IVRK 
wordt voldaan. De Kinderombudsman geeft dan ook in overweging de wettekst op dit punt aan te vullen 
met 'en verzorgers'.  
 
Visie van kinderen 
4
In 2016 bezocht de Kinderombudsman voor het eerst het Caribische deel van Nederland. Toen is een 
vragenlijst uitgezet onder de kinderen en jongeren daar en zijn gesprekken gevoerd met kinderen en 
jongeren, en volwassenen. De uitkomsten staan in het rapport Als je het ons vraagt; de 
Kinderombudsman op kinderrechtentour in Caribisch Nederland en zijn gedeeld met het Rijk en de 
Openbare Lichamen. Dit wetsvoorstel past goed bij wat de kinderen en jongeren ons toen hebben 
verteld. Een belangrijke oproep was namelijk ervoor te zorgen dat hun ouders en opvoeder beter met 
hen om zouden gaan. Op alle eilanden gaven kinderen en jongeren aan dat hun ouders te weinig 
beschikbaar voor hen waren. Ook hoorden wij van kinderen dat volwassenen (ouders en grootouders) te 
weinig 'respect' voor hen hebben en niet naar hen luisteren, omdat ze volgens de kinderen, ouderwetse 
ideeën over opvoeding hebben. Volgens kinderen en jongeren zouden ouders vaker het goede 
voorbeeld moeten geven. Kinderen en jongeren zeiden dat hun ouders ontlast moesten worden. 
Daarnaast wilden ze dat hun ouders ondersteund worden om betere opvoeders te worden. Kinderen en 
jongeren (en hun ouders) hebben dus zelf ook al een beeld bij wat beter kan. Het is dan ook belangrijk 
hun mening mee te nemen in zowel de wetgeving waar het nu om gaat, als de daadwerkelijk activiteiten 
die daarmee gepaard moeten gaan voor de bestrijding van geweld in de opvoeding.  
 
Tot slot 
De Kinderombudsman is positief over het wetsvoorstel. Ik zie met belangstelling de wetswijziging en het 
flankerend beleid om geweld in de opvoeding en verzorging tegen te gaan in Caribisch Nederland 
tegemoet. Mocht er nog behoefte zijn aan een nadere toelichting, dan sta ik hier natuurlijk voor open.  
 
 
Met vriendelijke groet, 
 
 
 
 
de Kinderombudsvrouw 
 
  
 
4
 Op dit moment staat er een soortgelijke vragenlijst uit die door de kinderen en jongeren in Caribisch Nederland 
ingevuld kunnen worden. De resultaten zullen in 2021 openbaar worden.  
 voor de rechten van kinderen en jongeren  
blad 3 van 5 
 

Het Kinderrechtencomité liet zich ook in de richtlijn uit 2006 uit over geweld in de opvoeding. In deze 
richtlijn gaat het Kinderrechtencomité in op het recht van het kind op bescherming tegen lijfstraffen en 
7
andere wrede of onterende vormen van straf . Het Kinderrechtencomité stelt in deze richtlijn: "Er is 
niets dubbelzinnigs aan:  “alle vormen van lichamelijk of geestelijk geweld” laat geen ruimte voor enige 
mate van gelegaliseerd geweld tegen kinderen. Lijfstraffen en andere wrede of vernederende vormen 
van bestraffing zijn vormen van geweld en Staten die partij zijn, moeten alle benodigde wetgevende, 
bestuurlijke, sociale en opvoedkundige maatregelen nemen om die uit te bannen (paragraaf 18)." 
Daarnaast verwijst artikel 28 lid 2 van het Verdrag naar discipline op scholen en eist van Staten die partij 
zijn dat zij “alle passende maatregelen nemen om te verzekeren dat de wijze van handhaving van de 
discipline op scholen verenigbaar is met de menselijke waardigheid van het kind en in overeenstemming 
is met dit Verdrag" (paragraaf 19). 
 
Concluding Observations 
In 2015 heeft het Kinderrechtencomité voor het laatst gerapporteerd over het Koninkrijk der 
8
Nederlanden. In haar Concluding Observations over Nederland gaat het Kinderrechtencomité in op de 
zorgen die zij heeft ten aanzien van de implementatie van het Kinderrechtenverdrag en doet zij 
aanbevelingen. In de Concluding Observations geeft het Kinderrechtencomité aan bezorgd te zijn dat 
kinderen in het Caribische deel van Nederland niet dezelfde rechten hebben als de kinderen in het 
Europese deel van Nederland. Daarnaast geeft het Kinderrechtencomité aan bezorgd te zijn over de 
afwezigheid van juridische voorzieningen die lijfstraffen van kinderen thuis, in alternatieve 
9
zorgsettingen, kinderopvang en scholen in het Caribische deel van Nederland verbieden. Het 
Kinderrechtencomité beveelt dan ook aan ervoor te zorgen dat de wetgeving alle vormen van geweld 
adresseert en expliciet het geven van lijfstraffen in alle settingen verbiedt en maatregelen inzet om 
positieve, geweldloze en participatieve vormen van opvoeding te promoten, door het hele Koninkrijk, in 
10
het bijzonder Aruba en Caribisch Nederland. 
 
 
 
7
 General comment nr 8 (2006)L The right of the child to protection from corporal punishment and other cruel 
or degrading forms of punishment (arts. 19; 28, para. 2; and 37, inter alia) CRC/C/GC/8 
8
 Op dit moment vindt het vijfde rapportageproces plaats.  
9
 Paragraaf 36 sub b Concluding Obervations on the fourth periodic report on the Netherlands (CRC/C/NDL/CO/4) 
10
 Paragraaf 37 sub e Concluding Obervations on the fourth periodic report on the Netherlands (CRC/C/NDL/CO/4) 
 voor de rechten van kinderen en jongeren  
blad 5 van 5 
 

