Wijziging van enige bepalingen in Boek 1 en Boek 10 van het Burgerlijk Wetboek en van 
Boek 1 van het Burgerlijk Wetboek van Bonaire, Sint Eustatius en Saba met betrekking 
tot de keuze van de geslachtsnaam (introductie gecombineerde geslachtsnaam)  
MEMORIE VAN TOELICHTING 
 
I Algemeen deel 
 
1. Inleiding 
Met dit wetsvoorstel wordt een regeling ingevoerd die het mogelijk maakt dat ouders hun kind een 
gecombineerde geslachtsnaam geven. Hiermee wordt uitvoering gegeven aan de op 29 januari 
2019 door de Tweede Kamerleden Groothuizen en Bergkamp ingediende (gewijzigde) motie. In 
deze motie wordt de regering gevraagd het naamrecht aan te passen, zodat ouders hun kinderen 
1
een dubbele achternaam kunnen geven. Daarmee wordt tegemoet gekomen aan de toenemende 
vraag vanuit (een deel van) de samenleving naar meer keuzevrijheid in het naamrecht. Het 
2
kabinet heeft toegezegd de motie te gaan uitvoeren. De motie sluit aan bij aanbevelingen die 
3
eerder zijn gedaan door de Werkgroep liberalisering naamrecht. 
Deze toelichting is als volgt opgebouwd. Paragraaf 2 beschrijft de context van het voorstel: 
functies van de naam, voorgeschiedenis en uitgangspunten van het naamrecht. Paragraaf 3 
beschrijft de hoofdlijnen van de voorgestelde regeling. Paragraaf 4 gaat in op de ontvangen 
reacties bij de (internet)consultatie. Paragraaf 5 geeft de financiële gevolgen weer alsmede de 
gevolgen voor organisaties en burgers. In paragraaf 6 wordt de regeling voor Caribisch Nederland 
toegelicht. Daarna volgt het artikelsgewijze deel waarin de wetsartikelen zijn toegelicht.  
Geslachtsnaam is de wettelijke term voor de wettelijk/juridisch vastgelegde geslachtsnaam die 
volgt op een of meer voornamen. In het spraakgebruik is ook het begrip achternaam en naam 
gangbaar. In deze toelichting worden de wettelijke aanduidingen geslachtsnaam en voornaam 
gebruikt. Een persoon kan slechts één geslachtsnaam hebben. Die geslachtsnaam kan zijn 
samengesteld uit (een deel van) de geslachtsnaam van de ene ouder en de andere ouder. Een 
dergelijke samengestelde geslachtsnaam wordt in deze toelichting en de wet een gecombineerde 
geslachtsnaam genoemd. Een deel van een gecombineerde geslachtsnaam wordt in deze 
toelichting aangeduid met naam. Voor de invoering van deze wet reeds bestaande geslachtsnamen 
die uit meerdere delen bestaan worden aangeduid als meervoudige geslachtsnaam.  
 
2. Context van het voorstel en gevolgen voor grondrechten 
 
Functies van de naam  
Het hebben van een naam is belangrijk, zowel voor mensen individueel als voor de samenleving. 
De voortschrijdende informatisering en het gebruik van nummers ter identificatie, zoals het 
burgerservicenummer, doen daaraan niet af. Een naam is nog steeds een belangrijk onderdeel van 
de identiteit van een persoon, zeker in het maatschappelijke leven. Dat de naam een belangrijk 
onderdeel is van de identiteit van een persoon wordt ook erkend in mensenrechtenverdragen. Zo 
bepaalt artikel 8 van het Verdrag inzake de rechten van het kind (hierna: IVRK) dat de Staten die 
partij zijn bij het verdrag zich verbinden tot eerbiediging van het recht van het kind zijn of haar 
identiteit te behouden ‘met inbegrip van nationaliteit, naam en familiebetrekkingen zoals wettelijk 
erkend, zonder onrechtmatige inmenging. 
Een naam is ook een symbool van saamhorigheid en zegt iets over bijvoorbeeld tot welk 
familieverband een persoon behoort. Uit de jurisprudentie van het Europese Hof voor de Rechten 
van de Mens (EHRM) komt naar voren dat ook het hof namen beschouwt als een middel van 
identificatie en binding met een bepaalde familie. De geslachtsnaam valt daarmee onder het recht 
op eerbiediging van het privé- en gezinsleven in de zin van artikel 8 lid 1 van het Europees 
Verdrag tot bescherming van de rechten van de mens en de Fundamentele Vrijheden (hierna: 
4
EVRM).  
 
Voorgeschiedenis 
                                                 
1
 Kamerstukken II 2018/19, 35000 VI, nr. 89. 
2
 Kamerstukken II 2018/19, 33836, nr. 46. 
3
 Werkgroep liberalisering naamrecht (2009), Bouwstenen voor een nieuw naamrecht    (bijlage bij 
Kamerstukken II 2009/10, 32123 VI, nr. 121). 
4
 Het EHRM heeft voor het eerst in de zaak Burghartz bepaald dat de geslachtsnaam onder het recht op 
eerbiediging van het privé- en gezinsleven van artikel 8 EVRM valt; EHRM 22 februari 1994, nr. 16213/90, NJ 
1996, 12 (Burghartz v. Zwitserland).  
1 
 

in de registratie van de naam in de lidstaten waar Europese burgers mee verbonden zijn. 
Eventuele verschillen kunnen immers twijfel doen ontstaan aan de identiteit van de betrokkene en 
aan de echtheid van de overgelegde documenten of aan de waarheidsgetrouwheid van de daarin 
vermelde gegevens. Het risico dat de Europese burger ten gevolge van de verscheidenheid van 
namen twijfel aan zijn identiteit moet wegnemen, vormt een belemmering voor de uitoefening van 
het in artikel 21 VWEU verankerde recht om vrij te reizen en te verblijven op het grondgebied van 
de lidstaten. In dit voorstel is rekening gehouden met deze Europese regels. Dit wordt verder 
toegelicht bij de artikelsgewijze toelichting op de bepalingen in Boek 10 van het Burgerlijk 
Wetboek (hierna: BW).  
 
Bij het opstellen van het wetsvoorstel is – mede rekening houdend met de betreffende bepalingen 
uit mensenrechtenverdragen en het Europese recht - een aantal uitgangspunten leidend geweest: 
8
- het belang van het kind moet in het naamrecht worden gewaarborgd; 
 9
- gelijke behandeling van man en vrouw;  
- gelijke behandeling van kinderen geboren staande en buiten huwelijk of geregistreerd 
10
partnerschap van paren van verschillend of gelijk geslacht; 
- het rekening houden met de eenheid van het gezin, voor zover deze tot uitdrukking komt 
in de naam; 
- het belang van het maatschappelijk verkeer en een goed functionerende 
overheidsadministratie moeten in het naamrecht worden gewaarborgd; 
- meer keuzevrijheid in het naamrecht, waarbij duidelijkheid en eenvoud voorop staan; 
- beperking van de lasten voor zowel overheid als burgers. 
 
Het naamrecht is complex. Genoemde uitgangspunten kunnen in een naamstelsel niet altijd 
volledig of op gelijke wijze tot hun recht kunnen komen. Steeds dienen keuzes te worden gemaakt 
waaraan een afweging van de verschillende belangen ten grondslag ligt. In voorkomende gevallen 
zullen de gemaakte keuzes worden toegelicht in het artikelsgewijze deel. 
 
3. Voorgestelde regeling 
Aan de huidige mogelijkheden om naamskeuze te doen wordt een mogelijkheid toegevoegd, 
namelijk de keuze voor een gecombineerde geslachtsnaam. Een persoon kan slechts één 
geslachtsnaam hebben. Een geslachtsnaam kan enkelvoudig zijn, zoals Pietersen of Berghuis. Maar 
een geslachtsnaam kan op grond van de voorgestelde regeling ook zijn samengesteld uit ten 
hoogste twee geslachtsnamen. De keuze voor (de volgorde van) de namen in de samenstelling is 
aan de ouders. De namen worden achter elkaar vermeld zonder koppelteken. Als ouders zelf al 
een gecombineerde geslachtsnaam hebben op grond van deze regeling en zij willen hun kind ook 
een gecombineerde geslachtsnaam geven, mogen zij zelf kiezen welke naam uit hun 
samengestelde geslachtsnaam zij willen doorgeven. Ook dan geldt dat de gecombineerde 
geslachtsnaam uit niet meer dan twee namen mag bestaan.  
In de internetconsultatie is de vraag opgeworpen of een maximum moet worden gesteld aan het 
aantal door te geven namen. De Nederlandse Vereniging voor Burgerzaken (NVVB) bepleit om 
ouders een vrije keuze te bieden in het aantal namen waaruit de geslachtsnaam bestaat en uit 
welke namen de geslachtsnaam gaat bestaan. De Nederlandse Vereniging voor Rechtspraak 
(NVVR) vraagt in haar advies juist aandacht voor het feit dat namen uit praktisch oogpunt niet te 
lang moeten worden. Het maximum van twee door te geven namen is gesteld teneinde te lange 
namenreeksen te voorkomen. Daarmee wordt aangesloten bij de internationaal gehanteerde 
gecombineerde naamstelsels. 
 
Gelet op het uitgangspunt van eenheid van naam binnen het gezin geldt ook bij de nieuwe 
naamskeuzemogelijkheid dat de keuze alleen mogelijk is bij het eerste kind van dezelfde ouders.  
Op die manier ontstaan de volgende opties: 
- een kind krijgt de geslachtsnaam van één van de ouders (dit kan ook een gecombineerde 
geslachtsnaam zijn); 
- een kind krijgt een gecombineerde geslachtsnaam, die bestaat uit één (enkelvoudige 
geslachts)naam van een ouder gevolgd door één (enkelvoudige geslachts)naam van de 
andere ouder. 
                                                 
8
 Zie ook artikel 3 lid 1 IVRK. 
9
 Zie ook artikel 1 Grondwet, artikel 14 EVRM, artikel 26 Internationaal Verdrag inzake burgerrechten en 
politieke rechten en het Verdrag inzake de Uitbanning van alle Vormen van Discriminatie van Vrouwen.  
10
 Zie noot 7 en ook artikel 2 IVRK. 
3 
 

Voorbeelden 
In de praktijk werkt het als volgt. Een ouder met de geslachtsnaam De Vries en een ouder met de 
geslachtsnaam Willems krijgen een kind. De ouders kunnen dan kiezen om hun kind de naam De 
Vries, Willems, De Vries Willems of Willems De Vries te geven.  
 
De Vries 
• De Vries 
• Willems 
• De Vries Willems  
• Willems De Vries  
Willems 
 
 
Als dit kind de geslachtsnaam De Vries Willems heeft gekregen en zelf een kind krijgt met een 
ander die eveneens een geslachtsnaam heeft bestaande uit twee namen, bijv. Groen van der Laan, 
kan het (samen met de andere ouder) kiezen voor de volgende geslachtsnamen: De Vries Willems, 
Groen van der Laan, De Vries Groen, De Vries van der Laan, Willems Groen, Willems van der Laan, 
Groen De Vries, Groen Willems, van der Laan De Vries of van der Laan Willems.  
 
De Vries 
• De Vries Willems 
Willems 
• Groen van der Laan 
• De Vries Groen 
• De Vries van der Laan 
• Willems Groen 
• Willems van der Laan 
• Groen De Vries 
• Groen Willems 
• van der Laan De Vries 
Groen  
• van der Laan Willems 
van der Laan 
 
 
Op dit moment is er al een groep mensen met een gecombineerde of meervoudige geslachtsnaam 
11
(bijvoorbeeld Van Bergen Henegouwen, Korthals Altes, Jessurun d’Oliveira of Cohen Rodrigues ). 
Het uitgangspunt is dat deze namen hetzelfde worden behandeld als enkelvoudige 
geslachtsnamen. Deze namen zijn in de loop van de geschiedenis een eenheid geworden. Een 
reeds bestaande meervoudige geslachtsnaam kan dus als één geheel worden doorgegeven al dan 
niet in combinatie met een geslachtsnaam van de andere ouder. Aldus kunnen een ouder genaamd 
Cohen Rodrigues en een ouder genaamd Peters hun kind de volgende namen geven: Cohen 
Rodrigues, Peters, Cohen Rodrigues Peters of Peters Cohen Rodrigues.  
 
                                                 
11
 www.cbgfamilienamen.nl. 
5 
 

van rechtswege. In die gevallen wordt eveneens keuze voor een gecombineerde geslachtsnaam 
mogelijk. 
Bij adoptie wordt voorzien in een aanvullende keuzemogelijkheid. Naast de 
naamskeuzemogelijkheid zoals hiervoor uiteengezet, kan bij adoptie ook worden gekozen voor 
(een deel van) de oorspronkelijke geslachtsnaam van het kind. De naamskeuze is ook hierbij 
beperkt tot een geslachtsnaam bestaande uit niet meer dan twee namen. 
Bij adoptie komen er aldus de volgende opties bij: 
- een kind houdt de oorspronkelijke geslachtsnaam; 
- een kind krijgt één (enkelvoudige geslachts)naam van een ouder gevolgd door één naam 
van de oorspronkelijke geslachtsnaam; 
- een kind krijgt één naam van de oorspronkelijke geslachtsnaam gevolgd door de 
(enkelvoudige geslachts)naam van een ouder. 
Het kind Sanchez dat geadopteerd wordt door de ouders de Vries en Mulder kan aldus de namen 
krijgen: Sanchez, de Vries, Mulder, de Vries Mulder, Mulder de Vries, de Vries Sanchez, Mulder 
Sanchez, Sanchez de Vries of Sanchez Mulder. 
• Sanchez 
de Vries 
• de Vries 
• Mulder 
• de Vries Mulder 
Sanchez • Mulder de Vries 
• de Vries Sanchez 
• Mulder Sanchez 
Mulder • Sanchez de Vries 
• Sanchez Mulder 
 
Bij adoptie geldt verder nog het volgende. Als de (adoptief)ouders voor hun eerste kind hebben 
gekozen voor de geslachtsnaam van een van hen of voor een combinatie daarvan, dan geldt die 
keuze ook voor een volgend adoptiekind. Echter, zij kunnen dan wel nog kiezen voor de 
oorspronkelijke naam van het adoptiefkind of een combinatie van (een deel van) de 
oorspronkelijke geslachtsnaam van het adoptiefkind met de eerder gekozen geslachtsnaam van 
een van hen beiden. De gekozen volgorde van de namen voor het eerste kind, geldt ook bij 
volgende kinderen. Een paar voorbeelden: 
1. De ouders de Vries en Mulder hebben hun eerste kind de naam de Vries gegeven. Zij 
adopteren een kind met de (oorspronkelijke) naam Sanchez. Zij kunnen voor hun 
adoptiekind kiezen voor de namen: Sanchez, de Vries, de Vries Sanchez of Sanchez de 
Vries. 
2. In het hiervoor genoemde voorbeeld hebben de ouders gekozen voor de naam de Vries 
Sanchez. Vervolgens adopteren zij een tweede kind genaamd Gomez. Dit tweede kind 
kunnen zij de volgende namen geven: Gomez, de Vries of de Vries Gomez. 
3. De ouders de Vries en Mulder hebben hun eerste kind de naam de Vries Mulder gegeven. 
Zij adopteren vervolgens een kind met de (oorspronkelijke) naam Sanchez. Zij kunnen 
voor hun adoptiekind kiezen voor de namen: Sanchez, de Vries Mulder, de Vries Sanchez 
of Sanchez Mulder. 
4. In het onder 3 genoemde voorbeeld hebben de ouders gekozen voor de naam Sanchez 
Mulder. De ouders adopteren nog een kind, met de (oorspronkelijke) naam Gomez. Zij 
kunnen voor dit kind de volgende namen kiezen: Gomez, de Vries Mulder of Gomez 
Mulder. 
 
De nieuwe keuzemogelijkheid voor de gecombineerde geslachtsnaam is een aanvulling op de reeds 
bestaande keuzemogelijkheden. Het maken van een keuze is niet verplicht; in gevallen waarin de 
ouders geen keuze maken is de bestaande vangnetnorm van toepassing. De vangnetnorm houdt in 
dat het kind van de met elkaar gehuwde of geregistreerde ouders de naam van de vader of de 
7 
 

ruimte om rekening te houden met de wensen van de ouders. Dit kan leiden tot verschillende 
namen in verschillende landen. Op grond van artikel 3a van het Besluit geslachtsnaamswijziging 
kan in deze gevallen veelal naamswijziging worden verzocht. Zo’n wijzigingsverzoek kan echter 
pas worden ingediend nadat registratie van de geslachtsnaam volgens het Nederlandse recht heeft 
plaatsgevonden. Dit is omslachtig en er zijn kosten aan verbonden. Een groot deel van deze 
problemen wordt ondervangen door de uitbreiding van de keuzemogelijkheden in artikel 1:5 BW 
met de gecombineerde geslachtsnaam. De vraag is gesteld of daarnaast ook voor Nederlanders 
met nog een of meer andere nationaliteiten, een keuze voor het toepasselijke naamrecht moet 
worden opengesteld. Die vraag kan als volgt worden beantwoord.  
 
Van Nederlandse ouders mag in beginsel binding met het Nederlandse recht worden verwacht. De 
naam heeft nog steeds een belangrijke administratieve functie in het Nederlandse recht. Van 
oudsher is het uitgangspunt dat het namenrecht rechtszekerheid en een gemakkelijke 
15
hanteerbaarheid vereist . Een algemene rechtskeuzemogelijkheid voor kinderen die naast de 
Nederlandse nog een andere nationaliteit hebben, zou die uitgangspunten onder druk zetten. 
Immers, het opnemen van een rechtskeuze voor personen met een Nederlandse nationaliteit zou 
betekenen dat ook de geldigheid van het naambepalende of naamwijzigende rechtsfeit door het 
gekozen recht moet worden bepaald, alsmede dat de procedurele eisen van dat recht gelden. Het 
Nederlandse recht kent daarbij de procedurele voorwaarde van instemming van beide ouders bij 
de keuze voor de geslachtsnaam en de voorwaarde dat kinderen van 16 jaar en ouder hun mening 
kunnen uiten over de naamskeuze. Dat aan deze voorwaarden moet worden voldaan is onzeker als 
een rechtskeuze kan worden gedaan. Weliswaar zou toetsing van een rechtskeuze aan de 
openbare orde mogelijk zijn op grond van artikel 10:6 BW, maar dit vergt een beoordeling van 
geval tot geval. En het begrip openbare orde in de zin van het internationaal privaatrecht moet 
naar algemeen gehuldigde opvattingen zeer eng worden opgevat. Het wettelijk uitgangspunt dat 
het Nederlandse naamrecht van toepassing is op Nederlandse kinderen die ook een of meer 
andere nationaliteiten hebben, wordt daarom nog steeds onderschreven. Anderzijds is het 
wenselijk dat tegemoet wordt gekomen aan de belangen van kinderen met zowel de Nederlandse 
als nog een andere nationaliteit en hun ouders, om geen onnodige administratieve belemmeringen 
te ondervinden in hun streven om in meerdere landen onder dezelfde naam geregistreerd te staan. 
Europese burgers hebben daar recht op vanwege de vrijheid van elke burger van de Unie om op 
het grondgebied van de lidstaten te reizen en te verblijven, maar ook voor Nederlanders met een 
andere niet-Europese nationaliteit is het van belang om in hun nationaliteitslanden onder dezelfde 
naam geregistreerd te kunnen staan. Om dit doel te bereiken, met behoud van de gemakkelijke 
hanteerbaarheid, voorspelbaarheid en de procedurele waarborgen, is een extra 
naamskeuzemogelijkheid opgenomen. Deze extra mogelijkheid staat open voor de situaties waarin 
volgens het recht van een andere nationaliteit een geslachtsnaam mogelijk is die in het 
Nederlandse naamrecht niet kan worden gekozen. Dat kan zich bijvoorbeeld voordoen bij 
16
rechtstelsels met een vrije geslachtsnaamkeuze, zoals Engeland, Denemarken en Noorwegen . 
Een naamsketen of namenreeks kan nooit worden gekozen, aangezien dit geen geslachtsnaam is 
als bedoeld in de wet.  
 
Het voorgaande brengt mee dat een rechtskeuze mogelijk wordt voor personen met meerdere 
nationaliteiten, niet zijnde de Nederlandse, terwijl voor Nederlanders met nog een of meerdere 
andere nationaliteiten enkel de mogelijkheid wordt gecreëerd om te kiezen voor de naam die op 
grond van een ander recht mogelijk zou zijn. In het advies van de Staatscommissie IPR wordt de 
vraag opgeworpen of een verschil in de grondslag van de rechtskeuzebevoegdheid in gevallen 
waarin de nationaliteiten van het kind met meerdere nationaliteiten die van EU-lidstaten zijn, in 
overeenstemming is met de uitspraak van het Europese Hof van Justitie in de zaak Garcia Avello 
over de toepassing van het non-discriminatiebeginsel van artikel 12 EG-Verdrag (thans artikel 20 
VWEU) bij de vaststelling van het toepasselijk recht op de naam van kinderen die onderdaan zijn 
van een EU-lidstaat. Bij deze Europese jurisprudentie gaat het er in de kern om dat een onderdaan 
van een EU-lidstaat niet wordt belemmerd in het recht op vrij verkeer in de Europese Unie en dus 
dat er eenheid van naam binnen de Europese Unie kan worden gerealiseerd. Dat is met de 
voorgestelde regeling gewaarborgd. De uitkomst van een naamskeuze kan immers de naam 
volgens een andere nationaliteit zijn, terwijl de rechtszekerheid, voorspelbaarheid en processuele 
waarborgen voor kinderen gewaarborgd blijven. Door deze regeling kunnen de burgers van de 
Unie vrij op het grondgebied van de lidstaten reizen en verblijven en ondervinden zij geen hinder 
                                                 
15
 Zoals reeds tot uitdrukking gebracht in het arrest van de Hoge Raad van 1 november 1985, NJ 1986/603. Zie 
verder de verwijzing naar dit arrest in Kamerstukken II 1987/88, 20 213, nr. 3.  
16
 Naamrecht in vergelijkend perspectief: een quick scan, mr. G.-R. de Groot e.a., bijlage bij het Rapport 
Bouwstenen voor een nieuw naamrecht. 
9 
 

van het percentage ouders dat gaat kiezen voor een gecombineerde geslachtsnaam. Uit de 
hiervoor genoemde publiekspeiling kwam naar voren dat zo’n 21% van de ouders mogelijk kiest 
voor een gecombineerde geslachtsnaam. De extra uitvoeringskosten worden door de VNG 
uitgaande van het uit de publiekspeiling gebleken percentage van 21% van de ouders dat kiest 
voor een gecombineerde geslachtsnaam begroot op een bedrag tussen de € 0,1 en € 0,2 miljoen 
per jaar. Daarbij is de verwachting van het kabinet dat dit percentage van 21 in de praktijk lager 
uit zal vallen. Dit omdat een intentie tot gedrag niet altijd leidt tot feitelijk gedrag en beide ouders 
het eens moeten zijn met het geven van een gecombineerde geslachtsnaam aan hun kind. Ook de 
sociale omgeving kan een belangrijke rol spelen bij het maken van de keuze. Op dit moment geldt 
dat een meerderheid van de mensen blijkens de publiekspeiling kiest voor de geslachtsnaam van 
de vader. De praktijk zal uiteindelijk moeten uitwijzen hoe groot het percentage daadwerkelijk zal 
zijn. Voor wat betreft de financiële gevolgen gaat het kabinet vooralsnog uit van hetgeen in de 
impactanalyse is begroot. Deze kosten worden opgevangen binnen de begroting van het ministerie 
van Justitie en Veiligheid. Daarnaast moeten medewerkers worden getraind en zal de 
communicatie naar ouders moeten worden aangepast. 
 
De NVVR vraagt aandacht voor de administraties van andere (semi)overheidsorganen, 
ziekenhuizen, (sport)verenigingen en andere maatschappelijke organisaties. De voorgestelde 
regeling kan volgens de NVVR veel zoekwerk, verwarring en kosten meebrengen, vooral voor 
maatschappelijke organisaties die in verband met de Algemene verordening gegevensbescherming 
(AVG) geen toegang hebben tot gegevens die in de Basisregistratie Persoonsgegevens zijn 
opgenomen. Ook heeft de NVVR zorgen over de werkbaarheid van gecombineerde geslachtsnamen 
in het maatschappelijke – en veelal digitale –verkeer: bij administratieve verwerking is voor de 
geslachtsnaam meestal weinig ruimte ingericht, vaak slechts (een deel van) een regel. De NVVR 
vraagt zich af of de voorgestelde wetswijziging in dit opzicht wel in dit digitale tijdperk past. In dit 
licht vraagt de Rvdr in zijn advies ook aandacht voor de gevolgen van de voorgestelde regeling 
voor de verschillende binnen de rechtspraak gehanteerde (zaak)systemen.  
Vooropgesteld wordt dat dit voorstel geen overgangsregeling bevat. Van wijziging van al 
bestaande geslachtsnamen zal dus geen sprake zijn, zodat reeds bestaande administraties geen 
aanpassing behoeven. Voor het invullen van geslachtsnamen in de BRP zijn 200 posities 
18
beschikbaar. Dat is ook in de huidige situatie toereikend voor bestaande meervoudige (of 
anderszins lange) geslachtsnamen. Voor organisaties die de gegevens ontlenen aan de BRP brengt 
het wetsvoorstel geen wijziging met zich; ook nu al kunnen deze organisaties geconfronteerd 
worden met meervoudige en/of lange geslachtsnamen. Voor zover dergelijke geslachtsnamen nu 
in uitzonderlijke gevallen niet in zijn geheel kunnen worden verwerkt in de systemen, wordt hier 
praktisch mee omgegaan door namen in te korten. Deze  praktische oplossing kan zo nodig ook 
onder de nieuwe regeling dienst doen. Indien de geslachtsnaam moet worden ingevoerd zonder 
toegang tot de BRP zal de betrokken burger zelf opgave van de geslachtsnaam moeten doen 
eventueel onder overlegging van een identiteitsbewijs. In het begin zal het voor de administratieve 
medewerkers mogelijk wennen zijn, maar ook voor hen geldt dat zij nu ook al in aanraking kunnen 
komen met een grote verscheidenheid aan (samengestelde) geslachtsnamen.  
 
Voor rechtbanken betekent de voorgestelde wijziging ook een inhoudelijke verandering. In 
gevallen waarin de adoptie of de gerechtelijke vaststelling van het ouderschap wordt uitgesproken, 
kan een extra naamskeuze worden gedaan. De verwachting is dat de nieuwe 
naamskeuzemogelijkheid geen substantiële extra werklast met zich zal brengen. Ook thans 
kunnen adoptieouders een naamskeuze doen en neemt de rechtbank dit op in haar beslissing.  
 
Voor burgers betekent het wetsvoorstel dat zij een extra keuzemogelijkheid krijgen; naast de 
keuze voor de geslachtsnaam van de moeder kunnen ouders na inwerkingtreding van dit 
wetsvoorstel de keuze maken om hun kind een gecombineerde geslachtsnaam te geven. Om de 
naamskeuze vast te laten leggen, moeten de ouders -net zoals dat nu het geval is als zij willen 
kiezen voor de geslachtsnaam van de moeder- samen naar de burgerlijke stand. Als de ouders niet 
gehuwd zijn of geen geregistreerde partners zijn, kunnen zij op gelijke wijze als nu de 
naamskeuze tegelijk met de erkenning bij de burgerlijke stand doen. De keuze is alleen mogelijk 
voor hun eerste kind en geldt voor al hun volgende kinderen.  
In gevallen waarin een Nederlands kind nog een of meer andere nationaliteiten heeft, kunnen de 
ouders ook nog kiezen voor de geslachtsnaam die het kind enkel volgens het recht van de staat 
van de andere nationaliteit zou kunnen hebben. Door gebruik te maken van deze 
keuzemogelijkheid kan een oplossing worden geboden voor problemen die personen kunnen 
                                                 
18
 Dit betreft de geslachtsnaam exclusief adellijke titels en voorvoegsels. Inclusief adellijke titels en 
voorvoegsels zijn er 220 posities beschikbaar. 
11 
 

 
6. Regeling in Caribisch Nederland 
In lijn met de kabinetsreactie op de Voorlichting van de Afdeling advisering van de Raad van State 
20
en het Interdepartementaal Beleidsonderzoek Koninkrijksrelaties is bezien of en hoe de 
voorgestelde regeling ook in Caribisch Nederland kan gaan gelden. Daarbij is ook gekeken of 
differentiaties nodig en wenselijk zijn. In overleg met de betreffende autoriteiten op de BES is 
gebleken dat de voorgestelde regeling ook in Caribisch Nederland in een behoefte voorziet. Hoewel 
het Burgerlijk Wetboek BES nog niet voorziet in een regeling op grond waarvan ouders een 
naamkeuze kunnen doen, is die mogelijkheid er in de praktijk (deels) al wel. Op grond van de 
jurisprudentie kunnen de moeder en de erkenner ter gelegenheid van de erkenning samen kiezen 
welke geslachtsnaam het kind krijgt; de geslachtsnaam van de moeder of de geslachtsnaam van 
21
de vader . De ambtenaar van de burgerlijke stand maakt daar een akte van naamskeuze van op. 
Met dit wetsvoorstel wordt niet alleen de mogelijkheid van naamskeuze voor een gecombineerde 
geslachtsnaam ingevoerd. In het Burgerlijk Wetboek BES wordt ook de keuze voor de 
geslachtsnaam van de moeder geïntroduceerd in gevallen waarin het kind tijdens een huwelijk 
wordt geboren. De regeling is zoveel mogelijk vormgegeven in lijn met het Europees Nederlandse 
BW. Waar nodig, is de tekst aangepast aan het Burgerlijk Wetboek BES. 
 
Internationaal en interregionaal privaatrecht 
In Bonaire, Saba en Sint Eustatius geldt bij het vaststellen van het recht dat van toepassing is op 
een internationale of interregionale naamgevingskwestie de ‘gewone verblijfplaats’ van betrokkene 
als centrale aanknopingsnorm. Dat betekent dat het naamrecht van het BW BES zal worden 
toegepast op Nederlanders uit andere gebiedsdelen en vreemdelingen indien zij op Bonaire, Saba 
of Sint Eustatius hun ‘gewone verblijfplaats’ hebben. Dit begrip wordt uitgelegd aan de hand van 
feiten en omstandigheden van persoonlijke en sociale aard, die duiden op duurzame banden met 
een bepaald land en/of wijzen op de intentie om die banden met dat land te vestigen.  
In de praktijk is het op de BES in het bijzonder ook van belang dat vreemdelingen die hun gewone 
verblijf op de BES hebben, een gecombineerde geslachtsnaam kunnen kiezen zoals zij dat vanuit 
hun veelal Latijns-Amerikaanse achtergrond gewend zijn. Nu die keuzemogelijkheid wordt 
toegevoegd, is de verwachting dat ook in gevallen met een interregionaal of internationaal 
karakter het naamrecht op de BES voldoet aan de eisen die de praktijk daaraan stelt. In artikel 20 
lid 1 van het BW BES is verder gewaarborgd dat afwijkende geslachtsnamen die een persoon 
voert, in overeenstemming met het recht van het land waarvan hij mede de nationaliteit bezit, als 
latere vermelding in de akten van de burgerlijke stand kunnen worden opgenomen. In art. 80a en 
80b van het BW BES is een bijzondere regeling van interregionaal privaatrecht neergelegd voor de 
rechtsgevolgen van huwelijken of geregistreerde partnerschappen die op grond van het in het 
22
Europese deel van Nederland geldende Burgerlijk Wetboek zijn gesloten. Dit heeft ook gevolgen 
voor de toepassing van het naamrecht op kinderen geboren uit een dergelijk huwelijk of 
geregistreerd partnerschap. 
Een codificatie van het internationaal privaatrecht zoals Boek 10 van het BW van Europees 
Nederland kent het BES privaatrecht niet. Het vastleggen of wijzigen van het internationaal dan 
wel interregionaal privaatrecht gaat het bestek van dit voorstel te buiten. 
 
Financiële gevolgen en gevolgen voor organisaties en personen 
Nu op de BES de mogelijkheid van naamskeuze in de praktijk (deels) al wel bestaat, zijn de met 
de wijziging gepaard gaande gevolgen beperkt. De betreffende autoriteiten op de BES hebben 
tevens aangegeven dat de benodigde aanpassing van de systemen beperkt zijn en de daarmee 
gepaard gaande kosten verwaarloosbaar zijn. Deze uiterst beperkte kosten zullen worden 
opgevangen binnen de bestaande middelen van de openbare lichamen. 
 
 
 
 
 
 
 
 
 
                                                 
20
 Kamerstukken I 2019-2020, 35300 IV, D. 
21
 GEABES 17 maart 2020, ECLI:NL:OGEABES:2020:6.  
22
 Zie tevens artikel 4a van de Invoeringswet openbare lichamen Bonaire, Sint Eustatius en Saba. 
13 
 

B Artikel 1:253t BW 
Het vijfde lid van dit artikel bevat een bijzondere voorziening voor geslachtsnaamwijziging als een 
ander dan een ouder gezamenlijk met een ouder het gezag gaat uitoefenen. De naam van het kind 
wijzigt niet vanzelf door de toekenning van het gezamenlijk gezag. Daar kan desgewenst een 
verzoek tot wijziging voor worden ingediend. Om ervoor te zorgen dat de nieuwe geslachtsnaam 
zo goed mogelijk aansluit bij de identiteit van het kind kan een naam van een ouder naar keuze 
gecombineerd worden met de naam van de ander.  
 
C Artikel 1:282 BW 
Het zevende lid van dit artikel bevat een vergelijkbare regeling als artikel 1:253t BW voor het 
geval twee mensen gezamenlijk de voogdij uitoefenen. De keuzemogelijkheden worden uitgebreid 
met de combinatie van de naam van beide voogden, of de naam van één voogd en de 
oorspronkelijke geslachtsnaam van het kind.  
 
Artikel II  Boek 10 van het Burgerlijk Wetboek  
 
A Artikel 10:25 BW 
In de leden a, b, c, e en f wordt de tekst aangepast aan de uitbreiding van de 
keuzemogelijkheden. Artikel 10:25 BW gaat over de toepassing van artikel 1:5 BW. Ook de 
algemene bepaling in het nieuwe lid 14 van artikel 1:5 BW is daardoor van toepassing. Voor de 
duidelijkheid is dit uitdrukkelijk in de tekst opgenomen.  
Het derde lid van artikel 10:25 BW bevat een extra naamskeuze voor kinderen die naast de 
Nederlandse een of meer andere nationaliteiten hebben. Dit is geen rechtskeuze, maar de 
mogelijkheid om een naam te kiezen die zij enkel zouden kunnen hebben volgens het recht van de 
staat van een andere nationaliteit.  
Artikel III  Boek 1 van het Burgerlijk Wetboek BES 
Artikel 1:5 BW BES 
Zoals in het algemeen deel gemeld, is de regeling voor het BW BES zoveel mogelijk vormgegeven 
in lijn met het Europees Nederlandse BW. 
In het tweede lid is een regeling opgenomen voor de vaststelling van het ouderschap door brieven 
van vaderschap, in plaats van de gerechtelijke vaststelling van het ouderschap.  
Het derde lid is toegesneden op de regeling van adoptie in het BW BES. Het onderscheid tussen 
gehuwde en ongehuwde adoptanten is omwille van de eenvoud in deze regeling niet gemaakt. 
Aangezien het mogelijk is om te kiezen welke naam het kind krijgt, is ook minder behoefte aan dit 
onderscheid.  
 
Artikel IV 
 
In het wetsvoorstel is een evaluatiebepaling voorzien. Vijf jaar na inwerkingtreding stuurt de 
minister voor Rechtsbescherming aan de Eerste en Tweede Kamer een verslag over de 
doeltreffendheid van deze wet en de effecten hiervan in de praktijk. De ervaring leert dat het 
23
enige tijd duurt alvorens een wetswijziging als de onderhavige is ingeburgerd. Daarom wordt 
voorgesteld om vijf jaar na inwerkingtreding verslag te doen van de effecten van de wet. De 
evaluatie kan dan ter hand worden genomen als enige tijd is verstreken en de nieuwe regeling een 
ingang heeft kunnen vinden in de samenleving. Zo zal worden gekeken in hoeverre van de ruimere 
keuzemogelijkheid die de regeling biedt, gebruik wordt gemaakt. Daarbij zal tevens worden 
nagegaan in welke mate de wet aansluit bij de in de samenleving bestaande opvattingen over de 
naam, de mate waarin de wet bekend is en of de uitvoering van de wet geen onnodige drempels 
opwerpt voor ouders ter realisering van hun keuze.  
 
Artikel V 
 
Het wetsvoorstel treedt in werking op een bij koninklijk besluit te bepalen tijdstip, waarbij dat 
tijdstip voor de verschillende artikelen of onderdelen daarvan verschillend kan worden vastgesteld. 
                                                 
23
 Zie ook de evaluatie van de introductie van de keuze voor de naam van de moeder, De gekozen 
achternaam. Betekenis en gebruik van de wijziging van artikel 5 van het Burgerlijk Wetboek, A. Klijn en G. 
Beijers, Den Haag: WODC, 2002. 
15 
 

