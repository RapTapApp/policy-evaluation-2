35 871 Wijziging van het Wetboek van Strafrecht in verband met de verhoging van 
het wettelijk strafmaximum van doodslag (verhoging wettelijk 
strafmaximum doodslag) 
 
Nr. 6    NOTA NAAR AANLEIDING VAN HET VERSLAG  
 
1. Inleiding 
 
Met belangstelling hebben wij kennisgenomen van het verslag van de vaste kamercommissie voor 
Justitie en Veiligheid over het onderhavige wetsvoorstel. Inbreng is geleverd door de fracties van 
VVD, D66, CDA, SP, GroenLinks, ChristenUnie en SGP. Het verheugt mij dat de leden van 
verschillende fracties positief staan tegenover het voorstel en dat zij de uitgangspunten die hieraan 
ten grondslag liggen op hoofdlijnen lijken te ondersteunen. De vragen, opmerkingen en 
beschouwingen over en naar aanleiding van het wetsvoorstel geven mij gelegenheid om strekking 
en inhoud ervan te verduidelijken. 
 
Het doet mij genoegen dat de leden van de VVD-fractie met veel belangstelling van dit 
wetsvoorstel hebben kennisgenomen. Deze leden constateren dat de regering met het wetsvoorstel 
opvolging geeft aan de motie-Van Wijngaarden c.s. (Kamerstukken II 2019/20, 29279, nr. 576). 
Hun vragen en opmerkingen over het wetsvoorstel zullen wij in het navolgende vanzelfsprekend 
graag van een antwoord voorzien. 
 
Datzelfde geldt voor de vragen van de leden van de D66-fractie die van dit wetsvoorstel hebben 
kennisgenomen. 
 
Het verheugt mij dat ook de leden van de CDA-fractie met belangstelling hebben kennisgenomen 
van dit wetsvoorstel en de noodzaak onderschrijven om het strafmaximum voor doodslag te 
verhogen. Deze leden hebben geen verdere vragen. 
 
De leden van de SP-fractie brengen naar voren met interesse van het wetsvoorstel te hebben 
kennisgenomen. Ook hun vragen zullen wij hierna graag van een reactie voorzien. 
 
Dat de leden van de GroenLinks-fractie met belangstelling hebben kennisgenomen van het 
wetsvoorstel waarmee het wettelijk strafmaximum van doodslag wordt verhoogd naar vijfentwintig 
jaren, doet mij veel genoegen. Deze leden geven aan de gevoelens van ontzetting en van afschuw 
die elk voorval losmaakt te delen. Zij merken op nog enkele vragen te hebben en dan met name 
ten aanzien van de fundamentele onderbouwing van het zogenoemde strafgat tussen doodslag en 
moord. De aan het woord zijnde leden stellen een grondige analyse te missen over de vraag of 
binnen de strafrechtspraak het gevoel breed leeft dat het vigerende strafmaximum knelt en welke 
aanpassingen naar het oordeel van rechters zélf gepast zijn. Hierop wordt in het onderstaande 
nader ingegaan.  
 
Ook de vragen van de leden van de fractie van de ChristenUnie die hebben kennisgenomen van het 
wetsvoorstel worden dan van een antwoord voorzien.  
 
Dat geldt tevens voor de vragen en opmerkingen van de leden van de SGP-fractie die tot mijn 
genoegen met belangstelling hebben kennisgenomen van het wetsvoorstel om het wettelijk 
strafmaximum voor doodslag te verhogen. 
 
2. Algemeen 
 
De leden van de VVD-fractie vragen naar het oordeel van de regering over de hogere eisen die de 
Hoge Raad sinds 2012 stelt aan het bewijs van de voorbedachte raad bij moord. Daarnaast vragen 
zij hoe deze bewijseisen zich verhouden tot die in ons omringende landen.   
 
Met de voorbedachte raad heeft de wetgever een psychologisch begrip voor ogen gehad. Dit 
betekent dat steeds wettig en overtuigend moet worden bewezen dat de dader daadwerkelijk heeft 
nagedacht over de betekenis en de gevolgen van zijn voorgenomen daad en zich daarvan 
rekenschap heeft gegeven. De aanscherping van de bewijseisen door de Hoge Raad, die in 
paragraaf 2 van de memorie van toelichting nader is toegelicht, brengt mee dat de rechter 
nadrukkelijker dan voorheen moet uitleggen waarom het redelijk is aan te nemen dat de verdachte 
daadwerkelijk heeft nagedacht over zijn voorgenomen daad in de hiervoor bedoelde zin. Hiermee 
wordt weer recht gedaan aan de – door de regering onderschreven – oorspronkelijke wil van de 
wetgever.  

 
Voor de leden van de ChristenUnie-fractie staat voorop dat doodslag een ernstig vergrijp is en 
daarom ook passend dient te worden bestraft. Deze leden brengen naar voren dat bij 
wetswijzigingen als de onderhavige de doelen van het strafrecht voor ogen moeten worden 
gehouden. Gevraagd wordt of de regering zich herkent in de opvatting van de aan het woord zijnde 
leden dat niet alleen vergelding en een afschrikwekkend karakter van een straf van belang is, maar 
dat er ook ruimte is voor herstel van verhoudingen, en hoe deze waarden tot uitdrukking komen in 
het voorliggende wetsvoorstel. Verder wijzen diezelfde leden er aan de hand van het in deze nota 
al genoemde WODC-rapport van 2019 op dat tussen 2006 en 2018 bij veroordelingen wegens 
doodslag de huidige maximumstraf van vijftien jaren gevangenisstraf nauwelijks is opgelegd. De 
vraag wordt gesteld of de regering hiervoor een verklaring heeft en, zo ja, hoe die verklaring zich 
verhoudt tot dit wetsvoorstel. 
 
De strafoplegging dient inderdaad meerdere doelen. Het doel van straffen bestaat niet alleen in 
vergelding (van de ernst van het feit en de schuld van de dader), maar tevens komt gewicht toe 
aan speciale preventie (waaronder resocialisatie), generale preventie (normbevestiging en 
afschrikking) en reparatie (zoals genoegdoening aan het slachtoffer of de nabestaanden). Het is de 
rechter die in een concreet geval moet beslissen welke straf, mede gelet op deze strafdoelen, 
passend en geboden is. Dit wetsvoorstel doet daaraan niet af. Daarin wordt immers in algemene 
zin het strafmaximum van doodslag – dat de mate van strafwaardigheid van de ernstigste vormen 
van doodslag weerspiegelt – naar boven bijgesteld. Daarmee wordt een duidelijk signaal over de 
(relatieve) ernst van doodslag afgegeven. Met het bepalen van de hoogte van de strafbedreiging 
geeft de wetgever immers aan hoe ernstig dit levensdelict in het algemeen is, op zichzelf en in 
verhouding met andere strafbare feiten. Het strafmaximum vormt – net als de strafdoelen en de 
bijzonderheden van het geval – voor de rechter een richtsnoer bij de straftoemeting in concrete 
gevallen (vgl. o.a. P.M. Schuyt, Verantwoorde straftoemeting (diss. Nijmegen), Kluwer: 2009, blz. 
45-47 en Kamerstukken II 2001/2002, 28484, nr. 3, p. 4). Dat het strafmaximum vanwege zijn 
functie alleen bij de ernstigste verschijningsvormen van doodslag in beeld behoort te komen, kan 
eraan hebben bijdragen dat de rechter de huidige maximumstraf van vijftien jaren gevangenisstraf 
nauwelijks oplegt. Dat laat onverlet dat uit het door de aan het woord zijnde leden genoemde 
onderzoek blijkt, zoals in paragraaf 2 van de memorie van toelichting is uiteengezet, dat de rechter 
in de genoemde periode bij veroordeling wegens enkelvoudige doodslag – in het licht van het 
huidige strafmaximum – doorgaans zeer forse gevangenisstraffen oplegt; eenmaal is een 
gevangenisstraf opgelegd van vijftien jaar, terwijl een gevangenisstraf van twaalf jaar het meest is 
opgelegd. Aldus wordt voor een enkelvoudige doodslag relatief vaak een gevangenisstraf opgelegd 
die het huidige strafmaximum nadert en wordt dit maximum in uitzonderlijke gevallen als knellend 
ervaren (vgl. Gerechtshof Arnhem-Leeuwarden 20 juli 2016, ECLI:NL:GHARL:2016:5907).  
 
Op de vraag van de leden van de SGP-fractie of de Tweede Kamer binnenkort een wetsvoorstel tot 
verhoging van de maximale tijdelijke gevangenisstraf voor moord tegemoet kan zien, antwoorden 
wij ontkennend. In 2006 is met de Wet herijking aantal strafmaxima (Stb. 2006, 11) de maximale 
tijdelijke gevangenisstraf die als alternatief voor een levenslange gevangenisstraf kan worden 
opgelegd, al verhoogd van twintig naar dertig jaar. Bij die verhoging is het strafmaximum van 
doodslag niet opnieuw beoordeeld. Dit wetsvoorstel strekt ertoe het strafmaximum van doodslag te 
verhogen en daarmee het verschil met de maximale tijdelijke gevangenisstraf voor moord te 
verkleinen. In onze beleidsreactie van 30 september 2019 op het eerdergenoemde WODC-
onderzoeksrapport ‘Verhoging strafmaximum moord; is veertig het nieuwe dertig?’ (Kamerstukken 
II 2019/20, 29279, nr. 539) is nader ingegaan op de wenselijkheid van een verdere verhoging van 
de maximale tijdelijke gevangenisstraf die is gesteld op moord. Daarin is aan de hand van de 
onderzoeksresultaten beargumenteerd dat uit de onderzochte rechtspraak is gebleken dat de 
huidige maximumduur van dertig jaar voldoende ruimte laat voor het opleggen van een gepaste 
straf. In die gevallen waarin de maximale tijdelijke gevangenisstraf als onvoldoende wordt gezien, 
legt de rechter een levenslange gevangenisstraf op. Mede daarom achten wij het niet nodig de 
maximumduur van de tijdelijke gevangenisstraf voor moord verder te verhogen. 
 
3. Veranderde verhouding tussen doodslag en moord 
 
De leden van de D66-fractie verzoeken om een nadere toelichting op de keuze om het 
strafmaximum van doodslag met twee derde van de huidige strafbedreiging te verhogen naar 
vijfentwintig jaar gevangenisstraf, mede gelet op dat de omstandigheid dat in de periode van 2006 
tot en met 2018 voor enkelvoudige doodslag een gevangenisstraf van twaalf jaar het vaakst is 
opgelegd – zoals blijkt uit het meerdergenoemde WODC-onderzoeksrapport van 2019 – en het 
huidige strafmaximum alleen in zeer uitzonderlijke gevallen als knellend wordt ervaren. Tevens 
wordt gevraagd in het antwoord te betrekken de duur van de gevangenisstraf die de rechter in de 

In onze reactie op vragen van de leden van de D66-fractie is nader toegelicht dat de 
aanscherping van de bewijseisen bij moord in 2012 ertoe heeft geleid dat doodslag ook gevallen is 
komen te omvatten die voordien in de rechtspraak als moord werden aangemerkt. Tegelijk is het 
strafmaximum van doodslag hetzelfde gebleven, terwijl bij moord de maximale tijdelijke 
gevangenisstraf in 2006 al was verhoogd van twintig naar dertig jaar. De onevenwichtige 
onderlinge verhouding tussen beide strafmaxima die in 2006 is ontstaan, is door de toename van 
het soortelijk gewicht van doodslag versterkt. Dat rechters sinds 2012 in concrete gevallen hogere 
straffen opleggen bij veroordeling wegens doodslag, maakt dat niet anders. Integendeel. Naar het 
oordeel van de regering komt in de gemiddeld gezien zwaardere bestraffing van doodslag 
afzonderlijk alsook van doodslag en moord als groep tot uitdrukking dat de maatschappelijke 
opvatting over de ernst van doodslag is veranderd. Het onderhavige wetsvoorstel strekt er mede 
toe dit maatschappelijk oordeel te vertalen in de wettelijke strafbedreiging en – ook in het kader 
van de wisselwerking tussen de wetgever en de rechter – daarmee een duidelijk signaal af te 
geven dat die zwaardere bestraffing passend en geboden is. De ernst van het levensdelict dient 
immers niet alleen uitdrukking te vinden in de straf die in concrete gevallen wordt opgelegd, maar 
ook in de hoogte van het toepasselijke strafmaximum. 
    
Voor het antwoord op de vraag van de aan het woord zijnde leden vragen hoe dit wetsvoorstel 
tegemoetkomt aan de diverse doelstellingen die tijdelijke gevangenisstraffen kunnen nastreven, 
wordt kortheidshalve verwezen naar het antwoord op de soortgelijke vraag van de leden van de 
ChristenUnie-fractie.  
 
De leden van de GroenLinks-fractie ontwaren in de rechtspraktijk een zekere behoefte aan een 
verhoging van het wettelijk strafmaximum voor doodslag, maar deze leden vragen zich af of het 
wenselijk is om dat maximum tot vijfentwintig jaar gevangenisstraf te verhogen. In verband 
daarmee vragen zij de regering nader in te gaan op het standpunt van de Nederlandse orde van 
advocaten (NOvA) dat het huidige strafmaximum alleen bij hoge uitzondering knelt alsook op de 
(wetssystematische) bezwaren van de Nederlandse Vereniging voor Rechtspraak (NVvR) tegen een 
verhoging van die strafbedreiging tot vijfentwintig jaar gevangenisstraf. Teneinde zich een beeld te 
kunnen vormen van het draagvlak binnen de rechtspraak voor een verhoging van het 
strafmaximum naar vijfentwintig of twintig jaar gevangenisstraf, geven deze leden verder in 
overweging jurisprudentieonderzoek te doen naar – zo begrijpen wij de leden – de strafmotivering 
in doodslagzaken.  
 
De regering onderschrijft het standpunt van de NOvA dat de huidige strafbedreiging van doodslag 
de rechter in de meeste gevallen voldoende strafruimte biedt om een passende straf op te leggen. 
Het wetsvoorstel heeft evenwel, naast de andere doelen die hiervoor in reactie op vragen van de 
leden van de D66-fractie zijn genoemd, ook tot doel de rechter voldoende armslag te geven om 
een passende straf op te leggen in uitzonderlijke gevallen waarin het huidige strafmaximum als 
knellend wordt ervaren.  
Het wetssystematische bezwaar van de NVvR tegen verhoging van de strafbedreiging naar 
vijfentwintig jaar gevangenisstraf houdt in dat – vanwege de algemeen geldende bovengrens van 
dertig jaar tijdelijke gevangenisstraf (artikel 10, derde en vierde lid, Sr) – in gevallen waarin de 
gepleegde doodslag bijvoorbeeld in verband staat met het plegen van een of meer andere 
misdrijven (artikel 57, tweede lid, Sr; samenloop) of recidive (artikel 43a Sr) een verhoging van 
het strafmaximum met een derde, niet in volle omvang mogelijk is. Die consequentie is naar het 
oordeel van de regering niet onverenigbaar met de huidige wettelijke regeling van de algemene 
strafmaxima. Daarvoor is het volgende van belang. In de eerste plaats is, vanwege de algemeen 
geldende bovengrens van dertig jaar tijdelijke gevangenisstraf, een verhoging van het 
strafmaximum met een derde nu al niet altijd in volle omvang mogelijk. Zo brengen bedoelde 
algemene strafverzwaringsgronden bij de misdrijven die worden bedreigd met levenslange 
gevangenisstraf of tijdelijke gevangenisstraf van ten hoogste dertig jaar – waaronder moord – op 
zichzelf beschouwd geen verzwaring van de strafpositie mee. De levenslange gevangenisstraf kan 
naar zijn aard niet worden verlengd, terwijl overigens het genoemde algemene maximum van 
dertig jaar tijdelijke gevangenisstraf aan verdere verhoging in de weg staat. Bij andere misdrijven 
wordt het strafverzwarend effect bij cumulatie van algemene strafverzwaringsgronden – zoals de 
combinatie van samenloop en recidive – eveneens door dat algemene strafmaximum begrensd; 
verdere verzwaringen van de strafpositie zijn slechts mogelijk tot aan de algemene bovengrens van 
dertig jaar tijdelijke gevangenisstraf (vgl. E.J. Hofstee, in: Noyon/Langemeijer/Remmelink 
Strafrecht, art. 10 Sr, aant. 4). Daar komt in de tweede plaats bij, zoals in paragraaf 6.2 van de 
memorie is toegelicht, dat de onderlinge verhouding tussen de grenzen van artikel 10 Sr in de loop 
der tijd is veranderd. Hierdoor is de algemeen geldende maximumduur van de tijdelijke 
gevangenisstraf (nu: dertig jaar) niet langer de optelsom van de hoogst mogelijke tijdelijke 
gevangenisstraf voor een afzonderlijk misdrijf (nu: achttien jaar) en de strafverhoging met een 

Ten tijde van de invoering van het Wetboek van Strafrecht viel het strafmaximum van doodslag 
van vijftien jaar gevangenisstraf samen met de hoogst mogelijke tijdelijke gevangenisstraf die op 
grond van artikel 10, tweede lid, Sr kon worden opgelegd voor een afzonderlijk misdrijf waarop 
alleen een tijdelijke gevangenisstraf was gesteld. Door recente wetswijzigingen, nader beschreven 
in de memorie van toelichting, worden bepaalde zedenmisdrijven met dodelijk gevolg (artikel 248, 
achtste lid, Sr), mensensmokkel met dodelijk gevolg (artikel 197a, zesde lid, Sr) en mensenhandel 
met zwaar lichamelijk letsel tot gevolg (artikel 273f, vierde lid, Sr) nu bedreigd met achttien jaar 
gevangenisstraf. Het algemene strafmaximum van artikel 10, tweede lid, Sr is daarmee in 
overeenstemming gebracht. Het door deze leden genoemde voorbeeld van opzettelijke 
brandstichting valt overigens buiten het toepassingsbereik van dit tweede lid; dat misdrijf wordt 
immers – ook vanwege de onbeheersbare gevaren voor de algemene veiligheid die daardoor in het 
leven worden geroepen – bedreigd met levenslange gevangenisstraf. 
Vooropgesteld moet worden dat de beoogde herijking van de strafbedreiging van doodslag 
in het bijzonder is ingegeven vanwege de gesignaleerde disbalans met de strafbedreiging van 
moord. Om deze reden bevat dit wetsvoorstel geen uitgebreide vergelijking van alle wettelijke 
strafmaxima en zijn enkel de genoemde 18-jaarsfeiten ook in de vergelijking betrokken. De 
regering is van oordeel dat, ook in verhouding tot die misdrijven, de huidige strafbedreiging van 
doodslag geen recht doet aan de ernst van dit levensdelict. Daarbij zij opgemerkt dat een 
eenduidige maat waartegen een bepaald strafmaximum kan worden afgezet niet bestaat (vgl. J. 
Hoevenaars, J. de Hullu e.a., Onderzoek naar strafmaxima in het Wetboek van Strafrecht (WODC 
1999), blz. 3), maar dat voor de ontwerpers van het Wetboek van Strafrecht het oordeel over de 
ernst van het strafbaar gestelde gedrag het belangrijkste ijkpunt was voor het bepalen van het 
strafmaximum (Kamerstukken II 2001/02, 28484, nr. 3, p. 3-4). Daarvoor is niet alleen de 
objectieve ernst van het feit van betekenis (die onder andere blijkt uit de gevolgen), maar ook de 
subjectieve ernst daarvan, die vooral uit de gezindheid van de dader spreekt (vgl. blz. 5 van het 
genoemde WODC-onderzoeksrapport). Aldus is voor het bepalen van de ernst van het feit van 
belang welk rechtsgoed door de betreffende gedraging wordt aangetast en of de aantasting 
daarvan al dan niet is beoogd. Onderscheidend kenmerk van doodslag ten opzichte van de 
genoemde 18-jaarsfeiten is dat bij doodslag de dood van een ander is beoogd; het gaat telkens om 
gedragingen die zijn gericht op de levensberoving van een ander. Daarmee zijn doodslag en moord 
verschijningsvormen van de meest ernstige aantasting van het hoogste rechtsgoed, te weten het 
menselijk leven.  
 
De leden van de SGP-fractie constateren dat doodslag in bepaalde gevallen even gruwelijk is als 
moord en dat de grens hiertussen soms flinterdun is. Zij vragen de regering waarom er in dit 
wetsvoorstel niet voor is gekozen om bij het algemene strafmaximum van artikel 10, tweede lid, Sr 
aan te sluiten.  
Dit algemene strafmaximum is tegenwoordig gesteld op achttien jaar gevangenisstraf. Dat 
maximum doet onvoldoende recht aan de ernst van doodslag, mede in aanmerking genomen de 
door deze leden genoemde nauwe verwantschap tussen doodslag en moord die oorspronkelijk ook 
in de verhouding tussen de strafmaxima van beide levensdelicten zichtbaar werd. Daarom wordt 
voorgesteld, aansluitend bij het verschil dat oorspronkelijk bestond, het verschil met de maximale 
tijdelijke gevangenisstraf voor moord terug te brengen tot vijf jaar gevangenisstraf.  
 
5. Verhoging van het strafmaximum naar vijfentwintig jaar gevangenisstraf 
 
De leden van de SP-fractie geven aan in het bijzonder geïnteresseerd te zijn in een nadere 
toelichting van de regering op de keuze om het strafmaximum te verhogen naar vijfentwintig jaar 
gevangenisstraf. De leden constateren dat de regering in de motie-Van Wijngaarden c.s. 
(Kamerstukken II 2019/20, 29279, nr. 539) steun vindt voor het wetsvoorstel, terwijl in deze 
motie het strafmaximum van vijfentwintig jaar gevangenisstraf slechts als voorbeeld wordt 
aangedragen. De motie houdt daarmee ook andere mogelijkheden in stand. De leden vragen of de 
regering haar interpretatie van deze motie kan toelichten.  
In antwoord hierop wordt opgemerkt dat de mate van strafmaximumverhoging waarin dit 
wetsvoorstel voorziet in lijn is met de mate van verhoging waarop die aangenomen motie 
klaarblijkelijk is toegesneden.  
 
Verder constateren de leden van de SP-fractie dat de regering het strafmaximum voor doodslag in 
lijn wil brengen met het strafmaximum voor moord. In dat verband vragen de leden waarom in het 
wetsvoorstel is aangesloten bij het absolute verschil tussen de maximale tijdelijke gevangenisstraf 
bij doodslag (vijftien jaar) respectievelijk moord (twintig jaar) dat bij de invoering van het Wetboek 
van Strafrecht in 1886 bestond. Waarom is er in plaats daarvan geen relatieve benadering 
toegepast, waarbij de verhouding tussen het strafmaximum voor moord en doodslag relatief gelijk 
blijft, namelijk drie staat tot vier?  

verwantschap tussen beide levensdelicten. Hiermee komen beide strafmaxima weer in redelijke 
verhouding met elkaar te staan, zoals in onze reactie op vragen van de leden van de D66-fractie in 
paragraaf 3 nader is toegelicht. Het wetsvoorstel brengt geen wijziging in de delictsomschrijvingen 
van moord en doodslag; de voorbedachte raad blijft het strafverzwarende bestanddeel dat moord 
onderscheidt van doodslag.  
 
Tot slot lezen de leden van de ChristenUnie-fractie in de memorie van toelichting dat de regering 
staat voor een op de samenleving georiënteerd strafrecht. Zij vragen om een nadere toelichting op 
die oriëntatie.  
In de memorie van toelichting is aan de hand van onderzoeksbevindingen van het 
genoemde WODC-rapport van 2019 opgemerkt dat in de gemiddeld zwaardere bestraffing van 
levensdelicten een verscherping van de maatschappelijke afkeuring van die delicten tot uitdrukking 
komt. Het kabinet neemt deze signalen uit de maatschappij en de rechtspraktijk serieus, door het 
strafmaximum van doodslag hiermee in lijn te brengen en de rechter voldoende armslag geven om 
ook de ernstigste gevallen van doodslag proportioneel te kunnen bestraffen. Dit wordt bedoeld met 
de opmerking dat het kabinet staat voor een op de samenleving georiënteerd strafrecht. De 
strekking van de voorgestelde strafmaximumverhoging is overigens niet alle gevallen van doodslag 
zonder meer zwaarder te doen bestraffen. Steeds zal de rechter in een concreet geval moeten 
beslissen welke straf passend en geboden is. Bij het bepalen daarvan zal de rechter niet alleen acht 
slaan op het geldende strafmaximum, maar ook op de te bereiken strafdoelen en de 
bijzonderheden van het geval. 
 
6. Ontvangen adviezen 
 
De leden van de ChristenUnie-fractie verzoeken de regering allereerst om te reageren op de 
stelling van de NVvR dat de voorgestelde strafmaximumverhoging in de praktijk – vanwege de 
(gedeeltelijke) inwerkingtreding van de Wet straffen en beschermen (Stb. 2021, 252) – niet zal 
leiden tot oplegging van hogere gevangenisstraffen.  
Dit wetsvoorstel heeft niet tot doel alle gevallen van doodslag zonder meer zwaarder te 
doen bestraffen. Anders dan de NVvR verwacht de regering evenwel dat de 
strafmaximumverhoging een gemiddelde verzwaring van de strafeis door het OM en de 
strafoplegging door de rechter tot gevolg zal hebben. Die verwachting is hiervoor nader toegelicht 
in reactie op een soortgelijke vraag van de leden van de GroenLinks-fractie. Daarvoor zij verwezen 
naar paragraaf 3.  
 
Voorts constateren dezelfde leden dat sinds de gedeeltelijke inwerkingtreding van de Wet straffen 
en beschermen de periode waarover voorwaardelijke invrijheidstelling wordt verleend is 
gemaximeerd tot twee jaar. Onder verwijzing naar een publicatie in Trouw (‘Hoe langer in de cel, 
hoe meer kans op recidive’, Trouw 31 augustus 2018) stellen zij dat naarmate gedetineerden 
langer vastzitten, de kans op recidive toeneemt. Gevraagd wordt naar een reactie op deze stelling 
en een bredere reflectie op het doel van het onderhavige wetsvoorstel om doodslagzaken zwaarder 
te doen bestraffen.   
De maximering van de periode waarover voorwaardelijke invrijheidsstelling wordt verleend 
tot twee jaar heeft bij langdurige gevangenisstraffen tot gevolg dat de periode van daadwerkelijke 
vrijheidsbeneming nauwer aansluit op de duur van de opgelegde gevangenisstraf. De Wet straffen 
en beschermen strekt er mede toe recidive te verminderen, zoals onder andere nader is toegelicht 
in de memorie van toelichting bij die wet (Kamerstukken II 2018/19, 35122, nr. 3, p. 6). De 
voorgestelde strafmaximumverhoging beoogt onder andere recht te doen aan de gemiddeld gezien 
zwaardere bestraffing van doodslag en moord als groep alsook van doodslag afzonderlijk, zoals 
naar voren komt in het WODC-onderzoek en in deze nota in reactie op vragen van de leden van de 
ChristenUnie-fractie (paragraaf 2) en de leden van de D66-fractie (paragraaf 3) nader is geduid. 
Het door de regering verwachte effect van die verhoging, dat in paragraaf 3 van deze nota van 
toelichting nader is toegelicht, is een gemiddelde verzwaring van de strafeis door het OM en de 
strafoplegging door de rechter. Daarmee is niet beoogd alle gevallen van doodslag zonder meer 
zwaarder te doen bestraffen. Het blijft in concrete gevallen immers steeds aan de rechter te 
beslissen welke straf passend en geboden is. Bij de straftoemeting zal de rechter niet alleen acht 
slaan op het geldende strafmaximum, maar ook op de te bereiken strafdoelen – te weten 
vergelding, speciale en generale preventie en reparatie – en de bijzonderheden van het geval.  
  
De leden van de ChristenUnie-fractie vragen waarom het wetsvoorstel strekt tot verhoging van het 
strafmaximum van doodslag naar vijfentwintig jaar gevangenisstraf, gegeven de consequentie dat 
– vanwege de algemeen geldende bovengrens van dertig jaar tijdelijke gevangenisstraf (artikel 10, 
derde en vierde lid, Sr) – in geval van strafverzwarende omstandigheden een verhoging met een 
derde van de aan de rechter geboden strafruimte, niet in volle omvang mogelijk is.  

als de inperking van de voorwaardelijke invrijheidsstelling voor recidive zullen zijn en daarin de 
visie van de reclassering te betrekken. 
 
Vooropgesteld zij dat onderscheid moet worden gemaakt tussen de oplegging van een 
gevangenisstraf enerzijds en de tenuitvoerlegging daarvan anderzijds. Het wettelijk strafmaximum 
van doodslag heeft uitsluitend betrekking op de straf die wegens het begaan van doodslag kan 
worden opgelegd. De hoogte van dit strafmaximum geeft uitdrukking aan de (relatieve) ernst van 
doodslag. Dit wetsvoorstel strekt er mede toe het verschil met de maximale tijdelijke 
gevangenisstraf voor moord terug te brengen tot vijf jaar gevangenisstraf. Daarmee komen beide 
strafmaxima – die voorzien in een titel voor vrijheidsbeneming van een bepaalde duur – weer in 
redelijke verhouding tot elkaar te staan. De maximering van de voorwaardelijke invrijheidsstelling 
ziet op de tenuitvoerlegging van een opgelegde vrijheidsstraf en staat daarmee los van de 
(relatieve) ernst van doodslag. Het kabinet ziet dan ook geen reden om eerst de evaluatie van de 
aanpassing van de regeling van voorwaardelijke invrijheidsstelling af te wachten. In de Wet 
straffen en beschermen is een evaluatiebepaling opgenomen die regelt dat de wet na vijf en tien 
jaar wordt geëvalueerd. Het precieze effect dat de voorgestelde strafmaximumverhoging in 
combinatie met de maximering van de voorwaardelijke invrijheidsstelling tot twee jaar zal hebben 
op de recidivecijfers, laat zich moeilijk inschatten. Het WODC meet periodiek de recidive. Op 12 
oktober jl. is de meest recente meting gepubliceerd (vgl. Kamerstukken II 2021/22, 29911, nr. 
333). Het WODC geeft daarbij aan dat het niet mogelijk is om de recidivetrends te duiden. Tot slot 
wordt opgemerkt dat de reclassering is geconsulteerd over dit wetsvoorstel en heeft aangegeven 
geen bezwaar te hebben tegen de voorgestelde strafmaximumverhoging. 
 
Ook de leden van de SP-fractie wijzen op de maximering van de voorwaardelijke invrijheidsstelling 
tot twee jaar als gevolg van de recente gedeeltelijke inwerkingtreding van Wet straffen en 
beschermen. Deze leden vernemen graag waarom de regering ervoor kiest nu met het onderhavige 
wetsvoorstel te komen.  
Dit wetsvoorstel staat los van de Wet straffen en beschermen, die op 1 juli 2021 
gedeeltelijk in werking is getreden (Stb. 2021, 252). Het onderhavige wetsvoorstel kent zijn eigen 
aanleiding. Al in een brief van 2 juni 2016 is een verhoging van het strafmaximum van doodslag 
aan uw Kamer toegezegd (Kamerstukken II 2015/16, 29279, nr. 325). Naar aanleiding van een 
tweede toezegging in diezelfde brief, is onderzocht of het verantwoord zou zijn om de maximale 
tijdelijke gevangenisstraf voor moord verder te verhogen. Dit onderzoek heeft zich ook gericht op 
de strafoplegging bij doodslag. In de beleidsreactie op het WODC-onderzoek van 30 september 
2019 is aangegeven dat een verdere verhoging van het strafmaximum van moord niet wenselijk is, 
en is – in lijn met de eerdere toezegging uit 2016 – kenbaar gemaakt dat middels een wetsvoorstel 
het strafmaximum van doodslag zal worden verhoogd (Kamerstukken II 2019/20, 29279, nr. 539). 
In lijn daarmee is in de gewijzigde motie-Van Wijngaarden c.s. van 18 februari 2020 
(Kamerstukken II 2019/20, 29279, nr. 576) de wens tot uiting gebracht om de maximale straf 
voor doodslag te verhogen. Dit wetsvoorstel doet de gedane toezeggingen gestand en geeft tevens 
opvolging aan de genoemde motie.  
 
Verder vragen deze leden of het verschil tussen de minimale ‘netto-gevangenisstraf’ onder het 
huidige strafmaximum enerzijds (tien jaar) en die onder het voorgestelde strafmaximum anderzijds 
(drieëntwintig jaar), gerechtvaardigd is. Tot slot vragen zij of de regering verwacht dat de rechter 
bij de strafoplegging rekening houdt met de duur van de daadwerkelijke vrijheidsbeneming.  
Onder andere in reactie op een vraag van de leden van de D66-fractie is al aangegeven 
waarom de hoogte van het strafmaximum dat op een strafbaar feit is gesteld moet worden 
onderscheiden van de mate waarin de duur van een opgelegde straf overeenstemt met de periode 
van daadwerkelijke vrijheidsbeneming. Daarnaar zij verwezen. Daarbij wordt opgemerkt dat de 
maximering van de voorwaardelijke invrijheidsstelling een algemeen toepassingsbereik heeft, en 
daarmee in algemene zin gevolgen heeft voor de duur van de daadwerkelijke vrijheidsbeneming na 
oplegging van een vrijheidsstraf. Een argument tegen de verhoging van het strafmaximum van een 
specifiek delict levert dat in onze ogen niet op. Het spreekt niet vanzelf, zo wordt hier herhaald, dat 
rechters bij het opleggen van een langdurige gevangenisstraf acht slaan op de daadwerkelijke duur 
van de vrijheidsbeneming (vgl. het meermalen genoemde WODC-onderzoeksrapport, Verhoging 
strafmaximum moord; is veertig het nieuwe dertig, blz. 125). 
 
De leden van de SGP-fractie lezen dat de regering verwacht dat bedoelde strafmaximumverhoging 
een gemiddelde verzwaring van de strafeis door het OM en de strafoplegging door de rechter tot 
gevolg zal hebben. Deze leden vragen de regering of er jurisprudentie of andere signalen zijn 
waarop dit antwoord gebaseerd is.  
 Zoals in paragraaf 1 van de memorie van toelichting is opgemerkt, indiceren signalen uit de 
rechtspraktijk dat het huidige strafmaximum bij zeer ernstige gevallen van doodslag als knellend 

