Agentschapsdoorlichting 
Rijksvastgoedbedrijf
2016 - 2020

Inhoud
 Factsheet 5
1. Aanleiding en onderzoeksvragen 8
1.1 Aanleiding onderzoek 8
1.2 Onderzoeksvraag  8
1.3 Proces onderzoek 9
1.4 Leeswijzer 9
2. Organisatie Rijksvastgoedbedrijf en de rijkshuisvestingsstelsels  10
2.1 Historie 10
2.2 Kerntaken 10
2.3 Inrichting organisatie 11
2.4 Organisatieontwikkeling 11
2.5 Facts & Figures 12
3. Governance 13
3.1 Inleiding 13
3.2 Governance en sturingsmodel 13
3.3 Bestuurlijk overleg  18
3.4 Stresstesten in de driehoek 22
3.5 Informatievoorziening 23
3.6 Conclusies 24
4. Financieel beheer en financiële prestaties  26
4.1 Inleiding 26
4.2 De financiële functie en financieel beheer 26
4.3 Financiële prestaties 31
4.4 Baten-latenstelsel 32
4.5 Uitzonderingen Regeling agentschappen 33
4.6 Conclusies 34
5. Bekostiging, tarief en kostprijsmodel 36
5.1 Inleiding 36
5.2 Kaders bekostiging 36
5.3 Kostprijsmodel en tarieven 37
5.4 Kostendekkendheid 42
5.5 Bekostiging nieuw beleid 43
5.6 Analyse en conclusie 44
6. Doeltreffendheid & doelmatigheid 46
6.1 Inleiding 46
6.2 Doeltreffendheid 46
6.3 Doelmatigheid 53
7. Programma RVB 2.0  64
7.1 Inleiding 64
7.2 Aanleiding 64
7.3 De ontwikkeling van RVB 2.0 64
7.4 Opgehaalde beelden 68
7.5 Conclusie 70
Rapport Agentschapsdoorlichting | 3

 Factsheet
Voor u ligt de doorlichting van het Rijksvastgoedbedrijf (RVB) over de jaren 2016 tot en met 2020. 
Doelstelling van deze eerste periodieke doorlichting is inzicht geven in het doelmatig en doeltreffend 
functioneren van het RVB in het licht van de Regeling agentschappen. 
Er is onderzoek gedaan naar de reguliere thema’s governance, financieel beheer en financiële prestaties, 
bekostiging, doelmatigheid en doeltreffendheid. Hierbij is ook nagegaan of het agentschap (nog) voldoet 
aan de voor een baten-lasten-agentschap gestelde instellingsvoorwaarden. Aanvullend is het programma 
RVB 2.0 in de doorlichting meegenomen. 
Samenvatting 
• Uit de doorlichting blijkt, dat het RVB over het algemeen naar tevredenheid presteert en invulling geeft 
aan zijn rol als opdrachtnemer conform de Regeling agentschappen. 
De belangrijkste conclusies:
Governance
• Op hoofdlijnen voldoet de governance aan de eisen die de Regeling agentschappen stelt. Ten aanzien 
van de integraliteit van de besluitvorming en de bredere informatievoorziening is er behoefte aan 
een actualisering gericht op de verdere aansluiting op het SGO5-model voor de bedrijfsvoering en op 
maatschappelijke meerwaarde. De randvoorwaarden behoeven verbetering, met name:
– De vertegenwoordiging van de beleidsbelangen in de gremia,
– De opdrachtverstrekking en financiering van rijksbrede beleidsopgaven, zoals duurzaamheid, en
– Een adequate informatievoorziening voor de vastgoedportefeuille, met name voor de 
Defensieportefeuille en bij de specialties. 
Financieel beheer en financiële prestaties
• Na een aanloopfase van enkele jaren zijn de financiële functie en het financieel beheer voldoende 
gewaarborgd. 
• Sinds januari 2021 zijn alle financiële, contract-, project- en inkoopadministraties geharmoniseerd en 
geïntegreerd in één systeem. Het RVB kan zich nu richten op de doorontwikkeling van de project- en 
vastgoedadministratie. 
• De financiële verantwoording wordt positief gewaardeerd, onder andere met goedkeurende 
accountantsverklaringen over de evaluatieperiode.
• De continuïteit van het RVB is gewaarborgd door het meerjarig positief resultaat en voldoende eigen 
vermogen om onvoorziene negatieve resultaten op te vangen.
• De door het ministerie van Financiën bij de agentschapsvorming verleende uitzonderingen zijn nog 
toereikend en dragen bij aan het effectief functioneren van het RVB. 
Hiermee voldoet het RVB aan betreffende voorwaarden van de Regeling agentschappen en de zogenoemde 
‘groenlichtbrief’. 
Bekostiging
• Met het kostprijsmodel is het RVB in staat een verband te leggen tussen zijn uitgaven, kosten en prestaties 
zoals vereist in de Regeling agentschappen. 
• In principe houdt het RVB zich aan de voorwaarde uit de groenlichtbrief dat er geen risico-opslag wordt 
gehanteerd in de tarieven. Echter de overschotten van het vijfjaarsgemiddelde uit het kantorenstelsel 
worden door meerdere opdrachtgevers en afnemers wel zo gezien.
• Door gebruik te maken van het baten-lasten stelsel in combinatie met een kostprijsmodel wordt ook 
voor opdrachtgevers inzichtelijk op welke periode de kosten van toepassing zijn. Voorts hanteert het RVB 
per product verschillende tarieven, die zoveel mogelijk worden gekoppeld aan de prestaties per product. 
Aldus draagt de bekostiging bij aan een doelmatige werkwijze van het RVB.
• In het (bijzondere) specialty-stelsel vragen opdrachtgevers zich af in hoeverre het RVB doelmatig 
opereert. Er is geen eensluidende verklaring voor vaak voorkomende budgetoverschrijdingen, 
Rapport Agentschapsdoorlichting | 5

Het huidige agentschapsmodel functioneert goed om interne organisatieontwikkelingen gericht op 
doelmatigheid te stimuleren. 
In hoofdstuk 8 van voorliggend doorlichtingsrapport zijn de samenvattende conclusies compleet 
weergegeven en voorzien van aanbevelingen (per rol). 
Rapport Agentschapsdoorlichting | 7

en scheepswrakken van de voormalige VOC, bodemmaterialen en roerende zaken uit onbeheerde 
nalatenschappen.
Het onderzoek beschreven in dit doorlichtingsrapport is gebaseerd op documentstudie, interviews en 
vragenlijsten. De uitkomsten van de interviews en de vragenlijsten zijn in dit rapport verwerkt in de vorm 
van ‘opgehaalde beelden’.  
1.3 Proces onderzoek
De doorlichting wordt, in opdracht van de directeur Financieel Economische Zaken (FEZ) van BZK, 
uitgevoerd door een team van medewerkers van de directies FEZ en Inkoop-, Facilitair en Huisvestingsbeleid 
van het ministerie van BZK en de directie Begrotingszaken van het ministerie van Financiën. Ook hebben 
medewerkers van het RVB deelgenomen aan het doorlichtingsteam in de voorbereidingsfase.
Tevens is een begeleidingscommissie ingesteld om – na instemming met het plan van aanpak - 
de uitvoering te monitoren en voortgang van de doorlichting te bewaken. De commissie komt 
periodiek samen op uitnodiging van de directeur FEZ van BZK en wordt tussentijds door middel van 
rapportages ingelicht over de voortgang. De commissie bestaat uit leden van het Bestuurlijk Overleg 
Rijksvastgoedbedrijf (BOR) en stakeholders van diverse departementen, met de directeur FEZ van BZK als 
voorzitter. Daarnaast is een klankbordgroep, bestaande uit met name afnemers van het RVB, ingesteld om 
gedurende het doorlichtingstraject mee van gedachten te wisselen, af te stemmen en diverse inhoudelijke 
punten te toetsen. 
Sinds 2017 is een nieuwe stijl voor het doorlichten van agentschappen opgezet door het ministerie van 
Financiën. Deze nieuwe stijl van doorlichten biedt onder meer ruimte voor extra thema’s, aanvullend op de 
vaste thema’s (governance, financieel beheer, bekostiging en doelmatigheid) van een doorlichting, zoals 
genoemd in de Regeling agentschappen. Deze doorlichting betreft een ‘reguliere doorlichting’, waarbij de 
bovengenoemde vaste thema’s van een agentschapsdoorlichting worden onderzocht. Tevens is een extra 
onderdeel, het thema RVB 2.0, op verzoek van het RVB toegevoegd.
Het eindproduct bestaat uit een eindrapport en een factsheet met de belangrijkste conclusies en 
aanbevelingen. Het RVB neemt vervolgens het initiatief tot het opstellen van een implementatieplan in 
overleg met de directeur FEZ.
1.4 Leeswijzer
Aan elk van de onderzoeksvragen is een apart hoofdstuk gewijd. De onderwerpen doelmatigheid en 
doeltreffendheid zijn gezien de inhoudelijke overlap samengevoegd. Het tweede hoofdstuk start met een 
introductie van het RVB, gevolgd door de hoofstukken 3 tot en met 7, waarin de thema’s worden behandeld 
en de onderzoeksvragen beantwoord. Elk inhoudelijk thema sluit af met een conclusie. Hoofdstuk 8 sluit af 
met de thema-overschrijdende conclusies en daarbij behorende aanbevelingen.
Rapport Agentschapsdoorlichting | 9

Figuur 2.1: Rijkshuisvestingsstelsel
2.3 Inrichting organisatie
Het RVB maakt deel uit van het DG Vastgoed en Bedrijfsvoering Rijk (DGVBR). Aan het hoofd van de 
organisatie staat een directeur-generaal die tevens directeur-generaal van het DG VBR is. De directeur-
generaal wordt ondersteund door het bureau DG. Het directieteam van het RVB bestaat uit de directeur-
generaal, directeur Portefeuillestrategie & Portefeuillemanagement (P&P), directeur Transacties & Projecten 
(T&P), directeur Vastgoedbeheer (VB) en directeur Financiën & Bestuursadvisering (F&B). DT-vergaderingen 
worden ondersteund door het hoofd van het bureau DG en de secretaris. 
De bovengenoemde vier directies vormen de schakels tussen de departementen, beleidsmakers, 
vastgoedhoudende diensten, medeoverheden, maatschappelijke organisaties en burgers. De directie P&P 
is verantwoordelijk voor het opstellen van de portefeuillestrategie van het rijksvastgoed met als doel het 
accommoderen en implementeren van de rijksdoelen en het beleid, waarbij rijksvastgoed een rol van 
betekenis kan spelen. De schakel naar de vastgoed- en bouwmarkt is de directie T&P. Deze directie draagt 
tevens zorg voor de geplande mutaties in de portefeuille van het RVB. 
Verantwoordelijk voor het beheer van de gebouwen, gebouw gebonden (technische) installaties, 
terreinen en gronden van het RVB – zowel in de fase van (tijdelijk) gebruik als leegstand – is de directie 
Vastgoedbeheer (VB). Daarnaast realiseert deze directie kleinere projecten die betrekking hebben op de 
instandhouding van vastgoed. Voor de ondersteuning en advisering van het primaire proces van het RVB ligt 
de verantwoordelijkheid bij de directie F&B. 
Het Atelier Rijksbouwmeester is ook onderdeel van het RVB. De rijksbouwmeester is onafhankelijk adviseur 
van de politieke en ambtelijke leiding over de architectuur en de stedelijke omgeving van het rijksvastgoed. 
Het Atelier Rijksbouwmeester zorgt bij het RVB voor de ondersteuning van de rijksbouwmeester. De 
organisatie van het RVB wordt in bijlage 1 weergegeven.
2.4 Organisatieontwikkeling
De omgeving van het RVB verandert. Zo zijn er grote uitdagingen op het gebied van woningbouw, 
maatschappelijke opvang, de opvang van asielzoekers, stikstofproblematiek, biodiversiteitsopgave, 
8
verduurzaming van de landbouw, de energietransitie, bossenstrategie en ook de COVID-19 pandemie. Dit 
vraagt anders denken over vastgoed, maar ook over de omliggende omgeving en mobiliteit. De opgave van 
het RVB is om de waarde van het rijksvastgoed voor haar opdrachtgevers maximaal te benutten. Het RVB 
heeft daarom eind 2019 in het kader van programma RVB 2.0 haar missie aangescherpt. Naast het beheren 
en realiseren van vastgoed heeft het RVB “de realisatie van economische en maatschappelijke meerwaarde 
op basis van beleidsdoelen” toegevoegd aan haar missie. Op deze ontwikkelingen wordt in hoofdstuk 7, 
RVB 2.0, nader ingegaan.
8 
Kamerbrief Rijksvastgoedbedrijf, Maatschappelijke opgave van het Rijksvastgoed, 23 februari 2021
Rapport Agentschapsdoorlichting | 11

3. Governance
3.1 Inleiding
In dit hoofdstuk wordt beschreven hoe de governance van het RVB is ingericht en hoe deze in de praktijk 
functioneert. Daarbij wordt ingegaan op de kaders, de rollen van de spelers in de ‘driehoek’ met hun taken 
en verantwoordelijkheden en de overleg- en besluitvormingsstructuur.
Hiervoor is de volgende onderzoeksvraag geformuleerd: “Hoe functioneert het stelsel voor het sturen, 
beheersen en afleggen van verantwoording (governance) en is dit in overeenstemming met de vereisten die 
de Regeling agentschappen stelt?” 
Om deze onderzoeksvraag te kunnen beantwoorden, zijn vijf deelvragen geformuleerd: 
• Wat schrijven de kaders voor en hoe is de praktijk van de governance ingericht? 
• Hoe worden de rollen van opdrachtgevers, opdrachtnemer, kadersteller, eigenaar en afnemers 
uitgevoerd? 
• Welke knelpunten worden ervaren in het functioneren van de governance? 
• Hoe wordt in de driehoek omgegaan met stresstesten zoals duurzaamheid, corona en stikstof? 
• Hoe is de informatievoorziening geregeld in relatie tot de stakeholders en belanghebbenden? 
In paragraaf 3.2 wordt de werking van het governancestructuur uiteengezet. In paragraaf 3.3 wordt ingegaan 
op de overleggen vanuit de rollen eigenaar, opdrachtgever en opdrachtnemer. Hoe de governance is 
ingericht voor de (maatschappelijke) beleidsopgaven wordt in paragraaf 3.4 behandeld. Vervolgens gaat 
paragraaf 3.5 in op hoe de informatievoorziening is geregeld voor de verschillende partijen binnen de 
governancestructuur. Het hoofdstuk eindigt met conclusies (paragraaf 3.6). 
3.2 Governance en sturingsmodel
Governance wordt gedefinieerd als “het waarborgen van de onderlinge samenhang van de wijze van sturen, beheersen en 
toezicht houden van een organisatie, gericht op een efficiënte en effectieve realisatie van doelstellingen alsmede het daarover op 
10
een open wijze communiceren en verantwoording afleggen ten behoeve van belanghebbenden”.
11 12
De Regeling agentschappen is leidend voor het sturingsmodel van het RVB. In de regeling is opgenomen 
dat een agentschap dient te beschikken over een sturingsmodel waarin drie rollen worden onderscheiden: 
eigenaar, opdrachtgever en opdrachtnemer. Zij vormen de zogenoemde besturingsdriehoek. Deze rollen 
worden niet functioneel gecombineerd. 
Ter aanvulling op de Regeling agentschappen zijn voor de Shared Service Organisaties (SSO’s), waaronder 
13
het RVB, de rollen van centraal opdrachtgever, kadersteller, afnemer en financieel deskundige toegevoegd. 
14
Het SGO5-model betreft een aanvullend kader op de Regeling agentschappen. De regeling zou namelijk 
onvoldoende bepalingen kennen die aansluiten bij het bijzondere karakter van de SSO’s.
10 
Ministerie van Financiën, Handleiding Government Governance, januari 2000
11 
Staatscourant 2017 nr. 69103
12 
Regeling agentschappen, artikel 9, lid a
13 
Dit is in overeenstemming met besluitvorming over SGO5 in december 2014. Het sturingsmodel SGO5 is opgenomen in het 
Kaderboek Organisatie en Bedrijfsvoering Rijk 2018 (juni 2018).  
14 
SGO5: hoe de rijksbrede bedrijfsvoering anders georganiseerd wordt – EC O&P 2016).
Rapport Agentschapsdoorlichting | 13

Daarnaast is DGOO opdrachtgever voor de masterplannen voor de rijkskantoorhuisvesting en voor 
masterplanprojecten. In het kantorenstelsel moeten de departementen hun huisvestingsbehoefte aan 
kantoorruimte aangeven per regio. DGOO bundelt de totale vraag naar kantoorhuisvesting en laat het RVB 
voorstellen doen voor een match met de vastgoedportefeuille (de masterplannen). Met de masterplannen 
19
wordt het kantoorgebruik geoptimaliseerd en wordt onnodige leegstand voorkomen. 
De inventarisatie van de huisvestingsbehoefte en de daaruit voortvloeiende vastgoedaspecten worden 
voorgelegd aan de Interdepartementale Commissie Bedrijfsvoering Rijk (ICBR) ter weging van het effect 
op de spreiding van de rijkswerkgelegenheid over het land, de financiën, politiek-bestuurlijke gevolgen en 
gevolgen voor het primair proces. 
Specialty-stelsel en bijzondere specialties
Departementen zijn opdrachtgever voor producten en dienstverlening met betrekking tot objecten met 
een bijzonder gebruik, zoals gevangenissen, rechtbanken en rijksmusea. De kaderstellende functie ligt dan 
ook bij de afzonderlijke departementen. Single Points of Contact (SPC’s) per departement treden op als 
gemandateerd besluitvormer en contractpartner voor het RVB. Hierdoor blijft het aantal opdrachtgevers van 
het RVB beperkt. De SPC’s zijn per departement of sector (onder meer binnen JenV en BZK) ingericht. 
Defensie
Het ministerie van Defensie is – als eigenaar – opdrachtgever voor het beheer en onderhoud van het 
operationele vastgoed, inclusief terreinen, van Defensie. 
Kadersteller
Een minister is zelf verantwoordelijk voor de bedrijfsvoering inclusief bedrijfsvoering op zijn departement. 
Hiertoe beschikken ministeries over een eigen (huisvestings)budget. In het verleden is afgesproken dat 
de huisvesting van het Rijk wordt ondergebracht bij het ministerie van BZK. Behoudens uitzondering 
maken ministers voor de huisvesting van hun ministerie en diensten geen gebruik meer van de eigen 
huisvestingsbevoegdheid. De twee uitzonderingen hierop zijn het ministerie van Defensie en de 
taakuitoefening van Rijkswaterstaat (RWS). De minister van Defensie maakt voor het onderhoud en de 
instandhouding van het operationele vastgoed (kazernes, oefenterreinen en dergelijke) gebruik van de 
diensten van het RVB, maar blijft zelf eindverantwoordelijk voor zijn vastgoed. 
De kadersteller is degene die de uitgangspunten (in de vorm van regels, bevoegdheden en dergelijke) stelt 
voor de beschikbaarstelling en afname van producten en diensten van het RVB. DGOO is verantwoordelijk 
20
voor het beleid en de kaderstelling voor de rijksbrede bedrijfsvoering. 
DGOO stelt als verantwoordelijke voor het rijkshuisvestingsstelsel hiervoor het algemene kader vast. Dit 
omvat de structuur en inrichting van de huisvestingsstelsels voor kantoren en specialties. DGOO stelt de 
21
jaarlijkse rapportage van de minister van BZK over de uitvoering van de rijkshuisvesting op, als onderdeel 
22
van de Jaarrapportage Bedrijfsvoering Rijk. 
Het RVB heeft daarnaast te maken met diverse kaders die vanuit andere departementen dan BZK worden 
23
opgesteld. Hierbij een overzicht (niet uitputtend): 
• Het ministerie van Defensie met betrekking tot de zeggenschap over het defensie-specifieke vastgoed; 
• Specifieke departementen voor kaders voor de inrichting en kwaliteit van specialties en bijzondere specialties;
• Het ministerie van IenW met betrekking tot onder meer milieu;
• Het ministerie van EZK met betrekking tot het klimaatbeleid en verduurzaming;
• DG BRW voor bijvoorbeeld kantorentransformatie, energiebesparing in de gebouwde omgeving en 
bouwkwaliteit van woningen en andere gebouwen; 
• Het ministerie van OCW voor cultureel erfgoed.
19 
Vaststellingsbesluit rijkshuisvestingsstelsel kantoren (2016) 
20 
Coördinatiebesluit organisatie, bedrijfsvoering en informatiesystemen rijksdienst (2011) 
21 
De Minister voor Wonen en Rijksdienst publiceert jaarlijks een verslag over de organisatie en de bedrijfsvoering van de 
ministeries. Dat verslag bevat ook een onderdeel ‘rijkshuisvesting’.
22 
Vaststellingsbesluit rijkshuisvestingsstelsel kantoren, artikel 4.10 (2016)
23 
Startdocument baten-lastenagentschap Rijksvastgoedbedrijf (2015)
Rapport Agentschapsdoorlichting | 15

Tabel 3.1: Invulling besturingsdriehoek per huisvestingsstelsel
HUISVESTINGS- ROLLEN
STELSEL
Opdrachtgever Kadersteller* Afnemer
Kantoren DGOO (als centraal DGOO Departementen
opdrachtgever)
** ***
Specialties Departementen, via SPC’s Departementen via SPC’s Departementen 
(rechtbanken, penitentiaire 
inrichtingen, e.d.)
Bijzondere Diverse (o.a. SG BZK voor de Diverse - Hoge Colleges van Diverse (Hoge Colleges van 
specialties Hoge Colleges van Staat, AZ, Staat, AZ, rijksmusea e.d. Staat, AZ, rijksmusea e.d.)
rijksmusea e.d.)
Defensie Defensie Defensie Defensie
(C-DOSCO/DVM)
* Daarnaast gelden voor alle stelsels de rijksbrede kaders
** Om het aantal opdrachtgevers van het RVB beperkt te houden, zijn aan opdrachtgeverszijde in het specialty-stelsel SPC’s ingesteld.
*** De departementen hebben de zeggenschap over locatie, volume, inrichting, kwalitatie ve eisen, aankoop en aanhuur en afstoot. 
DGOO stelt als verantwoordelijke voor het rijkshuisvestingsstelsel het algemene kader vast. Dit omvat de structuur en inrichting 
van het huisvestingsstelsel voor specialties en welke organisaties daarvan deel uitmaken.
3.2.3 Groenlichtbrief
27
Bij de instelling van het RVB zijn in de ‘groenlichtbrief’ van de minister van Financiën voorwaarden 
gesteld en aanbevelingen gedaan ten aanzien van governance, financieel beheer, kostprijsmodel en 
doelmatigheid van de organisatie. Op het gebied van governance zijn de volgende voorwaarden gesteld aan 
agentschapsvorming:
• Het algemeen convenant van het RVB moet instemming krijgen van het Secretarissen-Generaal Overleg 
(SGO) en de Ministerraad;
• Een duidelijke planning voor de follow-up van de nog ontbrekende convenanten met opdrachtgevers. De 
eigenaar is verantwoordelijk voor het komen tot een sluitend governance-stelsel ultimo 2016.
De aanbevelingen hebben betrekking op zowel opzet als werking van de governance.
3.2.4 Inrichting en ontwikkeling governance
Vanuit de verschillen in de huisvestingsstelsels (verschillen in eigendom, type panden, risicoverdeling) zijn 
governance-regimes ingesteld. Om afspraken over verantwoordelijkheid en risicoverdeling vast te leggen, 
heeft het RVB convenanten gesloten met verschillende betrokken partijen uit de besturingsdriehoek.
 
Convenanten
De uitgangspunten voor de governance van het stelsel zijn in 2015 vastgelegd in een aantal convenanten 
tussen de SG van BZK en de DG van het RVB en tussen de DGOO (voorheen DGOBR) en de DG RVB. Zo 
zijn de afspraken over de randvoorwaarden voor het uitvoeren van de taken van het RVB en voor een 
resultaatgerichte zakelijke (sturings)relatie tussen eigenaar BZK en uitvoeringsorganisatie RVB in een 
eigenaarconvenant vastgelegd en de afspraken met de diverse partijen/actoren binnen de governance RVB 
in opdrachtgeversconvenanten vastgelegd. Met alle opdrachtgevers dient een opdrachtgeversconvenant 
afgesloten te zijn, welke tot doel hebben afspraken en verantwoordelijkheden voor het leveren van de 
producten vast te leggen.
Aan de uitvoering van de opdrachten van gemandateerd opdrachtgevers zijn diverse uitvoeringskaders 
28
opgesteld voor de praktische uitwerking van de verschillende stelsels. 
27 
Met de zogenoemde groenlichtmeting heeft het ministerie van Financiën, op basis van formele instellingsvoorwaarden uit 
de Regeling agentschappen, beoordeeld of het RVB voldoende kan functioneren als agentschap en zodoende ingestemd 
kan worden met de instelling van het RVB als agentschap (BZ/U/2015/391 d.d. 4 november 2015).
28 
Evaluatie Rijkshuisvestingsstelsel Deel A: Kantoren - UBR RC, JenV PPAC (2021)
Rapport Agentschapsdoorlichting | 17

Figuur 3.2: Overleg- en besluitvormingsstructuur
Overleg- en
besluitvormingsstructuur RVB
Eigenaar
(sg BZK)
Ministerraad
BOR kBOR
DG-overleg
Rijksvastgoed
SGO
en Beleid
RVB
ICBR IOFEZ
Defensie: BOVD,
ICHF
ROV en
DGOO SPC’s
Uitvoeringsoverleg
3.3.2 Overleggen rondom beleidsvorming rijkshuisvestingsstelsel 
De beleidsvorming over het rijkshuisvestingsstelsel en de deelstelsels vindt plaats via de reguliere 
(interdepartementale) governancelijnen van de bedrijfsvoering binnen de rijksoverheid, te denken valt aan 
de ICHF, de ICBR en het SGO. In bovenstaande figuur zijn deze overleggen aan de linkerzijde aangegeven. 
Deze overlegorganen hebben naar hun aard geen opdrachtgevende rol richting het RVB en er loopt ook 
geen financiële stroom.
29
Daarnaast is er het DG-overleg Rijksvastgoed en Beleid (de voormalige ICRV ). Daarin hebben zitting/
nemen deel de ministeries van EZK, LNV, IenW, Financiën, Defensie en BZK en de uitvoeringsorganisaties 
Rijkswaterstaat, Staatsbosbeheer en het RVB. In het DG-overleg Rijksvastgoed en Beleid wordt het beleid 
van diverse departementen met betrekking tot het RVB op elkaar afgestemd om tot een integrale aanpak 
te komen, bijvoorbeeld ten aanzien van departement-overstijgende projecten met maatschappelijke 
meerwaarde. 
3.3.3 Overleggen vanuit rollen eigenaar, opdrachtgever en opdrachtnemer
Conform de Regeling agentschappen dient een agentschap een convenant te hebben, waarin de sturing 
30
op het agentschap is vastgelegd. In paragraaf 3.2.4 is aan de orde gesteld dat met betrekking tot het RVB 
31
diverse convenanten gesloten zijn. Eén van die convenanten is het algemeen convenant, waarbij afspraken 
vastgelegd zijn over de relatie tussen de eigenaar, kaderstellers en opdrachtgevers binnen het Rijk en de 
opdrachtnemer. Dit convenant dient tevens om afspraken vast te leggen over de wijze waarop het RVB in 
specifieke convenanten de afspraken per product met opdrachtgever en kadersteller actueel houdt.
In het sturingsmodel van het RVB komen de verschillende huisvestingsstelsels en categorieën en de 
discussies over maatschappelijke opgaven slechts op een beperkt aantal plekken samen. De belangrijkste 
gremia hierbij zijn het BOR en het al eerdergenoemde DG-overleg Rijksvastgoed en Beleid. 
29 
In de Interdepartementale Commissie Rijksvastgoed (ICRV) vond afstemming plaats over de beleidsmatige aansturing van 
de diensten binnen het Rijk die veel met vastgoed werken.
30 
Regeling agentschappen, artikel 4, lid 3
31 
Het Algemeen convenant is gesloten tussen de SG van het ministerie van BZK als eigenaar en de dg RVB als 
opdrachtnemer. 
Rapport Agentschapsdoorlichting | 19

Opgehaalde beelden
Algemeen beeld van de geïnterviewden is dat de rolbewustheid en rolvastheid bij de deelnemers in de 
afgelopen jaren is gegroeid, maar dat deze nog wel aanscherping behoeft. 
Er wordt uitgegaan van een gedeelde verantwoordelijkheid voor het RVB en het huisvestingsstelsel. De 
deelnemers hebben naar elkaar en naar het RVB een positieve houding. Daarbij worden discussies in het 
BOR als constructief beoordeeld, hoewel soms wat weinig kritisch. De verbeterde informatievoorziening 
op het gebied van financiën en bedrijfsvoering (met het financieel dashboard) heeft hier zeker aan 
bijgedragen. 
Geïnterviewden uit organisaties die niet rechtstreeks in het BOR zijn vertegenwoordigd, zoals 
beleidsdepartementen als EZK en LNV, voelen zich overigens minder betrokken bij het BOR. Een aantal 
geïnterviewden, met name opdrachtgevers/afnemers uit het specialty-stelsel, geven aan dat zij op 
afstand staan en dat niet alle opdrachtgevers vertegenwoordigd zijn in het BOR. Zij vinden de governance 
ingewikkeld, omdat er niet echt een vertegenwoordiger van alle SPC’s aan tafel zit in het BOR. De afstand 
tussen afnemer/gebruiker en het RVB wordt als groot ervaren. 
Ook wijzen geïnterviewde afnemers op onduidelijkheid over wat op welke tafel ter besluitvorming 
ligt (ICBR, DG-overleggen, BOR). Aangegeven wordt dat stukken voor deze gremia vaak laat worden 
aangeleverd. Niet zozeer de inhoud, dan wel het proces schiet in hun ogen te kort. 
Verder hebben verschillende geïnterviewden aandacht gevraagd voor de vermenging van de eenhoofdige 
35
leiding DG VBR en RVB. Hierover is destijds een aanbeveling gedaan in de groenlichtbrief.
3.3.3.2 Overleggen Defensie, Specialties
Defensie
Binnen Defensie is een opdrachtgeverorganisatie ingericht bij Defensie Ondersteuningscommando: het 
Defensie Vastgoed Management (DVM). DVM treedt namens Defensie op als opdrachtgever naar het RVB 
en is ook aangewezen als SPC namens Defensie. Naast deze opdrachtgeverrol heeft DVM onder meer ook 
een centrale rol in het behoeftestelling- en behoeftevervullingstraject. De verantwoordelijkheidsverdeling 
tussen het RVB en Defensie is onder meer geregeld in het opdrachtnemers-/ opdrachtgeversconvenant 
Defensie en in de Nadere Uitwerking Opdrachtgeversconvenant Defensie-Rijksvastgoedbedrijf (NUOD). 
Er zijn meerdere reguliere overleggen tussen Defensie en het RVB, georganiseerd op SG-niveau, 
hoofddirectieniveau, directieniveau en afdelingsniveau. De SG van Defensie neemt deel aan het BOR in 
de rol van opdrachtgever en kadersteller. Specifiek voor het Defensievastgoed zijn verschillende gremia 
ingericht: het Bestuurlijk Overleg Vastgoed Defensie (BOVD), het Regieoverleg Vastgoed Defensie (ROV) 
en het Afstemmingsoverleg, tot aan het inhoudelijke overleg op dienstverleningsactiviteit niveau tussen 
Defensie en het RVB en het Omgevingsmanagersoverleg. 
 
Specialties
Zoals eerder aangegeven is de huisvesting bij het specialty-stelsel grotendeels bepaald door het primaire 
proces (denk aan rechtbanken, gevangenissen) en dit proces stelt vaak ook dwingende eisen aan de 
locatiekeuze. Dit maakt dat het ingewikkeld is om uniforme rijksbrede normering te hanteren, hetgeen 
bij het kantorenstelsel wel het geval is. De governancestructuur van het specialty-stelsel en met name 
van de bijzondere specialties is gefragmenteerd en kent niet of nauwelijks rijksbrede, overkoepelende 
afstemmingsmomenten. De specialtyhouders (SPC’s) die niet onder het ministerie van JenV vallen, zijn niet 
vertegenwoordigd in het BOR. Dit geldt ook voor de bijzondere specialties die ieder hun eigen afspraken 
kennen. 
Er zijn individuele opdrachtgeversconvenanten tussen RVB en individuele SPC’s, met hierin afspraken over 
overleg, voortgangsrapportage en indien specifieke zaken tussen een SPC en het RVB worden geregeld.
35 
“De inrichting van de interne BZK governance is in beweging, De DGRVB functie wordt uitgebreid met een beheerstaak 
voor de andere SSO’s en krijgt de titel DG Vastgoed en Uitvoering (DGVU), Een omvangrijke en kapitaalintensieve dienst als 
het RVB die bovendien nog vol in transitie is, is gebaat bij een éénhoofdige leiding. Het is de vraag of de voorgenomen 
vermenging van DGVU en leiding RVB in dit licht wenselijk is. Deze zorgen worden ook geuit door verschillende belangheb-
benden rond het RVB.” 
Rapport Agentschapsdoorlichting | 21

Beleidsdepartementen die rijksvastgoed willen inzetten voor maatschappelijke doeleinden, en 
dan vooral de departementen die niet in het BOR zijn vertegenwoordigd zoals EZK en LNV, zijn 
zoekende hoe hun inbreng in de huidige governancestructuur effectief kan worden ingebracht. De 
bekostiging van beleidsopgaven is daarbij een belangrijk aandachtspunt (zie ook paragraaf 5.5). In 
het kader van het onderzoek heeft EZK onder meer aandacht gevraagd voor de energietransitie die om 
projectmatig werken vraagt, wat lastig is in een beheersmatige omgeving. Dit schuurt met de politieke 
ambitie die met het Klimaatakkoord is uitgesproken. EZK noemt ook het voorbeeld van verplichte 
energiebesparingsmaatregelen uit de Wet milieubeheer. In het kader van de voorbeeldrol van de 
rijksoverheid moet de inzet er (meer) op gericht zijn om te voldoen aan de wettelijke vereisten en extra inzet 
plegen waar dat nog niet het geval is.
3.5 Informatievoorziening
De bestuurlijke informatievoorziening van het RVB is gericht op zowel de externe als de interne 
verantwoording. De verantwoording aan de politieke leiding en de Tweede Kamer loopt via de begroting 
en jaarverantwoording (jaarverslag en jaarrekening). De informatieverstrekking aan de overige 
stakeholders/belanghebbenden verloopt via diverse periodieke rapportages, stuurvariabelen en indicatoren 
en is toegespitst op de informatiebehoefte passend bij de rol van de ontvanger in de governance. 
Afspraken hierover zijn terug te voeren op convenanten, protocollen en managementcontracten. De 
informatieverstrekking wordt bijgesteld in lijn met de actuele informatiebehoefte van de stakeholders/
belanghebbenden. Het RVB verstrekt sturingsinformatie met betrekking tot het primaire proces en de 
bedrijfsvoering, beleidsinformatie en strategische informatie. Deze informatie wordt in de verschillende 
overleggen besproken. Onderstaand tabel geeft de meest belangrijke informatie(voorziening) per 
ontvanger weer.
Tabel 3.2: Informatievoorziening
Ontvanger Informatie
Eigenaar (SG BZK) Viermaandsrapportages (VMR’s), tarievennota, jaarplan, 
jaarverslag en jaarrekening, dashboard financiën en 
* 
bedrijfsvoering.
Financieel deskundige VMR’s, Tweemaandsrapportages (TMR’s), jaarplan, tarievennota, 
jaarverslag en jaarrekening.
Leden BOR Jaarplan, voortgang jaarplan, jaarverslag, de tarievennota, 
routekaart kantoren), klantrapportages.
Overige opdrachtgevers/afnemers TMR’s, routekaarten, voor Defensie DVA-rapportages, 
klantrapportages e.d.
* Het Dashboard biedt in één oogopslag zicht op de stand van zaken van een aantal prestaties. Bijvoorbeeld thema’s als verduurza -
ming, de voortgang van portefeuille-afspraken, klanttevredenheid en de beschikbare capaciteit/flexibele schil.  
De informatie, inclusief gekozen prestatie-indicatoren, wordt in allerlei gesprekken met opdrachtgevers besproken.
Opgehaalde beelden
Geïnterviewden uit alle rollen geven aan dat het RVB op verschillende niveaus (van stelselbreed tot op 
pandniveau) en voor verschillende soorten informatie (kwantitatieve en kwalitatieve sturingsinformatie, 
beleidsinformatie e.d.) een verbeterslag moet maken. Op het gebied van de financiële en bedrijfsmatige 
informatie is de afgelopen jaren een verbetering succesvol doorgevoerd: partijen zijn tevreden over 
de betrouwbaarheid, relevantie en tijdigheid van het dashboard. Voor meer beleidsmatige zaken en 
sturingsinformatie (bijvoorbeeld over de staat van het onderhoud van de panden per opdrachtgever) moet 
dit nog worden uitgebouwd. Met name bij de Defensieportefeuille en de specialties is er sprake van een 
opgave. De uitdaging is om op basis van volledige informatie tot heldere keuzes te komen en deze keuzes 
vervolgens te monitoren. 
 
Rapport Agentschapsdoorlichting | 23

Conclusies ten aanzien van de deelvragen:
a) Wat schrijven de kaders voor en hoe is de praktijk van de governance ingericht? 
b) Hoe worden de rollen van opdrachtgever, opdrachtnemer, kadersteller, eigenaar en afnemer uitgevoerd? 
c) Welke knelpunten worden ervaren in het functioneren van de governance? 
d) Hoe wordt in de driehoek omgegaan met stresstesten zoals duurzaamheid, corona en stikstof? 
e) Hoe is de informatievoorziening geregeld in relatie tot de stakeholders en belanghebbenden?
Inrichting van de governance 
1) Het RVB werkt volgens het in de Regeling agentschappen voorgeschreven driehoeksmodel. Dit blijkt 
vooral goed te functioneren voor het rijkshuisvestingsstelsel voor kantoren en de Defensieportefeuille. 
Voor de specialties en de bijzondere specialties is het beeld een stuk complexer en lijken de verschillende 
rollen uit het SGO5-model niet allemaal even duidelijk of volledig ingevuld;
2) De governance van het RVB is complex, wat deels te verklaren is door de complexe omgeving 
(verschillende huisvestingsstelsels, meerdere opdrachtgevers, grote financiële belangen, zeggenschap 
voor bedrijfsvoering bij individuele ministeries, ZBO’s en RWT’s). Ook zijn niet alle kaders meer actueel 
en zijn de ‘spelregels’ niet bij alle partijen rond het RVB voldoende duidelijk en/of bekend. Er is behoefte 
aan vereenvoudiging en actualisatie van regelingen en convenanten;
3) Niet alle opdrachtgevers voelen zich even goed vertegenwoordigd in de huidige governancestructuur, met 
name in het BOR. Zij hebben het gevoel onvoldoende invloed op de governance te kunnen uitoefenen. 
Dit geldt ook voor beleidsdepartementen die inhoudelijk verantwoordelijk zijn voor rijksbrede thema’s 
die mede door middel van de rijkshuisvesting moeten worden gerealiseerd; 
4) In de besluitvormingsgremia krijgen de specialties niet dezelfde mate van aandacht als de kantoren- of 
Defensieportefeuille. De huisvestingsonderwerpen en maatschappelijke opgaven zijn soms ook moeilijk 
met elkaar te vergelijken.
Invulling van de rollen
1) Belangrijke randvoorwaarden om rijksbrede ambities en doelstellingen te realiseren, zijn soms 
onvoldoende ingevuld. Meest genoemd hierbij zijn:
a. De vertegenwoordiging van de beleidsbelangen in de gremia, 
b. De opdrachtverstrekking en financiering van rijksbrede beleidsopgaven, zoals duurzaamheid, en
c. Een adequate informatievoorziening voor de vastgoedportefeuille, zoals staat van onderhoud, 
beschikbaar budget, tijd en menskracht;
2) Een grenzeloos samenwerkende rijksoverheid, het hybride werken en de daarmee gepaard gaande 
versnelling in de ICT-ontwikkeling brengen een verandering teweeg in hoe panden worden gebruikt. Dit 
vergroot de noodzaak tot meer integraal werken en versterking van de sturing hierop. De (hoofdzakelijk) 
vastgoed gerelateerde governance van het RVB dient hiertoe verdere aansluiting te zoeken met de 
governancestructuur voor de rijksbedrijfsvoering en de governancestructuur voor de SSO’s, die onder 
meer bestaat uit de ICBR en diens voorportalen. 
Beleidsdossiers en maatschappelijke meerwaarde
1) Beleidsdepartementen zijn zoekende hoe hun inbreng in de governance kan worden versterkt. Ook 
departementen die rechtstreeks in het BOR vertegenwoordigd zijn, missen soms het instrumentarium 
om beleidsdoelstellingen meetbaar en afrekenbaar in de opdrachtverlening aan het RVB op te nemen.
Informatievoorziening
1) De informatievoorziening en daarmee de transparantie over de financiën en bedrijfsvoering is sterk 
verbeterd. Alle betrokkenen zijn hier tevreden over; 
2) Voor wat betreft de informatievoorziening rond projecten, staat van onderhoud, duurzaamheid 
en beleidsinformatie moet er een verbeterslag worden gemaakt. Dit geldt met name voor de 
Defensieportefeuille en bij de specialties. Rijksbreed gaat het om zaken als een duidelijke planning 
wanneer panden worden aangepakt en wanneer duurzaamheidsmaatregelen moeten worden genomen.
Rapport Agentschapsdoorlichting | 25

In het proces van de agentschapsvorming heeft het RVB aangetoond te voldoen aan de voorwaarden voor 
het vormen van een agentschap. Dit heeft geleid tot een groenlichtbrief van het ministerie van Financiën. 
In de groenlichtbrief is met betrekking tot het financieel beheer de volgende voorwaarde opgenomen: 
• Met ingang van 2016 wordt het eigen vermogen van het RVB vastgesteld op de reguliere grens van 5%. 
En de volgende aandachtspunten:
• In het startdocument wordt in te beperkte mate uitgelegd hoe het RVB kasstroomrisico’s beheerst;
• Cruciale functies (bijvoorbeeld treasury en kostprijsmodel) binnen het RVB zijn nu smal (bij één 
functionaris) of bij externen belegd; 
• De keuze voor het nieuwe primaire ICT-systeem is reeds gemaakt (Oracle), 2016 zal nodig zijn om de 
werkprocessen verder in te richten en te vertalen naar de werkprocessen die via het geautomatiseerde 
systeem lopen. 
4.2.2 Inrichting financiële functie en financieel beheer
De interne financiële functie van het RVB valt onder de verantwoordelijkheid van de directeur 
Financiën en Bestuursadvisering (F&B) van het RVB met daaronder de afdelingen Kaderstelling, Audit 
en Risicomanagement (KAR), Accounting en Planning & Control (P&C). De control en audit binnen het 
departement wordt bewaakt door BZK/FEZ, Auditdienst Rijk (ADR) en de externe audit vindt plaats door de 
Algemene Rekenkamer (AR). 
Interne control
De first line of defense wordt binnen het RVB vervuld door het lijnmanagement; zij zijn verantwoordelijk voor 
de eigen processen. 
De afdeling P&C van het RVB ondersteunt de directies en projecten aan de hand van concerncontrol, 
business control en projectcontrol. Dit is de second line of defense. Business control staat bij het uitvoeren 
van de werkzaamheden dichtbij de afdelingen in het primaire proces, terwijl concerncontrol meer op 
afstand staat om het organisatiebelang als geheel te bewaken. De projectcontrollers zijn gekoppeld aan de 
projectleiders op locatie. De afdeling P&C verzorgt ook alle producten uit de P&C-cyclus.
De financiële administratie en de debiteuren- en crediteurenadministratie vallen onder de verantwoordelijkheid 
van de afdeling Accounting. De afdeling borgt de betrouwbaarheid van de financiële informatie en de 
deugdelijke totstandkoming van de niet financiële informatie naar buiten conform de bepalingen van de 
Compatibiliteitswet 2016. Tevens is het dagelijkse betalingsverkeer binnen Accounting belegd. 
De afdeling KAR (kaderstelling, audit en risicomanagement) stelt jaarlijks een Controle & Auditplan op, 
met daarin een samenstel tussen Financial Audits, Operational Audits en IT-audits. Daarnaast worden op 
verzoek of op eigen initiatief ook andere onderzoeken uitgevoerd. De afdeling heeft een (leidende) rol 
bij het toepassen van de risicoanalyses binnen het RVB, waarbij onder andere het financieel risicoprofiel 
wordt opgesteld. Ook heeft deze afdeling de liaisonfunctie tussen het RVB en de externe toezichthouders 
ADR en AR. KAR is onafhankelijk in haar onderzoeken en oordeelsvorming, en heeft escalatiemogelijkheid 
richting het Auditberaad, waar ook de jaarplannen en de bevindingen van externe toezichthouders worden 
besproken. In het Auditberaad zitten het directieteam van het RVB, FEZ/BZK, ADR en enkele externe leden. 
Hoofd KAR is de secretaris van het Auditberaad.
De verantwoordelijkheid voor de administratieve organisatie is belegd bij verschillende proceseigenaren 
binnen het RVB en de afdeling Business Informatie Advies (BIA). De afdeling BIA vertegenwoordigt het 
proces van informatiemanagement. De informatiebehoeften die ontstaan vanuit verschillende werk- en 
bedrijfsprocessen worden in deze sectie vertaald in informatievoorziening. 
De verantwoordelijkheid van het kostprijsmodel valt onder de verantwoordelijkheid van de directeur van 
F&B. De afdeling P&C voert de regie over het kostprijsmodel. Belangrijkste input hiervoor wordt geleverd 
door de directie P&P (Portefeuillestrategie en Portefeuillemanagement).
Rapport Agentschapsdoorlichting | 27

Opgehaalde beelden
Geïnterviewden zien een positieve ontwikkeling als het gaat om de professionalisering binnen het 
RVB. Bij de oprichting van het RVB in 2016 werden vier organisaties met vier verschillende culturen en 
werkwijzen samengebracht onder één agentschap. Zowel het RVB als ADR zijn van mening dat inmiddels 
de basis op het gebied van financieel beheer en de vastgoed- en projectsystemen is gelegd. De interne 
beheersprocessen zijn goed beschreven. Hierdoor kan nu meer gefocust worden op de kwaliteit van de 
project- en de vastgoedadministratie. Ook is nog winst door bijvoorbeeld schaalvoordelen te behalen 
in het proces en door meer efficiëntie in de ICT-processen. De AR maakt bij zijn onderzoeken gebruik 
van de werkzaamheden van de ADR. Ook de ADR neemt een behoorlijke ontwikkeling op het gebied van 
financieel beheer waar, zoals de integratie van meerdere systemen in één systeem (HARP). Hierdoor is meer 
aansluiting op de business van het RVB gerealiseerd. 
HARP
Het programma Harmonisatie Applicaties en Rijksvastgoed Processen (HARP) had als doel om tot 
één geïntegreerd proces- en applicatielandschap voor het Rijksvastgoedbedrijf (RVB) te komen. 
Uitgangspunt bij de harmonisatie van het administratieve systeem was dat Oracle EBS, zoals dat werd 
gebruikt door fusiepartner RGD, het systeem voor het RVB zou worden. De fusieonderdelen RVOB en 
Dienst Vastgoed Defensie gebruikten SAP. Deze twee systemen zijn volledig uitgefaseerd. Per 1 januari 
2021 zijn alle financiële, contract-, project- en inkoopadministraties ondergebracht in Oracle EBS. 
De onderlinge relaties binnen de financiële kolom worden als positief en constructief ervaren. Binnen 
het RVB vindt nauwe samenwerking plaats tussen de verschillende afdelingen bij de totstandkoming 
en ondersteuning van de financiële functie en de daarbij behorende rapportages. De overlegstructuren 
en inrichting om de communicatie van deze grote organisatie in goede banen te leiden, zijn hieraan 
ondersteunend.
Ook de samenwerking tussen het RVB en BZK/FEZ verloopt goed. Er is regelmatig formeel en informeel 
contact en afstemming over lopende zaken. Wel wordt vanuit BZK/FEZ blijvend aandacht gevraagd om met 
name op projectniveau scherp te blijven op de financiële risico’s. De relatie tussen de ADR en het RVB heeft 
zich in de afgelopen jaren goed ontwikkeld. Er vindt veel onderlinge afstemming plaats. De ADR en BZK/FEZ 
hebben weinig onderlinge contactmomenten. Dit wordt voornamelijk veroorzaakt door de positie die het 
RVB heeft als agentschap. De AR heeft voornamelijk contact met de ADR, bijvoorbeeld voor de controle van 
de jaarrekening. Enkel wanneer de AR aanvullende informatie nodig heeft, vindt er contact plaats met RVB/
KAR. Deze samenwerking wordt als positief ervaren. 
4.2.3 P&C-cyclus
47
De Regeling agentschappen schrijft voor dat een agentschap jaarlijks voor het komende jaar een jaarplan 
indient. In dit document staan in ieder geval de financiële kaders en de wijze van financiering, van de te 
leveren prestaties, de rapportageafspraken en de wijze waarop de financiële gevolgen van onvoorziene 
ontwikkelingen worden toegedeeld aan de eigenaar, opdrachtgever(s) en opdrachtnemer. Voor het RVB 
specifiek is met betrekking tot de P&C-cyclus in het Eigenaarsconvenant tussen eigenaar en het RVB, 
opgenomen dat BZK/FEZ tijdig de aanschrijvingen voor het jaarplan aanlevert en de P&C-cyclus zoveel 
mogelijk aansluit bij het begrotingsproces. 
De P&C-cyclus bestaat naast het jaarplan ook uit een tariefindicatie voor het komende jaar en 
viermaandelijkse rapportages (VMR’s) over de voortgang van de uitvoering van het jaarplan. Hierbij levert 
de derde VMR een terugblik over het afgelopen jaar. Zowel het jaarplan als de tarieven worden door de 
eigenaar vastgesteld, gehoord hebbende het BOR na agendering bij het ICHF en de ICBR.
Jaarlijks wordt ten behoeve van het departementaal jaarverslag van BZK de agentschapsparagraaf (korte 
versie) van het RVB opgesteld Deze wordt door BZK/FEZ/Control en Financiën beoordeeld en getoetst aan 
47 
Regeling agentschappen, artikel 13, lid a t/m d 
Rapport Agentschapsdoorlichting | 29

Opgehaalde beelden
De geïnterviewden geven aan dat de risicoparagraaf en het financieel risicoprofiel voldoende inzicht 
geven in de risico’s die de organisatie loopt. Wel wordt meegegeven dat de onzekere financiering van 
het creëren van maatschappelijke meerwaarde extra risico voor het resultaat met zich meebrengt. Deze 
taken zijn wettelijk opgelegd of vanuit regeringsbeleid ingegeven en zijn niet altijd meegenomen in de 
tarieven. Mogelijkheden voor het financieren van deze opdrachten uit het eigen vermogen zijn beperkt. 
Een bestemmingsreserve aan de hand van een opslag op het tarief zou volgens het RVB hiervoor een 
oplossing kunnen zijn. De ADR heeft daarnaast ook aandacht voor de integriteits- en frauderisico’s die 
de vastgoedmarkt met zich meebrengen. De door het RVB getroffen maatregelen, zoals de positie van de 
taxatie-afdeling en minder onderhandse verkopen, zijn volgens de ADR toereikend. 
4.3 Financiële prestaties
Tabel 4.2: Financiële resultaten RVB 2016 - 2019
(bedragen x € 1.000) 31-12- 31-12- 31-12- 31-12- 31-12-
2016 2017 2018 2019 2020
Begrote baten c.q. lasten 1.217.314  1.285.538  1.312.800  1.185.175  1.303.755 
Gerealiseerde baten 1.325.104  1.197.644  1.267.839  1.235.494  1.319.908 
Gerealiseerde lasten 1.247.994  1.143.502  1.256.669  1.221.561  1.288.679 
Resultaat 77.110  54.142  11.170  13.933  31.188 
Resultaat als % van de  5,8% 4,5% 0,9% 1,1% 2,4%
gerealiseerde baten
Totaal EV 136.092  89.803  66.487  70.894  88.874 
Maximaal toegestaan EV 56.300  55.300  57.000  57.700  59.930 
Afromen 79.792  34.503  9.487  13.194  28.944 
Het RVB heeft sinds de oprichting ieder jaar een positief resultaat gerealiseerd. Volgens de jaarrekeningen 
van het RVB is het terugkerend positieve resultaat grotendeels het gevolg van incidentele meevallers, zoals 
vrijval van voorzieningen en incidentele verkopen. Te zien is dat de omvang van het resultaat in 2018 en 
2019 terugloopt. De verklaring voor deze afname in omvang is dat de opbrengsten uit verkopen minder 
worden, doordat veel overtollig vastgoed van het Rijk inmiddels is verkocht. Tevens is het een gevolg van 
de nieuwe afspraken in het specialty-stelsel, waarbij verkoopresultaten op deze portefeuille sinds 2016 
ten gunste van SPC’s komen en niet meer bij het RVB. Het positieve resultaat in 2020 is het gevolg van een 
positief verkoopresultaat en een terugneming van een waardeverminderingsverlies.
Rapport Agentschapsdoorlichting | 31

Tabel 4.3: Omzet, afschrijvingskosten en investeringen
(bedragen x 1.000) 31-12-2016 31-12-2017 31-12-2018 31-12-2019 31-12-2020
Totale baten 1.325.104 1.197.644 1.267.839 1.235.494 1.319.908
Totale lasten 1.247.994 1.143.502 1.256.669 1.221.561 1.288.679
waarvan  261.744 294.014 303.553 311.082 326.081
afschrijvingskosten
% afschrijvingskosten 21% 24% 23% 25% 24%
Totaal investering  322.447 397.059 669.286 582.919 730.307
Totaal desinvestering  47.340 30.482 88.767 17.535 19.204
Beroep leenfaciliteit 319.714 397.261 379.015 577.429 736.222
Het RVB voldoet aan de minimale eisen voor wat betreft de € 50 miljoen aan omzet per jaar en de norm van 
gemiddelde afschrijvingskosten van tenminste 5% ten opzichte van de totale lasten. 
Investeringen en gebruik leenfaciliteit
Het RVB investeert in grond, gebouwen, (bedrijfs)installaties en inventarissen, maar doet ook 
groot onderhoud. Deze worden gewaardeerd onder materiële vaste activa tegen verkrijgings- of 
vervaardigingsprijs, verminderd met cumulatieve afschrijvingen en indien van toepassing met bijzondere 
waardeverminderingen. 
De investeringen worden gefinancierd aan de hand van leningen bij het ministerie van Financiën. 
Kosten, prestaties en opbrengsten
Het baten-lastenstelsel heeft als voordeel dat de kosten en opbrengsten uiteindelijk worden toegerekend 
aan de periode waarin het verbruik van de goederen en diensten plaatsvindt. Dit biedt de mogelijkheid om 
tarieven stabiel te houden. Je kunt immers grote investeringen uitsmeren over 50 jaar daardoor hoeven 
departementen geen grote kasschuiven te doen. Daarnaast biedt het stelsel aan het RVB ook inzicht in 
(vlottende) activa en passiva. In hoofdstuk 5 wordt hier verder op in gegaan.
Opgehaalde beelden
De geïnterviewden geven aan dat het RVB in voldoende mate gebruikmaakt van het baten-lastenstelsel. Het 
RVB maakt als organisatie veel gebruik van investeringen en de leenfaciliteit. Daarnaast verhoogt het stelsel 
het bewustzijn met betrekking tot de kosten en productiviteit, wat sturing hierop mogelijk maakt. Ook de 
5%-norm voor het eigen vermogen blijft relevant voor het RVB.
4.5 Uitzonderingen Regeling agentschappen
Het ministerie van Financiën heeft het RVB een aantal uitzonderingen met betrekking tot de Regeling 
agentschappen toegekend. Deze uitzonderingen zijn bij de oprichting van het agentschap overgenomen 
van de fusieorganisaties en zijn bij de herziening van de Regeling agentschappen in 2018 in stand gebleven. 
Een uitgebreid totaaloverzicht van de uitzonderingen is opgenomen in bijlage 2.
De uitzonderingen zijn van toepassing op het gebruik van de leenfaciliteit en aanvullende 
rapportageverplichtingen. Het RVB maakt gebruik van de uitzonderingen met betrekking tot 
de leenfaciliteit en het opstellen van de interne jaarrekening (lange versie jaarrekening) en de 
agentschapsparagraaf (korte versie jaarrekening).
Rapport Agentschapsdoorlichting | 33

Tot slot maakt het RVB op dit moment gebruik van de bestaande uitzonderingsmogelijkheden. Deze zijn op 
het moment van het schrijven van het rapport nog toereikend en dragen bij aan het effectief functioneren 
van het RVB. Op natuurlijke momenten wordt de bijdrage van deze uitzonderingen geëvalueerd door het 
ministerie van Financiën.
Rapport Agentschapsdoorlichting | 35

Instellingsvoorwaarden/groenlichtbrief
Bij de instellingsvoorwaarden van het RVB heeft het ministerie van Financiën één voorwaarde ten aanzien 
van het kostprijsmodel gesteld, namelijk dat het RVB geen risico-opslag mag opnemen in de kostprijs en 
het tarief. Dit vloeit voort uit de Regeling agentschappen, waarin staat dat een zodanig verband tussen 
uitgaven en prestaties te leggen moet zijn, dat bekostiging op basis van prestaties mogelijk is. Een risico-
opslag vertroebelt dit verband. 
Naast voorwaarden heeft het ministerie van Financiën ook een aantal aanbevelingen ten aanzien 
van bekostiging geformuleerd voor het toekomstig functioneren van het RVB. Zie hieronder de drie 
aanbevelingen uit de brief geciteerd: 
• “Leg het kostprijsmodel in één document vast voor alle producten van het RVB. Laat de 
eigenaar(sondersteuning) dit (eventueel extern) valideren en gebruik dit voor de jaarlijkse vaststelling van 
de tarieven door de eigenaar. Verwerk hierin ook de aanpassing als gevolg van het oordeel van FEZ.”
• “Leg in de convenanten de bottum-up aanpak van het kostprijsmodel voor de tariefopbouw vast 
aanvullend op het nog te sluiten Financieel Kader.” 
• “Hoewel de eigenaar als voornaamste partij het kostprijsmodel van het RVB valideert, raad ik aan om 
alle actoren (kaderstellers, gebruikers en opdrachtgevers van het RVB) mee te nemen bij de uitleg van het 
kostprijsmodel en specifiek bij de kostendragers die een sterke samenhang kennen met tariefseffecten.” 
Hoe het RVB hier invulling aan heeft gegeven, wordt weergegeven in de hiernavolgende paragrafen.
5.3 Kostprijsmodel en tarieven
5.3.1 Totstandkoming proces tarieven
Sinds 2019 geeft het RVB ieder jaar in september per brief zijn indicatieve tarieven af aan de BOR-leden. 
Dit om vertegenwoordigers in het BOR de gelegenheid te geven om hun achterban actief en tijdig te 
informeren over de tariefontwikkeling aankomend jaar. Aan het einde van het jaar wordt door het RVB 
vervolgens de definitieve tarievennota opgesteld. Deze tarievennota wordt als eerst besproken in de ICHF. 
De ICHF adviseert het ICBR, die vervolgens adviseert aan het BOR. Er vindt overleg plaats met Defensie 
voordat besluitvorming in het BOR plaatsvindt. In het opdrachtgeversconvenant tussen Defensie en het 
RVB is namelijk afgesproken dat de SG Defensie goedkeuring moet verlenen indien de tarieven worden 
57
gewijzigd. De eigenaar stelt tot slot de tarieven en de normatieve componenten vast, gehoord hebbende 
het BOR. Door het RVB wordt in deze periode ook een extra ICHF georganiseerd in het teken van de tarieven, 
ook wel de tarievenspecial genoemd. Hierin probeert het RVB zo transparant mogelijk toe te lichten wat de 
wijzingen zijn ten opzichte van het voorgaande jaar en de daarbij behorende oorzaken. Door middel van dit 
proces streeft het RVB ernaar om alle actoren mee te nemen in de uitleg van de tariefswijzigingen.
Opgehaalde beelden
De opdrachtgevers en afnemers, die plaatsnemen in het BOR, geven aan dat de tarieven momenteel 
navolgbaar zijn en transparant worden uitgelegd. Dit gebeurt in de verschillende voorportalen van het 
BOR. Afnemers die echter niet vertegenwoordigd zijn in het BOR geven aan geen duidelijk beeld te hebben 
bij wat er in de tarieven of gebruiksvergoeding zit. Het RVB heeft de afgelopen jaren stappen gezet in de 
transparantie van de tarieven voor de BOR-leden. Hierbij wordt in de interviews als voorbeeld gegeven 
de extra tarievenspecial. Dit heeft het vertrouwen in de organisatie verhoogd. Ook het RVB ervaart deze 
tarievenspecial als wenselijk, omdat de gevoerde discussies stimuleren tot het maken van doelmatiger 
keuzes.
Binnen de verschillende stelsels wordt onvoldoende inhoudelijke inspraak op het tarief ervaren. Hoewel 
de opdrachtgevers en afnemers via het proces in de ICHF, ICBR en BOR wel op de hoogte worden gebracht 
van de ontwikkelingen binnen de tarieven, leeft het beeld dat zij geen invloed hebben op de hoogte van 
de tarieven en de normatieve componenten. Het RVB licht de mutaties toe, maar men ervaart dat er verder 
geen discussie mogelijk is. Dit terwijl zij af en toe wel vraagtekens zetten bij de hoogte van de mutaties. 
57 
De normatieve componenten zijn: apparaat, onderhoud, heffingen, energie, wederoplevering en leegstand. De hiervoor 
gemaakte kosten worden vertaald naar een opslag per m2 in het tarief. 
Rapport Agentschapsdoorlichting | 37

Voor (bijzondere)specialties worden de producten instandhouden, ingebruikgeving en projectrealisatie 
verwerkt in een complexprijs. Deze complexprijs bestaat enerzijds uit objectgebonden werkelijke kosten, 
en anderzijds uit de normatieve componenten apparaat, onderhoud en heffingen. Enkel bij het museale 
stelsel binnen de bijzondere specialties bestaat een risico-opslag. Bij het museale stelsel wordt geen 
onderhoudsopslag gehanteerd, omdat sinds 2017 de rijksgesubsidieerde musea zelf verantwoordelijk zijn 
voor het onderhoud en instandhouding van hun huisvesting. 
Onder de werkelijke kosten (al dan niet gebaseerd op een vijfjaarsgemiddelde) vallen rente en 
afschrijvingen, DBFMO, markthuren en kleine en niet activeerbare investeringen. Bij het (bijzondere) 
specialty-stelsel leiden nieuwe investeringen in een complex per opleverdatum tot een verhoging in 
diezelfde complexprijs, wat betekent dat de juiste kosten worden doorgerekend. De hoogte van het effect 
op de complexprijs is afhankelijk van de investering die gedaan wordt. Bij nieuwe investeringen in het 
kantorenstelsel wordt dit verrekend over alle gebruikers en een gemiddelde van vijf jaar en hierdoor minder 
voelbaar. Hierbij moet één kanttekening worden geplaatst. Een geraamd hoog investeringsvolume leidt 
ceteris paribus tot een hoger tarief, maar er vindt geen nacalculatie plaats wanneer de investeringsvolumes 
lager uitvallen.
De normatieve componenten zijn hierboven al benoemd. De opslagen op basis van normatieve 
componenten worden jaarlijks aangepast aan de prijsstijging. Hiervoor wordt gebruik gemaakt van de 
bouwkostenstijging index (BDB) of de consumentenprijs index (CPI). Het risico bij het gebruik van een 
opslag is dat de opslagen niet voldoende zijn om de werkelijke kosten te financieren. Dit kan leiden tot een 
verlies op het resultaat van het RVB. Echter, dit werkt ook vice versa. Op het moment van schrijven is het 
61
RVB bezig met een zero-based onderbouwing van deze normatieve componenten. De resultaten hiervan 
zullen achtereenvolgens in het ICHF en het BOR gepresenteerd worden. Ook zal het RVB, indien benodigd, 
een voorstel doen tot aanpassing van de opslagen van de normatieve componenten en kan de eigenaar deze 
aangepaste opslagen voor de normatieve componenten voorstellen. 
Kantoren
Risico’s bij kantoor/regiotarief
In het kantoortarief zit formeel geen risico-opslag, wat betekent dat de volgende (vastgoed)risico’s vallen 
bij het RVB: leegstandsrisico’s, instandhouding (vervangingsinvesteringen eigenaarszaken), projectrisico’s, 
renterisico’s, RTB (Regeling Taakverdeling Beheer)-wijziging, kosten voor energie en boekwaarderisico’s. 
Indien de kosten, vallend onder de normatieve componenten, hoger uitvallen dan de dekking vanuit het 
normtarief dan valt dit risico dus bij het RVB. 
Opgehaalde beelden
Het vijfjaarsgemiddelde bij het kantorenstelsel heeft een stabiliserend effect en wordt door de eigenaar, 
opdrachtgevers en afnemers over het algemeen als positief ervaren. Wel worden er vragen gesteld over 
de tariefstructuur en dan met name over het principe van een gemiddelde van vijf jaar. Het RVB geeft aan 
dat er afgestapt kan worden van het vijfjaarsgemiddelde indien er een risico-opslag in de tarieven mag 
worden gehanteerd. Nu worden de ‘overschotten’ van het vijfjaarsgemiddelde als een soort risico-opslag 
gehanteerd, aldus het RVB. Door de centrale opdrachtgever uit het kantorenstelsel wordt aangegeven 
dat het lastig een verband te leggen valt tussen de uitgaven, kosten en prestaties. Dit wordt veroorzaakt 
doordat het voor hen als centraal opdrachtgever niet inzichtelijk is welke investeringen wel of niet zijn 
62
meegenomen in de tarieven. In de praktijk worden deze keuzes gemaakt door DGOO als kadersteller en 
budgethouder in het kantorenstelsel, en niet bij de verkozen centraal opdrachtgever.
61 
Een zero based houdt in dat er opnieuw een bottom-up analyse wordt gemaakt vanuit kostenperspectief aangaande de 
normatieve componenten (onderhoud, apparaat, heffingen, energie). Op basis hiervan wordt beoordeeld of de huidige 
opslag nog kostendekkend is.
62 
Binnen het kantorenstelsel is een centraal opdrachtgever aangewezen die de afnemers vertegenwoordigt, toezicht houdt 
op de kwaliteit en kosten voor de dienstverlening, de dienstverleningsafspraken vaststelt. DGOO is binnen het kantoren-
stelsel budgethouder.
Rapport Agentschapsdoorlichting | 39

Risico’s: 
Aangezien de programmagelden niet via het resultaat RVB gaan, loopt het RVB hier geen risico op. De 
apparaatsgelden lopen wel via het RVB en is daarom een risico voor het RVB indien dekking niet gelijk staat 
65
aan de werkelijke kosten. Dekking hierin zijn de uurtarieven en het sinds 2019 ingestelde sjabloon . Als het 
sjabloon niet aansluit op de gemaakte uren van het RVB kan het RVB hier negatieve resultaten op behalen, 
andersom geldt echter ook. 
Opgehaalde beelden
Uit de interviews blijkt dat Defensie de uurtarieven van het RVB als (te) hoog ervaart. Om die reden ziet 
Defensie graag dat er een benchmark wordt uitgevoerd. In 2021 hebben Defensie en het RVB afgesproken 
om de mogelijkheid tot het uitvoeren van een benchmark te verkennen. Defensie heeft daarnaast weinig 
zicht op de urentoerekening van het RVB bij de Jaaropdracht. De indruk bestaat dat het RVB relatief veel 
uren besteedt aan een project in vergelijking met hoe de markt presteert. 
Defensie ervaart dat de dienstverlening van het RVB meer gericht is op kwaliteit dan op geld en tijd. 
Alhoewel alle drie de aspecten van de uitvoering in de Jaaropdracht of PID zijn opgenomen, ervaart 
Defensie dat regelmatig de afspraken over tijd en geld worden overschreden. Net zoals bij het (bijzondere)
specialty-stelsel ervaart het RVB hier ook dat de afspraken rondom deze aspecten tijdens de uitvoering 
wijzigen. De opdrachtgever, in dit geval Defensie, houdt zich vast aan de afgesproken aspecten tijd en 
geld vanuit de Jaaropdracht en/of PID, terwijl het RVB bij elke scopewijziging van de vraag (nieuwe eisen 
vanuit opdrachtgever) deze aspecten mee verandert. Ook komt het voor dat het aspect geld verandert door 
exogene marktfactoren, zoals prijsstijgingen. Het RVB geeft aan dat in het huidige ramingsproces vaak 
bewust wordt gekozen om marktontwikkelingen slechts beperkt mee te nemen. 
5.3.3.3 Overige producten 
Externe ingebruikgeving
Het RVB draagt zorg voor het verhuren of op andere wijze in gebruik geven van Rijksvastgoed aan partijen 
buiten de rijksoverheid. Het RVB geeft eigen vastgoed of vastgoed van andere rijksdiensten (materieel 
beheerders) tijdelijk in gebruik aan derden (particulieren of bedrijven). De prijs per ingebruikgeving 
verschilt. De opbrengsten komen rechtstreeks ten goede aan het opdrachtgevende departement.
Verkoop
Onder verkopen gaat het over verkoop van vastgoed en verkoop van grondstoffen (bodemmaterialen). Bij 
de verkoop van vastgoed gaat het enerzijds via het Kader Overname Rijksvastgoed (KORV) en anderzijds 
via de middelenafspraken. Bij verkopen die nog verlopen via de middelenafspraken ontvangt de materieel 
beheerder de bruto verkoopprijs verrekend met alle gemaakte verkoopkosten. 
Expertise en Advies
Dit product wordt gefinancierd op basis van de daadwerkelijk gemaakte uren (q) maal de uurtarieven (p).
65 
Zie voetnoot 66.
Rapport Agentschapsdoorlichting | 41

5.4.3 Kostendekkendheid apparaat
Tabel 5.2: kostendekkendheid apparaat
*
x mln. 2016 2017 2018 2019 2020
Apparaatskosten 219,2 235,6 257,7 266,9 287,8
Apparaatsdekking 205,8 206,7 215,6 285,5 295,7
Kostendekkendheid (%) 93,9% 88% 84% 93,5% 97,3%
* 3e VMR 2016 t/m 2020
Vanaf 2018 is een stijgende lijn te zien in de kostendekkendheid van het apparaat van het RVB. In 2018 heeft het 
RVB enkele maatregelen genomen om de kostendekkendheid in 2019 voor de helft te dichten (richting 90%) 
ten opzichte van 2018 en in de opvolgende jaren richting de 100% te gaan. De maatregelen waren onder meer 
een strakkere sturing op volledige urenverantwoording, een nieuwe verrekensystematiek voor Defensie (p*q 
systematiek) en het gerichter in rekening kunnen brengen van extra klantvragen (waaronder beleidsvragen) en 
verkoopactiviteiten met een coördinerend karakter. Te zien is dat deze maatregelen hebben gewerkt. 
Volgens het RVB wordt de daling tussen 2016 en 2018 veroorzaakt door onder andere HARP, maar ook door 
grote nieuwe instroom nieuw personeel en werving op functies die niet direct extra declarabel zijn. 
In 2020 wordt niet een 100% kostendekkendheid gehaald. Echter, de kostendekkendheid was conform het 
jaarplan en conform het groeipad in de agentschapsbegroting, waarmee de kostendekkendheid apparaat is 
uitgekomen op het begrote niveau.
5.5 Bekostiging nieuw beleid
Sinds de oprichting van het RVB zijn de eisen rondom de huisvesting hoger geworden. Denk hierbij 
bijvoorbeeld aan verduurzaming en toegankelijkheid van werknemers met een beperking. 
Deze nieuwe randvoorwaarden kunnen in de vorm van kabinetsdoelstellingen en/of nieuwe wet- en 
regelgeving worden opgelegd. 
Voor het doorvoeren van nieuw beleid en/of taken voor het RVB zijn geen duidelijke richtlijnen voor het 
RVB vastgesteld. Het RVB voert pas het nieuwe beleid en/of taken uit indien dit in de opdrachtverlening 
vanuit zijn opdrachtgevers staat. Uit het hoofdstuk governance blijkt dat opdrachtgevers aangeven 
het instrumentarium te missen om nieuwe beleidsdoelstellingen meetbaar te maken en vervolgens te 
integreren in hun opdrachtverlening richting het RVB. Hierdoor verschilt het per stelsel hoe hier mee 
om wordt gegaan in de praktijk. Als voorbeeld wordt hieronder de casus op het gebied van klimaat en 
duurzaamheid toegelicht. 
Binnen het kantorenstelsel heeft de opdrachtgever DGOO besloten de doelstellingen van klimaat en 
duurzaamheid in samenwerking met het RVB te verwerken in de zogeheten Masterplannen. Tevens is 
in het BOR overeengekomen dat de kosten hiervoor worden verdisconteerd in het regiotarief. Voor het 
(bijzondere) specialty-stelsel zijn door Justitie en Veiligheid en Defensie in samenwerking met het RVB 
routekaarten opgesteld waarbij in kaart is gebracht wat er gedaan moet worden tot 2050 om aan de klimaat- 
en duurzaamheidsdoelstellingen te voldoen en welke middelen daarvoor nodig zijn. Of een gebouw in 
het (bijzondere) specialty-stelsel of bij Defensie verduurzaamd wordt, ligt aan de opdrachtgever die in 
het geval van Defensie ook eigenaar is. Een dergelijke investering leidt namelijk tot een verhoging in 
de gebruiksvergoeding (complexprijs). Het effect van verduurzaming op de prijs ligt bij het (bijzondere) 
specialty-stelsel en bij Defensie hoger dan bij het kantorentarief. Dit vanwege de bekostigingssystematiek 
die wordt gehanteerd. 
Uit onderzoek in het kader van het evaluatierapport rijkshuisvestingsstelsel blijkt dat nieuwe 
beleidsdoelstellingen in het ICBR worden bekrachtigd, maar dat vaak nog onduidelijkheid is over de wijze 
van financiering. Dit heeft tot gevolg dat nieuwe beleidsdoelstellingen wel worden bekrachtigd, echter 
zonder financiering. Een uitvoeringstoets is niet standaard in het proces ingebed. 
Rapport Agentschapsdoorlichting | 43

Voor het antwoord op de vraag welke risico’s het RVB, opdrachtgevers, gebruikers en afnemers lopen 
wordt verwezen naar paragrafen 5.3.3.1 en 5.3.3.2. Wat opvalt is dat de opdrachtgevers in het (bijzondere) 
specialty-stelsel zich afvragen in hoeverre het RVB doelmatig opereert, aangezien de risico’s op 
budgetoverschrijdingen bij de opdrachtgevers liggen en dit vaak voorkomt. Waar de opdrachtgevers het 
gevoel hebben dat budgetoverschrijdingen veroorzaakt worden door het RVB, vertelt het RVB dat dit vaak 
veroorzaakt wordt door wijzigingen in de vraag vanuit de opdrachtgever. 
De conclusie kan worden getrokken dat de communicatie over budgetoverschrijdingen en het 
verwachtingsmanagement tussen het RVB en zijn opdrachtgevers niet optimaal werkt. Dit zowel aan het 
begin van een project als tijdens de uitvoeringsfase. Het RVB is bezig met een eerste stap, namelijk door het 
afgeven van een prijsbandbreedte in plaats van het ramen van een concrete prijs op voorhand.
Deelvraag 3: Hoe zijn de tarieven voor de diverse productgroepen opgebouwd en is dit voor afnemers transparant? Op welke 
wijze worden de opdrachtgevers/gebruikers/afnemers hierbij betrokken?
Voor de opbouw van de tarieven van de diverse productgroepen en de betrokkenheid van de 
opdrachtgevers/gebruikers/afnemers wordt verwezen naar paragraaf 5.3 en de Producten- en 
Dienstencatalogus van het RVB (zie bijlage 4). Over het algemeen wordt door de leden van het BOR 
aangegeven dat de tarieven en complexprijzen navolgbaar en transparant zijn. Bij de opdrachtgever 
Defensie wordt wel de hoogte van het tarief ter discussie gesteld. Defensie en het RVB hebben 
afgesproken de mogelijkheid tot het uitvoeren van een benchmark te verkennen. Bij niet BOR-leden is de 
navolgbaarheid lastiger. Het is verstandig om hier een oplossing/modus voor te vinden. Tot slot ervaren 
BOR-leden geen inhoudelijke inspraak op de tarieven, en ook het RVB merkt op dat inhoudelijke discussies 
over de tarieven beperkt worden gevoerd. Dit terwijl het RVB dit wel op prijs stelt, want dit helpt hen bij het 
maken van doelmatigere keuzes. 
Deelvraag 4: In hoeverre is de kostprijs kostendekkend?
Op totaalniveau zijn de tarieven van het RVB kostendekkend. Wanneer gekeken wordt naar de 
kostendekkendheid per product, dan verschilt dit. Zie de tabel in paragraaf 5.4.1. 
Uit de interviews blijkt dat kruisfinanciering tussen de stelsels bestaat. Tegelijkertijd geven de 
opdrachtgevers, afnemers en het RVB aan dit niet wenselijk te achten. Ook vanuit de Regeling 
agentschappen gezien, is dit niet wenselijk. Dit vanwege het feit dat hierdoor het maken van de relatie 
tussen kosten, uitgaven en prestaties (artikel 4.1.d) bemoeilijkt wordt. 
Wanneer gekeken wordt naar de kostendekkendheid van het apparaat, is een positieve ontwikkeling te zien. 
Deelvraag 5: Hoe werkt dit in de praktijk (proces, transparantie tarief, kostenontwikkeling)?
Het proces van de totstandkoming van de tarieven verloopt via de ICHF, ICBR richting het BOR. De SG 
stelt vanuit zijn rol als eigenaar de tarieven vast, gehoord hebbende het BOR. Er vindt overleg plaats met 
Defensie voordat besluitvorming in het BOR plaatsvindt. In het opdrachtgeversconvenant tussen Defensie 
en het RVB is afgesproken dat de SG Defensie goedkeuring moet verlenen indien de tarieven worden 
gewijzigd. Hoe de transparantie van de tarieven in de praktijk werkt, wordt in deelvraag 3 beantwoord. 
Tot slot de kostenontwikkeling, hier wordt in het hoofdstuk doelmatigheid op ingegaan. Daar worden de 
kosten afgezet tegen de productie. 
Bekostiging nieuw beleid
Vooralsnog lijkt het erop dat er geen duidelijke richtlijnen zijn voor de bekostiging van nieuw beleid. 
Dit terwijl er de afgelopen jaren hogere eisen zijn gesteld aan de huisvesting. Dit heeft in de praktijk als 
gevolg dat hier verschillend mee wordt omgegaan per stelsel. In het kantorenstelsel kunnen de kosten 
voor nieuw beleid verdisconteerd worden in het kantorentarief. Bij het (bijzondere) specialty-stelsel of 
Defensie ligt het eraan of zij over voldoende middelen beschikken om een opdracht te verstrekken aan het 
RVB, om zodoende aan het nieuwe beleid te voldoen. Aandachtspunt hierbij is dat de opdrachtgevers uit 
het (bijzondere) specialty-stelsel en Defensie hier geen aanvullende middelen voor hebben ontvangen. 
Afgevraagd kan worden waarom er vanuit het kabinet wel een extra doelstelling wordt geformuleerd, maar 
geen aanvullende middelen ter beschikking worden gesteld.
Rapport Agentschapsdoorlichting | 45

kostenbesparingen te bereiken. Hiertoe is een businesscase opgesteld. De scope van deze businesscase 
is beperkt tot besparingen op het apparaat. Met deze businesscase is inzichtelijk gemaakt welke 
besparingen op de apparaatskosten zouden kunnen worden gerealiseerd. Aan deze ‘financiële 
doelen’ zijn in het startdocument (en de businesscase) enkele potentiële, (nog) niet gekwantificeerde 
doelmatigheidsverbeteringen, die ook pleitten voor de vorming van één agentschap, toegevoegd: 
kennisbundeling, proces- en ketenintegratie en professionalisering. Deze worden hierna aangeduid als 
‘niet financiële doelen’. 
Figuur 6.1: Doelstellingen businesscase
Financiële doelen Niet-financiële doelen
Besparing apparaatkosten:
Personeel Kennisbundeling
Huisvesting & facilitair Proces-en ketenintegratie
ICT (SSC-ICT/HARP) Professionalisering
6.2.1 Financiële doelstellingen en resultaten
Het RVB beoogde de doelmatigheid in de eerste jaren na de agentschapsvorming te verbeteren door het 
realiseren van kostenbesparingen in de apparaatskosten, te onderscheiden in besparingen op de personele 
kosten, huisvestingskosten, kosten SSC-ICT, HARP en overige kosten. Tezamen zouden deze doelen een 
72
structureel besparingspotentieel opleveren van bruto € 23,6 miljoen vanaf 2020.
6.2.1.1. Financiële doelstellingen
In de aanloop naar de agentschapsvorming heeft het RVB op basis van bureaustudie, interviews, aannames 
en analyse een inschatting gemaakt van potentiële besparingsmogelijkheden op de apparaatskosten in 
de periode 2016 tot en met 2020. Dit heeft onderstaand beeld van structurele besparingen vanaf 2020 
73
opgeleverd.
Tabel 6.1: Businesscase 2015
Begrote besparingen vanaf 2020 (in miljoen €)
*
Businesscase 2015
Personeel 13.0
Huisvesting & facilitair 3.3
SSC-ICT 6.3
HARP 1.0
Overig 0.0
Totaal 23.6
* Startdocument RVB 3.0, p. 36
72 
Netto € 16 miljoen
73 
Bij het opstellen van de businesscase heeft het RVB gebruik gemaakt van de Handleiding publieke businesscase van het 
Ministerie van Financiën. 
Rapport Agentschapsdoorlichting | 47

Tabel 6.2: Herijkingen 2017 en 2019/2020
Begrote besparingen vanaf 2021 (in miljoen €) Begrote besparingen vanaf 2023 
(in miljoen €)
* **
1e herijking 2017 2e herijking 2019/2020
Personeel 7.1 14.3
Huisvesting & facilitair 1.5 8.9
SSC-ICT 5.2 0.0
HARP 7.1 0.3
Overig 0.1 0.0
Totaal 21.0 23.5
* Rapport Samen doorbouwen, september 2017
** Intern rapport Business case RVB, 2e herijking (actualisatie) d.d. 4 februari 2021 (p. 5)
Op basis van de herijking in 2017 werd geconcludeerd dat in de jaren voorafgaand aan de herijking 
(2015 – 2016) al een deel van de taakstellende besparing van de businesscase was gerealiseerd. Daarnaast 
was de verwachting, dat de huisvestings- en ICT-besparingen meer zouden gaan opleveren dan in de 
oorspronkelijke businesscase was voorzien. Gelet op de toen lopende ontwikkeling werd de taakstelling van 
75
€ 21 mln. haalbaar geacht.
Bij de tweede herijking in 2019 is de versie van 2017 geactualiseerd voor de meest recente inzichten op het 
gebied van de personele bezetting.
76
De oorspronkelijke planningshorizon van de businesscase was bij de 1e herijking in 2017 al verruimd. 
Een gevolg van de langere doorlooptijden voor in het veranderprogramma HARP en het traject van de 
concentratie van de vestigingsplaatsen. Bij de 2e herijking in 2019/2020 is de planningshorizon verder 
verruimd naar 2023. 
Het RVB noemt verschillende beïnvloedende factoren voor de actualisering van de oorspronkelijk 
begrote besparingen en het verruimen van de planningshorizon. Zo hebben zich sinds de start van het 
agentschap diverse ontwikkelingen voorgedaan waarmee reeds een deel van de taakstelling is en/of wordt 
gerealiseerd, zoals bijvoorbeeld verambtelijking van externen, inbesteding van inspecteurs, centrale 
inkoopadministratie. Voorts is er sprake van ontwikkelingen die interfereren met de taakstellende opgave 
77
van de businesscase, zoals taakontwikkeling en ontwikkeling van kwaliteit.
Bevindingen van het doorlichtingsteam
De herijkingen op de businesscase zijn aan te merken als herberekeningen van de in 2015 begrote 
besparingen, op basis van nadien gerealiseerde besparingen, voorziene en onvoorziene kosten/uitgaven en 
enkele correcties. Deze informatie is echter niet gevalideerd.
Uit de beschikbare gepubliceerde stukken van het RVB wordt niet duidelijk in hoeverre het oorspronkelijk 
beoogde besparingspotentieel zoals weergegeven in de businesscase, is gerealiseerd. In die zin is geen 
opvolging gegeven aan de in de groenlichtbrief vermelde aanbeveling om te rapporteren over de realisatie 
78
van de besparing op apparaat (de businesscase) in het jaarverslag.
75 
Rapport Samen doorbouwen, september 2017: Hierbij is uitgegaan van € 21 mln. vanaf 2021 omdat in de oorspronkelijke 
businesscase ook een structurele huisvestingsbesparing van € 2,6 mln. op de Defensiebegroting was opgenomen. 
76 
Zie voetnoot 73 en Startdocument RVB 3.0, p. 36
77 
Rapport Samen doorbouwen, september 2017: Bij taakontwikkeling gaat het om nieuwe taken (producten, diensten of 
klanten) die vragen om extra capaciteit, maar in principe ook dekking genereren. Bij ontwikkeling van kwaliteitseisen gaat 
het om zaken binnen de reguliere producten en diensten die extra aandacht en tijd vergen van het RVB.
78 
Agentschapsaanvraag RVB d.d. 4 november 2015, Ministerie van Financiën, Directie Begrotingszaken. 
Rapport Agentschapsdoorlichting | 49

Opgehaalde beelden
Uit de interviews blijkt dat het RVB een behoorlijke ontwikkeling in het financieel beheer heeft 
doorgemaakt en dat de realisatie van HARP in januari 2021 een mijlpaal is. Meerdere systemen zijn nu 
geïntegreerd in één systeem, processen geharmoniseerd. De verbeterde werking dient zich nu in de 
praktijk te bewijzen in de vorm van snelheid en geld. Daarnaast hebben opdrachtgevers aangegeven dat 
de informatievoorziening over de status en omvang van het vastgoed, niet op orde en/of actueel zijn. Het 
ontbreken van dit inzicht wordt ervaren als een risico voor de primaire processen van de opdrachtgever/
afnemende organisaties. Een automatisch systeem is er nog niet. Overigens wijzen opdrachtgevers en 
afnemers erop, dat niet alleen structuur- maar ook cultuuraspecten een rol spelen bij het realiseren van de 
beoogde doelmatigheidsverbeteringen van de fusie.
• Professionalisering
De definitie en operationalisering van professionalisering wordt niet weergegeven in het startdocument 
van het RVB. De businesscase beschrijft wel de noodzaak van professionalisering om de beheersbaarheid 
van risico’s te vergroten. 
Opgehaalde beelden
De geïnterviewden hebben elk een andere opvatting over wat professionalisering betekent en hoe zich dat 
vertaalt naar de context van het RVB. Zo geeft een opdrachtgever aan dat kennisontwikkeling binnen RVB 
behoorlijk persoonsafhankelijk is, terwijl een andere opdrachtgever aangeeft dat medewerkers van het RVB 
goede professionals zijn. 
De geïnterviewden van het RVB geven aan, dat de organisatie de afgelopen jaren een ontwikkeling heeft 
doorgemaakt op het vlak van projectmanagement, kennismanagement en omgevingsmanagement. Door 
de professionaliseringsslag die met de harmonisatie van processen is gemaakt, zijn medewerkers bovendien 
breder inzetbaar geworden. Dit geeft de organisatie extra flexibiliteit. 
6.2.2.2 Doelmatigheidsindicatoren
Omdat de voorgaande doelstellingen zich destijds niet direct lieten kwantificeren, zijn deze gekoppeld 
aan diverse interne indicatoren (KPI’s), waarop een positief effect van kennisbundeling en proces- en 
83
ketenintegratie werd verwacht: 
84
• Productiviteit (gemiddelde directe uren per fte): geeft inzicht in de sturing op de gemiddelde directe 
uren per fte. Hoe meer directe uren worden ingezet, hoe minder indirecte/overige, hoe beter wordt 
gepresteerd; 
• Doorlooptijd van verkopen in maanden: geeft inzicht in de snelheid waarmee vastgoed wordt verkocht; 
• Percentage projecten binnen budget gerealiseerd: de verwachting was dat kennisbundeling en 
professionalisering tot betere resultaten zou leiden; 
• Percentage projecten tijdig gerealiseerd: de verwachting was dat kennisbundeling en professionalisering 
tot betere resultaten zou leiden.
85
Aan de hand van deze doelmatigheidsindicatoren (KPI’s) wordt nagegaan in hoeverre deze doelstellingen 
zijn behaald. In de jaarverslagen wordt hierover gerapporteerd:
83 
Startdocument, p. 27
84 
Voor productiviteitsontwikkeling organisatie zie Hoofdstuk 6.3 Doelmatigheid
85 
KPI’s: Startdocument, p. 27
Rapport Agentschapsdoorlichting | 51

Uiteindelijk is evenmin vast te stellen in welke mate de niet-financiële doelstellingen zijn gerealiseerd 
op basis van de ontwikkelingen in de betreffende doelmatigheidsindicatoren (KPI’s). Het verband tussen 
doelstelling en KPI is destijds niet expliciet gemaakt en is niet navolgbaar. 
De beelden uit de interviews geven evenwel een kwalitatieve onderbouwing voor 
doelmatigheidsverbetering als gevolg van kennisbundeling, proces- en ketenintegratie en 
professionalisering.  
6.3 Doelmatigheid
6.3.1 Inleiding doelmatigheid: analyse productiviteitsontwikkeling, kwaliteit en klanttevredenheid
In deze paragraaf komt de doelmatigheid(sontwikkeling) van het RVB aan de orde en wordt ingegaan 
op de deelvragen zoals verwoord in de inleiding van dit hoofdstuk. Doelmatigheid staat in de Regeling 
agentschappen beschreven als de verhouding tussen de ingezette middelen en de geleverde prestaties (in 
87
kwaliteit en kwantiteit).
De in paragraaf 6.2 genoemde fusiedoelen met betrekking tot de bedrijfsvoering fungeren als de 
basis voor de verbetering van de doelmatigheid van het RVB. In de vorige paragraaf lag de focus op 
de beschrijving en de mate van realisatie van de fusiedoelen. In deze paragraaf wordt ingezoomd op 
productiviteitsontwikkeling, kwaliteit van de dienstverlening en de bedrijfsvoering. 
De verbetering van de doelmatigheid is een van de doelstellingen van een agentschap. Basisindicatoren 
daarvoor zijn de ontwikkeling van de kosten, productiviteit en uiteindelijk de tarieven in de tijd, in relatie 
88
tot de kwaliteit van de producten en diensten. In de paragraaf over productiviteitsontwikkeling wordt 
89
hierbij stilgestaan. Het onderzoek van IPSE Studies naar de productiviteitsontwikkeling wordt behandeld 
in paragraaf 6.3.2, waarna in paragraaf 6.3.3 de kwaliteit van de dienstverlening en in paragraaf 6.3.4 die 
van de bedrijfsvoering aan de orde komt. Om de doelmatigheidsontwikkeling nader te kunnen duiden, 
zijn hiervoor de drie bovengenoemde elementen van belang: productiviteitsontwikkeling, kwaliteit van de 
dienstverlening en kwaliteit van de bedrijfsvoering. Dit tezamen geeft namelijk een referentiekader voor het 
doen van een uitspraak over de doelmatigheid(sontwikkeling) van het RVB. De kwalitatieve en kwantitatieve 
90
bevindingen worden daarmee gecombineerd en moeten in elkaars verhouding worden bezien. De 
doelmatigheidsontwikkeling komt in paragraaf 6.3.5 aan de orde. Tot slot wordt in paragraaf 6.3.6 in de 
conclusies antwoord gegeven op de deelvragen.
6.3.2 Onderzoek door IPSE Studies naar productiviteitsontwikkeling
IPSE Studies (hierna: IPSE) heeft een analyse uitgevoerd naar de ontwikkeling van de productiviteit van het 
91
RVB. Als methode om de productiviteitsontwikkeling van het RVB te meten, is de verhouding tussen de 
totale productie en het volume aan ingezette middelen (reële apparaatskosten) gebruikt. IPSE definieert 
de totale productie als volgt: het bvo van de rijkshuisvestingsvoorraad en de defensiegebouwen plus het 
volume van de investeringen (zogenoemde projectrealisatie).
92
Een productiviteitsanalyse heeft volgens IPSE alleen zin, als er sprake is van een onderlinge vergelijking 
van instellingen of een vergelijking in de tijd. De periode die de doorlichting RVB betreft, van 2016 
tot en met 2020, is voor een betekenisvolle analyse te kort. Daarom heeft IPSE in zijn analyse gekozen 
93
voor een langer tijdsperspectief , namelijk de jaren 2000 tot en met 2020. In de analyse is derhalve 
ook de productiviteitsontwikkeling van een van de voorlopers van het RVB, de Rijksgebouwendienst 
87 
Regeling agentschappen, artikel 1, lid 1
88 
Startdocument, p. 24
89 
Stichting Instituut Publieke Sector Efficiëntie Studies 
90 
Zo kan bijvoorbeeld een toename in productiviteitsontwikkeling (onderzoek IPSE) t.o.v. een verslechtering in de bedrijfs-
voering (bijv. toename onvolkomenheden) leiden tot een gemengd oordeel over doelmatigheid.
91 
Zie paragraaf 6.3.2.3 voor de analyse van de productiviteitsontwikkeling 
92 
IPSE Studies doet sinds 2007 onderzoek naar de doelmatigheid en productiviteit van de publieke dienstverlening en heeft 
in de afgelopen jaren gegevens van een groot aantal uitvoeringsorganisaties (onder andere IND, SVB, RDW, RWS en 
Kadaster) verzameld en geanalyseerd.
93 
Dit is conform de eerdere aanbeveling van de minister van BZK aan de Tweede Kamer - naar aanleiding van de evaluatie 
van het Kadaster - om bij volgende evaluaties de analyse van de productiviteitsontwikkeling over een langere periode uit te 
strekken. 
Rapport Agentschapsdoorlichting | 53

 Er is sprake van een voortdurende stijging van de inzet van middelen. In deze periode speelt ook 
deels een rol een hogere externe inhuur (na 2017) en meer ICT-inzet (vooral van 2018 en 2019). Ook de 
inzet van eigen personeel laat vanaf 2016 een aanzienlijke toename zien. De onderzoekers van IPSE 
vermoeden dat de gestage groei van middeleninzet voor een belangrijk deel toe te schrijven is aan allerlei 
bedrijfsvoeringsproblemen die samenhangen met de fusie. Ook menen zij dat daarnaast de grotere inzet op 
projectrealisatie, en mogelijk ook op het Defensievastgoed, aan de middelengroei heeft bijgedragen. 
6.3.2.3 Ontwikkeling productiviteit
Op basis van de gegevens over de productie en de ingezette middelen is de productiviteit afgeleid. De 
meting van de productiviteit heeft plaatsgevonden door middel van een trendanalyse van de inzet van 
middelen en productie als ook van de productiviteit over de periode 2000 tot en met 2020. 
De productiviteitsontwikkeling heeft betrekking op het apparaat, niet op de uitgaven aan vastgoed zelf. 
Analyse over de productiviteitsontwikkeling 
De Rgd maakt tussen 2000 en 2015 een beperkte productiviteitsgroei door. Wel is in de jaren 2006 en 
2007 sprake van een daling, waarschijnlijk vooral als gevolg van de extra inspanningen om – vanwege 
de Schipholbrand in 2005 –- de brandveiligheid van de rijkshuisvesting op orde te krijgen. De daarvoor 
benodigde maatregelen hebben waarschijnlijk een grote druk op het apparaat gelegd. De financiële 
crisis (2008-2012) noopt de Rgd, net als in zoveel andere delen van de publieke dienstverlening, tot 
doelmatiger werken. De productiviteit groeit in deze periode vrij sterk. Daar komt bij de voorgenomen 
fusie een einde aan. De productiviteit daalt tussen 2014 en 2015 aanzienlijk en de neerwaartse trend zet 
zich ook na de definitieve fusie in 2016 voort. Waarschijnlijk heeft de fusie zelf een forse impact op de 
productiviteitsontwikkeling. De daling is wellicht voor een deel toe te schrijven aan de onvermijdelijke 
transitiekosten van de fusieoperatie. 
Dit geldt ook voor de periode vanaf 2016, het jaar waarin de daadwerkelijke fusie plaatsvindt. In deze 
periode doen zich veel problemen voor bij de integratie van de bedrijfsvoering van de drie voormalige 
agentschappen. De negatieve productiviteitsontwikkeling in de jaren 2016-2020 hangt waarschijnlijk voor 
een deel samen met de daaruit voortvloeiende transitiekosten. Transitiekosten kunnen zich over een reeks 
van jaren uitstrekken. Meestal is het patroon echter dat hoge transitiekosten vooral optreden in de jaren 
rondom de formele fusie en daarna snel dalen. In termen van productiviteit betekent dit dat na twee of drie 
jaar al weer een verbetering zichtbaar wordt. Dat lijkt bij het RVB niet het geval. IPSE licht voorts toe dat het 
niet uit te sluiten is, dat de productiviteitsontwikkeling enigszins wordt onderschat, onder andere omdat 
101
aan allerlei eisen ten aanzien van duurzaamheid moet worden voldaan en doordat inspanningen als 
gevolg van deze nieuwe maatschappelijke doelstellingen niet in de prestatiecijfers zijn verwerkt.
Op grond van het voorgaande is de conclusie van IPSE dat er sinds de fusie sprake is van een daling van de 
productiviteit. De ontwikkeling van het RVB in de periode 2016-2020 wijkt daarmee af van de langjarige 
102
trend van de voorganger Rgd. Een aantal mogelijke oorzaken zijn geschetst . Nader onderzoek is nodig om 
na te gaan of en in hoeverre deze werkelijk van invloed zijn geweest op de productiviteitsontwikkeling.
6.3.3 Ontwikkeling kwaliteit van de dienstverlening
In het kader van het onderzoek van IPSE naar de productiviteitsontwikkeling is op hoofdlijnen naar de 
kwaliteit van de dienstverlening en de bedrijfsvoering gekeken. Kwaliteit van de dienstverlening heeft 
betrekking op de eigenschappen van de productie, waarbij het gaat om de mate waarin de productie voldoet 
aan de behoeften van de klanten/afnemers. 
IPSE constateert in zijn studie dat openbare gegevens die een indicatie geven van hoe de kwaliteit van de 
dienstverlening en de bedrijfsvoering zich hebben ontwikkeld en die mogelijk van invloed zijn geweest op 
de ontwikkeling van de productiviteit, nauwelijks beschikbaar zijn. Van slechts twee kwaliteitsdimensies 
zijn over een lange termijn cijfers beschikbaar, te weten de technische kwaliteit en de omvang van de 
101 
Rapport, p. 37: “zoals de woningbouwopgave, de energietransitie, de stikstofproblematiek en de klimaatadaptatie” (TK, 
2021c) 
102 
Rapport, p. 36-38
Rapport Agentschapsdoorlichting | 55

109
In de jaarverslagen en andere beschikbare gepubliceerde stukken van het RVB zijn geen 
klanttevredenheidscijfers opgenomen. Voor deze doorlichting is daarom door het doorlichtingsteam 
relevante interne documentatie opgevraagd en geraadpleegd. Hieruit blijkt dat het RVB in 2017 en in 
2019 zowel kwantitatieve als kwalitatieve klantonderzoeken heeft uitgevoerd om inzicht te krijgen in zijn 
prestaties naar klanten/afnemers en in de mate waarin het RVB aan de verwachtingen van zijn klanten 
voldoet. 
• Klantonderzoek 2017 
Uit de in 2017 kwantitatieve klanttevredenheidsmeting is een aantal verbeterpunten naar voren gekomen. 
Het beeld van klanten/stakeholders was overwegend kritisch, het RVB kreeg een gemiddeld rapportcijfer 
van 5,7. Het klantonderzoek liet zien dat “hard gewerkt moet worden om van het RVB een slagvaardiger en meer 
110
communicatiegerichte organisatie te maken.” Het jaarplan RVB 2018 vermeldt dat belangrijke focus voor 
2018 van het RVB zelf, de verbetering van de kwaliteit van de dienstverlening is. Het in 2017 gehouden 
klanttevredenheidsonderzoek gaf immers duidelijk aan dat vooral op de dienstverlening bij kleine 
projecten en op het vlak van de communicatie verbetering noodzakelijk was.
• Klantonderzoek 2019 
Als vervolg op het onderzoek uit 2017 en om meer inzicht te verkrijgen of het RVB met de ingezette 
111
verbeteracties/-trajecten op de goede weg was, heeft het RVB in mei en juni 2019 door een 
marktonderzoeksbureau een verdiepend kwalitatief onderzoek laten uitvoeren onder zijn klanten. 
Belangrijke conclusie uit het onderzoek is dat het RVB vooral moest doorgaan met de ingezette 
verbetertrajecten en dat klanten het waardeerden dat het RVB (verbeter)acties onderneemt. Maar ook 
bleek dat de resultaten van de ingezette trajecten nog onvoldoende zichtbaar waren. De resultaten 
van het klantonderzoek ‘single-interviews met klanten van het RVB’ zijn in het BOR van 19 december 2019 ter 
informatie gedeeld. 
• Nieuwe manier van klantonderzoek in 2021 en verder 
In het BOR van januari 2020 is ter informatie bijgevoegd de rapportage met de uitkomsten van het 
Klantonderzoek “single-interviews met klanten van het RVB”. In het BOR van december 2020 kwamen de 
voortgang en de bereikte resultaten van de verbeterslagen die samenhangen met het laatstgehouden 
klantonderzoek uit 2019 ter vergadertafel. Tevens is in dit BOR aangekondigd dat het RVB in 2021 een 
nieuw klantonderzoek gaat uitvoeren, waarmee het verbeterprogramma getoetst gaat worden op 
effectiviteit voor en zichtbaarheid bij de klant. 
In 2021 is het RVB gestart met een gerichtere manier van meten van de klanttevredenheid. De nieuwe 
manier van klantonderzoek bestaat uit een kwantitatief en een kwalitatief deel. De tot dan toe gebruikte 
tevredenheidsmetingen gaven namelijk te weinig adequaat inzicht in hoe de klanttevredenheid 
zich heeft ontwikkeld in relatie tot de verbeteringen die het RVB doorvoerde. Resultaten van deze 
nieuwe wijze van klantonderzoek worden verwacht eind oktober 2021 en vallen derhalve buiten deze 
doorlichting.
• Projecten tijdig en binnen budget
Sinds het jaarverslag over 2017 zijn ook cijfers vermeld over het aantal projecten dat binnen budget 
is gerealiseerd en het aantal projecten dat tijdig is gerealiseerd. Het rapport van IPSE laat zien dat het 
percentage projecten dat binnen het budget is gerealiseerd tussen 2017 en 2020 steeds binnen de norm 
blijft, vaak ruim. De tijdigheidspercentages ontwikkelen zich tot en met 2019 nog gunstiger. In 2020 is 
het percentage ineens een stuk lager. Reden hiervoor is achterstand in de registratie van de afgesproken 
112
en daadwerkelijke opleverdata, aldus IPSE In het kader van doeltreffendheid is in paragraaf 6.2 de 
ontwikkeling van beide indicatoren weergegeven en toegelicht aan de hand van door het doorlichtingsteam 
opgehaalde beelden uit interviews.
109 
Ook door IPSE is geconstateerd dat in de jaarverslagen van het RVB geen cijfers over klanttevredenheid zijn opgenomen. 
110 
Jaarplan RVB 2018
111 
Zoals LEAN-trajecten
112 
Rapport, p. 36
Rapport Agentschapsdoorlichting | 57

Verder is een stijgende lijn te zien in het volume gefactureerde bedragen en een daling in het aantal 
leveranciers. Waarschijnlijk duidt dit erop dat het RVB meer is gaan werken met raamovereenkomsten. 
Gesteld kan worden dat het RVB het wat betreft rechtmatig en transparant inkopen goed doet: meer dan 
117
99,8% van de totale inkopen is rechtmatig en valt derhalve ruim binnen de tolerantienorm van 1 procent. 
Er is sprake van een doelmatige uitvoering van het inkoopproces. 
Het is overigens niet bekend in hoeverre de hoge score op doelmatig inkopen ook leidt tot doelgerichtheid 
118
in het inkopen.
Tabel 6.5: Totale aantal inkopen en waarde van de totale inkopen per jaar
Grootboek- Aantal Aantal Aantal facturen Gefactureerd 
datum jaar Inkooporders leveranciers bedrag
2016 Geen bruikbare Geen bruikbare 67.031 € 1.250.093.505
gegevens gegevens
2017 Geen bruikbare Geen bruikbare 64.940 € 1.255.231.101
*
gegevens gegevens
2018 43.544 3.496 64.311 € 1.443.745.891
2019 44.945 3.671 68.054 € 1.558.827.525
2020 47.217 3.393 75.283 € 1.712.162.972
*  Gegevens kunnen niet worden vergeleken omdat destijds verschillende inkoopadministraties en inkoopprocessen 
werden gehanteerd
Tabel 6.6: Aantal en waarde van de managementbesluiten/ onrechtmatigheden
Jaar Aantal managementbesluiten/ Waarde Percentage waarde t.o.v. 
onrechtmatigheden totale inkopen
2016 5 1,51 mln. 0,121%
2017 0 Geen managementbesluiten -
2018 0 Geen managementbesluiten -
2019 2 1,14 mln. 0,073%
2020 0 Geen managementbesluiten -
6.3.5 Doelmatigheidsontwikkeling
De doelstelling van een agentschap is verbetering van de doelmatigheid. Doelmatigheid staat in de Regeling 
agentschappen beschreven als de verhouding tussen de ingezette middelen en de geleverde prestaties (in 
kwaliteit en kwantiteit). 
Om zicht te hebben op de doelmatigheid dient een agentschap te werken met indicatoren die informatie 
geven over de prijs en de kwaliteit van de geleverde producten en/of diensten. De indicatoren dienen 
regelmatig, en in samenhang, bekeken te worden. Basis hierbij is een goede toelichting van deze 
indicatoren, zodat getallen diepgang en perspectief krijgen. 
Voor het vaststellen van doelmatigheidsbevordering zijn stabiele en vergelijkbare historische gegevens 
nodig. Tevens is een belangrijk inrichtingsvereiste voor een agentschap het hebben van een resultaatgericht 
119
sturingsmodel waarmee doelmatigheid wordt bevorderd. Hieruit volgt dat agentschappen wordt gevraagd 
om jaarlijks zowel in de begroting als in de verantwoording te rapporteren over passende (doelmatigheids)
indicatoren. 
117 
Het betreft hier enkel de inkopen door RVB als eigen IUC (inkoop-uitvoeringscentrum) en niet die inkopen die RVB voor 
derden (bijvoorbeeld Defensie) doet
118 
Met andere woorden: of de inzet van financiële middelen ook tot het halen van beleidsdoelstellingen zoals bijvoorbeeld 
duurzaamheid leidt, is op basis van deze gegevens niet aan te geven.
119 
Regeling agentschappen, paragraaf 3 Resultaatgericht sturingsmodel
Rapport Agentschapsdoorlichting | 59

Vanuit de (grote) opdrachtgevers en kadersteller sluit dit punt aan bij hun ervaring ten aanzien van het 
capaciteitsvraagstuk: zij geven aan dat er onduidelijkheid bestaat over welke middelen en capaciteit 
gealloceerd worden aan de verschillende stelsels. Omdat mensen soms ‘weggetrokken worden’ van 
opdrachten, komen projecten daardoor soms onder druk te staan. 
Een belangrijk aandachtspunt dat hierbij genoemd is, is het wegnemen van de discrepantie in wat het 
RVB levert en de verwachtingen daaromtrent. Zowel door afnemers als door opdrachtgevers is namelijk 
aangegeven dat het RVB nog verbeterslagen kan maken in het managen van verwachtingen, in tijdige 
communicatie en in het proactief de klant/afnemer hierbij betrekken. Vanuit de opdrachtnemer (RVB) 
wordt onderkend dat het verwachtingsmanagement in het proces rondom projecten van belang is. Als men 
bijvoorbeeld kijkt naar de KPI ‘tijdige oplevering van projecten’ zou men kritisch met elkaar kunnen kijken 
naar het proces in relatie tot de grootte van het project en de capaciteit. Het is dan wellicht handig, om 
een knip in deze KPI te hanteren. Dit vanwege het feit dat deze ene KPI over een (te) groot proces gaat en 
dat nu alles afgezet wordt tegen de oorspronkelijke norm. Een dergelijk (groot) proces bestaat uit diverse 
fasen, zoals oplevering van het PvE klant/gebruiker, datum aanbesteding, datum oplevering, datum gereed. 
Daarnaast komt het regelmatig voor dat de scope tijdens het project wijzigt.
Geïnterviewden vanuit het specialty-stelsel ervaren dat in de sturing van de voortgang van de jaaropdracht er 
inmiddels een slag is gemaakt door de introductie van de jaaropdrachten, jaargesprekken en de tussentijdse 
(SPC) gesprekken over de voortgang van de jaaropdracht. Wel geven zij aan dat de informatievoorziening 
over de stand van zaken in gebouwen er niet is, en dat hier nog slagen in te maken zijn.
6.3.6 Conclusies
Aan het begin van dit hoofdstuk is voor doelmatigheid een aantal deelvragen gesteld. Hieronder zal per 
deelvraag antwoord worden gegeven.
Opmerking vooraf is dat voor doelmatigheid dit hoofdstuk aansluit bij de definitie zoals deze eerder 
geformuleerd is: de verhouding tussen de ingezette middelen en de geleverde prestaties, in kwaliteit 
én kwantiteit. Het gaat bij agentschappen nadrukkelijk om de doelmatigheid van de uitvoering: 
‘doen wij de dingen goed’. Doelmatigheid is zoals blijkt uit de vorige paragrafen een relatief begrip 
en duidelijk is geworden dat er een basis moet zijn om de prestaties te vergelijken, in de tijd (of met 
vergelijkbare organisaties). Bij de beantwoording van de deelvragen zijn de eerdergenoemde aspecten 
productiviteitsontwikkeling (onderzoek IPSE), kwaliteit van de dienstverlening en kwaliteit van de 
bedrijfsvoering zoveel mogelijk in samenhang meegenomen.
Conclusies ten aanzien van de deelvragen:
Deelvraag a) Hoe wordt doelmatigheid gemeten (onder andere dienstverlening versus kostprijs)?
Het RVB heeft noch bij het begin van de fusie noch in de jaren hierna, afspraken gemaakt over hoe 
doelmatigheid wordt gemeten. 
Wel worden in het startdocument enkele indicatoren genoemd (zie paragraaf 6.2.2.2. voor de behandeling 
hiervan) die zouden kunnen worden beschouwd als afgeleiden van doelmatigheid, maar een direct verband 
met doelmatigheid is niet gelegd.
Uit het voorgaande is duidelijk geworden (zie hoofdstuk Bekostiging) dat er sprake is van sturing op 
de kostendekkendheid van het apparaat, hetgeen in de afgelopen jaren erin geresulteerd heeft dat de 
kostendekkendheid gestegen is naar 97% in 2020. Door transparantie richting de afnemers voor wat betreft 
de tarieven en wijzigingen ervan (tarievenspecial) zijn de tarieven bovendien beter uitlegbaar geworden (zie 
ook hoofdstuk Bekostiging paragraaf 5.3.1).
Naast het bekostigingsmodel als sturingsinstrument, worden prestatie-indicatoren als 
monitoringsinstrument ingezet. Het RVB presenteert jaarlijks in de begroting, jaarrekening en in het 
jaarverslag een overzicht met indicatoren waarop gemonitord wordt. Het RVB publiceert in de jaarplannen 
zijn verwachting over de productie in het desbetreffende uitvoeringsjaar. Bij de derde viermaandsrapportage 
rapporteert het RVB over de realisatie hiervan.
Naast inzicht in de kostendekkendheid kan inzicht in de kwaliteit van de dienstverlening en bedrijfsvoering 
iets zeggen over de doelmatigheid. 
Rapport Agentschapsdoorlichting | 61

van de dienstverlening van het RVB, met name de verbetering van communicatie en transparantie. Ten 
aanzien van de kwaliteit van de bedrijfsvoering geldt dat de beschikbare bedrijfsvoeringsindicatoren een 
overwegend gunstig beeld laten zien.
De hoofdvraag kan dus niet eenduidig worden beantwoord. Verbetering van doelmatigheid lijkt weliswaar 
op onderdelen zichtbaar, maar van een aantoonbare verbetering van het doelmatig functioneren van het 
RVB is op basis van het hiervoor weergegeven referentiekader geen sprake. Daarbij is de vraag of de huidige 
prestatie-indicatoren en kengetallen een totaalbeeld (kunnen) geven van ‘de doelmatigheid’. 
Daarbij speelt ook mee dat er nog een verdere professionalisering nodig is van de administratieve-/
informatiesystemen en hierbij horende processen, zodat ontsluiting van en het benutten van de gegevens 
uit die systemen ten behoeve van sturing (en verantwoording) kan worden verbeterd.
Rapport Agentschapsdoorlichting | 63

• Spoor 3 - Relatie productie/capaciteit
Het doel van spoor 3 is om ervoor te zorgen dat het RVB een financieel gezond bedrijf blijft. Het RVB wilde 
het inzicht vergroten in de capaciteitsinzet die nodig is om de productie efficiënt te kunnen realiseren. Ook 
wilde de organisatie de kostendekkendheid van het apparaat verbeteren. 
126
• Spoor 4 - Optimalisatie producten en werkwijze
Het vierde spoor is gericht op het optimaliseren van verschillende producten en werkwijzen van het RVB om de 
klant te voorzien van een snelle, efficiënte en kwalitatief hoogwaardige levering van producten en diensten.
• Spoor 5 - Versterking missie/visie
Het laatste spoor is gericht op het versterken van de missie en visie die rekening houdt met belangrijke 
onderwerpen, zoals omgevingsgericht werken, gebiedsgericht ontwikkelen en beleidsontwikkeling. De 
versterking van de missie en visie is onder meer een gevolg van de ingezette taakverbreding van het RVB om 
met vastgoed ook maatschappelijke meerwaarde te creëren. 
Onder deze vijf sporen worden in 2019 de volgende (niet uitputtende) activiteiten ontplooid:
• Resultaten Spoor 1 – Regie
– In 2019 is het Integraal Programma 2020-2024 opgesteld. Dit heeft een overzicht gecreëerd van alle 
projecten en voorgenomen projecten voor de komende vijf jaar. 
– De directie P&P heeft in 2019 een nieuwe programmadirecteur Regie aangesteld en programmateams 
per opdrachtgever ingericht. Hiermee wilde de directie een basis leggen voor een structurele oplossing 
voor de problematiek rond de disbalans tussen vraag naar en aanbod van capaciteit.
• Resultaten Spoor 2 - Projecten, Kennis en I-functie
– In 2019 heeft het RVB de projectafbakening tussen de directie VB en T&P verbeterd. 
– Er is een ‘fast track’ voor projecten opgezet en toegepast bij het EMA-project.
– Jaaropdrachten worden tijdig opgeleverd en zijn realistischer.
– Verwerking inkoopopdracht: van drie weken naar maximaal drie dagen.
– Meervoudige onderhandse aankopen: van 23 weken naar 7 weken.
– Kortere doorlooptijden kleine onderhoudsprojecten.
– Er is een voorstel gedaan voor de centralisatie van de I-functie.
– Er is een Kennis Planbureau geïmplementeerd voor capaciteitsinzet (van technische kennis), één 
werkmethode, sourcing en kennismanagement.
• Resultaten Spoor 3 - Relatie productie/capaciteit
– In het voorjaar van 2019 is de relatie tussen de inzet van de medewerkers en de dekkingsbronnen vanuit 
de producten inzichtelijk gemaakt. Parallel daaraan zijn de eerste stappen gezet om normen voor de 
werklast per product te bepalen aan de hand van historische cijfers.
• Resultaten Spoor 4 - Optimalisatie producten en werkwijze 
– Om een snelle, efficiënte en kwalitatief hoogwaardige levering van producten en diensten aan de 
klant centraal te stellen heeft het RVB zogenoemde LEAN-methodieken ingezet. LEAN is als methodiek 
gehanteerd om een verbetering van de klanttevredenheid te bereiken, en is in 2018 kleinschalig ingezet 
om de organisatie met deze aanpak van optimalisatie vertrouwd te maken. 
– Een van de resultaten van dit spoor is het gebruik van visualisatie om de voortgang van het werk 
zichtbaar te maken. 
• Resultaat Spoor 5 - Versterking missie/visie
– Het RVB heeft in 2019 zijn missie en visie aangepast.
126 
In eerste instantie was de naam van dit traject ‘optimalisatie processen’. Vanaf de tweede viermaandsrapportage van 2019 
wordt gesproken over ‘optimalisatie producten en werkwijze’, omdat deze benaming de activiteiten beter dekt. 
Rapport Agentschapsdoorlichting | 65

Behaalde resultaten in 2020
• Het Integraal Programma is steviger neergezet en in toenemende mate is sprake van aandacht voor de 
meerjarige behoefte van de afnemer. 
• Het RVB heeft een duidelijkere relatie gemaakt tussen in te zetten capaciteit en dekking. Om de sturing 
intern te vergroten, zijn de KPI’s herzien en lopen verschillende trajecten om de tarieven zero-based te 
onderbouwen.
• Ook is het traject ‘het lonkend perspectief’ gestart. Dit traject dient als basis voor meer fundamentele 
discussies over de inrichting en werking van het procesmanagement van de vastgoedportefeuille. 
• Offensief: bieden van zichtbare economische en maatschappelijke meerwaarde 
Waarom wil het RVB meer zichtbare economische en maatschappelijke meerwaarde bieden? 
Vanuit het kabinet en de samenleving komt steeds meer de vraag om het vastgoed in te zetten voor 
maatschappelijke doelen, zoals duurzaamheid, de energietransitie en de huisvesting van kwetsbare groepen. 
Daarom zet het RVB haar vastgoed in om zowel economische als maatschappelijke meerwaarde te creëren. 
Hoe wil het RVB dit verbeteren in 2020?
• Het RVB wil maatschappelijke meerwaarde creëren op verschillende maatschappelijke opgaven samen 
met beleidsdepartementen en twee andere vastgoedhoudende organisaties van het rijk (Rijkswaterstaat 
en Staatsbosbeheer). 
• Het RVB wil een solide financiële systematiek en een adequaat juridisch kader ontwikkelen om de 
opgaven in samenwerking met stakeholders op te pakken.
Behaalde resultaten in 2020
• Het RVB is aan de slag gegaan met proactief gebiedsgericht werken en ontwikkelen. Er is hiervoor binnen 
het RVB een programmateam ingericht en een grondenstrategie ontwikkeld. 
• Resultaatgericht en slagvaardig: realiseren van meer productie met hoger tempo 
Waarom wil het RVB resultaatgerichter en slagvaardiger werken?
De stakeholders van het RVB ervaren de organisatie als stroperig en traag. Dit wordt versterkt door de 
werkvoorraad die in 2020 fors groter is dan het RVB aan kan. Daarom wordt er gewerkt aan meer productie 
met een hoger tempo.
Hoe wil het RVB dit verbeteren in 2020?
• Het RVB wil de productiecapaciteit vergroten.
• Er worden harde, meerjarige financiële afspraken met opdrachtgevers gemaakt om de personele omvang 
tijdig af te stemmen op het opdrachtenportfolio en zo nodig tijdig te kunnen vergroten. 
• Het onderzoeken van outsourcing (welke activiteiten moet het RVB uitvoeren en welke activiteiten 
kunnen beter door de markt of door de opdrachtgevers gedaan worden).
• Het opzetten van LEAN-trajecten om producten en diensten te verbeteren. 
• Het RVB wil ‘fast tracks’ opzetten voor projecten.
• Behaalde resultaten in 2020.
• In 2020 zijn er een groot aantal LEAN-trajecten gestart om producten en diensten te verbeteren. 
• In het project European Medicine Agency (EMA) is een fast track opgezet en succesvol uitgevoerd.
•  1 RVB: binnen en buiten samenwerken als 1 RVB
Rapport Agentschapsdoorlichting | 67

de uitwerking van een verbeterde projectdemarcatie tussen de directie Vastgoedbeheer en Transacties & 
Projecten voor heldere afspraken en een betere samenwerking in de uitvoering heeft gezorgd. 
Offensief: bieden van zichtbare economische en maatschappelijke meerwaarde 
Het RVB heeft de afgelopen jaren zijn vastgoed op pilotniveau (onder meer via het Regionaal 
Ontwikkelprogramma (ROP) ingezet om bij te dragen aan maatschappelijke beleidsdoelen. Zo zette het RVB 
een strategie op, zogenaamde routekaarten, voor de verduurzaming van zijn panden en gronden en nam 
het deel aan het pilot-programma Zon op Dak van het ministerie van EZK met als doel om hernieuwbare 
energie te genereren door zonnepanelen op de daken van de panden te installeren.
De uitdaging voor het RVB is het opschalen van deze activiteiten in een nieuwe kabinetsperiode. Dit wordt 
gezien als een volgende ontwikkelfase. Het vraagt namelijk om een gedegen inbedding van deze activiteiten 
binnen de organisatie van het RVB die een plek moeten krijgen naast de werkzaamheden in het kader van 
het Integraal Programma.
Resultaatgericht en slagvaardig: realiseren van meer productie met hoger tempo 
Meerdere respondenten geven aan dat er belangrijke stappen zijn gezet om resultaatgerichter en 
slagvaardiger te werken. Zo heeft het RVB diverse acties ondernomen om bureaucratie tegen te gaan. Denk 
hierbij aan initiatieven die zijn ontplooid, zoals een speciale fast track voor projecten of het project ‘de 
paarse krokodil’, waarin bureaucratische knelpunten in de uitvoering zijn aangepakt. Daarnaast is het RVB 
in 2019 en 2020 in toenemende mate gaan werken met de LEAN-methodiek. Dit heeft ervoor gezorgd dat 
producten en diensten verder zijn geoptimaliseerd.
1 RVB: binnen en buiten samenwerken als 1 RVB
Over het algemeen kijken de respondenten van het RVB positief aan tegen de ontwikkelingen die in gang 
zijn gezet om meer als één RVB te werken. Ook wordt waardering uitgesproken over de investeringen die 
in het personeel zijn gedaan om meer te werken als één RVB. Zo benoemen respondenten de opzet van 
een RVB-traineeship om nieuw talent aan te trekken. Daarnaast is er geïnvesteerd in de versterking van het 
129
management via een leiderschapsprogramma, met een focus op ontwikkelgericht leidinggeven.
7.4.3 Stakeholders van het RVB
Voorspelbaar: werken volgens harde & heldere wederzijdse afspraken
Voorspelbaarheid blijft voor opdrachtgevers en afnemers van het RVB een belangrijk aandachtspunt. Veelal 
ervaren zij dat de planning van een project uitloopt en dat de uiteindelijke kosten aanzienlijk hoger zijn dan 
130
de vooraf opgestelde financiële raming van het RVB.
Daarnaast wordt gewezen op knelpunten in de capaciteitsbezetting van het RVB. Geregeld zijn er te weinig 
(technische) medewerkers beschikbaar voor de uitvoering. Ook hebben diverse opdrachtgevers en afnemers 
de zorg geuit dat zij geen inzicht hebben in de allocatie van het personeel dat het RVB inzet per stelsel, 
waardoor er de zorg is dat het personeel voor andere projecten wordt ingezet. 
Offensief: bieden van zichtbare economische en maatschappelijke meerwaarde 
Meerdere stakeholders benoemen dat het RVB met de verbreding van zijn missie en visie een goede en 
noodzakelijke stap heeft gezet. Uit interviews blijkt dat diverse beleidspartners van het RVB de inzet en 
trekkende rol van het RVB bij diverse pilots waarderen om vastgoed in te zetten voor maatschappelijke 
doeleinden. Hierbij wordt benoemd dat de inzet van het RVB op dit spoor vooralsnog pilotgericht is. Het 
is daarom de uitdaging voor de organisatie om het spoor verder te brengen dan de pilots en de gronden en 
vastgoed structureel in te zetten voor het creëren van maatschappelijke meerwaarde. Tegelijkertijd zijn er 
bij diverse afnemers zorgen dat de extra taken leiden tot een verder capaciteitstekort bij het RVB, waardoor 
projecten in de uitvoering in de knel kunnen komen.
129 
In het medewerkeronderzoek van 2021, uitgevoerd door InternetSpiegel en Effectory, werd het leiderschap binnen het RVB 
gewaardeerd met een 7.0. Hiermee scoort het RVB gemiddeld beter dan het ministerie van BZK. Ook werd de samenwer-
king tussen RVB-collega’s gewaardeerd met een 7.4.
130 
Zie het hoofdstuk Doelmatigheid en Doeltreffendheid voor het cijfermatige inzicht in de gerealiseerde projecten binnen tijd 
en budget.
Rapport Agentschapsdoorlichting | 69

8. Conclusies en aanbevelingen
8.1 Inleiding
De doelstelling van deze eerste periodieke doorlichting van het Rijksvastgoedbedrijf is het inzicht geven in 
het functioneren van het baten-lasten agentschap RVB op de gebieden governance, financieel beheer en 
financiële prestaties, bekostiging en doelmatigheid en doeltreffendheid over de jaren 2016 tot en met 2020. 
Op verzoek van het RVB is het programma RVB 2.0 als extra thema toegevoegd. 
Beleidsdoelstellingen en –uitvoering vallen buiten de scope van deze doorlichting. Zo ook het evalueren 
van bestaand beleid en uitdenken van nieuwe beleidsrichtingen. 
In de opdracht voor deze doorlichting is de volgende centrale vraag geformuleerd:
Wat gaat goed of wat kan er beter in het functioneren van het agentschap RVB in het licht van de doelstellingen van 
agentschappen in het algemeen (Regeling agentschappen), gegeven de specifieke taken van het RVB (Besluit taak RVB 2017)?
Ondersteunend aan de centrale vraag is per thema een aantal onderzoeksvragen met deelvragen 
geformuleerd. In de voorgaande hoofdstukken zijn deze deelvragen - zo mogelijk - beantwoord op basis van 
documentstudie, vragenlijsten, interviews, verdiepende vragen en extern onderzoek. 
In de hierna weergegeven (eind)conclusies zijn de deelconclusies samengevat en met elkaar verbonden. 
De bijpassende aanbevelingen kunnen door het RVB worden benut bij de implementatie van de verkregen 
inzichten.
 
8.2 Governance 
Hoe functioneert het stelsel voor het sturen, beheersen en afleggen van verantwoording (governance) en is dit in 
overeenstemming met de vereisten die de Regeling agentschappen stelt? 
Op hoofdlijnen voldoet de governance aan de eisen die de Regeling agentschappen stelt. Met name ten 
aanzien van de integraliteit van de besluitvorming en de bredere informatievoorziening is er behoefte 
aan een actualisering gericht op verdere aansluiting op het SGO5-model voor brede bedrijfsvoering en op 
maatschappelijke meerwaarde. Hiervoor zijn al de nodige initiatieven in gang gezet.
Inrichting van de governance
1. Het RVB werkt volgens het in de Regeling agentschappen voorgeschreven driehoeksmodel. Dit blijkt 
vooral goed te functioneren voor het Rijkshuisvestingsstelsel voor kantoren en de Defensieportefeuille. 
Voor de specialties en de bijzondere specialties is het beeld een stuk complexer en lijken de verschillende 
rollen uit het SGO5-model niet allemaal even duidelijk of volledig ingevuld;
2. De governance van het RVB is complex, wat deels te verklaren is door de complexe omgeving 
(verschillende huisvestingsstelsels, meerdere opdrachtgevers, grote financiële belangen, zeggenschap 
voor bedrijfsvoering bij individuele ministeries, ZBO’s en RWT’s). Ook zijn niet alle kaders meer actueel 
en zijn de ‘spelregels’ niet bij alle partijen rond het RVB voldoende duidelijk en/of bekend. Er is behoefte 
aan vereenvoudiging en actualisatie van regelingen en convenanten;
3. Niet alle opdrachtgevers voelen zich even goed vertegenwoordigd in de huidige governancestructuur, met 
name in het BOR. Zij hebben het gevoel onvoldoende invloed op de governance te kunnen uitoefenen. 
Dit geldt ook voor beleidsdepartementen die inhoudelijk verantwoordelijk zijn voor rijksbrede thema’s 
die mede door middel van de rijkshuisvesting moeten worden gerealiseerd;
4. In de besluitvormingsgremia krijgen de specialties niet dezelfde mate van aandacht als de kantoren- of 
Defensieportefeuille. De huisvestingsonderwerpen en maatschappelijke opgaven zijn soms ook moeilijk 
met elkaar te vergelijken.
Rapport Agentschapsdoorlichting | 71

8.3 Financieel beheer en financiële prestaties
Na een aanloopfase van enkele jaren is de basis voor het financieel beheer en de financiële functie 
gelegd. De interne financiële functie en interne control zijn ingericht en de bijpassende taken, 
verantwoordelijkheden en bevoegdheden zijn binnen het RVB belegd. De ADR heeft een behoorlijke 
ontwikkeling op het gebied van financieel beheer waargenomen, zoals de integratie van meerdere systemen 
in één systeem (HARP).
Hoe is de kwaliteit van het financieel beheer en de financiële functie geborgd? Hoe presteert het RVB meerjarig? Hoe 
functioneert het baten-lastenstelsel bij het RVB? Uitzonderingsmogelijkheden?
De basis voor de project- en vastgoedadministratie is gelegd. De interne beheersprocessen zijn adequaat 
beschreven. Het RVB kan zich nu richten op de doorontwikkeling van de kwaliteit van de project- en 
vastgoedadministratie. 
Ook de financiële verantwoording wordt positief gewaardeerd. De ADR heeft de jaarrekeningen van de 
afgelopen jaren voorzien van een goedkeurende accountantsverklaring. Hiermee voldoet het RVB aan 
betreffende voorwaarden van de Regeling agentschappen.
De continuïteit van het RVB is gewaarborgd door het meerjarig positief resultaat. Ook beschikt het RVB over 
voldoende eigen vermogen om onvoorziene negatieve resultaten op te vangen.
Aan de voorwaarden met betrekking tot het baten-lastenstelsel, zoals vermeld in de groenlichtbrief en de 
Regeling agentschappen is voldaan. Het betreft de jaaromzet (> €50 mln.), respectievelijk de gemiddelde, 
jaarlijkse afschrijvingskosten van de totale lasten (>5%). De aandachtspunten uit de groenlichtbrief zijn 
eveneens opgevolgd en ingebed. 
Het RVB maakt op dit moment gebruik van de bij de agentschapsvorming door het ministerie van Financiën 
toegekende uitzonderingen. Deze uitzonderingsmogelijkheden zijn nog toereikend en dragen bij aan het 
effectief functioneren van het RVB.  
Aanbeveling
• Geef prioriteit aan doorontwikkeling van de kwaliteit van de vastgoed- en projectadministratie (RVB in 
samenspraak met opdrachtgevers/afnemers).
8.4 Bekostiging, tarief en kostprijsmodel
Hoe is de bekostiging van het RVB vormgegeven? Is dit in overeenstemming met de Regeling agentschappen? In hoeverre 
draagt de bekostiging bij aan doelmatigheid? Hoe zijn de tarieven opgebouwd? Is er sprake van voldoende transparantie en 
betrokkenheid van afnemers? Is de kostprijs kostendekkend? Hoe is de bekostiging van nieuw beleid ingeregeld?
Bekostiging in overeenstemming met Regeling agentschappen?
Met het kostprijsmodel is het RVB in staat een verband te leggen tussen zijn uitgaven, kosten en prestaties 
zoals vereist in de Regeling agentschappen. Met name voor opdrachtgevers en afnemers, die niet 
deelnemen in het BOR, is dit verband lastiger te leggen. Om reden, dat bij de uitleg van de tarieven door het 
RVB wordt gefocust op de verschillen ten opzichte van voorgaande jaren, zonder nadere toelichting op de 
opbouw van het tarief.
Aanbeveling: 
• Verbeter de communicatie over het verband tussen uitgaven, kosten en prestaties richting opdrachtgevers 
en afnemers, zowel BOR-leden als niet-BOR-leden (RVB).
Rapport Agentschapsdoorlichting | 73

Aanbeveling: 
• Ga na op welke wijze de bestaande bekostiging de realisatie van nieuw beleid en tijdige naleving van 
wet-/regelgeving faciliteert. Zorg voor duidelijke richtlijnen en procedures, voor zover nodig, met 
inachtneming van de verschillen per stelsel (eigenaar/BOR).
8.5 Doeltreffendheid en doelmatigheid
8.5.1 Doeltreffendheid
Hoe doeltreffend functioneert het RVB tot nu toe? In hoeverre draagt dat bij aan de beoogde doelen?
Doeltreffendheid wordt in het kader van dit onderzoek gedefinieerd als “de mate en wijze waarop een 
133
agentschap invulling heeft weten te geven aan de vooraf overeengekomen doelen voor het agentschap.” 
Een conclusie over de doeltreffendheid van het functioneren van het RVB kan in deze doorlichting 
niet worden getrokken. In hoeverre de oorspronkelijk begrote besparing op apparaatskosten (de 
businesscase) is gerealiseerd, is zonder externe validatie niet vast te stellen. In welke mate de niet-financiële 
doelstellingen van de fusie en agentschapsvorming (kennisbundeling, proces- en ketenintegratie, 
professionalisering) zijn gerealiseerd, is op basis van de ontwikkelingen in de destijds vastgestelde 
doelmatigheidsindicatoren evenmin vast te stellen. In praktijk wordt wel een verbetering ervaren op deze 
niet-financiële doelstellingen. 
Aanbeveling:
• Neem de besparingsdoelen op in de reguliere P&C-cyclus. Monitor het verloop van de beoogde 
besparingen en rapporteer over de gerealiseerde besparingen en behaalde resultaten in het jaarverslag 
(BZK/FEZ en RVB).
8.5.2 Doelmatigheid
In hoeverre opereert het RVB doelmatig? Meting doelmatigheid? Uitvoering afspraken conform besturingsmodel Regeling 
agentschappen? Bijdrage van het agentschapsmodel? Ontwikkeling van de doelmatigheid?
De verbetering van de doelmatigheid is een van de doelstellingen van een agentschap. Doelmatigheid staat 
in de Regeling agentschappen beschreven als de verhouding tussen de ingezette middelen en de geleverde 
134
prestaties (in kwaliteit en kwantiteit).
Basisindicatoren daarvoor zijn de ontwikkeling van de kosten, productiviteit en uiteindelijk de tarieven in 
135
de tijd, in relatie tot de kwaliteit van de producten en diensten. Bij gebreke van afspraken over de wijze 
waarop het doelmatig functioneren van het RVB wordt gemeten, is in het kader van deze doorlichting 
gepoogd de doelmatigheid van het functioneren van het RVB te duiden op basis van een referentiekader, dat 
bestaat uit een drietal elementen: productiviteitsontwikkeling, kwaliteit van de dienstverlening en kwaliteit 
van de bedrijfsvoering. 
Uit extern onderzoek, uitgevoerd door IPSE Studies blijkt, dat de productiviteit van het RVB zoals gemeten, 
zich in de evaluatieperiode niet in positieve zin heeft ontwikkeld. Met betrekking tot de kwaliteit van de 
dienstverlening is onvoldoende (openbare) informatie beschikbaar en is ook op basis van interne bronnen 
geen kwantitatief onderbouwde uitspraak mogelijk over de wijze waarop de klanttevredenheid zich heeft 
ontwikkeld. Uit interviews en vragenlijsten komt echter een positief beeld naar voren over de ontwikkeling 
133 
Handleiding evaluaties zbo’s en bijlage doelmatigheid meten 2020-05-19; www.kennisopenbaarbestuur.nl
134 
Regeling agentschappen, artikel 1, lid 1
135 
Startdocument, p. 24
Rapport Agentschapsdoorlichting | 75

8.6 Programma RVB 2.0
Betekenis van het programma RVB 2.0 (doelstellingen, invulling, bijdrage van agentschapsmodel (RA) aan programma)?
• Het programma RVB is in 2018 opgezet als veranderprogramma in verband met de snelle verandering van 
de omgeving van het RVB. De weergave en het programmaverloop in de jaarplannen en VMR’s worden 
door het RVB en zijn stakeholders positief gewaardeerd. Het is niet mogelijk gebleken om een gedegen 
inhoudelijke beoordeling van het programma te geven, omdat het programma in de loop van de jaren 
meer vorm heeft gekregen en de focus in de loop van 2020 is gewijzigd. Het huidige agentschapsmodel 
functioneert goed om interne organisatieontwikkelingen gericht op doelmatigheid te stimuleren.
Aanbevelingen: (RVB)
• Stel duidelijke doelen met bijbehorende resultaten op voorhand, zodat resultaten en effecten goed 
gemonitord kunnen worden. Tussentijdse aanpassingen zorgen voor een onduidelijke reikwijdte.
• Maak duidelijk of en hoe voorgenomen verbeteracties zijn opgepakt, zoals de doorvertaling van urgente 
(toekomstige) vraagstukken op de strategische personeelsplanning. 
• Communiceer met stakeholders over verbeterpunten en betrek hen (en medewerkers van het RVB) bij de 
verbeteracties met betrekking tot VORS 1 werken. 
– Schenk specifiek aandacht aan kennisbundeling en professionalisering (oorspronkelijke fusiedoelen).
Rapport Agentschapsdoorlichting | 77

Bijlage 2 – Verleende uitzonderingen
Regeling Agentschappen
Departement Afwijking/ Toelichting Inc./ Struc. Kenmerk
BZK (RVB) Gebruik en procedure leenfaciliteit BZ2015-
S
436U
Met het ministerie van Financiën zijn in het verleden afspraken gemaakt om de administratieve 
verwerking van de leningen van de rechtsvoorgangers van het RVB te vereenvoudigen. Deze 
afspraken wijken af van de artikelen 28 en 29 van de Regeling agentschappen. Er bestaat 
tevredenheid bij beide partijen over de werking van deze afspraken en daarom worden deze 
gecontinueerd voor het nieuwe agentschap RVB. Dit betekent voor het RVB dat de volgende 
afspraken worden gecontinueerd:
• aan het RVB is toegestaan om te lenen voor investeringen in grondposities en buiten 
gebruik gestelde activa. Deze activa zijn niet bestemd voor de eigen bedrijfsvoering 
en classificeren daarmee als vlottende activa. Het is toegestaan niet alleen te lenen
voor de investeringen, maar ook ten behoeve van de financiering van de bijkomende
kosten; 
• aan het RVB is toegestaan om leningen af te sluiten ten behoeve van de definitieve 
financiering van gerealiseerde vastgoedprojecten, waarbij gebundeld wordt naar de 
looptijden van de onderliggende verhuurcontracten. Ook is toegestaan om tijdens de
bouwfase te financieren via een bouwrekening; 
• aan het RVB is toegestaan om de looptijd van de lening te koppelen aan de verwachte
looptijd van het onderliggende project. De looptijd van een project eindigt zodra de 
geactiveerde grond of de buiten gebruik gestelde activa worden vervreemd aan een
derde; 
• aan het RVB is toegestaan om de restwaarde van de leningen gelijk te stellen aan de 
restwaarde van de materiële vaste activa na afloop van de onderliggende 
verhuurcontracten. Herfinanciering van de lening is toegestaan indien de onderliggende
contracten hier aanleiding toe geven; 
• aan het RVB is toegestaan om de hoofdsom van een lening die is aangegaan voor de
verwerving van grondposities of voor overtollig geworden vastgoed in zijn geheel bij 
vervreemding van de onderliggende activa af te lossen; 
aan het RVB is toegestaan om de rente voor leningen bij herontwikkelingsprojecten aande
hoofdsom toe te voegen.
BZK (RVB) Langlopende schuld DBFMO S BZ2015-
436U
• Voor de DBFMO-contracten die zich classificeren als Financial lease dient het 
RVB op basis van de Richtlijnen voor de Jaarverslaggeving een langlopende 
schuld op te nemen. Artikel 27, lid 5 van de Regeling agentschappen staat als 
langlopende schuld op de balans alleen leningen van het ministerie van 
Financiën toe. Het is aan het RVB toegestaan om conform de Richtlijnen voor 
de Jaarverslaggeving ook een langlopende schuld voor DBFMO-contracten op te 
nemen. 
BZK (RVB) Vervallen verplichting om te rapporteren conform artikel 362 Titel 9 van Boek 2 I (tot 2019-
evaluatie 000016oa11
BW zoals voortvloeit uit artikel 26 van de Regeling Agentschappen. 
RA)
Het RVB ontvangt deze uitzondering op voorwaarde dat de volgende additionele 
informatie in de toelichting op de jaarrekening is gerapporteerd:
• De samenstelling van het onroerend goed in eigendom van het RVB dat is 
gewaardeerd op €1,- dan wel het onroerend goed dat niet binnen het 
Rijkshuisvestingstelsel valt. Het aantal objecten wordt in de toelichting van de 
jaarrekening opgenomen. Een lijst met (omschrijving van de) betreffende 
objecten wordt als specifieke bijlage bij de jaarrekening gevoegd.
Een specificatie van het resultaat c.q. resultaatanalyse gekoppeld aan de productcategorieën uit 
de producten- en dienstencatalogus van het RVB. 
RRiijjkkssbbeeggrroottiinnggssvvoooorrsscchhrriifftteenn  
Departement Afwijking/ Toelichting Inc./ Struc. Kenmerk
BZK (RVB) Met deze brief wil ik u laten weten dat ik instem met het gebruik van de aanvullende Onbekend BZ 32856
rapporteringstolerantie op basis van 1% van het balanstotaal voor de in uw brief 
genoemde jaarrekeningposten van het RVB. Onderstaand volgen de jaarrekeningposten 
die dit betreft:
• Materiële vaste activa;
• Voorraden (onderhanden werk en voorraad te verkopen onroerend goed);
• Onderhanden projecten;
• Voorzieningen;
• Afschrijvingen;
• Mutaties voorzieningen;
• Boekwaardemutaties, geactiveerd honorarium en mutaties onderhanden werk en 
onderhanden projecten (opgenomen onder de bijzondere baten en lasten).
Rapport Agentschapsdoorlichting | 79
Indien in enig jaar de bovengenoemde jaarrekeningposten niet materieel zijn hoeft geen gebruik te 
worden gemaakt van de aanvullende rapporteringstolerantie. 
Voor alle overige jaarrekeningposten geldt de reguliere rapporteringstolerantie die in de 
Rijksbegrotingsvoorschriften is voorgeschreven.
BZK (RVB) S 2019-
Garantstelling ontwikkelingsprojecten en VT:
0000212509
Voor de gebiedsontwikkelingsprojecten Vliegveld Valkenburg en de Zeeuws Vlaamse 

Bijlage 3 – Berekening uurtarief
Bijlage 4: Berekening RVB-uurtarief 
Het RVB-uurtarief bestaat uit verschillende onderdelen. Ten eerste de directe personeelskosten. Dit 
zijn de salariskosten en sociale verplichtingen van het ambtelijk personeel en inhuurkosten. Dit wordt 
verrekend op basis van de (gemiddelde) loonkosten per schaal. Ten tweede de indirecte kosten die 
uiteenvallen in huisvestingskosten, ICT-kosten en overhead. De overhead zijn de salariskosten en 
inhuurkosten voor indirecte medewerkers, de indirecte uren van de directe medewerkers, opleiding 
en reis- en verblijfkosten. Dit alles wordt verrekend als percentage over de directe uren per schaal 
 
 
 
 
Rapport Agentschapsdoorlichting | 81

5 | Van kennis naar kansen
Rapport Agentschapsdoorlichting | 83

|PDC Rijksvastgoedbedrijf 2020| |Concept| 
0. Algemeen
0.1 Inleiding
Het Rijksvastgoedbedrijf (RVB) realiseert en beheert zijn vastgoedportefeuille voor zijn gebruikers 
en zet gebouwen en terreinen in voor de realisatie van economische en maatschappelijke 
meerwaarde op basis van beleidsdoelen. Dat is de missie van het RVB. Concreet betekent dit dat
het RVB primair zorg draagt voor de huisvesting van de Rijksoverheid en aan de Rijksoverheid 
gelieerde organisaties. De Rijksoverheid en aan de Rijksoverheid gelieerde organisaties bestaan uit
veel verschillende organisaties en dienstonderdelen. Dit vertaalt zich naar veel verschillende
huisvestingswensen en gerelateerde dienstverlening. Daarbij wordt een onderscheid gemaakt 
1
tussen kantoren, (bijzondere) specialties en Defensie. Kantoren zijn gebouwen waarin
gestandaardiseerde werkplekken worden gerealiseerd. Huisvesting van rijksonderdelen vindt
plaats conform de door het Directoraat-generaal Overheidsorganisatie (DGOO) opgestelde
2
Masterplannen. De portefeuille Specialties is heel divers en de functionaliteit van de gebouwen
loopt ook sterk uiteen. Voorbeelden van specialties zijn gerechtsgebouwen, gevangenissen en 
laboratoria. De meeste objecten van Defensie maken geen onderdeel uit van het
Rijkshuisvestingsstelsel, maar het RVB levert hier wel producten en diensten voor.
Het RVB werkt voor de Rijksoverheid en andere organisaties die op verzoek van een minister
worden aangedragen. Dit betekent dat het RVB veel opdrachtgevers kent. Voor de kantoren is 
DGOO de opdrachtgever. Bij de specialties is de opdrachtgever de Single Point of Contact (SPC). In
de rest van dit document wordt met SPC de Single Point of Contact aan de kant van de
opdrachtgever bedoeld.
De Producten- en Dienstencatalogus (PDC) Rijksvastgoedbedrijf 2020 heeft tot doel om de
opdrachtgevers en gebruikers binnen de Rijksoverheid te informeren over de producten die het 
RVB aanbiedt. Zij vormen de primaire doelgroep van het RVB. Voor opdrachtgevers en gebruikers
buiten de Rijksoverheid zijn andere informatiekanalen beschikbaar en gelden doorgaans andere
leveringsvoorwaarden.
0.2 Geldigheid PDC 
De PDC Rijksvastgoedbedrijf 2020 is geldig na vaststelling in het BOR en blijft geldig tot het 
vaststellen van een volgende PDC. Met de vaststelling van de PDC Rijksvastgoedbedrijf 2020
vervalt de PDC Rijksvastgoedbedrijf 2019.
0.3 Raakvlakken met concerndienstverleners 
De dienstverlening van het Rijksvastgoedbedrijf kent op het gebied van het
Rijkshuisvestingsstelsel een nauwe samenwerking met de concerndienstverleners (CDV’s). De CDV
´s hebben gezamenlijk de Rijksbrede PDC (RPDC) opgesteld. De PDC’s van de CDV’s en het RVB
zijn in onderling overleg met elkaar afgestemd om te voorkomen dat er overlap zit in de
werkzaamheden.
In deze PDC wordt het Facilitair bedrijf Defensie (FBD) beschouwd als ware zij een CDV. Een
overzicht van de CDV’s is opgenomen in bijlage 1.
0.4 Contactinformatie 
Voor alle producten van het Rijksvastgoedbedrijf geldt dat de Directie Vastgoedbeheer (afdeling
Relatiemanagement) fungeert als eerste aanspreekpunt (SPC van het RVB). Deze directie zorgt 
voor verdere doorgeleiding van de opdracht of vraag binnen het Rijksvastgoedbedrijf. Naast het
overleg met uw vaste contactpersoon kunt u uw vragen ook sturen naar: 
postbus.rvb.relatiemanagement@rijksoverheid.nl.
Verder is in deze PDC bij enkele specifieke producten aangegeven waar u terecht kunt voor
vragen. Als bij een product geen specifieke postbus staat kunt u terecht bij uw Single Point of 
Contact.
1
Een rijksgebouw is een kantoor indien deze aldus is opgenomen in de pandenlijst.  
2
Een specialty is een rijksgebouw waarvoor, als gevolg van speciale eisen vanuit het primair proces, de hoofdfunctie van dat 
gebouw niet een kantoorfunctie is, dan wel een kantoorgebouw dat geen gedeelde huisvesting kan bieden voor organisaties die 
geen onderdeel van het betreffende primair proces uitmaken. Uitzondering hierop zijn de vier verzamelspecialties zoals 
benoemd in bijlage 1 van het Vaststellingsbesluit Rijkshuisvestingsstelsel specialties.
2 
Rapport Agentschapsdoorlichting | 85

|PDC Rijksvastgoedbedrijf 2020| |Concept| 
1. Ingebruikgeving
1.1 Interne ingebruikgeving kantoren
Omschrijving product/dienst Het Rijksvastgoedbedrijf draagt zorg voor het ter beschikking 
stellen van fysieke ruimte en het leveren van 
huisvestingsdiensten conform het ‘Vaststellingsbesluit 
3
Rijkshuisvestingsstelsel kantoren’ .
Onder de ingebruikgeving vallen daarnaast de volgende diensten:
• Klant-, asset- en objectmanagement.
• Portefeuillestrategie en Portefeuillemanagement (incl.
opstellen concept-masterplannen voor kantoren).
• Inkoop en contractmanagement.
• Technisch en juridisch advies.
Bij rijkskantoren met een DBFMO-overeenkomst is de 
ingebruikgeving inclusief nutsvoorzieningen, leveren van 
middelen en van facilitaire diensten, overeenkomstig de scope 
van de gesloten DBFMO-overeenkomst.
Doelgroep Alle partijen binnen de scope van het huisvestingsstelsel zoals 
benoemd in het Vaststellingsbesluit Rijkshuisvestingsstelsel 
kantoren.
Kwaliteitsniveau/ serviceniveau De functionele kwaliteit van een kantoor is beschreven in het 
Vaststellingsbesluit Rijkshuisvestingsstelsel kantoren (hoofdstuk 
1). 
De technische kwaliteit is conform de ITK-norm zoals beschreven 
bij het product ‘onderhoud kantoren’.
Bestelwijze/ aanvraagwijze In overleg met DGOO wordt periodiek de huisvestingbehoefte van 
de partijen geïnventariseerd. DGOO bepaalt uiteindelijk welke 
dienst waar wordt gehuisvest.
Voorwaarden De voorwaarden zijn opgenomen in het Vaststellingsbesluit 
Rijkshuisvestingsstelsel Kantoren en het Uitvoeringskader RVB.
4
Betaalwijze Conform de overeenkomst van ingebruikgeving wordt periodiek 
de gebruiksvergoeding gefactureerd. 
Prijs De gebruiksvergoeding wordt als volgt bepaald: 
5
Regiotarief x aantal meters BVO = gebruiksvergoeding object.
Facilitaire kosten worden separaat in rekening gebracht bij de 
CDV/gebruiker. 
Bij rijkskantoren met een DBFMO-overeenkomst is de 
doorbelasting aan de gebruiker als volgt opgebouwd:
• RVB brengt het Regiotarief x aantal meters =
gebruiksvergoeding in rekening.
• De CDV/beheerorganisatie brengt in rekening:
o ±35% van de Bruto beschikbaarheidsvergoeding (BBV)
o Kosten voor de Standaard Variabele Dienstverlening
o Gebruikerswensen die leiden tot wijzigingen op het
DBFMO-contract
o Kortingen in mindering op de rekening.
De overige facilitaire kosten die niet in de DBFMO-overeenkomst
zijn opgenomen worden separaat in rekening gebracht door de 
CDV/beheerorganisatie bij de gebruiker.
Informatievoorziening - Masterplannen en de voortgangsrapportage.
- Document ingebruikgeving Kantoren (zie bijlage 1).
Voor specifieke vragen over facturen van het RVB kunt u terecht
bij de postbus Facturenhelpdesk:
Postbus.RVB.Helpdesk.Facturen@rijksoverheid.nl
3
Zoals gepubliceerd in de Staatscourant op 22-6-2016 (Nr. 2016-0000025780). 
4
De modelovereenkomst ingebruikgeving kantoren is bijgevoegd als bijlage in het Uitvoeringskader.
5
Zie bijlage 2a voor de verschillende regiotarieven. Zie paragraaf 3.2 van het Vaststellingsbesluit Rijkshuisvestingsstelsel 
kantoren voor een toelichting wat er onder het regiotarief valt en hoe het wordt bepaald, rekening houdend met afspraken in 
het Uitvoeringskader RVB rond kleine investeringen en afnemerszaken.
4 
Rapport Agentschapsdoorlichting | 87

|PDC Rijksvastgoedbedrijf 2020| |Concept| 
1.4 Externe ingebruikgeving
Omschrijving product/ dienst Het Rijksvastgoedbedrijf draagt zorg voor het verhuren of op 
andere wijze in gebruik geven van Rijksvastgoed aan partijen 
buiten de rijksoverheid. Zij doet dit op grond van de Regeling 
beheer onroerende zaken Rijk en het Besluit taak RVB 2017. Het 
RVB geeft eigen vastgoed of vastgoed van andere rijksdiensten 
(materieel beheerders) tijdelijk in gebruik aan derden 
(particulieren of bedrijven).
Het betreft producten als:
• Verhuur van vastgoed dat deel uitmaakt van het
Rijkshuisvestingsstelsel (zoals zgn. winkelplinten).
• Verhuur van parkeergarages en stranden.
• Verhuur, pacht en erfpacht van gebouwen en terreinen die in
eigendom blijven van het Rijk. Dit betreft ook vastgoed
buiten het Rijkshuisvestingsstelsel, zoals vastgoed van
Defensie en RWS en agrarische gronden en pachtboerderijen
van het RVB.
• Verhuur van (tijdelijk) leegstaand vastgoed (ook ten behoeve
van gebiedsontwikkeling).
• Het tijdelijk (≤ 6 maanden) en structureel (>6 maanden) in
medegebruik geven van defensievastgoed. Het veilen van
huurrechten voor de exploitatie van commerciële activiteiten,
op terreinen van het Rijk (zoals het exploiteren van
benzinestations).
Doelgroep Onderdelen van de Rijksoverheid in bezit van vastgoed:
voor deze doelgroep verzorgt het Rijksvastgoedbedrijf de verhuur 
aan partijen buiten het Rijk. De verhuur aan deze zogenaamde 
derden valt buiten de scope van deze PDC.
Kwaliteitsniveau/ serviceniveau De condities waartegen de ingebruikgeving plaatsvindt worden 
per geval vastgelegd in een privaatrechtelijke overeenkomst.
Bestelwijze/ aanvraagwijze Opdrachtverstrekking geschiedt door de betreffende rijksdienst 
via een verzoek van rijksdienst aan het RVB of de 
jaarprogrammeringen (RWS en Defensie).
Voorwaarden Ingebruikgeving volgens de standaardovereenkomsten met 
bijbehorende Algemene Voorwaarden. Voor Defensie kunnen 
afwijkende afspraken gelden.
Betaalwijze Opbrengsten komen rechtstreeks ten goede aan het 
opdrachtgevende departement.
De opbrengst van de veiling van concessierechten van 
benzinestations komt ten goede aan de algemene middelen.
Prijs Per ingebruikgeving verschillend. 
Informatievoorziening Per kwartaal financiële overzichten van de opbrengsten en 
financiële prognoses van ingebruikgevingen per materieel 
beheerder. Aan Defensie wordt tweemaandelijks gerapporteerd.
6 
Rapport Agentschapsdoorlichting | 89

|PDC Rijksvastgoedbedrijf 2020| |Concept| 
2.2 Onderhoud (bijzondere) specialties
10
Omschrijving product/ dienst Onderhoud wordt uitgevoerd ten behoeve van de in stand 
11
houding van de in gebruik gegeven (bijzondere) specialties . Het 
onderhouden van (bijzondere) specialties, heeft tot doel het 
vastgoed op het overeengekomen kwaliteitsniveau te brengen en 
te houden gedurende de resterende levens- en/ of gebruiksduur. 
Binnen het product onderhoud voert het Rijksvastgoedbedrijf de
volgende werkzaamheden uit:
• Voorbereiden en aanbesteden kort-cyclisch onderhoud.
• Uitvoeren kort-cyclisch onderhoud (keuringen, storingen,
preventief).
• Voldoen aan wet- en regelgeving.
12
• Onderhoud van bedrijfsinstallaties (cf. TB ), met
uitzondering van installaties die door de afnemer zijn
aangekocht en/of losse apparaten.
• Beheer vastgoedinformatie.
Daarnaast worden er inspecties uitgevoerd die als basis dienen 
voor het plannen van investeringen zoals beschreven onder het 
product Projectrealisatie.
Bij specialties met een DBFMO-overeenkomst heeft het 
Rijksvastgoedbedrijf het onderhoud voor een lange periode 
verlegd naar een private partij. Het Rijksvastgoedbedrijf vervult 
in dit geval de rol van contracteigenaar en ziet toe op het
nakomen van de verplichtingen ten aanzien van het onderhoud 
van het vastgoed.
Doelgroep Alle partijen binnen de scope van het Rijkshuisvestingsstelsel 
specialties waarmee het RVB een opdrachtgeversconvenant heeft 
gesloten. En aan de rijksoverheid gelieerde (internationale) 
organisaties waarmee een privaatrechtelijke overeenkomst is 
gesloten.
Kwaliteitsniveau/ serviceniveau Voor de technische kwaliteit van een gebouw is sprake van een 
Indicator Technische kwaliteit (ITK) als gemiddelde van de 
voorraad (tussen de 2,1 en 2,8).
Bestelwijze/ aanvraagwijze Het Rijksvastgoedbedrijf stelt jaarlijks (uiterlijk 1 november) een 
beheerprognose op voor de komende vijf jaar. In de prognose 
zijn de onderhouds- en beheertaken opgenomen.
Voorwaarden De voorwaarden zijn opgenomen in het vaststellingsbesluit 
Rijkshuisvestingsstelsel specialties, het Uitvoeringskader RVB en 
de opdrachtgeversconvenanten met de SPC´s.
Betaalwijze Onderhoud is als normatief bedrag opgenomen in de 
complexprijs, zie bijlage 2a. En wordt zodoende middels de 
factuur voor in gebruik geven betaald.
Onderhoud van de (overgenomen) bedrijfsinstallaties (TB) wordt 
jaarlijks afgerekend op basis van werkelijke kosten inclusief 
gemaakte uren en BTW. Onderhoud voor bijzondere specialties 
wordt op basis van werkelijke kosten afgerekend. 
Prijs Bij het vaststellen van de complexprijs worden de 
onderhoudskosten van het complex geraamd. Dit wordt vertaald 
naar een normtarief bedrag per vierkante meter voor onderhoud. 
Zodoende maakt onderhoud deel uit van de complexprijs voor het 
in gebruik geven van specialties.
Uitzondering hierop is het onderhoud van de overgenomen
bedrijfsinstallaties. Daarvoor geldt dat afrekening met de SPC op 
basis van werkelijke kosten geschiedt.
Informatievoorziening Het RVB communiceert met de SPC over de planning van het 
onderhoud en de voortgang van de beheerprognose.
10
Het begrip onderhoud is gedefinieerd in de bijlage van Vaststellingsbesluit Rijkshuisvestingsstelsel specialties (zie p. 39).
Onder onderhoud valt wat voorheen dagelijks en storingsonderhoud was en het onderdeel “beschermen” van planmatig 
onderhoud. 
11
Onderdeel van de bijzondere specialties betreft ook het museumstelsel.
12
Welke bedrijfsinstallaties onder de Taakverdeling beheer + (TB+) vallen verschilt per SPC. De demarcatie staat in de 
betreffende convenanten. Bijzondere specialties hebben geen installaties overgedragen.
8 
Rapport Agentschapsdoorlichting | 91

|PDC Rijksvastgoedbedrijf 2020| |Concept| 
3. Projectrealisatie
3.1 Projectrealisatie ten behoeve van RVB-portefeuille 
(eigendom)
3.1.1 Projecten kantoren (masterplannen + vervangingsinvesteringen)
Omschrijving product/ dienst Projectrealisatie wordt uitgevoerd ten behoeve van de 
ingebruikgeving van kantoren. Onder projectrealisatie vallen:
• Vervangingsinvesteringen.
• Functionele verbeteringen.
• De verwerving van onroerend goed (huur, lease, pacht,
eigendom, etc. ).
• Uitbreiding en nieuw te realiseren huisvesting
Doelgroep DGOO (als opdrachtgever binnen het kantorenstelsel), CDV’s.
Kwaliteitsniveau/ serviceniveau In het PID worden afspraken gemaakt over de te leveren 
kwaliteit.
Uitvoering van het project op basis van Methode Project 
Management (MPM) of Prince 2.
Bestelwijze/ aanvraagwijze In het convenant OBR-RVB artikel 12 is vastgelegd dat het RVB 
jaarlijks, voor 1 mei, een beleidsbrief ontvangt waarin de 
gewenste aanpassingen in de kantoren voorraad in het komende 
jaar zijn opgenomen. De beleidsbrief is de opdracht van DGOO 
aan het RVB tot het ontwikkelen van de beschreven projecten tot 
een Project initiatie documenten (PID). Voor iedere aanpassing 
wordt een gemandateerd opdrachtgever (GO) benoemd. De 
uitvoering van een project start na instemming door de GO op de 
PID. 
Uitzondering op het voorgaande zijn kleine klantwensen. Dit zijn 
functionele aanpassingen aan het gebouw die in de ogen van de 
gebruiker noodzakelijk zijn voor hun bedrijfsproces. De aanvraag 
voor deze projecten gaat via de CDV naar het RVB.
Voorwaarden De voorwaarden zijn opgenomen in het Vaststellingsbesluit 
Rijkshuisvestingsstelsel kantoren, het Uitvoeringskader RVB, 
Masterplannen en beleidsbrief DGOO
Betaalwijze Gerealiseerde projecten worden geactiveerd op de balans van het 
Rijksvastgoedbedrijf. De kosten (> €100k) worden doorberekend 
13
in het regiotarief. Kleine investeringen (< €100k ) worden direct 
als kosten genomen door het RVB. Dit wordt gedekt doordat 
kleine investeringen deel uitmaken van het regiotarief.
Kleine klantwensen(<€100K) worden, afhankelijk van de 
afspraken, via de CDV of direct verrekend met de afnemer. 
Prijs Werkelijke verwervings- en investeringskosten inclusief BTW, 
vermeerderd met een opslag voor honorarium conform bijlage 2a.
Bij inhuur worden de werkelijke verwervingskosten in rekening 
gebracht. Dit wordt per regio op portefeuilleniveau vertaald naar 
een normtarief per m2. Dit normtarief is opgenomen in de 
regiotarieven. Zodoende maakt projectrealisatie deel uit van de 
prijs voor het in gebruik geven van kantoren. 
Bij de realisatie van DBFMO contracten wordt het honorarium 
geactiveerd op basis van werkelijke kosten. De daarbij geldende 
uurtarieven voor de inzet van capaciteit van het 
Rijksvastgoedbedrijf zijn opgenomen in bijlage 2a.
Informatievoorziening Periodieke rapportages over de voortgang van een project via de 
stuurgroep van het project 
Het RVB rapporteert daarnaast over uitvoering van de 
beleidsbrief.
Daarnaast zal het RVB rapporteren aan de eigenaar (SG BZK), 
middels rapportages te bespreken in het Bestuurlijk Overleg RVB 
en aan DGOO, via rapportages die in de ICBR worden besproken.
13
Voor investeringen waarvan de offerte voor 1 oktober 2018 is getekend geldt de oude activeringsgrens van €250k. 
10 
Rapport Agentschapsdoorlichting | 93

|PDC Rijksvastgoedbedrijf 2020|  |Concept| 
3.1.3 Projecten bijzondere specialties (vervangingsinvesteringen + functionele aanpassingen) 
Omschrijving product/ dienst Projectrealisatie wordt uitgevoerd ten behoeve van de 
ingebruikgeving van bijzondere specialties. Onder 
projectrealisatie vallen de volgende activiteiten:
• Vervangingsinvesteringen
• Functionele verbeteringen
• Verwerving van onroerend goed (huur, lease, pacht,
eigendom, etc.)
• Uitbreiding en nieuw te realiseren huisvesting incl. integrale
contractvormen, zoals Design, Build, Finance, Maintain en
Operate (DBFMO)
Doelgroep Afnemers binnen de bijzondere specialties.
Kwaliteitsniveau/ serviceniveau In het PID worden afspraken gemaakt over de te leveren 
kwaliteit.
Uitvoering van het project op basis van MPM of Prince 2.
Bestelwijze/ aanvraagwijze
De single point of contact (SPC) voor een sector binnen het 
stelsel van bijzondere specialties verstrekt het RVB een 
jaaropdracht die gebaseerd is op de meerjaren onderhouds- en 
investeringsplanning (MOIP). De jaaropdracht is de opdracht van 
de SPC aan het RVB tot het ontwikkelen van de beschreven 
projecten tot een Project initiatie document (PID). De uitvoering 
van een project start na instemming door de SPC op het PID.
Deze werkwijze is bij de bijzondere specialties nog niet volledig 
doorgevoerd. Er wordt wel gewerkt naar analogie van 
bovenstaande maar formats kunnen verschillen (bijv. offertes 
i.p.v. PID)
Voorwaarden De geldende voorwaarden zijn opgenomen in het 
Uitvoeringskader RVB en in de privaatrechtelijke contracten.
Betaalwijze Gerealiseerde projecten worden geactiveerd op de balans van het 
Rijksvastgoedbedrijf (> €100k) of, afhankelijk van de specifieke 
afspraken met de betreffende sector, rechtstreeks (< €100k) met 
de afnemer verrekend op basis van (financiële) mijlpalen.
Prijs Werkelijke verwervings- en investeringskosten inclusief BTW, 
vermeerderd met een opslag voor honorarium conform bijlage 2a.
Bij nieuwe inhuur van panden worden de werkelijke 
verwervingskosten in rekening gebracht.  
Bij de realisatie van DBFMO-contracten wordt het honorarium 
geactiveerd op basis van werkelijke kosten. De daarbij geldende 
uurtarieven voor de inzet van capaciteit van het 
Rijksvastgoedbedrijf zijn opgenomen in bijlage 2a.
Bij voortijdige stopzetting van een al in opdracht gegeven project 
worden de tot dan gemaakte kosten van het Rijksvastgoedbedrijf 
en eventueel aannemerij in rekening gebracht bij de
opdrachtgever. De daarbij geldende uurtarieven voor de inzet van 
capaciteit van het Rijksvastgoedbedrijf zijn opgenomen in bijlage 
2a.
Informatievoorziening Periodieke rapportages over de voortgang van een project via de 
stuurgroep van het project en periodieke rapportages over de 
voortgang van de uitvoering van de jaaropdrachten.
12 
Rapport Agentschapsdoorlichting | 95

|PDC Rijksvastgoedbedrijf 2020| |Concept| 
4. Verkoop
4.1 Verkopen vastgoed
Omschrijving product/ dienst Conform het Kader Overname Rijksvastgoed (KORV) neemt het 
Rijksvastgoedbedrijf het overtollige vastgoed van departementen 
en diensten voor eigen risico en rekening over tegen betaling 
vooraf van een overnameprijs. Daarnaast verkoopt het RVB voor 
het openbaar ministerie in beslag genomen vastgoed (PlukZe 
Panden) waarvan afstand is gedaan. 
Na inkoop door het Rijksvastgoedbedrijf wordt het vastgoed: 
17
• overgedragen aan een ander departement/rijksdienst of,
• strategisch bewaard of,
• verhuurd of,
• ontwikkeld of,
• verkocht aan een partij buiten de Rijksoverheid.
De wijze en het tempo waarop het traject wordt ingezet is de
verantwoordelijkheid van het Rijksvastgoedbedrijf.
Eventueel kan er ook sprake zijn van een ruilconstructie (dit is 
een combinatie van een verkoop en verwerving). 
Doelgroep Onderdelen van de Rijksoverheid in bezit van overtollig vastgoed. 
Voor deze doelgroep verzorgt het Rijksvastgoedbedrijf de 
verkoop. De partijen buiten het Rijk aan wie iets wordt verkocht 
vallen buiten de scope van deze PDC.
Kwaliteitsniveau/ serviceniveau Uitvoering op basis van projectplan.
Bestelwijze/ aanvraagwijze Vastgoed kan aan het Rijksvastgoedbedrijf worden overgedragen 
door middel van (schriftelijke) overtolligstelling en ondertekening 
van proces verbaal van overdracht (eventueel met uitgestelde 
levering). De condities waaronder dit gebeurt, worden vooraf 
overeengekomen met de opdrachtgever. Dit is vastgelegd in 
afstootconvenanten. Het KORV is daarbij bepalend.
Voorwaarden Conform Uitvoeringskader verkoop en Uitvoeringskader RVB
Betaalwijze 60% van de taxatiewaarde minus 10% public discount bij 
overname van een KORV object, tenzij het object in de 
rijksportefeuille blijft. Dan wordt 100% afgerekend. 
Eindafrekening jaarlijks op portefeuilleniveau per materieel 
beheerder.
Prijs Eventuele meeropbrengsten – na aftrek van verkoopkosten - ten 
aanzien van de taxatiehoogten worden op evenredige basis 
gedeeld tussen overtolligsteller en RVB, totdat de maximale 
financiële grens bereikt is waarbinnen aan resultaatdeling gedaan 
wordt. Deze financiële grens is 50% van de getaxeerde waarde. 
Alles aan meeropbrengst boven deze grens komt de 
overtolligstellende partij toe.
Informatievoorziening Voortgangsgesprekken en rapportages (t.b.v. voormalig materieel 
beheerders, eigenaar en opdrachtgever BZK) welke inzicht geven 
in de voortgang van het verkoopproces, de gerealiseerde kosten 
en opbrengsten en de eventuele nabetaling aan de voormalige 
materieel beheerder(s).
Voor vragen over KORV kunt u terecht bij het bedrijfsbureau 
KORV: PostbusRVBBedrijfsbureauKORV@rijksoverheid.nl
17
 Een overdracht in materieel beheer wordt hier gezien als een verkoop.
14 
Rapport Agentschapsdoorlichting | 97

|PDC Rijksvastgoedbedrijf 2020| |Concept| 
5. Expertise, advies en overig
5.1 Strategische advisering en ondersteuning beleidsdirecties
Omschrijving product/ dienst Het Rijksvastgoedbedrijf kan op verzoek van beleidsdirecties 
strategische adviezen geven. Daarnaast kan het RVB 
ondersteunende taken verrichten voor beleidsdirecties en 
interdepartementale overleggen. Voorbeelden van 
ondersteunende taken die het RVB op dit moment al uitvoert zijn:
• Secretariaat RVR.
18
• Secretariaat DG Overleg Rijksvastgoed en Beleid .
• Expertise en advisering over vastgoedgerelateerde
vraagstukken
• Rijksvastgoedportefeuillestrategie (RVPS) sturend voor alle
19
vastgoedhoudende diensten .
• Voorbereiding van het bestuurlijk overleg
Meerjarenprogramma Infrastructuur, Ruimte en Transport
(MIRT) m.b.t. vastgoed.
• Ondersteuning Rijksbouwmeester (RBM) en College
Rijksadviseurs (CRA).
Doelgroep Alle vastgoed(houdende)diensten en vakdepartementen.
Kwaliteitsniveau/ serviceniveau Per opdracht overeen te komen.
Bestelwijze/ aanvraagwijze n.v.t.
Voorwaarden Afhankelijk van het product. 
Betaalwijze Het secretariaat RVR wordt door het RVB zelf betaald.
Voor de ondersteuning van RBM en CRA zijn separate afspraken 
gemaakt over vergoeding en betaling.
Het secretariaat DG Overleg Rijksvastgoed en Beleid, de RVPS en 
de voorbereiding BO MIRT worden betaald uit het DG Overleg 
Rijksvastgoed en Beleid budget. Het DG Overleg Rijksvastgoed en 
Beleid budget wordt als lump sum jaarlijks door IenW
overgemaakt naar het RVB op basis van een jaarplan. De 
eindafrekening vindt plaats in jaar t+1 op basis van het jaarplan 
en verantwoording door het RVB.
Prijs Deze dienst wordt (voor zover van toepassing) verrekend op 
20
basis van daadwerkelijke uren .
Informatievoorziening Jaarlijkse voortgangsrapportage, verbonden aan de 
jaarverantwoording en begrotingsstukken van BZK.
18
Het DG Overleg Rijksvastgoed en Beleid is de opvolger van de DG Overleg Rijksvastgoed en Beleid. 
19
Periodiek wordt door alle vastgoed(houdende)diensten de eigen vastgoedportefeuillestrategie (VPS) aangeleverd. Elke VPS is 
onder andere voorzien van een financiële paragraaf en een voorlopige afstootlijst m.b.t. overtollig vastgoed. Op basis van 
deze gegevens en verbonden met beleidsdoelen van de vakdepartementen, wordt de RVPS opgesteld en ter besluitvorming 
voorgelegd via het DG Overleg Rijksvastgoed en Beleid in de Ministerraad.
20
De tarieven zijn opgenomen in bijlage 2. 
16 
Rapport Agentschapsdoorlichting | 99

|PDC Rijksvastgoedbedrijf 2020| |Concept| 
5.3 Afhandelen onbeheerde nalatenschappen
Omschrijving product/ dienst Het RVB handelt drie verschillende soorten nalatenschap af:
• Onbeheerde nalatenschappen, waarbij nalatenschappen
worden afgewikkeld van overledenen zonder erfgenamen die
ten gunste worden gebracht van de Staat.
• Nalatenschappen die worden nagelaten aan de Staat.
• Afwikkeling van nalatenschappen die als gevolg van BW
4:189 en 4:226 aan de Staat aangeboden worden.
Doelgroep Ministerie van Financiën, Ministerie van Binnenlandse Zaken en 
Koninkrijksrelaties. 
Beschikbaarheid Continue
Kwaliteitsniveau/ serviceniveau Per opdracht overeen te komen.
Bestelwijze/ aanvraagwijze n.v.t.
Voorwaarden Conform wet- en regelgeving de belangen van de Staat maar ook 
van erfgenamen en derden behartigen. 
Betaalwijze Jaarlijks voorschot met eindafrekening per jaareinde. Bij een 
batig saldo wordt de afwikkeling uit de nalatenschap gefinancierd.
Prijs Budget gestuurd door het Ministerie van Binnenlandse Zaken en 
Koninkrijksrelaties en door middel van facturering van ureninzet.
Informatievoorziening n.v.t.
18 
Rapport Agentschapsdoorlichting | 101

|PDC Rijksvastgoedbedrijf 2020| |Concept| 
Bijlage 2a: Uurtarieven, regiotarief en procentuele opslag honorarium 
Rijksvastgoedbedrijf
2
Schaal Tarief 2020 Regiotarief Tarief 2020 (€/m )
(€/uur excl. BTW)
Den Haag PM
>=14 PM Randstad PM
13 PM Overig Nederland PM
12 PM
11 PM
10 PM
9 PM
8 PM
<=7 PM
2
Normatieve tarieven specialties 2020 (€/m )
Eigendom DBFMO Huur
Onderhoud PM
Apparaat PM PM PM
Heffingen PM PM
Totaal PM PM PM
Bij HoCoSta’s en Paleizen bedraagt het normtarief 2020 voor onderhoud € PM /m2; voor het 
overige zijn de tarieven gelijk aan die van de specialties.
Procentuele opslag honorarium
Als onderdeel van de investeringsaanbieding:
Bij grond-en bouwkosten* van:  - tot € 640.000 15,60 %
Bij grond-en bouwkosten* van: € 640.000 tot € 3.200.000 7,50 %
Bij grond-en bouwkosten* van: € 3.200.000 tot € 12.800.000 6,60%
Bij grond-en bouwkosten* van: € 12.800.000 tot € 32.000.000 5,60%
Bij grond-en bouwkosten* van: € 32.000.000 en hoger 4,70%
Bijlage 2b: Uurtarieven, tarieven instandhouding & projecthonorarium Defensie 2020
Rang/schaal €/uur
13,14,15, kolonel, KTZ PM
12 lkol, KLTZ PM
11 majoor, LTZ1 PM
10 kapitein (oud), LTZ2 OC PM
9 kapitein (jong), LTZ2 OC PM
8 eerste luitenant, LTZ3 PM
7 adjudant PM
Huidige dienstverlening Defensie
Categorie dienstverlening* Projecthonorarium 2020
Nieuwbouw DLP, nieuw werk Uurtarief, op basis van voorcalculatie
Nieuwbouw BBP, nieuw werk (programma) Uurtarief, op basis van voorcalculatie
Commandantenvoorzieningen, nieuw werk (programma) Uurtarief, op basis van nacalculatie
Planbaar onderhoud Uurtarief, op basis van nacalculatie
Niet planbaar onderhoud Uurtarief, op basis van nacalculatie
Expertise en advies Uurtarief, op basis van nacalculatie
* Er kunnen in onderling overleg afwijkende afspraken worden gemaakt over het toepassen van voor- en
nacalculatie.
Nieuwbouw Defensie (overgangsregeling)
RVB verzorgt t/m Projecthonorarium 2020
Ontwikkeling programma van eisen uurtarief (zie bovenstaande tabel), op basis van nacalculatie
Projectplan/PID (zuiver Design & Build) 5,5% Van het aanbestedingsresultaat plus meer/minderwerk
Voorlopig ontwerp (zuiver Design & Build) 7,3% Van het aanbestedingsresultaat plus meer/minderwerk
Definitief ontwerp (zuiver Design & Build) 8,5% Van het aanbestedingsresultaat plus meer/minderwerk
PID, VO/DO, Bestek en bouwbegeleiding 
incl. oplevering (zogenaamd traditioneel) 12,2% Van het aanbestedingsresultaat plus meer/minderwerk
* Een overgangsregeling voor lopende projecten wordt in 2019 overeengekomen.
20 
Rapport Agentschapsdoorlichting | 103

|PDC Rijksvastgoedbedrijf 2020| |Concept| 
Adviesdiensten Definitie werkzaamheden
Aankoopadviezen Het RVB adviseert wereldwijd voor de Rijksoverheid over verwerving van gronden, gebouwen en percelen water 
d.m.v. in kaart brengen van locaties, het in opdrachten uitvoeren van taxaties en het voeren van onderhandelingen
(minimaal twee locaties tegelijkertijd i.v.m. concurrentie).
Assetmanagementadvies Op verzoek geeft het Rijksvastgoedbedrijf advies over mogelijke huisvestingsoplossingen en het optimaliseren van 
het gebruik van vastgoed.
DBFMO (-Contractmanagement) advisering Wij voeren, in nauwe  samenwerking met CDV’s,  het strategisch contractmanagement uit bij DBFMO contracten 
waarbij we adviseren over portefeuillewerking en aanpassing / inkoop gerelateerd aan DBFMO contracten. Dit komt 
tot uiting door in de realisatiefase om contracten goed in te richten, tijdens exploitatiefase zijn we contact eigenaar  
en bewaken toegevoegde waarde van DBFMO..
Gebiedsontwikkeling advisering  (i.h.k.v. DG Overleg Het RVB ondersteunt beleidsdepartementen bij besluitvorming over financiële haalbaarheid, mogelijke 
Rijksvastgoed en Beleid) rijksbetrokkenheid en/of de mogelijkheden met het aanwezige Rijksvastgoed. Opdracht van een departement, 
namens DG Overleg Rijksvastgoed en Beleid.
Alternatieven- en investeringsanalyse (Rijk) Op basis van vooraf vastgestelde - en door de opdrachtgever (formeel) geaccordeerde doelen, criteria, kaders en 
normen worden door Inkoop Vastgoed (IVG) (her)huisvestingsvarianten in kaart gebracht met als doel de voor de 
staat financieel meest aantrekkelijke huisvestingsoplossing binnen de gestelde kaders inzichtelijk te maken. De 
varianten worden financieel vergeleken door middel van het businesscasemodel van de afdeling P&P/P&K van het 
RVB, waarin de netto contante waarde van de kasstromen vanuit rijksperspectief worden bepaald. Interne 
kasstromen en boekhoudkundige aspecten worden buiten beschouwing gelaten. Uitgangspunt is altijd dat de 
(her)huisvestingsvarianten kwalitatief op basis van dezelfde criteria met elkaar worden vergeleken. Hiertoe dient 
opdrachtgever vooraf de criteria en de weging hiervan aan te geven. De opdrachtgever dient zelf een keuze te 
maken uit de door IVG gepresenteerde (her)huisvestingsvarianten. Indien de doelen, criteria, kaders en normen
tussentijds dienen te worden aangepast, dienen deze wederom gezamenlijk vastgesteld, vastgelegd door IVG en 
formeel geaccordeerd door de opdrachtgever te worden. 
Life Cycle Costing advies Een advies waarbij de kosten van een product of dienst gedurende de totale levensduur (investeringskosten, beheer-
en onderhoudskosten en sloopkosten) inzichtelijk zijn gemaakt.
Normenkader Beveiliging Rijksoverheid (NkBR) Een leidraad voor het verantwoordt en integraal beveiligen van rijkskantoren met fysieke maatregelen en 
advies voorzieningen. Het uitgangspunt daarbij zijn de Te Beschermen Belangen en een risicoanalyse.
(Specialistisch) onderhoudsadvies Een onderhoudsadvies gericht op een specifiek object, gebouw, bouwdeel, installatie of aspect (bijvoorbeeld asbest).
Omgevingsadvies van portefeuille Beoordelen belangen Rijkspartij bij beleid, plannen en (concept) wet- en regelgeving van Derden en Overheden 
op  gebied van de fysieke leefomgeving (ruimte, milieu, bodem, natuur etc.) in relatie tot de vastgoedportefeuille, 
het gebruik van het vastgoed en de primaire bedrijfsvoering.
Onderzoek monitoring en advisering op gebied van Specifiekere advisering op gebied van de fysieke leefomgeving (ruimte, milieu, bodem, natuur etc.) op 
milieu natuur veiligheid en Ruimtelijke Ordening. project/object niveau rondom het (gebruik van) vastgoed en de primaire bedrijfsvoering.
Portefeuilleadvies Het komen tot een optimale samenstelling van de vastgoedportefeuille door middel van strategische sturing.
Het maken van  bedrijfseconomisch verstandige keuzes in de samenstelling van de vastgoedportefeuille die voldoet 
aan gestelde kaders waarbij de huisvesting optimaal de primaire processen van de (rijks)gebruikers moet 
ondersteunen.
Te beschermen Belangen(TBB) advies (Bijdrage aan) een advies in het kader van integrale beveiliging gericht op de (optimale) mix van organisatorische, 
bouwkundige en elektrotechnische (OBE) maatregelen. Vanuit het RVB gaat het met name om B en E.
Vastgoedexploitatie-advies (bijv. beheerplan Adviezen en beheerplannen die voor een bepaalde (langere) periode inzicht geven in de exploitatiefase van een 
monitoring prestaties vastgoed) object, gebouw, terrein of aspect.
Afnemerszaken Rijkshuisvestingsstelsel Onderhouden van zaken die volgens de Taakverdeling Beheer Kantoren geen verantwoordelijkheid zijn van het RVB 
(zie ook Uitvoeringskader RVB bijlage 5).
22 
Rapport Agentschapsdoorlichting | 105

Van kennis naar kansen | 6 
Rapport Agentschapsdoorlichting | 107

Bijlage 5 – Rapport IPSE Studies 
 
Rijksvastgoed in bedrijf 
Productiviteitstrends Rijksvastgoedbedrijf, 
2000-2020  
 
Jos L.T. Blank 
Alex A.S. van Heezik 
Stichting Instituut Publieke Sector Efficiëntie Studies 
 
Delft, december 2021 
  
 
 
  
 
Rapport Agentschapsdoorlichting | 109

  
Rijksvastgoed in bedrijf 
Productiviteitstrends Rijksvastgoedbedrijf, 2000-2020 
Jos L.T. Blank en Alex A.S. van Heezik 
 
 
  
Stichting Instituut Publieke Sector Efficiëntie Studies 
Delft, december 2021 
  
Rijksvastgoed in bedrijf | IPSE Studies  3 
Rapport Agentschapsdoorlichting | 111

  
 Inhoudsopgave 
 Voorwoord 7 
 Samenvatting en aanbevelingen 9 
1 Inleiding 11 
1.1 Achtergrond 11 
1.2 Onderzoeksvragen 11 
1.3 Afbakening 12 
1.4 Aanpak onderzoek 12 
1.5 Opzet rapport 13 
2 Bewegingen in Rijksvastgoed, 2000-2020 15 
2.1 Inleiding 15 
2.2 Taken en positie Rijksvastgoedbedrijf 15 
2.3 Trends in Rijksvastgoed, 2000-2020 18 
3 Productiviteitsmeting in theorie 23 
3.1 Definitie 23 
3.2 Meervoudige productie en weging 23 
3.3 De invloed van kwaliteit 24 
3.4 Duiding van resultaten 24 
4 Gegevens over het Rijksvastgoed 27 
4.1 Afbakening en gegevensbronnen 27 
4.2 Gegevensbewerkingen 28 
5 Productiviteitstrends Rijksvastgoed 29 
5.1 Inleiding 29 
5.2 Ontwikkeling productie 29 
5.3 Ontwikkeling ingezette middelen 31 
5.4 Ontwikkeling kwaliteit 32 
5.5 Ontwikkeling productiviteit 36 
6 Conclusies en aanbevelingen 39 
 Bijlage A Gegevens 41 
 Literatuur 43 
 
  
  
Rijksvastgoed in bedrijf | IPSE Studies  5 
Rapport Agentschapsdoorlichting | 113

    
 Voorwoord   
In de afgelopen decennia zijn steeds meer overheidstaken op afstand van het Rijk geplaatst en in 
handen gelegd van zelfstandige bestuursorganen (zbo’s) en agentschappen. Belangrijk doel hiervan 
was een meer efficiënte en effectieve publieke dienstverlening te realiseren. Ondanks de grote 
verwachtingen van dit verzelfstandigingsbeleid is er lange tijd echter weinig aandacht geweest voor het 
functioneren van uitvoeringsorganisaties. Over de kosten en prestaties van uitvoeringsorganisaties was 
tot voor kort nog maar weinig systematische, kwantitatieve informatie beschikbaar.  
 
De afgelopen jaren heeft IPSE Studies daar verandering in gebracht door gegevens van een groot aantal 
uitvoeringsorganisaties te verzamelen en te analyseren. Het betreft hier onder meer IND, CJIB, SVB, 
RDW, Kadaster, UWV, SVB, CBS, COA en RWS. De resultaten hiervan zijn in wetenschappelijke rapporten 
en beleidssamenvattingen verwerkt en worden dit jaar in een webapplicatie ondergebracht, die voor 
iedereen vrij toegankelijk is. Gegevens over kosten, personeel, prestaties, doelmatigheid, kwaliteit en 
beleidshervormingen over een lange reeks van jaren zijn hier eenvoudig in te zien 
(TrendsinUitvoeringsorganisaties.nl). Op den duur bevat dit dashboard gegevens van zoveel 
verschillende uitvoeringsorganisaties, dat ook een onderlinge vergelijking zinvol wordt. Hierdoor 
ontstaat een belangrijk onderdeel van de Staat van de uitvoering. 
 
Dit soort informatie speelt ook een belangrijke rol bij de zogenoemde doorlichtingen die in het kader 
van de Regeling agentschappen iedere vijf jaar moeten plaatsvinden bij een agentschap. In deze studie 
betreft het een bijdrage aan de doorlichting van het Rijksvastgoedbedrijf. Het RVB is een bijzondere 
casus, omdat het als agentschap pas vanaf 2016 bestaat. Niettemin is het zinvol een 
langetermijnperspectief te schetsen op basis van de voorgangers van het RVB. 
 
Bij ons onderzoek hebben wij hulp gehad van medewerkers van het ministerie van BZK. Wij zijn Anco 
Bakx, Louise Hol en Ad Schoonderwoerd erkentelijk voor de begeleiding en waardevolle opmerkingen 
bij het onderzoek.  
 
Jos Blank, Associate Professor TU Delft and Scientific Director IPSE Studies 
Alex van Heezik, Managing Director IPSE Studies 
 
  
    
Rijksvastgoed in bedrijf | IPSE Studies  7 Rijksvastgoed in bedrijf | IPSE Studies  6 
Rapport Agentschapsdoorlichting | 115

  
 Samenvatting en aanbevelingen 
In deze studie staat de ontwikkeling van de productiviteit van het Rijksvastgoedbedrijf (RVB) centraal. 
Het RVB bestaat in zijn huidige vorm pas sinds 2016 en is tot stand gekomen na een fusie van 
verschillende organisaties die zich binnen het overheidsdomein met vastgoed bezighielden. De periode 
2016-2020 is eigenlijk te kort voor een betekenisvolle analyse. Daarom is ook de 
productiviteitsontwikkeling van een van de voorlopers van het RVB, de Rijksgebouwendienst (Rgd), in 
de analyse betrokken. De productiviteitsontwikkeling heeft betrekking op het apparaat, niet op de 
uitgaven aan vastgoed zelf. Figuur S-1 brengt de productiviteitsontwikkeling van beide organisaties in 
beeld. 
Figuur S-1 Productiviteitsontwikkeling Rgd, 2000-2015 (indexcijfers 2000 = 100) en RVB, 2016-2020 (indexcijfers 2016 = 100) 
120
120
100
100
80 80
60 60
40 40
20 20
0 0
2000 2001 2002 2003 2004 2005 2006 2007 2008 2009 2010 2011 2012 2013 2014 2015 2016 2017 2018 2019 2020
 
 
De Rgd maakt tussen 2000 en 2015 een beperkte productiviteitsgroei door. Wel is in de jaren 2006 en 
2007 sprake van een daling, vermoedelijk deels veroorzaakt door de inspanningen om de 
brandveiligheid van de rijkshuisvesting op orde te krijgen als gevolg van de Schipholbrand in 2005. De 
financiële crisis (2008-2012) noopt de Rgd, net als zoveel andere delen van de publieke dienstverlening, 
tot doelmatiger werken. De productiviteit groeit in deze periode vrij sterk. Daaraan komt bij de 
voorgenomen fusie een einde. De productiviteit daalt tussen 2014 en 2015 aanzienlijk en de 
neerwaartse trend zet zich ook na de definitieve fusie in 2016 voort. Waarschijnlijk heeft de fusie zelf een 
forse impact op de productiviteitsontwikkeling, zoals bij veel andere fusies en reorganisaties het geval 
is. Mogelijk is ook de economische groei van de laatste jaren van invloed. In veel publieke sectoren en 
organisaties heeft dit geleid tot minder aandacht voor kostenbeheersing en doelmatigheid. Daarnaast 
is het niet uit te sluiten dat de productiviteitsontwikkeling enigszins wordt onderschat, onder andere 
doordat inspanningen als gevolg van nieuwe maatschappelijke doelstellingen niet in de prestatiecijfers 
zijn verwerkt. Gegevens hierover zijn niet of nauwelijks voorhanden. Dit geldt ook voor de kwaliteit van 
de dienstverlening. Indicatoren die daar goed zicht op bieden ontbreken of de cijfers daarover zijn 
slechts voor een korte periode beschikbaar (klanttevredenheid). Een uitspraak over hoe de kwaliteit van 
de dienstverlening van het RVB zich heeft ontwikkeld is daardoor niet goed mogelijk. 
  
Rijksvastgoed in bedrijf | IPSE Studies  9 
Rapport Agentschapsdoorlichting | 117

  
1 Inleiding 
1.1 Achtergrond 
Voor agentschappen geldt een wettelijke verplichting om eens in de vijf jaar een doorlichting te laten 
uitvoeren. De doelstelling van de doorlichting is het vormen van een oordeel over het functioneren van 
het agentschap in het licht van de Regeling agentschappen op de volgende gebieden: (a) governance, 
(b) bekostiging, (c) doelmatigheid, (d) financieel beheer en (e) de toekomst van de organisatie. 
Aangezien het Rijksvastgoedbedrijf (RVB) in zijn huidige (agentschaps)vorm in 2016 is opgericht, is het 
de eerste keer dat deze doorlichting plaatsvindt. Het Ministerie van Binnenlandse Zaken en 
Koninkrijksrelaties (BZK) heeft IPSE Studies gevraagd om het onderdeel doelmatigheid te 
onderbouwen. Dit gebeurt door middel van een analyse van de productiviteitsontwikkeling van het 
RVB. In dit rapport brengen we verslag uit van dit onderzoek. 
 
Een productiviteitsanalyse heeft alleen zin als er sprake is van een onderlinge vergelijking van 
instellingen of een vergelijking in de tijd. Daarom kiezen we hier voor een langer tijdsperspectief dan 
waarop de doorlichting betrekking heeft, namelijk 2000-2020. Dit is conform de eerdere aanbeveling 
van de minister van BZK aan de Tweede Kamer – naar aanleiding van de evaluatie van het Kadaster – 
om bij volgende evaluaties de analyse van de productiviteitsontwikkeling zich over een langere periode 
te laten uitstrekken (Tweede Kamer, 2021a). Dit impliceert dat ook de periode van vóór de fusie tussen 
de Dienst Vastgoed Defensie (DVD), Rijksgebouwendienst (Rgd), Rijksvastgoed & Ontwikkelingsbedrijf 
(RVOB) en de directie Rijksvastgoed van het Ministerie van BZK deel uitmaakt van het onderzoek. 
Vanwege de databeschikbaarheid richt de analyse zich voor deze periode uitsluitend op de Rgd. 
 
Een problematisch aspect van productiviteitsanalyses is, dat het empirisch moeilijk is om 
kwaliteitsontwikkelingen een integraal onderdeel van de analyses te laten zijn. Daarom zullen we deze 
ontwikkelingen afzonderlijk aan de orde stellen. Dit geldt ook voor de duiding van de resultaten, die we 
relateren aan ontwikkelingen in de ex- en interne omgeving van het RVB. Beleidshervormingen, 
organisatorische veranderingen, innovaties en economische en maatschappelijke ontwikkelingen 
krijgen hier een plaats. 
 
1.2 Onderzoeksvragen 
Op basis van de opdrachtbeschrijving en de door ons aanbevolen verlenging van de onderzoeksperiode 
leiden wij de volgende onderzoeksvragen af: 
 
1. Hoe heeft de productiviteit van het RVB en een van zijn belangrijkste voorlopers, de Rgd, zich tussen 
2000 en 2020 ontwikkeld? 
2. Hoe heeft de kwaliteit van de dienstverlening van het RVB zich in deze periode ontwikkeld? 
3. Wat zijn de belangrijkste verklaringen voor deze ontwikkelingen? 
 
In paragraaf 1.4 gaan we kort in op de manier waarop we deze vragen beantwoorden. Een nadere 
toelichting van de aanpak van het onderzoek en de daarbij gebruikte gegevens is te vinden in hoofdstuk 
3 en 4. 
 
  
Rijksvastgoed in bedrijf | IPSE Studies  11 
Rapport Agentschapsdoorlichting | 119

  
1.5 Opzet rapport 
Hoofdstuk 2 beschrijft de belangrijkste ex- en interne ontwikkelingen vanaf 2000, voorafgegaan door 
een korte kenschets van de huidige taken en positie van het RVB. Hoofdstuk 3 bevat een beknopte 
uiteenzetting over de theorie van productiviteitsmeting. De begrippen doelmatigheid en productiviteit 
komen hier aan de orde en de wijze waarop deze empirisch inhoud worden gegeven op basis van een 
empirisch model en gegevens over de onderzoeksperiode. Hoofdstuk 4 gaat in op de gegevens die voor 
de analyses worden gebruikt en op welke wijze deze zijn aangevuld en gecorrigeerd. Hoofdstuk 5 geeft 
een empirische beschrijving van de trends in productie, kwaliteit, inzet van middelen en productiviteit. 
Hier wordt tevens een koppeling gelegd met hoofdstuk 2 voor een inhoudelijke duiding. In het laatste 
hoofdstuk presenteren we de conclusies van het onderzoek. 
 
  
  
Rijksvastgoed in bedrijf | IPSE Studies  13 
Rapport Agentschapsdoorlichting | 121

  
2 Bewegingen in rijksvastgoed, 2000-2020 
 
2.1 Inleiding 
In dit hoofdstuk beschrijven we de belangrijkste ex- en interne ontwikkelingen die sinds 2000 op het 
gebied van het rijksvastgoed plaatsvinden. De aandacht gaat daarbij met name uit naar de 
ontwikkelingen die, in theorie, de meeste invloed op de productiviteit uitoefenen, zoals wijzigingen in 
bekostiging en veranderingen in de vraag naar rijkshuisvesting. We beginnen met een korte beschrijving 
van de huidige situatie.  
 
2.2 Taken en positie Rijksvastgoedbedrijf 
Taken 
Het Rijksvastgoedbedrijf (RVB) is een uitvoeringsorganisatie van het Ministerie van Binnenlandse Zaken 
en Koninkrijksrelaties (BZK). Het RVB beheert de grootste vastgoedportefeuille van Nederland, met een 
zeer diverse samenstelling. De vastgoedportefeuille bestaat uit vijf deelportefeuilles met elk een eigen 
governance en bekostigingsmethode (Tweede Kamer, 2019a). Namelijk:  
1. rijkskantoren; 
2. specialties: gebouwen die bestemd zijn voor bedrijfsprocessen die specifieke eisen stellen aan 
locatiekeuze of inrichting, zoals penitentiaire inrichtingen en rechtbanken; 
3. bijzondere specialties, waaronder Hoge Colleges van Staat, internationale organisaties, paleizen, 
rijksmusea; 
4. defensiegebouwen en -terreinen; 
5. (agrarische) gronden. 
 
Het beheer van deze portefeuille vindt, wat betreft de eerste drie genoemde portefeuilles, plaats binnen 
de kaders van het rijkshuisvestingsstelsel, waarin de huur-verhuurrelatie van vastgoed tussen het 
Rijksvastgoedbedrijf en de ministeries is geregeld. Binnen dit stelsel zijn rijksbrede afspraken gemaakt 
over beprijzing, verantwoordelijkheden, kaderstelling en risico’s. De belangrijkste afspraken betreffen 
de kantoren, specialties, bijzondere specialties en Defensie. Ongeveer 20 procent van deze vier 
onderdelen van de vastgoedportefeuille van het RVB bestaat uit rijkskantoren. Vanuit BZK worden 
centraal rijksbreed de functionele normen voor deze gebouwen vastgesteld. Ministeries geven aan 
hoeveel fte’s zij willen huisvesten in welke regio (provincie). Voor het matchen van de huisvestingsvraag 
van de departementen en het aanbod van RVB-gebouwen wordt gebruikgemaakt van de zogenoemde 
masterplannen. Het RVB stelt deze plannen op, in nauwe samenwerking met het Ministerie van BZK en 
de andere ministeries, en voert ze, na goedkeuring door BZK, ook uit.  
 
De masterplannen hebben betrekking op de kantoorhuisvesting van de rijksoverheid in de gebouwen 
van het RVB. De huisvesting van de DJI, de rechtspraak, het Openbaar Ministerie, de Nationale Politie en 
het grootste deel van de kantoren van het Ministerie van Defensie maken er geen deel van uit (Ministerie 
voor WR, 2016; RVB, 2020). Daarover worden afzonderlijke (plannings)afspraken gemaakt. 
 
Het opstellen van de masterplannen gebeurt in samenhang met de zogenoemde 
Rijksvastgoedportefeuillestrategie (RVPS). De RVPS beschrijft hoe de rijksoverheid op de langere termijn 
  
Rijksvastgoed in bedrijf | IPSE Studies  15 
Rapport Agentschapsdoorlichting | 123

  
• expertise en advies: strategische advisering en ondersteuning beleidsdirecties, expertise en 
adviesdiensten aan opdrachtgevers en het afhandelen van onbeheerde nalatenschappen.  
 
Verder houdt het RVB zich bezig met de instandhouding van de beheerde monumenten die niet 
geschikt zijn voor de huisvesting van rijksdiensten en vertegenwoordigt het RVB het Rijk bij 
gebiedsontwikkelingsprojecten waarbij meervoudige rijksdoelstellingen aanwezig zijn. 
 
Om een globale indruk te geven van de omvang van de taken van het RVB en de daarmee gemoeide 
inzet van middelen presenteren we in tabel 2-1 een aantal kengetallen, zoals het aantal vierkante 
meters gebouwoppervlak in beheer, de totale kosten en omzet gemoeid met de uitvoering, de 
apparaatskosten en de inzet van personeel in 2020. 
Tabel 2-1 Enkele kengetallen van het Rijksvastgoedbedrijf, 2020 
Variabele  Getal 
1
BVO rijkshuisvestingsvoorraad (× 1.000 m²) 5.746 
BVO defensiegebouwen (× 1.000 m²) 5.995 
Oppervlakte defensieterreinen (× 1.000 m²) 342.432 
Oppervlakte agrarische gronden (× 1.000 m²)* 413.030 
Totale kosten (× miljoen euro) 1.289 
Totale omzet (× miljoen euro) 1.222 
Totale werkelijke omzet (× miljoen euro)* 2.509 
Apparaatskosten (× miljoen euro) 296 
Ambtelijk personeel (fte’s) 2.223 
1
 Brutovloeroppervlak. Bron: Tweede Kamer, 2021c * Cijfers afkomstig uit intern databestand RVB. 
Uit de tabel blijkt dat een relatief klein deel van de totale kosten zijn gemoeid met de kosten van het 
RVB-apparaat. De overige kosten (993 mln euro) houden vooral verband met afschrijvingen, 
markthuren en onderhoud. Ook blijkt uit de tabel dat de werkelijke omzet van het RVB veel groter is dan 
de omzet vermeld in de jaarverantwoording van het agentschap. De omzet in de jaarverantwoording 
geeft geen volledig beeld van de werkelijke omvang van de te verrichten werkzaamheden, omdat een 
deel van deze werkzaamheden op grond van de Richtlijnen voor de Jaarverslaggeving niet tot de omzet 
mogen worden gerekend. Het gaat hierbij om de programmakosten voor Defensie, om posten uit de 
kas-verplichtingenbegroting en om verkopen en ingebruikgevingen op grond van middelenafspraken. 
De bedragen, gebaseerd op kasstromen, die hiermee gemoeid zijn worden sinds enkele jaren wel 
vermeld in de zogenoemde ‘productietabellen’ in de begrotingen van BZK (Tweede Kamer, 2018b, 
2019b). De gerealiseerde cijfers worden hierin echter niet gepresenteerd. Het in tabel 2-1 genoemde 
bedrag van de werkelijke omzet is dan ook afkomstig uit een intern RVB-databestand.  
 
Positie 
Net als bij andere agentschappen is bij het RVB sprake van een sturingsmodel waarin drie rollen 
worden onderscheiden: die van eigenaar, opdrachtgever en opdrachtnemer. De secretaris-generaal van 
het Ministerie van BZK vervult de rol van eigenaar. De secretaris-generaal stelt onder andere het 
jaarplan van het RVB vast. Dit geldt ook voor de tarieven die de gebruikers moeten betalen voor hun 
huisvesting, gehoord hebbend de leden van het Bestuurlijk Overleg Rijksvastgoedbedrijf (BOR), die 
  
Rijksvastgoed in bedrijf | IPSE Studies  17 
Rapport Agentschapsdoorlichting | 125

  
departementen een betere afweging tussen huisvestingskosten en overige apparaatskosten kunnen 
maken. Verschillende andere kenmerken van het oude stelsel blijven ongewijzigd. Zo blijft de Rgd 
binnen het Rijk de enige leverancier van huisvesting, afgezien van die voor Defensie en ambassades. Dit 
vanuit de gedachte dat hierdoor de kennis geconcentreerd blijft en schaalvoordelen mogelijk zijn 
(Stuurgroep Stelselevaluatie, 2004). 
 
De omvorming van de Rgd naar agentschap blijkt een van de meest ingrijpende consequenties van de 
hervorming. De transitie gaat gepaard met grote aanloopproblemen. Vooral de overgang van het kas-
verplichtingenstelsel naar het (wettelijk verplichte) baten-lastenstelsel blijkt veel complexer dan 
voorzien. De belangrijkste problemen betreffen de administratieve organisatie en het daarbij gebruikte 
nieuwe (financiële) informatiesysteem van de Rgd én de moeilijkheden om zich een andere wijze van 
denken, passend bij het nieuwe besturingsmodel, eigen te maken. Mede naar aanleiding van door de 
Algemene Rekenkamer gesignaleerde tekortkomingen zet de Rgd een groot aantal verbeteringsacties 
in gang.  
 
Naast het verbeteren van de administratieve processen op het gebied van financieel en materieel 
beheer, treft de Rgd in deze periode (2000-2004) allerlei maatregelen om de kwaliteit van de 
huisvestingsvoorraad en de dienstverlening te verhogen. Zo vindt een uitgebreide inventarisatie plaats 
van de aanwezigheid van asbest en werkt de organisatie aan technische aanpassingen van de 
leidingwaterinstallaties om legionella tegen te gaan. Ook wordt een ISO-gecertificeerd 
kwaliteitsmanagementsysteem geïmplementeerd en ontwikkelt de Rgd een indicator om de 
onderhoudstoestand van de vastgoedportefeuille in beeld te krijgen (Indicator Technische Kwaliteit). 
 
Tweede hervorming rijkshuisvestingsstelsel, 2005-2010 
Naar aanleiding van de (eerste) evaluatie van het rijkshuisvestingsstelsel volgen vanaf 2005 adviezen en 
maatregelen om het stelsel (verder) te verbeteren. Daarbij gaat het met name om: 
• verbetering van de besturing van het stelsel vanuit de gebruikers van de huisvesting; 
• verhoging van de efficiency van het stelsel; 
• vereenvoudiging / verbetering technische werking van het stelsel. 
 
Dit resulteert onder andere in de oprichting van het Rijkshuisvestingsberaad (in 2006), dat de besturing 
en efficiency van het rijkshuisvestingsstelsel moet verbeteren. Ook wordt een groot aantal 
verbeteringsprojecten uitgevoerd (Tweede Kamer, 2008). De impact hiervan voor de Rgd lijkt beperkt, in 
ieder geval minder dan de gevolgen van de brand in het cellencomplex op Schiphol, eind 2005.  
 
Al vrij kort na de Schipholbrand stelt de Rgd het Rgd Actieprogramma Brandveiligheid op. Doel van het 
programma is het borgen van veiligheid in de organisatie en processen en daarmee in het Rgd-
vastgoed. De uitvoering van het programma start in 2006 en richt zich in eerste instantie op het in kaart 
brengen van de brandveiligheid van de meest gevoelige onderdelen van de portefeuille. Er worden 
brandveiligheidsscans uitgevoerd en daarna maatregelen genomen om de (brand)veiligheidseisen te 
realiseren. De uitvoering van het brandveiligheidsprogramma – waarbij de Rgd nauw samenwerkt met 
de DJI - neemt meerdere jaren in beslag en vergt een flinke inspanning van de Rgd-organisatie 
(Ministerie van BZK, 2009; Rgd, 2007, 2008, 2009). 
 
Tegelijkertijd is de Rgd in deze periode druk bezig met de voorbereiding en/of begeleiding van de 
uitvoering van een aantal omvangrijke huisvestingsprojecten, zoals het programma het Nieuwe 
Rijksmuseum en de nieuwbouw voor de Ministeries van Justitie en Binnenlandse Zaken, het 
  
Rijksvastgoed in bedrijf | IPSE Studies  19 
Rapport Agentschapsdoorlichting | 127

  
en de directie Rijksvastgoed van het Ministerie van Binnenlandse Zaken en Koninkrijksrelaties (BZK). 
Twee jaar later verwerft het RVB de status van baten-lastenagentschap (Staatscourant, 2016). 
 
Doel van de fusie is niet alleen het financiële rendement van rijksvastgoed te verhogen maar ook het 
maatschappelijk rendement. Dit zou kunnen door vastgoed naast het primaire gebruik in te zetten voor 
maatschappelijke doelen. Daarvoor is een sterkere sturing op het rijksvastgoedbeleid nodig. Het 
opstellen van een Rijksvastgoedportefeuillestrategie (RVPS) moet daaraan een belangrijke bijdrage 
leveren. Deze wordt eind 2013 vastgesteld (Algemene Rekenkamer, 2015). 
 
Ter voorbereiding van de fusie start de Rgd verschillende initiatieven om de bedrijfsvoering daarop af te 
stemmen, zoals de ontwikkeling van een nieuw, gezamenlijk informatiesysteem. Vooralsnog blijven de 
(financiële) informatiesystemen van de drie agentschappen echter gehandhaafd, ook na de fusie op 1 
juli 2014. Wel zet de Rgd in 2014 al de eerste stap om alle ICT van de organisatie over te dragen aan 
Shared Service Center-ICT (SSC-ICT). In het kader van de implementatie van het nieuwe 
rijkshuisvestingsstelsel vinden vanaf 2011 eveneens diverse acties bij de Rgd plaats, waaronder het 
opstellen van masterplannen, het anticiperen op de daaruit voortvloeiende afstootopgave en het 
realiseren van besparingen op de huisvestingskosten van het Rijk. 
 
Ook stelt het RVB een businesscase op om de beoogde jaarlijkse besparingen op de apparaatskosten – 
van 25 miljoen euro per jaar vanaf 2019 (Algemene Rekenkamer, 2015, 2018) – te onderbouwen. Dit 
vooral met het oog op het verwerven van de agentschapsstatus. De Regeling agentschappen vereist dat 
een nieuw te vormen agentschap aantoont dat het doelmatiger gaat werken en aangeeft hoe de 
doelmatigheid zich in de vijf daaropvolgende jaren verder zal ontwikkelen. Voor de te behalen 
doelmatigheid gaat het RVB nu uit van een jaarlijkse structurele besparing van 21,4 miljoen euro 
(Algemene Rekenkamer, 2015).  
 
Ontwikkelingen na 2016 
Nadat in de voorgaande jaren al een groot aantal stappen is gezet voor de hervorming van het 
rijkshuisvestingsstelsel, treedt het nieuwe stelsel voor kantoren in 2016 in werking. Een jaar later volgt 
het rijkshuisvestingsstelsel voor specialties. Ook worden (eind) 2017 de taken van het RVB formeel 
vastgelegd in het Besluit taak RVB 2017 en de Regeling beheer onroerende zaken Rijk 2017. Hiermee is 
de governance van het RVB verder op orde gebracht (Schoneveld et al., 2019; Tweede Kamer, 2018a).  
 
Volgens recente evaluaties heeft de vernieuwing van het stelsel geleid tot een doelmatiger en flexibeler 
beheer van de vastgoedportefeuille (Auditdienst Rijk, 2020; Bremer et al., 2021; Schoneveld et al., 2019). 
Wel wordt geconstateerd dat een aantal zaken nog te wensen overlaat. Zo neemt de administratieve 
last minder af dan verwacht en lijkt eerder sprake van een lastenverschuiving van de departementen 
naar het RVB. Ook wordt aangegeven dat er binnen het stelsel meer aandacht nodig is voor een goede 
toepassing van het kwalitatieve kader van de Fysieke Werkomgeving Rijk (FWR), een belangrijk 
sturingsinstrument van het rijkshuisvestingsbeleid (Auditdienst Rijk, 2020).  
 
Inmiddels is de beweging naar kwaliteit wel ingezet (Bremer et al., 2021) en is er ook meer aandacht 
voor de maatschappelijk georiënteerde aanpak van het rijksvastgoed (zoals in RVPS). Vooral de 
afgelopen jaren stuurt het Rijk daar sterker op aan. Dit vanuit de gedachte dat het rijksvastgoed kan 
bijdragen aan oplossingen voor belangrijke maatschappelijke problemen, zoals op het gebied van de 
woningbouw, arbeidsparticipatie en duurzaamheid. Om daaraan handen en voeten te geven start BZK 
in 2018 het Regionaal Ontwikkelprogramma (ROP). Met dit programma verkent het RVB, in nauwe 
  
Rijksvastgoed in bedrijf | IPSE Studies  21 
Rapport Agentschapsdoorlichting | 129

  
3 Productiviteitsmeting in theorie 
 
3.1 Definitie 
Deze paragraaf beschrijft de gehanteerde methode om de productiviteitsontwikkeling van het RVB te 
meten. Als maat voor de productiviteit gebruiken we de verhouding tussen de totale productie en het 
volume aan ingezette middelen, als maat voor ingezette middelen de (reële) apparaatskosten: 
 
𝑃𝑃𝑖𝑖 𝑃𝑃𝑃𝑃𝑖𝑖 𝑃𝑃𝑝𝑝𝑃𝑃 𝑃𝑃 𝑃𝑃𝑃𝑃 𝑃𝑃𝑖𝑖 𝑖𝑖𝑃𝑃𝑃𝑃 𝑃𝑃𝑃𝑃𝑃𝑃𝑝𝑝𝑃𝑃𝑃𝑃𝑃𝑃𝑃𝑃𝑃𝑃
𝑃𝑃𝑃𝑃𝑃𝑃𝑃𝑃𝑃𝑃𝑃𝑃𝑃𝑃𝑃𝑃𝑃𝑃𝑃𝑃𝑃𝑃𝑃𝑃𝑃𝑃𝑃𝑃 = = 
𝑖𝑖𝑃𝑃 𝑖𝑖𝑃𝑃𝑃𝑃 𝑃𝑃𝑃𝑃𝑖𝑖𝑃𝑃𝑚𝑚𝑃𝑃𝑃𝑃𝑚𝑚 𝑖𝑖𝑃𝑃 𝑃𝑃𝑃𝑃𝑖𝑖 𝑃𝑃𝑃𝑃 ë𝑚𝑚𝑃𝑃 𝑘𝑘 𝑃𝑃 𝑖𝑖𝑃𝑃𝑃𝑃𝑘𝑘
 
Productiviteit is een relatief begrip en krijgt pas betekenis bij vergelijking tussen instellingen, of binnen 
instellingen door de tijd heen. Agentschappen en zbo’s zijn door verschillen in de verleende diensten 
vaak moeilijk vergelijkbaar: een longitudinale analyse ligt hier dus meer voor de hand. Uiteraard is het 
wel mogelijk om de productiviteitsontwikkelingen van zbo’s en agentschappen onderling te vergelijken.  
 
3.2 Meervoudige productie en weging 
In het geval dat een organisatie één product levert, volgt de productiviteit rechtstreeks uit de deling van 
het aantal producten door het volume van de ingezette middelen. Meestal is de praktijk weerbarstiger 
en leveren organisaties meerdere diensten en producten.  
 
Voor een schatting van het totale productievolume is het noodzakelijk de verschillende producten te 
wegen. De werklast per type product verschilt namelijk. Gerangschikt naar wenselijkheid zijn hiervoor 
grofweg drie mogelijkheden (Diewert, 2011): 
 
1. weging op basis van marktprijzen; 
2. weging op basis van (marginale of gemiddelde) kostprijzen of omzetaandelen; 
3. weging op basis van de ontwikkeling van de ingezette middelen. 
 
De eerste optie is in de praktijk van de publieke dienstverlening vrijwel nooit haalbaar, omdat de 
marktwaarde van publieke diensten en producten doorgaans moeilijk is te bepalen. Uitzonderingen 
hierop bestaan bijvoorbeeld in de zorgsector, waar behandelingen zowel door publieke als private 
dienstverleners worden aangeboden. Bij de derde optie wordt de productieontwikkeling afgeleid uit de 
ontwikkeling van de ingezette middelen en is de productiviteitsontwikkeling dus per definitie nihil. Deze 
aanpak wordt bijvoorbeeld gehanteerd om de bijdrage van de publieke sector aan het BBP te bepalen, 
maar is niet geschikt voor onderzoek naar de productiviteit.  
 
Voor dit onderzoek ligt de tweede methode (weging op basis van kostprijzen) dus voor de hand. Voor 
het bepalen van kostprijzen zijn er twee mogelijkheden: 
 
1. directe methode: kostprijzen of marginale prijzen afgeleid uit jaarverslagen, 
tijdbestedingsonderzoek of andere bronnen; 
2. indirecte methode: afleiden via regressiemethoden. 
  
Rijksvastgoed in bedrijf | IPSE Studies  23 
Rapport Agentschapsdoorlichting | 131
𝑃𝑃𝑃𝑃𝑃𝑃

  
geleid. Verder zijn er nog allerlei maatschappelijke ontwikkelingen die de productiviteit kunnen 
beïnvloeden, zoals economische groei of krimp, technologische innovaties, verhoogde aandacht voor 
veiligheid en de ontwikkeling van de volksgezondheid (coronapandemie). Bij interne factoren gaat het 
om ontwikkelingen die binnen de organisatie zelf plaatsvinden, zoals het (verder) automatiseren van 
bedrijfsprocessen en andere technische of organisatorische innovaties waarmee de bedrijfsvoering 
efficiënter kan worden ingericht. Denk hierbij bijvoorbeeld aan reorganisaties of het reduceren van het 
aantal vestigingslocaties.  
 
In het vorige hoofdstuk is al een aantal externe en interne ontwikkelingen geschetst. Bij de duiding van 
de productiviteitsontwikkeling staan we stil bij de mogelijke effecten hiervan. Daarnaast gaan we na in 
welke mate de groei of krimp van de RVB-productie de productiviteitsontwikkeling heeft beïnvloed (Wet 
van Verdoorn) en stellen we nog enkele andere factoren aan de orde die mogelijk van invloed zijn 
geweest. 
  
  
Rijksvastgoed in bedrijf | IPSE Studies  25 
Rapport Agentschapsdoorlichting | 133

  
4 Gegevens over het rijksvastgoed 
4.1 Afbakening en gegevensbronnen 
Zoals in hoofdstuk 1 beschreven, richt de productiviteitsanalyse zich in de periode 2000 tot en met 2015 
alleen op de Rgd. De reden hiervoor is dat er in de openbare bronnen onvoldoende gegevens 
beschikbaar zijn over de andere RVB-voorlopers. Dit geldt met name voor oppervlaktegegevens van het 
vastgoed.  
 
De voor de Rgd-analyse benodigde gegevens over de geleverde productie, ingezette middelen (kosten) 
en kwaliteit van de diensten en objecten van de Rgd zijn bijna allemaal afkomstig uit de jaarverslagen 
van de verschillende ministeries waaronder de Rgd in deze periode ressorteert. Voor een klein deel van 
de data is gebruikgemaakt van de jaarverslagen van de Rgd zelf. De productie van de Rgd meten we 
aan de hand van het brutovloeroppervlak (bvo) van de gebouwen in beheer bij de Rgd, ook wel de 
rijkshuisvestingsvoorraad genoemd. Als maat voor de ingezette middelen hanteren we de 
(bruto)apparaatskosten van de Rgd, zoals vermeld in de jaarverslagen. We onderscheiden daarbij twee 
kostensoorten: personeel en materiaal. Doorgaans onderscheiden we ook nog de factor kapitaal, maar 
gegevens hierover met betrekking tot het ‘apparaat’ ontbreken. Omdat uit ander onderzoek blijkt dat 
de inzet van kapitaal buitengewoon gering is in dit type dienstverlening, wordt deze fictief geschat op 
één procent van de kosten. Het betreft hier een louter technische invulling. De gevolgen voor de 
berekening van de productiviteit zijn verwaarloosbaar.  
 
Omdat de kosten in nominale termen luiden, wordt in de analyse ook rekening gehouden met de 
prijsontwikkelingen van de ingezette middelen. Als prijs voor personeel gebruiken we de loonkosten per 
uur. Deze loonkosten omvatten de ontwikkelingen in de cao’s, de ontwikkelingen in de wettelijke en 
contractuele werkgeverspremies en de ontwikkelingen in de zogenoemde incidentele component. Voor 
de materiaalkosten hanteren we de consumentenprijsindex (CPI). De prijs van kapitaal is afgeleid uit de 
depreciatieratio, de rentestand en de prijsindex van vaste activa overheid. Met uitzondering van de 
rentevoeten (afkomstig van DNB) zijn al deze gegevens afkomstig van het CBS. 
 
De gegevens over de kwaliteit van de dienstverlening en bedrijfsvoering van de Rgd hebben betrekking 
op de technische kwaliteit, de omvang van de leegstand en de klanttevredenheid. Dit geldt ook voor het 
RVB, met uitzondering van de klanttevredenheid, omdat daarover geen cijfers beschikbaar zijn. 
Daarnaast maken we gebruik van cijfers over de aandelen van het aantal RVB-projecten dat binnen het 
budget en op tijd is gerealiseerd. 
 
Evenals deze cijfers zijn de overige gegevens voor de analyse van het RVB, voor de periode 2016-2020, 
grotendeels afkomstig uit de jaarverslagen van het Ministerie voor Wonen en Rijksdienst (voor de jaren 
2016 en 2017) en het Ministerie van Binnenlandse Zaken en Koninkrijksrelaties (voor 2018 t/m 2020). 
Daarnaast is gebruikgemaakt van jaarverslagen van het RVB zelf en, voor de correctie van 
prijsontwikkelingen, van cijfers van het CBS en DNB. Net als bij de Rgd is de middeleninzet van het RVB 
in kaart gebracht aan de hand van de apparaatskosten. De productie van het RVB wordt gemeten op 
basis van: 
• het brutovloeroppervlak (bvo) van de rijkshuisvestingsvoorraad en de defensiegebouwen; 
• bruto-investeringen (zogenoemde projectrealisatie). 
  
Rijksvastgoed in bedrijf | IPSE Studies  27 
Rapport Agentschapsdoorlichting | 135

  
5 Productiviteitstrends rijksvastgoed 
5.1 Inleiding 
In dit hoofdstuk brengen we de ontwikkeling van de productie, ingezette middelen, kwaliteit en 
productiviteit van het RVB in beeld. Ook proberen we deze trends zoveel mogelijk te duiden, mede aan 
de hand van de in hoofdstuk 2 beschreven ontwikkelingen. Bij de presentatie van de trends maken we 
gebruik van zogenoemde indexcijfers, waarbij het basisjaar 2000 als uitgangspunt dient. In het basisjaar 
wordt het indexcijfer op 100 gesteld. Een waarde van bijvoorbeeld 120 in 2005 impliceert dan dat de 
betreffende variabele in 2005 met 20 procent is gegroeid ten opzichte van 2000.  
 
5.2 Ontwikkeling productie 
Figuren 5-1 en 5-2 geven de ontwikkeling weer van de productie van het RVB in de periode 2000-2020, 
gemeten aan de hand van het aantal vierkante meters brutovloeroppervlak (bvo) en het volume van de 
investeringen. Tot en met 2015 betreft dit alleen het bvo van de rijkshuisvestingsvoorraad. Vanaf 2016 is 
ook het bvo van de defensiegebouwen inbegrepen. Daarnaast hebben we het aantal vierkante meters 
van de defensieterreinen en agrarische gronden als productie-indicator oorspronkelijk in onze analyses 
meegenomen. Deze indicator blijkt in de periode 2016-2020 tamelijk stabiel te zijn. Door het gebrek aan 
variatie in de jaarlijkse oppervlaktecijfers en de korte tijdspanne is de impact hiervan op 
apparaatskosten empirisch niet vast te stellen. Voor het vaststellen van de ontwikkeling van de 
productiviteit is deze indicator daarom nauwelijks van betekenis en verder uit de analyses weggelaten.  
 
Niet uitgesloten is dat de inspanningen van het apparaat voor de defensiegebouwen afwijken van de 
overige gebouwen. In dat geval zou de oppervlakte van de defensiegebouwen afzonderlijk moet 
worden meegenomen in de analyses. Dat blijkt door de korte tijdspanne van waarnemingen niet 
mogelijk. Daarom is hier gekozen voor de route zoals beschreven in paragraaf 3-2. Er zijn verschillende 
modellen geschat met verschillende gewichten voor de oppervlakte van de defensiegebouwen. Uit al 
deze analyses blijkt dat de gekozen gewichten een verwaarloosbare invloed hebben op de geschetste 
productiviteitsontwikkeling. 
 
Het volume van de investeringen geeft een indicatie van het werk dat het RVB (en de Rgd) verricht op 
het gebied van de projectrealisatie. Voor de Rgd-periode (2000-2015) hebben de investeringen alleen 
betrekking op de rijkshuisvestingsvoorraad. Voor de periode vanaf 2016 zijn ook de bedragen gemoeid 
met de projectrealisatie voor Defensie bij de investeringen meegeteld. 
 
Verder is overwogen om bij het vaststellen van de productie ook de leegstand mee te wegen. Leegstand 
is immers als een vorm van improductiviteit op te vatten. Het blijkt echter niet mogelijk om een 
consistente reeks van de leegstand van de gehele vastgoedportefeuille te maken. Daarom hebben we 
ervoor gekozen de leegstand in de paragraaf over kwaliteit apart te behandelen. 
  
  
Rijksvastgoed in bedrijf | IPSE Studies  29 
Rapport Agentschapsdoorlichting | 137

  
totale gewogen productie, ondanks de groei van de activiteiten op het gebied van projectrealisatie, 
zoals blijkt uit de grote stijging van de investeringen na 2017.  
 
5.3 Ontwikkeling ingezette middelen  
Figuur 5-3 geeft de ontwikkeling weer van het volume van de ingezette middelen van de Rgd en het RVB 
in de periode 2000-2020. Het volume van de ingezette middelen is een reflectie van de kosten, 
gecorrigeerd voor prijsontwikkelingen van de ingezette middelen. Wellicht ten overvloede melden we 
nogmaals dat het hier gaat om de apparaatskosten van het RVB. 
Figuur 5-3 Ontwikkeling volume ingezette middelen apparaat Rgd/RVB, 2000-2020 (indexcijfers 2000 = 100) 
300
Rgd RVB
250
200
150
100
50
0
2000 2002 2004 2006 2008 2010 2012 2014 2016 2018 2020
 
Bron: jaarverantwoordingen Rgd en RVB in jaarverslagen ministeries; bewerking: IPSE Studies 
 
Uit figuur 5-3 blijkt dat het volume ingezette middelen de eerste jaren na de agentschapsvorming 
toeneemt, waarschijnlijk vooral door de forse aanloopproblemen waarmee de verzelfstandiging 
gepaard gaat. Na 2003 keert het tij enkele jaren, maar vanaf 2006 is weer een stijging te zien. 
Waarschijnlijk is dit niet los te zien van de extra inzet die nodig is om het brandveiligheidsprogramma, 
gestart na de Schipholbrand in 2005, uit te voeren. Ook kan er meer inzet nodig zijn geweest voor de 
realisatie van de eerdergenoemde grote huisvestingsprojecten. Na 2007 volgt een neerwaartse trend, 
vooral na 2010, die aanhoudt tot en met 2014. Vermoedelijk zijn de inspanningen op het gebied van 
brandveiligheid over hun hoogtepunt, evenals de inzet voor de projectrealisatie en leveren ook 
verbeteringen in de bedrijfsvoering hieraan een bijdrage.  
 
De stijging van het volume ingezette middelen van 2014 op 2015 houdt mogelijk verband met het feit 
dat de Rgd op dat moment midden in een fusieproces zit, waarbij de processen van de drie 
agentschappen nog niet geharmoniseerd zijn, waardoor ook de bedrijfsvoering nog niet optimaal is 
(RVB, 2016a). De beschikbare beperkte capaciteit aan menskracht wordt volledig ingezet op de 
harmonisatie van de processen en de systemen. Voor een deel zal daarbij ook gebruik zijn gemaakt van 
externe inhuur en ICT. Vooral op deze inzet vindt in 2015 een stijging plaats (RVB, 2016a). 
 
Vanaf het jaar van de definitieve fusie is sprake van een voortdurende stijging van de inzet van 
middelen. Deels speelt ook in déze periode een hogere externe inhuur (na 2017) en meer ICT-inzet 
  
Rijksvastgoed in bedrijf | IPSE Studies  31 
Rapport Agentschapsdoorlichting | 139

  
Figuur 5-4 Ontwikkeling technische kwaliteit van de vastgoedportefeuille, 2005-2020 
2.60
2.40
2.20
2.00
1.80
1.60
1.40
1.20
1.00
2005 2006 2007 2008 2009 2010 2011 2012 2013 2014 2015 2016 2017 2018 2019 2020
 
Bron: jaarverantwoordingen Rgd en RVB in jaarverslagen ministeries 
 
Uit de figuur blijkt dat de ITK-scores zich in de loop der jaren vrijwel steeds ruim onder de streefwaarde 
van 2,8 bewegen. De slechtste scores worden bereikt in de jaren 2014-2016, maar kennelijk vindt het 
jaar daarop een belangrijke verbetering plaats in de technische condities van de vastgoedportefeuille. 
In de jaren daarna verandert daarin weinig en blijft de ITK dus ruimschoots binnen de streefwaarde van 
2,1-2,8. 
Leegstand 
In de jaarverslagen van de Rgd en het RVB wordt het leegstandspercentage steeds als belangrijke 
indicator voor de bedrijfsvoeringsprestaties genoemd. Er wordt gestreefd naar een zo’n laag mogelijk 
percentage, zodat de kosten van leegstand beperkt blijven. Daarbij is wel een zekere hoeveelheid 
frictieleegstand nodig voor de flexibiliteit in de huisvestingsvoorraad (Rgd, 2007).  
Figuur 5-5 toont de ontwikkeling van het leegstandspercentage voor de periode 2001-2018. Het betreft 
hier de leegstand van de rijkshuisvestingsvoorraad, met uitzondering van het vastgoed waarbij geen 
sprake is van een huur-verhuurrelatie, zoals bij de Hoge Colleges van Staat, het Ministerie van Algemene 
Zaken en het Koninklijk Huis. Dit is echter een heel klein deel van de vastgoedportefeuille van het RVB. 
  
  
Rijksvastgoed in bedrijf | IPSE Studies  33 
Rapport Agentschapsdoorlichting | 141

  
2
Tabel 5-1 Leegstand in bvo × 1.000 m , 2019-2020 
Jaar Totaal leeg leeg frictie leeg renovatie leeg afstoot 
2019 905 46 458 401 
2020 739 29 378 332 
Bron: jaarverantwoordingen RVB in jaarverslagen Ministerie van BZK 
 
Klanttevredenheid 
Cijfers over de tevredenheid van de klanten over de geleverde huisvesting en diensten daaromheen zijn 
in de jaarverslagen slechts voor de periode 2000-2009 beschikbaar. Tot 2005 gebeurt dat zowel in de 
vorm van rapportcijfers als percentages van het aantal klanten dat de Rgd een voldoende geeft. Vanaf 
2005 worden alleen percentages vermeld. De ontwikkeling van de tevredenheidspercentages lijkt erop 
te wijzen dat er in de periode 2005-2009 sprake is van een afnemende klanttevredenheid. De 
rapportcijfers laten weinig verschillen zien. 
 
Waarom de Rgd is gestopt met tevredenheidsonderzoeken of in ieder geval met de openbaarmaking 
van de resultaten daarvan is niet duidelijk. Ook na de vorming van het RVB zijn hierover in de 
jaarverslagen geen cijfers opgenomen. Wel zijn er in 2017 en 2019 imago- en 
tevredenheidsonderzoeken uitgevoerd, maar de uitkomsten daarvan zijn, voor zover bekend, slechts 
beperkt openbaar gemaakt (RVB, 2020).  
 
Het is jammer dat juist de klanttevredenheidscijfers voor veel jaren ontbreken, aangezien deze de beste 
indicatie zouden kunnen geven van de kwaliteitsontwikkeling van het RVB. Wat betreft de technische 
kwaliteit en leegstand is het de vraag in hoeverre de veranderingen die hierin in de loop van de tijd 
plaatsvinden verband houden met de inspanningen van het apparaat van RVB/Rgd. Voor zover dat wel 
het geval is, zou vooral de ontwikkeling van de leegstand in de periode 2008-2013 kunnen duiden op 
een minder goed functioneren op dit aspect. Door een snellere afstoot van leegstaande panden had de 
Rgd wellicht beter kunnen inspelen op de verminderde huisvestingsbehoefte als gevolg van de crisis. De 
verantwoordelijkheid voor het afstoten ligt echter niet bij de Rgd, maar bij het RVOB en kan de Rgd dus 
niet aangerekend worden. Na de fusie is het RVB verantwoordelijk voor de afstootopgave. 
 
Tijdig en binnen budget 
Sinds het jaarverslag over 2017 worden ook cijfers vermeld over de aandelen van het aantal projecten 
dat binnen budget is gerealiseerd en het aantal projecten dat tijdig is gerealiseerd. Voor beide 
indicatoren geldt in 2020 een norm van 84 procent. In 2017 is de norm nog 81 procent, daarna wordt de 
norm jaarlijks met 1 procent verhoogd (naar 82% in 2018 en 83% in 2019). Figuur 5-6 toont de 
ontwikkeling van de percentages voor de jaren 2017-2020. 
 
  
  
Rijksvastgoed in bedrijf | IPSE Studies  35 
Rapport Agentschapsdoorlichting | 143

  
Uit figuur 5-7 blijkt dat de productiviteit van de Rgd tussen 2000 en 2014 licht gegroeid is. Wel is na 2005 
sprake van een vrij forse daling, waarschijnlijk vooral als gevolg van de extra inspanningen op het 
gebied van de brandveiligheid na de Schipholbrand. In de periode daarna ontwikkelt de productiviteit 
zich weer positief. In 2015 daalt de productiviteit van de Rgd opnieuw aanzienlijk. Deze daling is wellicht 
voor een deel toe te schrijven aan de onvermijdelijke transitiekosten van de fusieoperatie.  
 
Dit geldt ook voor de periode vanaf 2016, het jaar waarin de daadwerkelijke fusie plaatsvindt. In deze 
periode doen zich veel problemen voor bij de integratie van de bedrijfsvoering van de drie voormalige 
agentschappen. De negatieve productiviteitsontwikkeling in de jaren 2016-2020 hangt waarschijnlijk 
voor een deel samen met de daaruit voortvloeiende transitiekosten. Transitiekosten kunnen zich over 
een reeks van jaren uitstrekken. Meestal is het patroon echter dat hoge transitiekosten vooral optreden 
in de jaren rondom de formele fusie en daarna snel dalen. In termen van productiviteit betekent dit dat 
na twee of drie jaar alweer een verbetering zichtbaar wordt. Dat lijkt bij het RVB niet het geval.  
 
Een andere verklaring is dikwijls te vinden in de Wet van Verdoorn (Blank & Van Heezik, 2019; Blank & 
Van Heezik, 2020; Verdoorn, 2002). Deze wet stelt dat bij een groeiende vraag de productiviteit groeit als 
gevolg van een betere benutting van de beschikbare middelen en een sterke prikkel tot innovatie om 
aan de vraag te kunnen voldoen. Vaak wordt het spiegelbeeld van deze wet ook gehanteerd om een 
dalende productiviteit te verklaren bij een dalende vraag (slechtere benutting en minder prikkels tot 
innovatie). De productieontwikkeling in de periode 2016-2020 wijst echter op een vrij constante vraag. 
Per saldo (meer projectrealisatie, maar minder beheer) vindt daarin weinig verandering plaats .  
 
Mogelijk speelt ook de Wet van Bowen een rol (Blank & Van Heezik, 2019; Bowen, 1980). Deze komt er, 
eenvoudig gezegd, op neer dat bij het ontbreken van een winstoogmerk en aandeelhouderschap 
instellingen geneigd zijn beschikbare budgetten op te maken. Als deze instellingen te ruim worden 
bekostigd, leidt dit automatisch tot een lage productiviteit. We gaan ervan uit dat de Rgd in de jaren 
2008-2012 als gevolg van de financiële crisis ook te maken heeft met krappere budgetten. Deze periode 
laat dan ook een groei van de productiviteit zien (met ruim 3% per jaar). Het omgekeerde geldt voor het 
RVB na 2016. De economische hoogtijdagen geven ruime financiële mogelijkheden voor het RVB, 
waardoor meer middelen kunnen worden ingezet, onder andere voor de aanpak van de gevolgen van 
de fusie. 
 
Een mogelijk andere verklaring is dat de ontwikkeling van de omvang van het productievolume wordt 
onderschat. Dit is het geval als er sprake is van kwaliteitsverbetering of van complexere dienstverlening. 
In deze sector betekent dit bijvoorbeeld dat er meer maatwerk wordt geleverd, sterker wordt 
ingespeeld op maatschappelijke doelstellingen rond het rijksvastgoed, meer inzet nodig is vanwege 
steeds stropiger besluitvorming over nieuwe projecten, of dat door nieuwe regelgeving 
aanbestedingsprocedures complexer zijn geworden. Het gaat dan om veranderingen in de 
dienstverleningen die gepaard gaan met hogere apparaatskosten. Concreet voorbeeld bij de Rgd is de 
Schipholbrand die aanleiding heeft gegeven tot zwaardere eisen ten aanzien van de brandveiligheid. De 
inspanningen om alle bestaande en nieuwe gebouwen aan deze eisen te laten voldoen hebben 
ongetwijfeld ook invloed gehad op de omvang van de inzet van het apparaat.  
 
Bij het RVB kunnen de problemen rond de staat van het defensievastgoed voor een grotere werklast 
hebben gezorgd, al wijst de daarop uitgevoerde gevoeligheidsanalyse niet op een productiviteitseffect 
van enige betekenis. Mogelijk geldt dat wel voor de inzet van het RVB op maatschappelijke opgaven, 
zoals de woningbouwopgave, de energietransitie, de stikstofproblematiek en de klimaatadaptie 
  
Rijksvastgoed in bedrijf | IPSE Studies  37 
Rapport Agentschapsdoorlichting | 145

  
6 Conclusies en aanbevelingen 
In deze studie staat de ontwikkeling van de productiviteit van het Rijksvastgoedbedrijf (RVB) centraal. 
Het RVB bestaat in zijn huidige vorm pas sinds 2016. Dit maakt een analyse van de 
productiviteitsontwikkeling lastig. In een langer historisch perspectief is daar een beter beeld van te 
krijgen en ontstaat meer zicht op de gebeurtenissen en ontwikkelingen die de productiviteit hebben 
beïnvloed. Daarom hebben we de productiviteitsontwikkeling van de belangrijkste voorloper van het 
RVB, de Rijksgebouwendienst, ook in de analyse betrokken. Doordat de vastgoedportefeuille en het 
karakter van de dienstverlening van Rgd en RVB verschillen, is het lastig uitspraken te doen over de 
verschillen in productiviteitsontwikkeling van de Rgd (periode 2000-2015) en die van het RVB (2016-
2020). Niettemin is uit de trends, met de nodige slagen om de arm, wel het een en ander af te leiden. 
 
De Rgd maakt tussen 2000 en 2015 een beperkte productiviteitsgroei door. Er is een zichtbare dip in de 
jaren 2006 en 2007. We schrijven deze dip deels toe aan de inspanningen om de brandveiligheid van de 
rijkshuisvesting op orde te krijgen als gevolg van de Schipholbrand in 2005. De daarvoor benodigde 
maatregelen hebben waarschijnlijk een grote druk op het apparaat gelegd. De financiële crisis (2008-
2012) noopt de Rgd, net als in veel andere delen van de publieke dienstverlening, tot doelmatiger 
werken. De productiviteit groeit in deze periode vrij sterk.  
 
Daar komt bij de fusie een einde aan. De productiviteit daalt tussen 2014 en 2015 aanzienlijk en de 
neerwaartse trend zet zich ook na de definitieve fusie in 2016 voort. Het heeft er alle schijn van dat de 
fusie zelf een forse impact heeft gehad op de productiviteitsontwikkeling, zoals bij veel andere fusies en 
reorganisaties het geval is (Blank & Van Heezik, 2019). Kennelijk bieden de budgetten in deze periode 
genoeg ruimte voor de groeiende inzet van middelen. De economische groei van de laatste jaren leidt 
in veel publieke sectoren en organisaties tot minder aandacht voor kostenbeheersing en 
doelmatigheid. Daarnaast is niet uit te sluiten dat de productie en daarmee de productiviteit enigszins 
wordt onderschat, bijvoorbeeld omdat aan allerlei eisen ten aanzien van duurzaamheid moet worden 
voldaan. Deze werklastverzwaring komt in de cijfers niet tot uitdrukking. Gegevens hierover zijn niet of 
nauwelijks voorhanden. Dit geldt ook voor de kwaliteit van de dienstverlening. Indicatoren die daar 
goed zicht op bieden ontbreken of de cijfers daarover zijn slechts voor een korte periode beschikbaar 
(klanttevredenheid). Een uitspraak over hoe de kwaliteit van de dienstverlening van het RVB zich heeft 
ontwikkeld is daardoor niet goed mogelijk. 
 
Op grond van het voorgaande kunnen we de conclusie trekken dat er sinds de fusie sprake is van een 
daling van de productiviteit. De ontwikkeling van het RVB in de periode 2016-2020 wijkt daarmee af van 
de langjarige trend van de voorganger Rgd. Een aantal mogelijke oorzaken zijn door ons geschetst. 
Nader onderzoek is nodig om na te gaan of en in hoeverre deze werkelijk van invloed zijn geweest op de 
productiviteitsontwikkeling.  
 
Om de negatieve productiviteitstrend in de komende jaren te keren, ligt het voor de hand een kritische 
blik te werpen op de omvang en samenstelling van de apparaatskosten van het RVB en de 
vergoedingen daarvoor tegen het licht te houden. Hogere vergoedingen voor de activiteiten van het 
RVB creëren immers ook ruimte voor meer ondoelmatigheden in het apparaat. Vanzelfsprekend moet 
daarbij ook rekening gehouden worden met allerlei ontwikkelingen die de vraag naar de diensten van 
het RVB beïnvloeden, zoals veranderingen in de huisvestingsbehoefte. Zo zou de toename van het 
  
Rijksvastgoed in bedrijf | IPSE Studies  39 
Rapport Agentschapsdoorlichting | 147

  
 Bijlage A Gegevens 
Tabel A-1 Beschrijving gegevens gegevensbestand (n = 21)  
Variabele naam Gemiddelde Stand. afw. Minimum Maximum 2020 
Brutovloeroppervlakte 8189 2210 6456 12372 11741 
Oppervlakte terreinen 212400 389790 0 940000 826150 
en gronden 
Bruto-investeringen 556720 283350 19641 1121400 1121409 
Programmakosten 936780 301450 577500 1536900 1387184 
Kosten totaal* 153200 65393 83585 299000 299000 
Kosten personeel 115220 51942 61657 234700 234696 
Kosten materiaal 36207 13326 20597 63321 60970 
Prijsindex personeel 131 17 100 163 163 
Prijsindex materiaal 123 13 100 144 144 
* Inclusief kapitaalkosten. Exclusief kapitaalkosten: 296 in 2020. 
  
  
Rijksvastgoed in bedrijf | IPSE Studies  41 
Rapport Agentschapsdoorlichting | 149

  
 Literatuur 
Algemene Rekenkamer. (2015). Huisvesting door het Rijksvastgoedbedrijf: Doelmatig en doeltreffend 
beheer van rijksvastgoed. Den Haag: Algemene Rekenkamer. 
Algemene Rekenkamer. (2018). Resultaten verantwoordingsonderzoek 2017 Wonen en Rijksdienst 
(XVIII). Rapport bij het jaarverslag. Den Haag: Algemene Rekenkamer. 
Algemene Rekenkamer. (2021). Verantwoordingsonderzoek Ministerie van Defensie (X). Rapport bij 
het Jaarverslag 2020. Den Haag: Algemene Rekenkamer. 
Auditdienst Rijk. (2020). Onderzoeksrapport Midterm review Rijkshuisvestingsstelsel 2016. Definitief 
rapport. Den Haag: Ministerie van Financiën. 
Blank, J.L.T., & Heezik, A. A. S. van. (2019). Productiviteit van de overheid. Een essay over de relatie 
tussen beleid en productiviteit in onderwijs, zorg, veiligheid & justitie en netwerksectoren. Delft: 
Stichting IPSE Studies. 
Blank, Jos L. T., & Heezik, A. A. S. van. (2020). De effecten van Baumol, Verdoorn en Robinson in de 
publieke dienstverlening. Een verdiepende analyse van productiviteitstrends. Delft: IPSE 
Studies. 
Blank, Jos L T, & Heezik, A. van. (2021). Kosten en prestaties kerndepartementen in kaart. Een 
empirische analyse van de productiviteitsontwikkeling tussen 2012 en 2019. Delft: IPSE 
Studies. 
Bowen, H. R. (1980). The Costs of Higher Education: How much do colleges and universities spend 
per student and how much should they spend? San Francisco: Jossey-Bass. 
Bremer, M., Spee, V., Wisselink, A., & Klinkers, L. (2021). Evaluatie Rijkshuisvestingsstelsel. Deel A: 
Kantoren. Den Haag: JenV|PPAC en UBR|Rijksconsultants. 
Diewert, W. (2011). Measuring productivity in the public sector: some conceptual problems. 
Journal of Productivity Analysis, 36(2), 177–191. http://doi.org/10.1007/s11123-011-0226-2  
Heemst, F. van. (2014). Het Nieuwe Rijksmuseum. New Public Management en netwerk-governance: 
een case study. Masterscriptie Politicologie. 
IBO. (2021). Toekomstvast – goedbeheerd. Interdepartementaal beleidsonderzoek naar een 
toekomstbestendige vastgoedportefeuille voor Defensie. Den Haag: Ministeries van Defensie, 
Binnenlandse Zaken en Financiën. 
Ministerie van BZK. (2009). Eindrapportage Actieprogramma Brandveiligheid 2007-2008. Den Haag: 
Ministerie van Binnenlandse Zaken en Koninkrijksrelaties. 
Ministerie van BZK. (2017). Jaarrapportage Bedrijfsvoering Rijk 2016. Den Haag: Ministerie van 
Binnenlandse Zaken en Koninkrijksrelaties. 
Ministerie voor WR. (2016). Besluit van de Minister voor Wonen en Rijksdienst van 22 juni 2016, nr. 
2016-0000025780, tot vaststelling van het Rijkshuisvestingsstelsel voor kantoren 
(Vaststellingsbesluit Rijkshuisvestingsstelsel kantoren). Den Haag. 
Niaounakis, T. K., van Heezik, A. A. ., & Blank, J. L. T. (2020). Productiviteit uitvoering sociale 
zekerheid. Een analyse van de productiviteitsontwikkeling bij UWV en SVB tussen 2002 en 2018. 
Delft: IPSE Studies. Retrieved from https://www.ipsestudies.nl/wp-
content/uploads/2020/06/Rapport_IPSE_productiviteit_UWV_SVB.pdf 
Niaounakis, T. K., & Heezik, A. A. S. van (2017). Wegen gewogen. Een empirisch onderzoek naar de 
kosten en doelmatigheid van het decentrale wegbeheer tussen 2008 en 2014. Delft: IPSE 
Studies. 
Niaounakis, T. K., & Heezik, A. A. S. van (2019). Op afstand de beste? Een analyse van de 
productiviteitsontwikkeling bij IND, CJIB, SVB, RDW en het Kadaster. Delft: IPSE Studies. 
Niaounakis, T. K., & Heezik, A. A. S. van (2020). Productiviteit Kadaster. Delft. Retrieved from 
https://www.ipsestudies.nl/wp-
content/uploads/2021/03/IPSE_Productiviteit_Kadaster_2015-2019.pdf 
Remkes, J. (2021). Review Governance Renovatie Binnenhof. Retrieved from 
https://www.rijksoverheid.nl/binaries/rijksoverheid/documenten/rapporten/2021/06/14/rev
  
Rijksvastgoed in bedrijf | IPSE Studies  43 
Rapport Agentschapsdoorlichting | 151

  
 
  
Rijksvastgoed in bedrijf | IPSE Studies  45 
Rapport Agentschapsdoorlichting | 153

Bijlage A – Documentenlijst
Kaders
• Notitie Doorlichtingen Nieuwe Stijl, 2017
• Regeling agentschappen, 2018
• Overzicht actieve afwijkingen van de regeling agentschappen, 2018
• Besluit taak RVB, 2017
• Convenanten RVB en andere uitwerkingen
• Evaluatie Regeling baten-lasten diensten 2007 - FIN/BZ, 2017
• SGO5: hoe de rijksbrede bedrijfsvoering anders georganiseerd wordt – EC O&P, 2016
• Besluit FEZ van het Rijk, 2020
• Uitvoeringskader RVB, 2016
• Vaststellingsbesluit rijkshuisvestingsstelsel kantoren en specialties, 2016
• Coördinatiebesluit organisatie, bedrijfsvoering en informatiesystemen rijksdienst, 2011
• KORV (Kader Overname Rijksvastgoed), 2013
Informatie organisatie
• Rijksportaal/Rijksvastgoedbedrijf
• Startdocument baten-lastenagentschap Rijksvastgoedbedrijf 3.0, 2015 
• ‘Groenlichtbrief’ Ministerie van Financiën/Buitenlandse Zaken, 2015
• Instellingsbesluit baten-lastenagentschap Rijksvastgoedbedrijf, 2016
• Jaarplannen Rijksvastgoedbedrijf, 2016 t/m 2021  
• Viermaandsrapportages Rijksvastgoedbedrijf, 2016 t/m 2020
• Jaarrekeningen/Jaarverslagen Rijksvastgoedbedrijf, 2016 t/m 2020
• Rapport Samen doorbouwen-Rijksvastgoedbedrijf, 2017
• Businesscase Rijksvastgoedbedrijf tweede herijking, 2021
• Producten en Dienstencatalogus Rijksvastgoedbedrijf, 2019 en 2020 
• Managementletters Rijksvastgoedbedrijf – Auditdienst Rijk, 2016 t/m 2020
• Verantwoordingsonderzoeken Algemene Rekenkamer (W&R, Defensie), 2016 t/m 2020
• Klanttevredenheidsonderzoek DUO, 2017, 2019 (Rapportage Stakeholdersonderzoek Rijksvastgoedbedrijf, 
2017 en Rapportage Kwalitatief Onderzoek RVB, 2019)
• Tarievennota’s 2017 t/m 2020
• Financieel Risicoprofielen 2016 t/m 2020
Overige
• Routekaart stelsel Kantoren - Rijksvastgoedbedrijf, 2019
• Adviescommissie Verslaggevingsstelsel rijksoverheid: Baten en lasten geherwaardeerd - Algemene 
Rekenkamer, maart 2017
• Control bij uitvoeringsorganisaties – Ministerie van Financiën
• Samen werken aan publieke waarde - IBO Agentschappen, 2021
• Evaluatie Rijkshuisvestingsstelsel Deel A: Kantoren – UBR RC, Ministerie van Justitie en Veiligheid en 
PPAC, 2021
• Evaluatie Rijkshuisvestingsstelsel Deel B: Specialties – UBR RC, Ministerie van Justitie en Veiligheid en 
PPAC, 2021
• Bijlage bij Handleiding evaluaties ZBO’s – Ministerie van Financiën en Binnenlandse Zaken en 
Koninkrijksrelaties, 2020
• Handleiding government governance: een instrument ter toetsing van de governance bij de rijksoverheid 
- Ministerie van Financiën, 2000
• Kaderboek Organisatie en Bedrijfsvoering Rijk – Ministerie van Binnenlandse Zaken en 
Koninkrijksrelaties, 2018 
Rapport Agentschapsdoorlichting | 155

Bijlage C – Overzicht vooronderzoek
Weergave van functionarissen/organisaties, die op verzoek van het doorlichtingsteam informatie hebben 
verstrekt en/of met wie is gesproken, voorafgaand aan de formele interviewronde:
Organisatie Thema
Rijkvastgoedbedrijf Algemene presentatie
Rijkvastgoedbedrijf Presentatie RVB 2.0
Ministerie van Defensie Presentatie ministerie van Defensie en het 
Rijksvastgoedbedrijf
Rijkvastgoedbedrijf Tarieven
 1. Tarieven
 2. Uurtarieven
 3. Zero based Rijkshuisvesting
Rijkvastgoedbedrijf Sessies over:
 1. personeel en inhuur
 2. huisvesting en overig
 3. ICT en HARP
 4. Doeltreffendheid (niet-financiële doelen)
Rapport Agentschapsdoorlichting | 157

