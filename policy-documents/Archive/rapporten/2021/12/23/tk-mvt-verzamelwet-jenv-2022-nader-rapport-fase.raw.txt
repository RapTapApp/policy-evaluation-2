Wijziging van enkele wetten op het gebied van Justitie en Veiligheid in verband met 
aanpassingen van overwegend technische aard (Verzamelwet Justitie en Veiligheid 
2022)  
 
MEMORIE VAN TOELICHTING 
 
I. Algemeen deel 
 
1. Inleiding 
 
Jaarlijks wordt door het Ministerie van Justitie en Veiligheid een grote hoeveelheid wetgeving 
voorbereid. Ondanks de zorgvuldigheid die bij de voorbereiding van deze wetsvoorstellen wordt 
betracht, is het mogelijk dat er abusievelijk onvolkomenheden in wetgeving terechtkomen. Hierbij 
kan worden gedacht aan verschrijvingen, taalkundige omissies, foutieve verwijzingen en andere 
technische gebreken. Idealiter worden dergelijke onvolkomenheden geconstateerd en hersteld 
tijdens het proces van conceptwetsvoorstel tot wet. In andere gevallen kan herstel enkel 
plaatsvinden middels een apart wetsvoorstel. Gelet op de wenselijkheid om de kwaliteit van 
wetgeving te waarborgen, worden deze verbeteringen op periodieke basis in een 
verzamelwetsvoorstel opgenomen. Het onderhavige wetsvoorstel betreft een verzameling van 
dergelijke wijzigingen in verschillende wetten op het terrein van Justitie en Veiligheid.  
 
Naast deze correcties bevat dit wetsvoorstel een aantal beperkt inhoudelijke wijzigingen die 
hoofdzakelijk voortvloeien uit recent tot stand gekomen wetgeving of ontwikkelingen in de 
rechtspraak, dan wel uit toezeggingen die aan de Tweede Kamer zijn gedaan. De belangrijkste 
wijzigingen zijn de volgende: 
 
a. In geval van vermissing kunnen de achterblijvers van een vermiste persoon na verloop van vijf 
jaren c.q. een jaar indien het overlijden van de vermiste waarschijnlijk is, de rechtbank verzoeken 
een ‘verklaring van rechtsvermoeden van overlijden’ uit te spreken. Deze terminologie wordt door 
achterblijvers als belastend ervaren. Daarom wordt voorgesteld deze terminologie te wijzigen naar 
de term ‘vaststelling van vermissing’ (zie de artikelsgewijze toelichting bij artikel IV, onderdelen B 
tot en met I); 
 
b. Een wijziging van de Wet kwaliteit, klachten en geschillen zorg (Wkkgz) die het mogelijk maakt 
om kwaliteitsstandaarden en meetinstrumenten voor de forensische zorg op te nemen in het 
register van het Zorginstituut (zie de artikelsgewijze toelichting bij artikel XXXI); 
 
c. Bij de totstandkoming van de Wet kansspelen op afstand (Stb. 2019, 127) is abusievelijk 
nagelaten in de Wet ter voorkoming van witwassen en financieren van terrorisme (Wwft) te 
regelen dat informatie-uitwisseling tussen de verschillende afdelingen van de kansspelautoriteit 
mogelijk is. De kansspelautoriteit vervult zowel het op grond van de Wwft als op grond van de Wet 
op de kansspelen (Wok) een (afgeleide) wettelijke taak bij het voorkomen van witwassen en het 
financieren van terrorisme. Informatie die op grond van het Wok-toezicht is verkregen kan reeds 
binnen de kansspelautoriteit worden gedeeld, omdat hier geen geheimhoudingsbepaling geldt. Op 
dit moment staat echter de geheimhoudingsbepaling van artikel 22, eerste lid, Wwft in de weg aan 
het efficiënt delen van informatie verkregen uit Wwft-toezicht bij de uitoefening van de taken op 
grond van de Wok. Met de voorgestelde wijziging wordt deze omissie hersteld (zie de 
artikelsgewijze toelichting bij artikel XXXVIII); 
 
d. Voorgesteld wordt in het Wetboek van Strafrecht te verduidelijken dat de zelfstandige 
gedragsbeïnvloedende en vrijheidsbeperkende maatregel ook kan worden opgelegd bij 
veroordeling wegens een terroristisch misdrijf of een misdrijf ter voorbereiding of 
vergemakkelijking daarvan. Hiermee wordt verzekerd dat de maatregel kan worden opgelegd bij 
elk van de misdrijven opgenomen in de artikelen 83 en 83b Sr, zonder dat de rechter in een 
individuele zaak hoeft te beoordelen of het desbetreffende strafbare feit op zichzelf beschouwd 
1 
 

Dit betreffen wijzigingen van technische aard, gelet hierop zijn deze wijzigingen niet ter formele 
advisering aan bovengenoemde adviesorganen voorgelegd.  
 
De versie van dit wetsvoorstel die aan de Afdeling advisering van de Raad van State is voorgelegd, 
bevatte een wijziging van artikel 197a van het Wetboek van Strafrecht die ertoe strekte de 
wettelijke strafmaxima voor mensensmokkel op te hogen. De Raad van State adviseerde deze 
wijziging in een afzonderlijk wetsvoorstel in procedure te brengen. In navolging van het advies is 
de betreffende wijziging uit dit wetsvoorstel geschrapt.  
 
 
II. Artikelsgewijs 
 
Artikelen I, V, onderdeel G, IX, onderdeel B, X, onderdeel J, XX, XXI, XXV, XXXIV en 
XXXIX 
 
Deze wijzigingen betreffen correcties van enkele gedateerde wettelijke aanduidingen van 
rechtbanken en gerechtshoven. Voorgesteld wordt deze aanduidingen in lijn te brengen met de 
benamingen die gelden sinds de inwerkingtreding van de Wet herziening gerechtelijke kaart.  
 
Artikel II 
 
Via de op 1 juli 2021 in werking getreden Wet amicus curiae en kruisbenoemingen hoogste 
bestuursrechtspraak (Stb. 2020, 416) is in artikel 29c, eerste lid, van de Algemene wet inzake 
rijksbelastingen (AWR) een wijziging aangebracht die ertoe strekt om uitdrukkelijk te voorzien in 
de mogelijkheid dat de Hoge Raad in een fiscale cassatieprocedure zelf het initiatief neemt voor 
een zitting. In dat verband is in artikel 29c AWR ook de in hoofdstuk 8 van de Algemene wet 
bestuursrecht gebezigde term “zitting” doorgevoerd. Bij deze wijziging is in het eerste lid van 
artikel 29c AWR “dag en uur waarop de zaak door de advocaten van partijen zal kunnen worden 
bepleit” vervangen door “tijdstip van de zitting”. Gebleken is dat deze wijziging het misverstand 
kan oproepen dat in een fiscale cassatieprocedure voortaan ook pleidooi zou kunnen worden 
gehouden door partijen zelf of door hun rechtsbijstandverleners die geen advocaat zijn in plaats 
van alleen door advocaten van partijen. Een dergelijke wijziging is echter niet beoogd en volgt ook 
niet uit de bedoelingen van de wetswijziging zoals die in de memorie van toelichting bij het 
desbetreffende wetsvoorstel zijn uiteengezet. Teneinde in de wettekst buiten twijfel te stellen dat 
op dit punt geen wijziging is beoogd, wordt voorgesteld in artikel 29c, tweede lid, AWR 
uitdrukkelijk vast te leggen dat de mondelinge toelichting door partijen geschiedt bij pleidooi van 
de door hen aangewezen advocaten. 
 
Artikel III 
 
Onderdeel A 
 
Met deze wijziging wordt de verwijzing naar een verkeerd lid van artikel 6:196c van het Burgerlijk 
Wetboek (hierna: BW) gecorrigeerd.  
 
Onderdeel B 
 
Deze wijziging verduidelijkt in artikel 44, vierde lid, van de Auteurswet dat bij algemene maatregel 
van bestuur nadere regels kunnen worden gegeven over wanneer een werk of een verzameling 
van werken geacht wordt uit de handel te zijn. De voordracht voor deze algemene maatregel van 
bestuur wordt gedaan door Onze Minister van Onderwijs, Cultuur en Wetenschap. 
 
 
 
3 
 

een extra barrière voor de achterblijvers kan vormen om de procedure te voeren. Met de 
voorgestelde wijziging van de terminologie wordt beoogd deze extra drempel voor hen weg te 
nemen. 
 
De opmerkingen van de Rvdr hebben aanleiding gegeven voor het toevoegen van een nieuw vijfde 
lid aan artikel 414 van Boek 1 van het BW, waarin de rechtsgevolgen van de vaststelling van 
vermissing expliciet worden gemaakt. Daarnaast zijn de tekstuele suggesties van de Rvdr in het 
wetsvoorstel verwerkt, in die zin dat in alle bepalingen de term “vaststelling van vermissing” wordt 
gebezigd. Het woord “verklaring” is geschrapt. De opmerking ten aanzien van de aansluiting van 
artikel 63 van het Besluit burgerlijke stand 1994 op de wetswijziging, zal te zijner tijd worden 
verwerkt. 
 
Onderdeel J 
 
Met deze wijziging wordt een redactionele omissie hersteld. 
 
Artikel V 
 
Onderdeel A 
 
Dit betreft de correctie van een taalkundige verschrijving.  
 
Onderdeel B 
 
In navolging van artikel 2:203, vierde lid, BW, voor de BV wordt voorgesteld dat de oprichters de 
vennootschap kunnen verbinden voor het betalen van kosten die met de oprichting verband 
houden. Daartoe wordt de eerste zin van artikel 2:93, vierde lid, BW aangevuld. Voor de BV is de 
reden hiervan dat deze kosten in de praktijk voor rekening van de vennootschap worden gebracht. 
De mogelijkheid om de vennootschap in de akte van oprichting te verbinden, levert voor de 
praktijk een versoepeling op. Wanneer een vennootschap in de akte van oprichting voor deze 
kosten wordt verbonden, is immers geen afzonderlijke bekrachtiging door het bestuur 
noodzakelijk. De waarborgen tegen het opvoeren van onevenredig hoge oprichtingskosten liggen 
in de overeenkomstige toepassing van de artikelen 9 en 248 op de handelingen van oprichters in 
de laatste volzin van het vierde lid (Kamerstukken II 2006/07, 31058, nr. 3, p. 60). Hetzelfde 
geldt voor de oprichters van de NV. 
 
Onderdeel C 
 
Met deze wijziging wordt een wetstechnische onvolkomenheid hersteld in artikel 2:142 BW, dat de 
benoeming van commissarissen van een naamloze vennootschap regelt. In het tweede lid van dat 
artikel worden regels over de bindende voordracht van overeenkomstige toepassing verklaard. 
Abusievelijk wordt in het tweede lid van artikel 2:142 BW echter enkel verwezen naar het eerste 
en het tweede lid van artikel 2:133 BW en niet naar het derde lid van dat artikel. Hierdoor is niet 
voorzien in de situatie dat bij de benoeming slechts één persoon wordt voorgedragen.  
 
Voorgesteld wordt daarom in artikel 2:142, tweede lid, BW niet enkel naar de eerste twee leden 
van artikel 2:133 BW, maar naar de eerste drie leden van dat artikel te verwijzen. Hiermee wordt 
de toepasselijkheid van de regels over de bindende voordracht gelijkgesteld met de systematiek 
van de benoeming van commissarissen van een besloten vennootschap. In artikel 252, tweede lid, 
BW, zijn immers eveneens de eerste drie leden van artikel 2:133 BW van overeenkomstige 
toepassing verklaard.  
 
 
 
5 
 

het inzagerecht in het medisch dossier van een overleden patiënt (Stb. 2019, 224) is de 
vernummering van het derde tot het vierde lid in artikel 7:448 BW abusievelijk niet doorgevoerd in 
artikel 7:457, eerste lid, BW. Dit wordt nu hersteld. 
 
Onderdeel B 
 
Titel 7b van Boek 7 van het BW regelt de betalingstransactie en betreft de implementatie van 
richtlijn nr. 2015/2366 van het Europees Parlement en de Raad van 25 november 2015 
betreffende betalingsdiensten in de interne markt, houdende wijziging van de Richtlijnen 
2002/65/EG, 2009/110/EG en 2013/36/EU en Verordening (EU) nr. 1093/20210 en houdende 
intrekking van Richtlijn 2007/64/EG (PbEU 2015, L 337) (hierna: de richtlijn). Artikel 41 van die 
richtlijn bepaalt dat de bewijslast van het nakomen van de verschillende informatieverplichtingen 
van titel III van de richtlijn op de betaaldienstverlener rust. Deze bewijslast volgt al in meer 
algemene zin uit artikel 150 van het Wetboek van burgerlijke rechtsvordering en de jurisprudentie 
die daaruit is voortgekomen. Met het voorgestelde artikel 7:521b BW wordt, om mogelijke 
onduidelijkheden op dit punt te voorkomen, geëxpliciteerd dat, overeenkomstig artikel 41 van de 
richtlijn, op de betaaldienstverlener de bewijslast rust voor de naleving van 
informatieverplichtingen die volgen uit de richtlijn. 
 
Artikel VIII, onderdeel B 
 
Door de verbinding tussen de Rijn en de Donau gelden de nieuwste avarij-grosse regels niet alleen 
voor de binnenvaart op de Rijn, maar ook voor de binnenvaart op andere binnenwateren. Dit 
onderdeel vervangt om die reden in artikel 8:1022 BW “de Rijnregels I.V.R” door “de Avarij-Grosse 
Regels IVR”. 
 
Artikel X 
 
Onderdeel A 
 
In artikel 89 van het Wetboek van Burgerlijke Rechtsvordering (hierna: Rv) komt de eerste volzin 
van het eerste lid te vervallen. In die eerste volzin is bepaald dat als op de mondelinge 
behandeling een schikking tot stand komt, de procedure eindigt. Bij de totstandkoming van dit 
artikellid is eraan voorbijgegaan dat aan een schikking een overeenkomst tussen partijen ten 
grondslag ligt. De bepaling in de eerste volzin van het eerste lid veronderstelt dat partijen met de 
op de zitting bereikte schikking tevens het einde van de procedure zijn overeengekomen en dat 
deze overeenkomst tussen partijen rechtsgeldig en onaantastbaar is. Maar de getroffen 
overeenkomst hoeft niet altijd de strekking te hebben om de procedure definitief te beëindigen. 
Ook kan het voorkomen dat tussen partijen onenigheid ontstaat over de rechtsgeldigheid van die 
overeenkomst of over (een juiste uitvoering van) de daaraan verbonden voorwaarden. Bij een 
automatische beëindiging van de procedure na een op de zitting tot stand gekomen schikking, 
kunnen partijen dat geschilpunt dan niet meer bij de rechter aan de orde stellen, maar moeten zij 
hiervoor een nieuwe procedure starten. De bepaling dat de procedure eindigt indien op de zitting 
een schikking tot stand komt, wordt daarom geschrapt. Een tijdens een procedure bereikte 
schikking wordt geregeld door de bepalingen over het afbreken van de instantie (artikelen 246 t/m 
253 Rv). Zo blijft het voor partijen mogelijk om na een schikking de rechter op grond van artikel 
246 Rv te vragen om de zaak op de rol door te halen. Dit is een administratieve handeling die tot 
gevolg heeft dat geen nieuwe datum voor de volgende proceshandeling wordt bepaald en de zaak 
wordt verwijderd uit het bestand van lopende zaken. Deze doorhaling op de rol heeft geen 
rechtsgevolgen, zoals het einde van een procedure zoals in de eerste volzin van het eerste lid van 
artikel 89 Rv bepaald. Die rechtsgevolgen worden door partijen zelf bij overeenkomst bepaald en 
kunnen inhouden dat de procedure definitief wordt beëindigd. 
 
 
7 
 

Onderdeel G 
 
Dit onderdeel regelt dat het beslagvrije bedrag ook geldt voor personen zonder woonadres in 
Nederland. Hiermee wordt voorkomen dat dak- en thuislozen die met een briefadres in de 
Basisregistratie personen staan geregistreerd een procedure moeten voeren bij de kantonrechter 
alvorens een beslagvrij bedrag wordt gehanteerd bij beslag op hun bankrekening. Evenals bij de 
beslagvrije voet wordt het beslagvrij bedrag in deze gevallen gehalveerd. Voor personen met een 
woonadres in het buitenland blijft het mogelijk om de kantonrechter te verzoeken om het 
beslagvrije bedrag van toepassing te laten zijn. 
 
Onderdeel H 
 
Bij de behandeling van het voorstel van wet tot wijziging van het Wetboek van Burgerlijke 
Rechtsvordering en de Faillissementswet in verband met de herziening van het beslag- en 
executierecht is een amendement aanvaard tot wijziging van artikel 556 Rv (Kamerstukken II 
2019/20, 35225, nr. 19). Het wetsvoorstel is inmiddels tot wet verheven en in het Staatsblad 
gepubliceerd (Wet van 3 juni 2020, Stb. 2020, 177). Als gevolg van het amendement is aan artikel 
556 Rv een derde lid toegevoegd, waarin is bepaald dat de gemeente bij een woningontruiming 
ten laste van de executant (de schuldeiser) zorg draagt voor meevoeren en het opslaan van de tot 
bewoning bestemde ontruimde zaken met toepassing van de artikelen 5:29 en 5:30 Algemene wet 
bestuursrecht (hierna: Awb). De kosten daarvan kunnen worden doorberekend aan de schuldeiser, 
die de kosten op zijn beurt weer kan verhalen op de schuldenaar. Indien de gemeente de kosten 
verhaalt op de schuldeiser, is er sprake van een bestuursrechtelijke geldschuld als bedoeld in 
artikel 4:85 Awb. De schuld vloeit immers voort uit een wettelijk voorschrift, dat een verplichting 
tot betaling aan een bestuursorgaan regelt, te weten artikel 556, derde lid, Rv. Doordat sprake is 
van een bestuursrechtelijke geldsom is titel 4.4 Awb op de rechtsverhouding van toepassing.  
 
Deze wijziging geeft de gemeente de mogelijkheid een dwangbevel uit te vaardigen indien de 
executant de schuld aan de gemeente niet vrijwillig betaalt. Een dwangbevel levert een 
executoriale titel op, die vervolgens zo nodig met toepassing van de voorschriften van het 
Wetboek van Burgerlijke Rechtsvordering ten uitvoer kan worden gelegd. 
 
Onderdeel I 
 
Deze wijziging verwijdert de woorden ‘van het Wetboek van Burgerlijke Rechtsvordering’ uit artikel 
705 Rv nu die vermelding overbodig is bij een verwijzing naar een ander artikel uit dezelfde wet. 
 
Onderdeel J 
 
Deze wijziging is nader toegelicht in de artikelsgewijze toelichting bij artikel I.  
 
Onderdeel K 
 
Met deze wijziging wordt een foutieve verwijzing in artikel 1075 Rv gecorrigeerd. In het tweede lid 
van dit artikel wordt abusievelijk nog steeds verwezen naar artikel 991 Rv, terwijl laatstgenoemd 
artikel per 1 januari 1992 is komen te vervallen.  
 
Artikel XI 
 
Onderdelen A, B, C en E 
 
Met de Wet modernisering faillissementsprocedure (Stb. 2018, 299) is op verschillende plaatsen in 
de Faillissementswet de term ‘commissie uit de schuldeisers‘ vervangen door de term 
‘schuldeiserscommissie‘. Deze gewijzigde terminologie is abusievelijk niet doorgevoerd in de 
artikelen 69, 73, 98 en 173a, tweede lid van de Faillissementswet. Tevens is van de gelegenheid 
9 
 

 
In de tweede plaats wordt expliciet gemaakt dat artikel 5 van de Ambtenarenwet 2017 van 
overeenkomstige toepassing is op de Politieacademie en dat voor de toepassing daarvan (net zoals 
voor de toepassing van artikel 4 van de Ambtenarenwet 2017) de Staat onder overheidswerkgever 
wordt verstaan. Artikel 5 van de Ambtenarenwet 2017 behelst enkele verplichtingen voor de 
overheidswerkgever, onder andere het zorgdragen voor het afleggen van een eed of belofte 
alsmede de registratie van nevenwerkzaamheden van ambtenaren. Artikel 5 van de 
Ambtenarenwet 2017 is de inhoudelijke evenknie van artikel 125quinquies, eerste lid, van de 
Ambtenarenwet (oud) dat in het kader van de normalisering van de rechtspositie van ambtenaren 
ook voor de politie behouden is gebleven. Artikel 81, tweede lid, tweede volzin, van de Pw 2012 
verklaart reeds het huidige artikel 47, vierde lid, van de Pw 2012 – en daarmee o.a. artikel 5 van 
de Ambtenarenwet 2017 – van overeenkomstige toepassing op de directeur van de 
Politieacademie en zijn plaatsvervanger, voor zover uit de Kaderwet zelfstandige bestuursorganen 
niet anders voortvloeit. Artikel 5 van de Ambtenarenwet 2017 richt zich echter niet tot deze 
functionarissen, maar tot de overheidswerkgever. Dat is in dit geval niet de Politieacademie als 
publiekrechtelijke rechtspersoon, maar de Staat. Onderdeel B herstelt deze onvolkomenheid in de 
normadressering en stelt veilig dat artikel 5 van de Ambtenarenwet 2017 van overeenkomstige 
toepassing is op de Politieacademie en zich richt tot de Staat. 
 
[Artikel XIII, onderdeel A, strekt tot wijziging van artikel 47 van de Pw 2012. In de nog niet in 
werking getreden Wet screening ambtenaren van politie en politie-externen (artikel I, onderdeel B) 
en in het bij koninklijke boodschap van 1 juni 2021 ingediende voorstel van wet tot wijziging van 
de Wet Huis voor klokkenluiders en enige andere wetten ter implementatie van Richtlijn (EU) 
2019/1937 van het Europees Parlement en de Raad van 23 oktober 2019 (PbEU 2019, L 305) en 
enige andere wijzigingen (Kamerstukken 35851) zijn eveneens wijzigingen van artikel 47 Pw 
opgenomen. Gelet hierop, is nog onduidelijk hoe het middels dit wetsvoorstel toe te voegen 
nieuwe lid aan artikel 47 Pw 2012 dient te worden genummerd. Daarom is in het wetsvoorstel de 
aanduiding ‘#’ gebruikt voor de nummering van dit artikellid. De tekst tussen blokhaken geeft 
weer hoe de wijzigingsopdracht zou dienen te luiden, met in achtneming van de wettekst zoals die 
luidt op 1 november 2021. Bij gelegenheid van de drukproef zal het symbool ‘#’ worden 
vervangen door de uiteindelijke aanduiding van het betreffende artikellid en zal de tekst tussen de 
blokhaken worden geschrapt (vgl. Ar 5.69).] 
 
Artikelen XIV, XV en XXVIII tot en met XXX 
 
Deze wijzigingen vloeien voort uit de voorgestelde wijziging van de wettelijke terminologie ‘de 
verklaring van vermoedelijk overlijden’ door ‘de vaststelling van vermissing’ in Boek 1 van het BW. 
Voor een toelichting op de aanpassing van deze terminologie wordt verwezen naar de 
artikelsgewijze toelichting bij artikel IV, onderdelen B tot en met I. Met de onderhavige wijzigingen 
wordt de desbetreffende aanpassing van terminologie ook in enkele andere wetten doorgevoerd.  
 
Artikel XIV 
 
De Registratiewet 1970 regelt de formaliteiten voor het registreren van notariële akten en van 
onderhandse akten waarvan de registratie is vereist voor de geldigheid van een rechtshandeling. 
In artikel 4 wordt bepaald dat de notaris binnen een termijn van een maand akten en andere 
stukken in verband met uiterste willen of uiterste wilsbeschikkingen ter registratie dient aan te 
bieden. Bepalend voor de aanvang van de termijn is de datum waarop het overlijden van de 
betrokkene c.q. diens vermoedelijk overlijden ter kennis van de notaris komt. In verband met de 
wijziging van de terminologie in Boek 1 van het BW wordt de terminologie ‘de verklaring van 
vermoedelijk overlijden’ vervangen door ‘de vaststelling van vermissing’.  
Artikel XV 
 
De Successiewet 1956 regelt de heffing van de erfbelasting en schenkbelasting. In artikel 4, eerste 
lid van die wet wordt ‘de verklaring van vermoedelijk overlijden’ in alle opzichten gelijkgesteld met 
werkelijk overlijden. Naar aanleiding van de wijziging van de terminologie in Boek 1 van het BW, 
11 
 

 
Artikel XVII 
 
In de Uitvoeringswet EG-betekeningsverordening (Stb. 2001, 622) zijn als ontvangende instantie 
van buitenlandse te betekenen stukken de gerechtsdeurwaarders aangewezen. In de wijziging van 
deze Uitvoeringswet (Stb. 2009, 233) is de Koninklijke Beroepsorganisatie van 
Gerechtsdeurwaarders (hierna: KBvG) als ontvangende instantie toegevoegd. Hiermee was beoogd 
om buitenlandse verzendende instanties een extra faciliteit te bieden. De te betekenen stukken die 
de KBvG ontvangt, worden doorgestuurd naar een gerechtsdeurwaarderskantoor in Nederland, 
met een bericht daarvan aan de buitenlandse instantie.  
 
Het aantal verzoeken dat wordt ontvangen door de KBvG is in de afgelopen jaren opgelopen. In 
2015 ging het om bijna 200 verzoeken, in 2017 bedroeg dit aantal ruim 500 en inmiddels betreft 
het ongeveer 1.000 verzoeken per jaar. Daarmee is het aantal verzoeken in vijf jaar 
vervijfvoudigd. Deze hoeveelheid verzoeken leidt tot een onevenredige belasting van het bureau 
van de KBvG. Bovendien is de taak van de KBvG in dit kader alleen een administratieve, de 
gerechtsdeurwaarders zijn belast met de daadwerkelijke uitreiking van de stukken. Gelet op het 
voorgaande wordt voorgesteld om de extra faciliteit van de KBvG als ontvangende instantie in de 
genoemde Uitvoeringswet te schrappen. Omdat alle (ongeveer 300) gerechtsdeurwaarders 
ontvangende instantie zijn in Nederland, blijft de ontvangst en betekening van verzoeken 
voldoende geborgd. 
 
Artikelen XVIII en XIX 
 
Deze onderdelen betreffen een identieke wijziging van zowel artikel 3 van de Uitvoeringswet EG-
verordening betreffende Gemeenschapsmodellen als artikel 3 van de Uitvoeringswet E.G.-
verordening inzake het Gemeenschapsmerk. Volgens beide artikelen komt de bevoegdheid om 
kennis te nemen van vorderingen in kort geding in zaken van Gemeenschapsmodellen 
respectievelijk Uniemerken bij uitsluiting toe aan de rechtbank Den Haag. De wijziging strekt ertoe 
dat dat die bevoegdheid toekomt aan alle rechtbanken die bevoegd zijn voorzieningen in kort 
geding te treffen in zaken van Benelux-modellen en -merken. Daarop zijn dan de reguliere 
nationale bevoegdheidsregels voor modellen- en merkenzaken van toepassing zoals neergelegd in 
artikel 4.6 van het Benelux-verdrag inzake de intellectuele eigendom (merken en tekeningen of 
modellen).  
 
Deze wijzigingen betreffen een codificatie van het arrest van de Hoge Raad van 17 april 2020 
(ECLI:NL:HR:2020:743). De Hoge Raad bepaalde dat het huidige artikel 3 van de Uitvoeringswet 
EG-verordening betreffende Gemeenschapsmodellen in strijd is met de 
Gemeenschapsmodellenverordening en dus in zoverre onverbindend is. Voorts bepaalde de Hoge 
Raad dat hetzelfde geldt voor het gelijkluidende huidige artikel 3 van de Uitvoeringswet E.G.-
verordening inzake het Gemeenschapsmerk (ECLI:NL:HR:2020:743, r.o. 3.2 en 3.3). Dit arrest 
van de Hoge Raad volgde op een eerder arrest van het Hof van Justitie van de Europese Unie van 
21 november 2019 (ECLI:EU:C:2019:998). In dat arrest oordeelde het Hof van Justitie – naar 
aanleiding van een prejudiciële vraag van de Hoge Raad – dat de rechtbanken van de lidstaten die 
bevoegd zijn voorlopige of beschermende maatregelen te bevelen voor een nationaal model, 
tevens bevoegd zijn dergelijke maatregelen te bevelen voor een Gemeenschapsmodel. 
 
Artikelen XX en XXI 
 
Deze wijziging is nader toegelicht in de artikelsgewijze toelichting bij artikel I. 
 
Artikel XXII 
 
Door artikel I, onderdeel J, van de Uitvoeringswet Rotterdam Rules wordt de tekst van artikel 
8:380 BW gewijzigd. Daarmee komt artikel 8:380 BW uit één artikellid te bestaan. De verwijzing in 
artikel 8:380 BW (nieuw) naar het eerste lid is hierdoor onjuist en wordt daarom vervangen door 
13 
 

Onderdeel B 
 
In artikel 14, eerste lid, van de Wahv is bepaald dat hoger beroep kan worden ingesteld tegen de 
beslissing in beroep van de kantonrechter, tenzij de opgelegde administratieve sanctie bij die 
beslissing niet meer bedraagt dan € 70. Dit grensbedrag is ingevoerd om een juiste verhouding te 
waarborgen tussen de inzet van mensen en middelen enerzijds en de aard en het gewicht van de 
individuele zaak anderzijds (zie Kamerstukken II 1997/98, 25927, nr. 3). Achterliggende gedachte 
is dat in zaken van gering (financieel) belang kan worden volstaan met een beoordeling door één 
rechterlijke instantie. 
 
Het grensbedrag – aanvankelijk gesteld op 150 gulden – is sinds de omzetting naar euro’s op 1 
januari 2002 niet gewijzigd. De boetebedragen van de verkeersovertredingen, opgenomen in 
bijlage 2 bij de Wahv, worden echter jaarlijks aangepast aan de geldontwaarding (op grond van 
artikel 2, vijfde lid, Wahv). Als gevolg daarvan staat er inmiddels hoger beroep open voor veel 
zaken van gering (financieel) belang. De werklast voor het gerechtshof Arnhem-Leeuwarden – de 
enige instantie voor hoger beroep in Wahv-zaken – is hierdoor met de jaren toegenomen. 
 
Voorgesteld wordt het grensbedrag voor hoger beroep weer in lijn te brengen met de geleidelijk 
gestegen boetebedragen. Onderhavige wijziging stelt het grensbedrag op € 110. Met dit 
grensbedrag worden zaken van gering (financieel) belang weer van hoger beroep uitgesloten, 
conform de oorspronkelijke bedoeling van de wetgever. Concreet zijn dit in ieder geval de geringe 
snelheidsovertredingen en de overtredingen die zijn ingedeeld in de eerste (laagste) rubriek van 
het zogeheten tarievenhuis, de standaard ordenende en regelende feiten met een maximumboete 
van (thans) € 95. Door het grensbedrag iets hoger te stellen, is gewaarborgd dat deze zaken van 
gering (financieel) belang voor langere tijd uitgesloten blijven van hoger beroep. Ook bij de 
invoering van het grensbedrag heeft de wetgever aldus gehandeld. Met deze wijziging wordt het 
gerechtshof Arnhem-Leeuwarden niet langer belast met zaken van gering (financieel) belang, 
waarbij beoordeling door de kantonrechter volstaat, terwijl bij de zwaardere overtredingen hoger 
beroep mogelijk blijft. 
 
Onderdeel C 
 
Voorgesteld wordt aan artikel 23, tweede lid, Wahv toe te voegen dat Onze Minister – feitelijk het 
Centraal Justitieel Incassobureau (CJIB) – niet alleen betaling in termijnen kan toestaan, maar ook 
uitstel van betaling kan verlenen. Hoewel binnen het huidige wettelijke kader in de praktijk 
materieel gezien reeds uitstel van betaling wordt verleend, wordt het wenselijk geacht dit in de 
wet te expliciteren. Door expliciet in de mogelijkheid van uitstel van betaling te voorzien wordt de 
Wahv in lijn gebracht met het Wetboek van Strafvordering, waarin de bevoegdheid tot het 
verlenen van uitstel van betaling reeds naast de mogelijkheid van betaling in termijnen is 
opgenomen voor de inning van strafrechtelijke geldelijke sancties (vgl. artikel 6:4:1, tweede lid, 
Sv). 
 
Voorts wordt voorgesteld de verplichting te schrappen dat een betalingsregeling steeds op het in 
totaal verschuldigde bedrag moet zien. Dit uitgangspunt is achterhaald nu er in de praktijk ook 
betalingsregelingen kunnen worden getroffen in gevallen waarin betrokkene reeds een deel van de 
sanctie heeft voldaan. Met deze wijziging sluit de wettekst ook op dit punt beter aan bij de 
formulering in het Wetboek van Strafvordering. 
 
Tot slot kan de derde volzin vervallen nu deze onnodig beperkend is gebleken. In de praktijk 
worden door het CJIB bijvoorbeeld reeds betalingsregelingen getroffen met een looptijd van langer 
dan een jaar. 
 
 
 
15 
 

 
Artikelen XXVIII tot en met XXX 
 
Deze wijzigingen zijn toegelicht in de artikelsgewijze toelichting bij artikel XIV. 
 
Artikel XXXI 
 
De voorgestelde aanvulling van de Wet kwaliteit, klachten en geschillen zorg (Wkkgz) beoogt het 
mogelijk te maken kwaliteitsstandaarden en meetinstrumenten voor de forensische zorg op te 
nemen in het register van het Zorginstituut. Ook binnen de forensische zorg wordt namelijk 
gebruik gemaakt van professionele standaarden en kwaliteitsstandaarden als bedoeld in artikel 1 
Wkkgz. Zo is een ‘Kwaliteitskader forensische zorg’ ontwikkeld om de kwaliteit van forensische 
zorg beter te verankeren. Met het kwaliteitskader wordt vastgelegd wat onder kwalitatief goede 
forensische zorg wordt verstaan. Zo biedt het zorgaanbieders duidelijkheid over de kwaliteit die ze 
moeten leveren en wordt het voor forensische patiënten én de samenleving helder wat de 
forensische zorg inhoudt en wat daarvan verwacht mag worden. Ook biedt het mogelijkheden om 
beter te sturen op de kwaliteit van de forensische zorg. De bepalingen in de Wkkgz over 
kwaliteitsstandaarden houden echter nog geen rekening met de forensische zorg en de positie van 
het Ministerie van Justitie en Veiligheid als inkoper van forensische zorg. Voor de inkoop van 
forensische zorg is de Minister van Justitie en Veiligheid in artikel 4.1 Wet forensische zorg (Wfz) in 
samenhang met artikel 1, derde lid, van de Wet marktordening gezondheidszorg weliswaar voor 
die laatste wet gelijkgesteld met een zorgverzekeraar en een uitvoerder als bedoeld in de Wet 
langdurige zorg (Wlz), de Wkkgz kent zo’n gelijkstelling niet. Hierdoor is het thans niet mogelijk 
kwaliteitsstandaarden en meetinstrumenten voor de forensische zorg op te nemen in het register 
van het Zorginstituut. 
 
De artikelen 11b, eerste lid, en 11f, eerste lid, Wkkgz vereisen dat de voordracht van een 
kwaliteitsstandaard of een meetinstrument aan het Zorginstituut plaatsvindt door tripartiete 
partijen gezamenlijk dan wel door de Adviescommissie Kwaliteit. In de definities in artikel 1 Wkkgz 
worden als tripartiete partijen genoemd: organisaties van cliënten, zorgaanbieders of 
zorgverleners en zorgverzekeraars of Wlz-uitvoerders. Voor de definitie van zorgverzekeraar wordt 
verwezen naar de definitie in de Zorgverzekeringswet (Zvw) en voor de definitie van Wlz-
uitvoerder naar de definitie in de Wlz. Aan geen van deze definities wordt voldaan als het gaat om 
de financiering of uitvoering van forensische zorg. Om kwaliteitsstandaarden en meetinstrumenten 
voor forensische zorg toch te kunnen voordragen bij het Zorginstituut voor opname in het register, 
wordt voorgesteld de Minister voor Rechtsbescherming voor de toepassing van de artikelen 11b, 
eerste lid, en 11f, eerste lid, Wkkgz gelijk te stellen aan een zorgverzekeraar of Wlz-uitvoerder. 
 
De bekostiging van forensische zorg maakt een substantieel deel uit van de begroting van het 
Ministerie van Justitie en Veiligheid. Via de kwaliteitsstandaarden kunnen de uitgaven voor 
forensische zorg stijgen. Voor het Zorginstituut wordt het mogelijk om kwaliteitsstandaarden te 
toetsen op financiële gevolgen als zij een risico lopen substantiële financiële gevolgen teweeg te 
brengen in de uitgaven voor forensische zorg. De procedure van de financiële toetsing sluit aan bij 
de procedure bij kwaliteitsstandaarden voor Zvw- of Wlz-zorg. Met de mogelijkheid van een 
financiële toetsing van kwaliteitsstandaarden voor forensische zorg wordt de Minister voor 
Rechtsbescherming, als verantwoordelijke voor het stelsel van forensische zorg, beter in staat 
gesteld tot financiële beheersing van de uitgaven voor forensische zorg. In dat verband is het 
gewenst dat de Minister voor Rechtsbescherming de bevoegdheid heeft om het Zorginstituut al 
dan niet toestemming te geven om te besluiten een kwaliteitsstandaard met substantiële financiële 
gevolgen voor de uitgaven voor forensische zorg op te nemen in het Register. De Minister voor 
Rechtsbescherming maakt daarbij een afweging tussen de meerwaarde voor de kwaliteit van zorg 
en de substantiële financiële gevolgen. Het betreft uitsluitend een financiële toets en dus geen 
inhoudelijke toets. 
 
 
17 
 

In reactie op het advies van de NVvR kan worden bevestigd dat de notaris zich in het in artikel 25, 
negende lid, van de Wet op het notarisambt bedoelde geval niet kan beroepen op zijn 
geheimhoudingsplicht bij een gegevensvordering op grond van artikel 6:1:9 Sv. Bij deze 
doorbreking van de geheimhoudingsplicht bij vorderingen met betrekking tot de 
derdengeldenrekening van de notaris is het verschoningsrecht van de notaris niet aan de orde. Dat 
in artikel 6:1:9 Sv, de grond voor de vorderingsbevoegdheid van de minister in de fase van de 
tenuitvoerlegging, artikel 96a, derde lid, Sv van overeenkomstige toepassing is verklaard, maakt 
dit niet anders.  
 
De KNB acht in haar advies de toevoeging van de Minister voor Rechtsbescherming aan de in 
artikel 25, negende lid, van de Wet op het notarisambt genoemde functionarissen legitiem. De 
KNB geeft aan zich te kunnen vinden in de beschreven noodzaak. Voor het overige ziet het advies 
van de KNB op de Aanwijzing vorderen gegevens derdengeldenrekening notaris (Stcrt. 2013, 
5111), waarin een beschrijving van de gang van zaken en de regels die gelden ten aanzien van de 
informatieplicht van de notaris met betrekking tot zijn derdengeldenrekening wordt gegeven. 
Terecht merkt de KNB op dat de in deze beleidsregels van het openbaar ministerie opgenomen 
regels onverminderd van toepassing blijven met betrekking tot artikel 25, negende lid, van de Wet 
op het notarisambt, maar dat deze – mede als gevolg van de thans voorgestelde wijziging – 
dienen te worden geactualiseerd. Op basis van het uitgebrachte advies zal vanuit het ministerie 
worden overlegd met het College van procureurs-generaal over deze wijzigingen. Tevens zullen 
vergelijkbare beleidsregels worden opgesteld voor gegevensvorderingen door de Minister voor 
Rechtsbescherming in het kader van de tenuitvoerlegging.  
 
Onderdeel B 
 
Met de voorgestelde wijziging van artikel 39 van de Wet op het notarisambt komt de verplichting 
van de notaris te vervallen om de aard en het nummer van een document als bedoeld in artikel 1 
van de Wet op de identificatieplicht van de personen die de eerste maal voor hem verschijnen in 
de akte op te nemen. Tevens vervalt de verplichting om de aard en het nummer van dit 
identiteitsdocument in de aan de akte te hechten volmacht op te nemen, dan wel in het geval van 
mondelinge volmacht dit in de akte zelf op te nemen, indien de natuurlijke personen die blijkens 
de akte daarbij als partij optreden niet bij het verlijden van de akte verschijnen.  
 
De aanleiding van het schrappen van de verplichting om de aard en het nummer van 
identiteitsdocumenten op te nemen in de akten, dan wel in de aan de akte te hechten volmacht, 
houdt verband met de maatschappelijke discussie over privacygevoelige gegevens. Het kabinet 
heeft in een kabinetsreactie aan de Tweede Kamer (Kamerstukken II 2017/18, 32761, nr. 123) op 
het advies van de Autoriteit persoonsgegevens over onder meer de toegankelijkheid van 
persoonsgegevens in het Kadaster (advies van 6 juni 2017, kenmerk z2016-16176) aangegeven 
dat overleg zal worden gevoerd met partijen die stukken, zoals notariële akten, aanbieden voor 
opname in de openbare registers, om te komen tot een gedragslijn waarbij in deze stukken geen 
onnodige privacygevoelige gegevens worden opgenomen. Op deze wijze zijn deze 
persoonsgegevens ook niet via het Kadaster te raadplegen. Voor wat betreft het vermelden van de 
aard en het nummer van een identiteitsdocument op de notariële akte werd aangegeven dat deze 
verplichting een uitzondering betreft, nu deze voortvloeit uit artikel 39 van de Wet op het 
notarisambt. Met de bijgaande wijziging wordt voorgesteld deze verplichting te schrappen. Door 
het schrappen van de verplichting is de aard en het nummer van identiteitsdocumenten van 
personen niet meer zichtbaar in de openbare registers van het Kadaster. De verplichting van de 
notaris om de identiteit te verifiëren, blijft onverkort van toepassing. Voor deze verificatie is 
evenwel niet noodzakelijk dat identiteitsgegevens vervolgens in de akte of in de aan de akte te 
hechten volmacht worden opgenomen. De ratio van de identificatieplicht bij het verlijden van 
notariële akten is dat de notaris zich vergewist van de identiteit van de voor hem verschijnende 
personen. 
 
 
19 
 

verklaart artikel 22a, tweede tot en met vierde lid, van de Wwft van overeenkomstige toepassing. 
Op de verstrekking zijn hiermee dezelfde voorwaarden van toepassing als op gegevensuitwisseling 
tussen Wwft-toezichthouders onderling. Dat betekent dat het afdeling binnen de kansspelautoriteit 
die zich bezighoudt met het toezicht op de naleving van de Wwft alleen informatie mag 
verstrekken als het doel waarvoor die gegevens worden verstrekt voldoende bepaald is en als de 
geheimhouding van die gegevens door de afdelingen die zich bezighouden met de uitoefening van 
de taken op grond van de Wok voldoende gewaarborgd is. 
 
In dit kader wordt opgemerkt dat artikel 57ter, eerste lid, van de gewijzigde vierde anti-
witwasrichtlijn kort gezegd toestaat dat informatie wordt uitgewisseld tussen een 
toezichthoudende autoriteit in het kader van de Wwft en de bevoegde autoriteit die tot taak heeft 
toezicht te houden op instellingen handelend in het kader van hun beroepsactiviteiten, waaronder 
de kansspelen. Voorts is in artikel 49 van de gewijzigde vierde anti-witwasrichtlijn neergelegd dat 
lidstaten ervoor zorgen dat onder meer toezichthoudende autoriteiten in het kader van Wwft 
beschikken over effectieve mechanismen die hen in staat stellen tot samenwerking en coördinatie 
op binnenlands niveau. 
 
Artikel XXXIX 
 
Deze wijzigingen zijn nader toegelicht in de artikelsgewijze toelichting bij artikel I. 
 
Artikel XL 
 
Onderdeel A 
 
Artikel 24 van de Wet toezicht en geschillenbeslechting collectieve beheersorganisaties auteurs- en 
naburige rechten (hierna: Wet toezicht) verwijst abusievelijk naar het gehele artikel 23 van die 
wet. Bedoeld is uitsluitend te verwijzen naar de geschillen, bedoeld in het tweede lid van dat 
artikel. Met de voorgestelde wijziging wordt dit gecorrigeerd.  
 
Onderdeel B 
 
De Implementatiewet richtlijn collectief beheer heeft in 2016 geleid tot een wijziging van artikel 17 
van de Wet toezicht. Een van de wijzigingen betrof het opnemen van een omschrijving van de 
collectieve beheersorganisatie in de wet. Als gevolg daarvan was – anders dan voorheen – het 
aanwijzen van een collectieve beheersorganisatie in een bijlage bij deze wet niet meer nodig. De 
grondslag hiervoor – in artikel 17 van de Wet toezicht – is daarom geschrapt. Bij deze 
wetswijziging was abusievelijk niet geregeld dat tevens de bij artikel 17 behorende bijlage vervalt. 
Dit onderdeel herstelt deze omissie. 
  
Artikel XLI 
 
Dit betreft een wetstechnische correctie die voortvloeit uit de Wet van 1 juli 2020 tot wijziging van 
het Wetboek van Strafvordering en de Wet wederzijdse erkenning en tenuitvoerlegging geldelijke 
sancties en beslissingen tot confiscatie in verband met de uitvoering van Verordening (EU) nr. 
2018/1805 van het Europees Parlement en de Raad van 14 november 2018 inzake de wederzijdse 
erkenning van bevriezingsbevelen en confiscatiebevelen (PbEU 2018, L 303/1) (Stb. 2020, 291). 
De in deze wet vervatte wijziging van artikel 33, tweede lid, van de Wet wederzijdse erkenning en 
tenuitvoerlegging geldelijke sancties en beslissingen tot confiscatie (hierna: WWETGC) 
correspondeert abusievelijk niet met de oorspronkelijke tekst van artikel 33, tweede lid, WWETGC. 
Dit wordt met de thans voorgestelde wijziging hersteld.  
 
 
 
21 
 

wetsvoorstel langdurig toezicht, gedragsbeïnvloeding en vrijheidsbeperking dat heeft geleid tot de 
introductie van de in artikel 38z Sr genoemde maatregel (Stb. 2015, 460) dat de wetgever heeft 
beoogd om terroristische misdrijven en misdrijven ter voorbereiding of vergemakkelijking daarvan 
– zoals training voor terrorisme en het ronselen voor de gewapende strijd – onder het 
toepassingsbereik van de zelfstandige maatregel te brengen (Handelingen II 2013/14, nr. 105, 
item 9, p. 9 en 11). Dit toepassingsbereik is nadien, naar aanleiding van daartoe strekkende 
vragen vanuit de Tweede Kamer, door de minister van Justitie en Veiligheid en de minister voor 
Rechtsbescherming nogmaals onder de aandacht gebracht en toegelicht (vgl. Handelingen II 
2018/19, nr. 27, item 7, 10 en 14; motie-Van Oosten/Van Toorenburg (Kamerstukken II 2018/19, 
35000 VI, nr. 35) en Kamerstukken II 2018/19, 29754, nr. 523 en 541). In dat licht bezien strekt 
de voorgestelde aanpassing van artikel 38z, eerste lid, Sr ertoe de beoogde reikwijdte van de 
zelfstandige maatregel volledig en ter verzekering van de bedoelde wetsuitleg in de wet zelf vast 
te leggen.  
 
De maatregel kan in het bijzonder van betekenis zijn ten aanzien van de groep veroordeelden die 
zich in sterke mate identificeert met een bepaald gewelddadig gedachtengoed en ten aanzien van 
wie aan het einde van de terbeschikkingstelling dan wel tenuitvoerlegging van de gevangenisstraf 
– ondanks alle inspanningen tijdens de terbeschikkingstelling of detentie – nog altijd blijkt van een 
hoog recidiverisico. Indien de maatregel bij de veroordeling is opgelegd, biedt deze dan de 
mogelijkheid om de veroordeelde na afloop van de tenuitvoerlegging bijzondere voorwaarden 
betreffende het gedrag op te leggen en langer onder intensief toezicht te stellen.  
 
Door toevoeging van de terroristische misdrijven en misdrijven ter voorbereiding en 
vergemakkelijking van een terroristisch misdrijf aan artikel 38z Sr wordt niet alleen verhelderd dat 
bij veroordeling wegens een van die misdrijven de zelfstandige maatregel kan worden opgelegd, 
maar ook dat bij deze misdrijven het aantal keren dat de proeftijd van de voorwaardelijke 
invrijheidstelling kan worden verlengd, niet aan een wettelijk maximum gebonden is (artikel 
6:1:18, tweede lid, Sv; tot aan de inwerkingtreding van de Wet herziening tenuitvoerlegging 
strafrechtelijke beslissingen per 1 januari 2020: artikel 15c, derde lid, Sr). De mogelijkheid tot het 
telkens kunnen verlengen van de proeftijd is in het kader van de Wet langdurig toezicht, 
gedragsbeïnvloeding en vrijheidsbeperking geïntroduceerd door het amendement-Van Toorenburg 
c.s. (Kamerstukken II 2013/14, 33816, nr. 10). Blijkens de toelichting bij het amendement is 
beoogd voor wat betreft de criteria voor het telkens kunnen verlengen van die proeftijd aan te 
sluiten bij de criteria voor de tenuitvoerlegging van de zelfstandige maatregel als bedoeld in artikel 
38ab, eerste lid, Sr (sinds de inwerkingtreding van de Wet herziening tenuitvoerlegging 
strafrechtelijke beslissingen per 1 januari 2020: artikel 6:6:23b Sv). Ook de verwijzing in artikel 
6:1:18, tweede lid, Sv naar «de veroordeelde, bedoeld in artikel 38z, eerste lid, aanhef en onder b 
en c, van het Wetboek van Strafrecht» wijst erop dat is beoogd de niet-gemaximeerde verlenging 
van de proeftijd mogelijk te maken indien er ernstig rekening mee moet worden gehouden dat de 
veroordeelde opnieuw een misdrijf zal begaan waarvoor de zelfstandige maatregel kan worden 
opgelegd. In artikel 6:1:18, tweede lid, Sv wordt ten aanzien van het recidivegevaar evenwel 
verwezen naar een misdrijf «dat gericht is tegen of gevaar veroorzaakt voor de onaantastbaarheid 
van het lichaam van een of meer personen». Om in lijn met het voorgaande te verduidelijken dat 
de niet-gemaximeerde verlenging van de proeftijd niet alleen mogelijk is bij recidivegevaar voor 
een misdrijf als bedoeld in artikel 38z, eerste lid, onder b, Sr, maar ook bij recidivegevaar voor 
een misdrijf waarvoor op grond van artikel 38z, eerste lid, onder c, Sr een zelfstandige maatregel 
kan worden opgelegd, wordt – in artikel XLIII, onderdeel X, van dit wetsvoorstel – voorgesteld 
voornoemde zinsnede te vervangen door de zinsnede «wederom een misdrijf zal begaan waarvoor 
de rechter een maatregel strekkende tot gedragsbeïnvloeding of vrijheidsbeperking kan 
opleggen». Daarmee sluit de formulering van artikel 6:1:18, tweede lid, Sv aan bij de formulering 
in artikel 6:6:23b Sv.  
 
De in dit onderdeel en in artikel XLIII, onderdeel X, voorgestelde wijzigingen betreffen een 
verduidelijking ten aanzien van de mogelijkheden van de Wet langdurig toezicht. De gevolgen voor 
de werklast zijn onderdeel van de uitvoeringsconsequenties die in het kader van die wet in kaart 
zijn gebracht. Derhalve hebben deze verduidelijkingen geen aanvullende financiële gevolgen. 
 
 
23 
 

 
Onderdeel B 
 
Voordat het wetsvoorstel geweldsaanwending opsporingsambtenaar (Kamerstukken I 2019/20, 
34641, B) tot wet werd verheven, is het bij nota van wijziging – mede ter uitvoering van het 
Regeerakkoord “Vertrouwen in de toekomst” – aangevuld met een voorstel voor een wettelijke 
regeling betreffende de concentratie van strafzaken waarin opsporingsambtenaren zich moeten 
verantwoorden voor het aanwenden van geweld (Kamerstukken II 2018/19, 34641, nr. 7). 
Daartoe wordt de rechtbank Midden-Nederland bij uitsluiting bevoegd verklaard indien een 
ambtenaar, aan wie bij of krachtens artikel 7, eerste of negende lid, van de Politiewet 2012 of 
artikel 6, eerste lid, van de Wet op de bijzondere opsporingsdiensten de bevoegdheid geweld te 
gebruiken is toegekend, wordt vervolgd naar aanleiding van het in de uitoefening van zijn functie 
gebruiken van geweld. In de toelichting op de nota van wijziging wordt uiteengezet dat deze 
concentratie moet worden beschouwd als het logisch sluitstuk op de doelstelling van het 
wetsvoorstel – het beter toespitsen op de positie, taak en bevoegdheid van opsporingsambtenaren 
van de wettelijke systematiek van het onderzoek naar door hen toegepast geweld en van de 
vervolging en berechting van de betrokken opsporingsambtenaren. Dat vereist namelijk ook, mede 
gelet op het feit dat jaarlijks een beperkt aantal opsporingsambtenaren worden vervolgd, voor de 
beoordeling van de feiten specifieke deskundigheid op het gebied van zowel de voor 
opsporingsambtenaren toepasselijke wettelijke bepalingen die het geweldgebruik normeren als de 
wijze waarop opsporingsambtenaren hun werkzaamheden moeten verrichten en de 
(on)mogelijkheden van het gebruik van de verschillende geweldsmiddelen (Kamerstukken II 
2018/19, 34641, nr. 7, p. 3). Abusievelijk is bij de uitwerking van de regeling in de genoemde 
nota van wijziging over het hoofd gezien dat zonder aanpassing van de voorschriften inzake beklag 
over het niet vervolgen van strafbare feiten deze concentratie niet zou gelden voor de 
beklagregeling, terwijl voor de behandeling van beklagzaken evenzeer de hierboven besproken 
bijzondere rechterlijke expertise is vereist. De hier voorgestelde aanvulling van artikel 12, eerste 
lid, van het Wetboek van Strafvordering beoogt deze omissie recht te zetten door kort gezegd te 
bepalen dat ingeval van geweldsaanwending door een opsporingsambtenaar het gerechtshof 
Arnhem-Leeuwarden – zijnde de appelinstantie voor de rechtbank Midden-Nederland – uitsluitend 
bevoegd is tot behandeling van een klacht over niet vervolging. 
 
Onderdeel C 
 
In het Wetboek van Strafvordering worden op verschillende plaatsen regels gegeven die 
betrekking hebben op het gebruik van de zogeheten elektronische voorziening voor het indienen of 
kennis nemen van documenten door procesdeelnemers. In de betreffende bepalingen is 
voorgeschreven dat deze elektronische voorziening wordt aangewezen bij algemene maatregel van 
bestuur. Dit gebeurt in algemene zin in het Besluit digitale stukken Strafvordering, waarin de 
elektronische voorziening wordt gedefinieerd als een webportaal of andere internetdienst ten 
behoeve van de overdracht van de stukken aan of door de bevoegde instanties. Ter concrete 
uitwerking daarvan wijst de minister bij besluit de verschillende elektronische voorzieningen aan 
die op dit moment in gebruik zijn (zoals MijnOverheid, het webportaal van de Hoge Raad der 
Nederlanden, het digitale aangiftesysteem van de politie). Met de voorgestelde wijziging in de 
artikelen 12, vierde lid, 36a, tweede lid, 36d, tweede lid, 51ac, achtste lid, 163, vierde lid, 257e, 
vierde lid, 410, eerste lid, 450, vierde lid, eerste volzin, 552a, zesde lid, 552ab, tweede lid, en 
552b, tweede lid, Sv wordt de wettelijke grondslag voor de aanwijzing van de elektronische 
voorzieningen met de huidige subdelegatie in lijn gebracht door telkens te bepalen dat deze bij of 
krachtens algemene maatregel van bestuur kan worden aangewezen. Met artikel XXXII wordt deze 
wijziging ook doorgevoerd in artikel 49 van de Wet op de economische delicten.  
 
Onderdeel D 
 
Ter uitvoering van Europese regelgeving op het gebied van strafrechtelijke gegevensbescherming 
is per 1 januari 2019 aan artikel 27b Sv een nieuw vijfde lid toegevoegd (Wet van 17 oktober 2018 
25 
 

 
Door het vervallen van de strafverzwarende omstandigheden in artikel 175, derde lid, WVW, is 
onbedoeld ook de mogelijkheid tot de inzet van bepaalde strafvorderlijke bevoegdheden voor het 
opsporen van verkeersongevallen vervallen. Voordien kon de vaststelling van één van die 
omstandigheden al leiden tot verdenking van het misdrijf van artikel 6 WVW inclusief de 
strafverzwaringsgrond roekeloosheid. Gelet op het in dat geval geldende hogere strafmaximum 
was de inzet van bepaalde strafvorderlijke bevoegdheden, die slechts mogen worden aangewend 
bij verdenking van een voorlopige hechtenisfeit, dan mogelijk om de toedracht van het ongeval op 
te helderen. In het bijzonder kan worden gedacht aan het vorderen van gegevensverkeer met 
betrekking tot telecommunicatie, bijvoorbeeld om na te gaan of de verdachte kort voor of tijdens 
het ongeval gebruik maakte van een mobiele telefoon (artikel 126n Sv), of het vorderen van 
gegevens of camerabeelden (artikel 126nd Sv en artikel 126nda Sv).  
 
Van de kant van het openbaar ministerie en de politie hebben ons signalen bereikt dat in de 
praktijk al is gebleken dat dergelijke strafvorderlijke bevoegdheden in concrete zaken worden 
gemist. Aangezien het om ernstige situaties gaat waarin zorgvuldig onderzoek naar de toedracht 
van het ongeval moet kunnen plaatsvinden, wordt de uitoefening van dergelijke bevoegdheden 
mogelijk gemaakt door het misdrijf van schuld aan het veroorzaken van een ongeval met dood of 
letsel tot gevolg aan te merken als misdrijf bij verdenking waarvan een bevel voorlopige hechtenis 
kan worden gegeven. Daartoe wordt het misdrijf van artikel 175, eerste lid, WVW opgenomen in 
de opsomming in artikel 67, eerste lid, onderdeel c, Sv. Ten opzichte van de wet die gold voor 1 
januari 2020 is hiermee sprake van enige drempelverlaging, aangezien de situatie zoals bedoeld in 
artikel 175, eerste lid, onderdeel b, WVW, ongeclausuleerd wordt aangeduid en in beginsel alle 
soorten letsel kan omvatten, dus ook heel gering letsel. Uit een oogpunt van proportionaliteit ligt 
het echter voor de hand dat de inzet van de eerdergenoemde meer ingrijpende strafvorderlijke 
bevoegdheden bij verkeersongevallen in beginsel wordt beperkt tot situaties waarin sprake is van 
zwaar letsel. 
 
Vergelijkbare problemen zijn door het openbaar ministerie en de politie geconstateerd in situaties 
waarin een verdenking van overtreding van artikel 5a WVW ontstaat. Deze strafbaarstelling kent 
een andere opbouw. De omstandigheden uit artikel 175, derde lid, WVW zijn expliciet opgenomen 
als gedragingen waarin de verbodsbepaling van artikel 5a WVW bij uitstek kan bestaan, maar 
gelden niet als strafverzwarende omstandigheid. Daardoor is het voor dit misdrijf geldende 
strafmaximum van twee jaar ook niet toereikend voor de inzet van bepaalde strafvorderlijke 
bevoegdheden. Voor het bewijs van de gedragingen die overtreding van artikel 5a WVW opleveren 
zal doorgaans de vastlegging in een proces-verbaal nodig zijn, al dan niet vergezeld van foto-
opnamen, camerabeelden, meetresultaten of getuigenverklaringen. Daarvoor is doorgaans ook 
nodig dat de bestuurder zo mogelijk wordt staandegehouden en gehoord (Kamerstukken II 
2018/19, 35086, nr. 6, p. 12). Is dat niet mogelijk, dan kan hooguit de kentekenhouder op grond 
van artikel 165 WVW worden gevorderd bekend te maken wie op het moment van constatering de 
bestuurder was. Het niet voldoen aan die vordering is een overtreding; het roekeloos rijgedrag zelf 
kan niet op kenteken worden vervolgd worden omdat het gaat om een misdrijf. Met name voor 
deze situatie tekent zich de behoefte af ook voor wat betreft artikel 5a WVW bepaalde 
opsporingsbevoegdheden te kunnen toepassen, teneinde opheldering van dit delict buiten de 
heterdaadsituatie mogelijk te maken en de verdachte buiten heterdaad te kunnen aanhouden voor 
verhoor. Daartoe wordt het misdrijf van artikel 176, eerste lid, WVW opgenomen in de opsomming 
in artikel 67, eerste lid, onderdeel c, Sv. 
 
De NOvA meent dat door dit voorstel de mogelijkheden voor de toepassing van voorarrest voor 
deze delicten buitenproportioneel worden verruimd, nu zich geen ernstig letsel behoeft te hebben 
verwezenlijkt. Hoewel de wijziging dit wettelijk mogelijk maakt, is deze er niet primair op gericht 
op ruimere schaal over te gaan tot de toepassing van voorarrest. Artikel 67 Sv neemt nu eenmaal 
een centrale plaats in binnen de wettelijke regeling van de opsporingsbevoegdheden, tot de 
uitoefening waarvan een discretionaire bevoegdheid bestaat. Dit brengt mee dat in het concrete 
geval altijd een afweging moet plaatsvinden of inzet van de bevoegdheid in het belang van het 
27 
 

In het derde lid van artikel 126zo Sv is abusievelijk artikel 126nf, tweede en derde lid, Sv, van 
overeenkomstige toepassing verklaard. Deze verwijzing maakt dat zowel voor de toepassing van 
het eerste lid van 126zo Sv (vorderen van niet-inhoudelijke gegevens), als voor de toepassing van 
het tweede lid van dat artikel (vorderen van inhoudelijke gegevens) een schriftelijke machtiging 
van de rechter-commissaris is vereist. Deze systematiek wijkt onbedoeld af van de systematiek 
van de vergelijkbare artikelen 126ng en 126ug Sv. 
 
Op grond van de artikelen 126ng en 126ug kan de officier van justitie immers zelfstandig de niet-
inhoudelijke gegevens vorderen. Ten aanzien van de inhoudelijke gegevens is in de artikelen 
126ng, derde lid en 126ug, derde lid, bepaald dat deze vordering niet kan worden gericht tot de 
verdachte en dat artikel 96a, derde lid, Sv van overeenkomstige toepassing is (waardoor 
verschoningsgerechtigden niet verplicht zijn aan de vordering te voldoen). In de artikelen 126ng, 
vierde lid en 126ug, vierde lid, is vervolgens ook bepaald dat inhoudelijke gegevens alleen door de 
officier gevorderd kunnen worden na een voorafgaande schriftelijke machtiging van de rechter-
commissaris. 
 
Hetgeen is gesteld in artikel 126ng, derde en vierde lid, Sv, dient van overeenkomstige toepassing 
te zijn op artikel 126zo, tweede lid, Sv. Door de verwijzing naar artikel 126nf, tweede en derde lid, 
kan de officier van justitie op grond van artikel 126zo Sv geen zelfstandige vordering doen tot het 
verstrekken van niet-inhoudelijke gegevens. Vanuit wetssystematisch oogpunt kan dan ook 
worden geconcludeerd dat de verwijzing in artikel 126zo, derde lid, Sv naar het tweede en derde 
lid van artikel 126nf Sv op een kennelijke misslag van de wetgever berust. Voorgesteld wordt 
daarom de systematiek van artikel 126zo Sv gelijk te stellen met de systematiek van de artikelen 
126ng en 126ug Sv. Hierdoor kan de officier van justitie zelfstandig niet-inhoudelijke gegevens 
vorderen in het geval van aanwijzingen van een terroristisch misdrijf.  
 
Voor de toepassing van artikel 126zo, tweede lid, Sv, blijft een voorafgaande machtiging van de 
rechter-commissaris vereist (vorderen van inhoudelijke gegevens). Ook het voorschrift dat deze 
vordering niet tot de verdachte kan worden gericht en dat artikel 96a, derde lid, van 
overeenkomstige toepassing is, geldt zo alleen voor de vordering van inhoudelijke gegevens. 
 
Vanwege het feit dat in artikel 126zo, derde lid, twee artikelen van overeenkomstige toepassing 
worden verklaard, is de aanhef van het lid ook gewijzigd door ‘Artikel’ te vervangen door ‘De 
artikelen’. 
 
Onderdeel L 
 
In de Wet uitbreiding slachtofferrechten is artikel 258a Sv opgenomen, dat de verschijningsplicht 
voor verdachten van bepaalde strafbare feiten betreft. In het eerste lid, onder b, van dit artikel 
wordt ten onrechte verwezen naar artikel 181, eerste en tweede lid, Sr. Deze verwijzing wordt 
gecorrigeerd: het betreft artikel 181, onder 1° en 2°, Sr. 
 
Onderdelen M, N, O, R en S 
 
Met deze voorgestelde onderdelen wordt de verplichting ingevoerd om digitaal te procederen in 
strafzaken bij de Hoge Raad der Nederlanden. Deze verplichting is van toepassing op alle 
strafzaken die de tweede kamer (strafkamer) van de Hoge Raad behandelt, tenzij de wet of de 
Hoge Raad anders bepaalt. De verplichting geldt voor de procureur-generaal bij de Hoge Raad, 
voor vertegenwoordigers van het openbaar ministerie, voor de raadsman van de verdachte en 
voor de advocaat van een andere procespartij. Een andere procespartij dan de verdachte kan de 
benadeelde partij betreffen, of een belanghebbende in de cassatieprocedure tegen een 
beschikking, bijvoorbeeld de rechthebbende derde die een klaagschrift tegen inbeslagneming heeft 
ingediend.  
 
Voor een toekomstbestendige en goed functionerende strafrechtketen is verdere digitalisering 
noodzakelijk. Daarop wordt ingezet via diverse projecten om uiteenlopende doelstellingen te 
realiseren, onder meer binnen het Programma Digitalisering strafrechtketen (Kamerstukken II 
2019/20, 29279, nr. 548, nr. 562 en nr. 591; Kamerstukken I 2019/20, 35300 VI, AM). Een 
verplichting tot digitaal procederen voor professionele procespartijen wordt ook opgenomen in het 
29 
 

Bemelmans, Digitaal procederen bij de Hoge Raad in alle strafzaken mogelijk, NJB 2020/493). 
Inmiddels wordt in ruim veertig procent van de strafzaken waarin een advocaat optreedt, digitaal 
geprocedeerd. De mogelijkheid tot digitaal procederen in alle strafzaken bestaat nog maar kort. Te 
verwachten is dat, gelet op de positieve ervaringen tot nu toe en de toenemende bekendheid van 
het webportaal bij strafadvocaten, het percentage aanzienlijk zal stijgen. Bij de invoering van de 
verplichting om in fiscale zaken digitaal te procederen zijn met online instructiebijeenkomsten 
(webinars) goede ervaringen opgedaan. Dit soort webinars of andere vormen van instructie zullen 
door de Hoge Raad ook voor strafadvocaten en het openbaar ministerie kunnen worden 
georganiseerd. 
 
Invoering van verplicht digitaal procederen in cassatie in strafzaken sluit aan bij het civiele 
cassatieprocesrecht, waarin digitaal procederen via het webportaal ‘Mijn Zaak Hoge Raad’ al sinds 
1 maart 2017 verplicht is in civiele ‘vorderingszaken’ (Stb. 2017, 16). Met ingang van 15 april 
2020 is het bovendien voor beroepsmatige rechtsbijstandsverleners, vertegenwoordigers van 
bestuursorganen en niet-natuurlijke personen die procederen bij een belasting- of 
bestuursrechtelijke zaak bij de Hoge Raad verplicht gebruik te maken van het digitale portaal (Stb. 
2020, 99). De voorgestelde verplichting sluit, behalve bij het civiele en fiscale cassatieprocesrecht, 
ook aan bij vergelijkbare voorzieningen in het bestuursrecht. Artikel 8:36a van de Algemene wet 
bestuursrecht bepaalt dat beroep langs elektronische weg wordt ingesteld en dat partijen ‘ook de 
overige stukken langs elektronische weg’ indienen, tenzij de bestuursrechter anders bepaalt. 
 
Het webportaal is in strafzaken beschikbaar voor advocaten en hun kantoormedewerkers (via de 
advocatenpas of de gemachtigdenpas) en op afzienbare termijn ook voor leden van de 
cassatiedesk van het openbaar ministerie (via eHerkenning). Via dit portaal kunnen zij 
bijvoorbeeld de schriftuur met cassatiemiddelen (artikel 437 Sv) indienen. Als digitaal wordt 
geprocedeerd, vinden de inzage in of de toezending van (afschriften van) stukken en de 
kennisgeving van beslissingen vanwege de Hoge Raad plaats door het uploaden daarvan in het 
webportaal. Het kan daarbij bijvoorbeeld gaan om een afschrift van de conclusie van de procureur-
generaal (artikel 439, derde en vierde lid, Sv) of het arrest van de Hoge Raad (artikel 444 Sv). 
 
Digitaal procederen impliceert dat niet alleen het indienen van inhoudelijke, voor de beslissing op 
het cassatieberoep relevante (proces)stukken langs elektronische weg is aangewezen, maar ook 
dat het verzenden van procedurele berichten, zoals een verzoek van de raadsman om aanvulling 
van de processtukken of om verlenging van een door de wet of de rolraadsheer gestelde termijn 
langs de elektronische weg verloopt (respectievelijk artikel 4.3.6.3 en 4.3.7.1 van het 
Procesreglement Hoge Raad der Nederlanden). De verplichting tot digitaal procederen ziet niet op 
het aanwenden van het rechtsmiddel. Het instellen van beroep in cassatie gebeurt bij de griffie van 
het gerecht door of bij hetwelk de beslissing is gegeven (artikel 449 e.v. Sv). De verplichting ziet 
evenmin op de verdachte en het slachtoffer. Voor de verdachte en het slachtoffer is “bij of 
krachtens deze wet” ook voorzien in de mogelijkheid langs elektronische weg een verzoek te doen 
(zie de artikelen 36a en 51ac Sv), maar de voorgestelde bepaling verplicht hen daartoe dus niet.  
 
Uitzonderingen op de verplichting tot digitaal procederen kunnen worden gemaakt bij wet of door 
de Hoge Raad. Van laatstgenoemde mogelijkheid is bijvoorbeeld sprake indien de Hoge Raad voor 
bepaalde zaken of bepaalde procespartijen een dergelijke uitzondering opneemt in zijn 
procesreglement (Stcrt. 2017, 5928, zoals nadien gewijzigd; tevens gepubliceerd op 
www.hogeraad.nl). In het huidige procesreglement is bijvoorbeeld een uitzondering gemaakt voor 
zaken waarin beroep in cassatie wordt ingesteld tegen een uitspraak in een belastingzaak van een 
rechtbank of gerechtshof of van een gerecht in het Caribische deel van het Koninkrijk. Ook voor 
Caribische strafzaken zal een dergelijke uitzondering worden opgenomen in het procesreglement, 
nu het nog geruime tijd kan duren voordat een inlogmiddel voor het Caribisch gebied kan worden 
gerealiseerd. Hiermee kan worden verzekerd dat de verplichting voor het Caribisch gebied pas 
gaat gelden op een moment dat dat openbaar ministerie en advocatuur aldaar daarvoor voldoende 
zijn toegerust. Van de mogelijkheid te bepalen dat de verplichting tot digitaal procederen niet 
geldt, kan daarnaast door de Hoge Raad gebruik worden gemaakt indien onverhoopt sprake zou 
zijn van een (langdurigere) verstoring van de werking van het webportaal. 
 
 
31 
 

de behandeling van het verzoekschrift wordt voortgezet, waarbij het onder meer kijkt naar de aard 
van de in het verzoekschrift geuite klacht(en) en beziet of de opgeworpen geschilpunten 
3
vergelijkbaar zijn met geschilpunten die het EHRM in eerdere zaken heeft beoordeeld. In dat 
opzicht kan de beslissing om de zaak om die reden van de rol te schrappen worden opgevat als 
een zekere bevestiging door het EHRM dat van de schending die in de eenzijdige verklaring wordt 
erkend, sprake is. 
 
Uit een reeks recente beslissingen van het EHRM tekent zich echter de lijn af dat het EHRM niet 
meer overgaat tot het schrappen van een verzoekschrift van de rol na een eenzijdige verklaring 
van een staat waarin een schending van het verdrag of een protocol daarbij wordt erkend, indien 
een daaropvolgende mogelijkheid tot herziening in het nationale recht niet in gelijke mate als na 
4
een veroordelende uitspraak van het EHRM is verzekerd. In het bijzonder is hiervan sprake in die 
zaken waarin de mogelijkheid tot herziening in de procedure die tot de veroordeling of een 
veroordeling wegens eenzelfde feit heeft geleid in beginsel als de meest aangewezen vorm voor 
5
rechtsherstel kan worden gezien. Dit was het geval in de recente zaken Keskin/Nederland en Van 
de Kolk/Nederland, waarin de Nederlandse staat middels een eenzijdige verklaring erkende dat 
een schending van artikel 6 EVRM had plaatsgevonden, meer specifiek van het ondervragingsrecht 
6
onderscheidenlijk het recht op verhoorbijstand bij het politieverhoor. Ondanks deze eenzijdige 
verklaring besloot het EHRM het verzoekschrift niet van de rol te schrappen, nu het Nederlandse 
recht niet (expliciet) voorziet in een herzieningsmogelijkheid naar aanleiding van een dergelijke 
‘strike-out decision’.  
 
Tegen deze achtergrond wordt voorgesteld door aanpassing van artikel 457 Sv mogelijk te maken 
dat een Nederlandse rechterlijke veroordeling kan worden herzien op grond van een beslissing van 
het EHRM om een zaak van de rol te schrappen naar aanleiding van een eenzijdige verklaring van 
de Nederlandse staat waarin wordt erkend dat (een protocol bij) het EVRM is geschonden in de 
procedure die tot de veroordeling in kwestie heeft geleid. Voorgesteld wordt te bepalen dat 
herziening niet alleen mogelijk is op grond van een uitspraak waarin het EHRM met zoveel 
woorden vaststelt dat het verdrag of een protocol daarbij is geschonden in de procedure die tot de 
veroordeling of een veroordeling wegens hetzelfde feit heeft geleid, maar ook op grond van een 
beslissing van het EHRM die daarmee kan worden gelijkgesteld. Van dat laatste is sprake indien 
het EHRM na beoordeling van de afgelegde eenzijdige verklaring zoals hierboven aangeduid, 
beslist om de zaak om die reden van de rol te schrappen. 
 
Indien het EHRM – ondanks een afgelegde eenzijdige verklaring – besluit de zaak toch 
(gedeeltelijk) verder en inhoudelijk te behandelen, kan die beslissing voor de toepassing van de 
voorgestelde wijziging niet zonder meer worden gelijkgesteld met een uitspraak van het EHRM 
waarin een schending van het verdrag of een protocol daarbij wordt vastgesteld. In de 
laatstgenoemde situatie zal de veroordeelde de einduitspraak van het EHRM moeten afwachten. 
 
Evenals voor de ontvankelijkheid van een herzieningsverzoek op grond van een geslaagde klacht 
bij het EHRM, geldt bij een herzieningsverzoek op grond van een ‘strike-out decision’ naar 
aanleiding van een eenzijdige verklaring als voorwaarde, dat herziening noodzakelijk is met het 
oog op rechtsherstel als bedoeld in artikel 41 EVRM. In sommige gevallen kan de geconstateerde 
schending vragen oproepen over de juistheid van een veroordeling; rechtsherstel kan dan 
inhouden dat wie ten onrechte is veroordeeld, alsnog wordt vrijgesproken. Blijkt bijvoorbeeld uit 
een uitspraak van het EHRM dat in de strafzaak het onpartijdigheidvereiste is geschonden, dan kan 
dit gebrek na heropening van de zaak door een nieuwe berechting door onpartijdige rechters 
                                                 
3
 Zie bijvoorbeeld EHRM 6 mei 2003, nr. 26307/95 (Tahsin Acar/Turkije), par. 75-76 en EHRM 5 
juli 2016, nr. 44898/10 (Jeronovics/Letland), par. 64. 
4
 Zie EHRM 5 oktober 2017, nr. 1006/07 (Aviakompaniya A.T.I., Zat/Oekraïne) en EHRM 26 juli 
2018, nr. 35778/11 (Dridi/Duitsland). 
5
 EHRM 14 mei 2020, nr. 22238/13 (Romic e.a./Kroatië), par. 83 
6
 EHRM 19 januari 2021, nr. 2205/16 (Keskin/Nederland) en EHRM 28 mei 2019, nr. 23192/15 
(Van de Kolk/Nederland). 
33 
 

Onderdeel V 
 
De Wet uitbreiding slachtofferrechten voegt een nieuw derde lid toe aan artikel 495b Sv. Die 
bepaling beoogt jeugdige verdachten uit te zonderen van de verschijningsplicht bij de uitspraak. 
De reden hiervoor is dat de waardigheid en privacy van het minderjarige slachtoffer aangetast 
kunnen worden als hij verplicht aanwezig is bij het uitspreken van het vonnis. Dit betreft vooral de 
situatie dat pers, slachtoffers en publiek bij de uitspraak in de zaal zitten. In het nieuwe derde lid 
van 495b Sv wordt hiertoe bepaald dat artikel 363, eerste lid, laatste zin, niet van toepassing is. 
In het voorlopig verslag van de vaste commissie voor Justitie en Veiligheid van de Eerste Kamer 
wezen de fractieleden van GroenLinks erop dat geen uitzondering werd gemaakt op artikel 345, 
zesde lid, Sv.  
 
De regering heeft in haar memorie van antwoord onderkend dat misverstanden op dit punt moeten 
worden voorkomen en dat het vanuit dat oogpunt gewenst is dat ook een uitzondering wordt 
gemaakt op artikel 345, zesde lid, Sv (Kamerstukken I 2020/2021, 35349, C, blz. 15). Met het 
onderhavige wijzigingsvoorstel wordt aan deze toezegging voldaan. 
 
Onderdeel W 
 
Met de Wet computercriminaliteit III (Stb. 2018, 322) is een nieuw lid aan artikel 552a Sv 
toegevoegd. Door een abusievelijke fout in de nummering van die wijzigingswet, bevat artikel 
552a Sv thans tweemaal een tiende lid. Dit wordt met de onderhavige wijziging hersteld, door het 
laatst toegevoegde artikellid te vernummeren tot het elfde lid.  
 
Onderdeel X 
 
Deze wijziging is toegelicht in de artikelsgewijze toelichting bij artikel XLII, onderdeel C.  
 
Onderdeel Y 
 
Deze wijziging beoogt een weggevallen zinsnede in artikel 6:4:2 Sv te herstellen. Met de Wet 
herziening tenuitvoerlegging strafrechtelijke beslissingen (Stb. 2017, 82) en de Invoeringswet 
herziening tenuitvoerlegging strafrechtelijke beslissingen (Stb. 2019, 504) is het oude artikel 36f, 
zevende lid, Sr overgeheveld naar het huidige artikel 6:4:2, zevende lid, Sv. Die bepaling regelt 
onder meer dat als een onherroepelijke schadevergoedingsmaatregel binnen acht maanden niet 
(volledig) wordt betaald, de staat het resterende bedrag uitkeert aan het slachtoffer of de 
personen genoemd in artikel 51f, tweede lid, Sv. In het oude artikel 36f, zevende lid, Sr was 
daarbij bepaald dat uitkering alleen plaatsvindt aan het slachtoffer en de personen die geen 
rechtspersoon zijn. Bij het overhevelen van de bepaling naar het Wetboek van Strafvordering is 
die zinsnede echter weggevallen. Voorgesteld wordt dit te herstellen. 
 
Onderdeel Z 
 
De voorgestelde wijziging van artikel 6:4:5, derde lid, Sv volgt uit de verantwoordelijkheid van de 
Minister voor Rechtsbescherming voor de tenuitvoerlegging van strafrechtelijke beslissingen. Het 
artikel regelt de mogelijkheid van verhaal met dwangbevel ten behoeve van de inning van 
geldelijke sancties. Sinds 1 januari 2020 wordt verhaal met dwangbevel niet langer genomen door 
de officier van justitie, maar door de minister (namens deze door het CJIB). Als tegen het 
dwangbevel verzet wordt aangetekend bij de raadkamer, is het dan ook wenselijk dat de minister 
door de raadkamer wordt opgeroepen en ter zake wordt gehoord. Artikel 6:4:5, derde lid, Sv 
bepaalt dit thans echter niet. Bij gebrek aan een bijzondere bepaling geldt de hoofdregel van 
artikel 23, tweede lid, Sv en wordt het openbaar ministerie opgeroepen. Het openbaar ministerie 
heeft evenwel geen betrokkenheid (meer) bij het uitvaardigen van het dwangbevel. Met 
onderhavige wijziging wordt de minister daarom aangewezen als procesvertegenwoordiger. Daarbij 
wordt gebruik gemaakt van de ruimte die artikel 23, tweede lid, Sv laat voor afwijkende 
35 
 

Kern van deze wijziging is dat aan de gelijktijdige toepasselijkheid van de regeling van 
vervangende jeugddetentie met die van gijzeling, een einde komt. In navolging van de suggesties 
van de Rvdr zal volgens het voorstel uitsluitend de regeling van de gijzeling toepasselijk blijven. 
Als gevolg hiervan komt de laatste volzin uit artikel 36f, vijfde lid, Sr te vervallen (Artikel XLII, 
onderdeel B). Het is daarnaast niet langer noodzakelijk, zoals in de consultatieversie van dit 
wetsvoorstel voorzien, om in de jeugdtitel van het Wetboek van Strafrecht ook nadere 
voorschriften te geven over de ontnemingsmaatregel (artikel 36e Sr) of de 
schadevergoedingsmaatregel (artikel 36f Sr). De onderdelen die hierop betrekking hadden zijn 
komen te vervallen. Omdat de toepassing van gijzeling bij de schadevergoedingsmaatregel al volgt 
uit de rechterlijke beslissing waarin de schadevergoedingsmaatregel is opgelegd, hoeft op het 
moment dat het nemen van verhaal ter inning niet slaagt, geen rechter te worden aangezocht. De 
beslissing over de toepassing van gijzeling ligt bij het openbaar ministerie. Voor de gijzeling na 
een ontnemingsmaatregel is dit anders en wordt bij het opleggen van de betalingsverplichting door 
de rechter geen duur van de gijzeling bepaald. Hier dient door de officier van justitie een vordering 
te worden ingesteld om te worden gemachtigd gijzeling toe te passen (vgl. ook Kamerstukken II 
2014/15, 34086, nr. 3, blz. 94 en 108). Het advies van de Rvdr geeft geen aanleiding tot een 
heroverweging op dit punt. Wel wordt de kinderrechter belast met de beoordeling van de vordering 
wanneer deze nog minderjarig is. 
 
Voor wat betreft de tenuitvoerlegging van de gijzeling merken wij op dat uit de Beginselenwet 
justitiële jeugdinrichtingen reeds voortvloeit dat een bevel gijzeling daar, tot het bereiken van de 
meerderjarigheid, kan worden tenuitvoergelegd (artikel 8, eerste lid, onderdeel d, Beginselenwet 
justitiële jeugdinrichtingen). We zien geen aanleiding om in navolging van het advies van de Rvdr, 
ook dáárna nog de tenuitvoerlegging van dit bevel juist in deze pedagogische omgeving van de 
justitiële jeugdinrichtingen voort te zetten. De titel voor vrijheidsbeneming die met het bevel 
gijzeling is gegeven, maakt een verblijf in een bijzondere op bescherming, behandeling en 
(her)opvoeding gerichte omgeving niet noodzakelijk.  
 
Onderdelen CC, subonderdelen 1 en 3, DD en FF 
 
Deze onderdelen voeren wijzigingen door in de regeling van de pij-maatregel. Aanleiding hiervoor 
is de beslissing van het Gerechtshof Arnhem-Leeuwarden in een zaak die betrekking had op de 
verlenging van de voorwaardelijke beëindiging van de pij-maatregel (ECLI:NL:GHARL:2020:6049). 
De wijziging in artikel 6:6:37 (onderdeel FF) is op deze beslissing terug te voeren. Als gevolg 
hiervan blijft de pij-maatregel van kracht tot het moment waarop de beslissing tot verlenging van 
de voorwaardelijke beëindiging onherroepelijk is. Ook artikel 6:6:32, dat eveneens betrekking 
heeft op de voorwaardelijke beëindiging van de pij-maatregel, ondergaat in dit verband wijziging 
(onderdeel CC, subonderdeel 1). Naar analogie van artikel 6:6:31, eerste lid, worden termijnen 
gegeven voor het indienen van de vordering tot verlenging van de voorwaardelijke beëindiging. 
Dergelijke voorzieningen ontbreken in de huidige regeling.  
 
In het achtste lid wordt een onjuiste verwijzing hersteld (onderdeel CC, subonderdeel 3). 
Verwezen wordt naar artikel 6:3:15 (voorlopige aanhouding door de officier van justitie) in plaats 
van naar 6:6:15 (mogelijkheden tot het instellen van hoger beroep) dat reeds op grond van artikel 
6:6:37, derde lid, Sv toepasselijk is.  
 
Tot slot ondergaat ook artikel 6:6:33 over de omzetting van de pij-maatregel in de maatregel van 
tbs wijziging (onderdeel DD). Met een verwijzing naar artikel 6:6:11, vierde lid, wordt ook hier 
beoogd de pij-maatregel van kracht te laten blijven totdat op de vordering tot omzetting is beslist. 
 
Onderdelen CC, subonderdeel 2 en EE 
 
Deze wijzigingen zijn nader toegelicht in de artikelsgewijze toelichting bij artikel XLII, onderdelen 
B en D tot en met F. 
 
37 
 

