 
Cahier 2021-29 
Artikel 2.3 Wet forensische 
zorg in de praktijk 
Toepassing en ervaringen van ketenpartners 
in de eerste anderhalf jaar na inwerkingtreding 
  
 

Cahier  
De reeks Cahier omvat de rapporten van onderzoek dat door en in opdracht van het 
Wetenschappelijk Onderzoek- en Documentatiecentrum is verricht. Opname in de 
reeks betekent niet dat de inhoud van de rapporten het standpunt van de Minister van 
Justitie en Veiligheid weergeeft. 
Alle rapporten van het WODC zijn gratis te downloaden van repository.wodc.nl. 
  

Inhoud 
 Afkortingen 9 
 Samenvatting 10 
1 Inleiding en methoden 19 
1.1 Achtergrond onderzoek 19 
1.2 Doel en reikwijdte eerste evaluatie artikel 2.3 Wfz 21 
1.3 Onderzoeksvragen en toelichting 22 
1.4 Begrippen rond artikel 2.3 Wfz 24 
1.4.1 Continuïteit van zorg 24 
1.4.2 Forensische zorg en reguliere (verplichte) zorg 25 
1.4.3 Forensische en algemene GGz instellingen 25 
1.4.4 Beveiligingsniveaus 26 
1.5 Introductie methoden 26 
1.6 Methode beschrijving artikel 2.3 Wfz 26 
1.7 Methode kwantitatieve gegevens toepassing artikel 2.3 Wfz 27 
1.7.1 G egevensbron 27 
1.7.2 Analyses 27 
1.7.3 Dataveiligheid 27 
1.8 Methode e-mailuitvraag instanties ketenpartners 28 
1.8.1 Respondenten 28 
1.8.2 Procedure en vragen 28 
1.8.3 Analyse gegevens e-mailuitvraag 28 
1.9 Methode interviews praktijkfunctionarissen ketenpartners 28 
1.9.1 Respondenten en werkwijze 28 
1.9.2 Analyse en rapportage interviewgegevens 30 
1.10 Leeswijzer 30 
2 Artikel 2.3 Wet forensische zorg 31 
2.1 Introductie 31 
2.2 Beschrijving en onderdelen 31 
2.3 Doelen artikel 2.3 Wfz 33 
2.4 Doelgroepen artikel 2.3 Wfz 34 
2.5 Artikel 37 Sr vervangen door artikel 2.3 Wfz 36 
2.6 Beknopte historische schets artikel 2.3 Wfz 38 
2.7 Veiligheid en Zorg: de vormgeving van artikel 2.3 Wfz 42 
2.7.1 Aansluiting bij de Wvggz en Wzd 42 
2.7.2 Verschillen tussen artikel 2.3 Wfz-machtiging en machtiging door de civiele rechter 43 
2.7.3 Ambtshalve machtiging door de strafrechter 45 
2.8 Fasen en ketenpartners bij toepassing van artikel 2.3 Wfz 47 
3 Artikel 2.3 Wfz in cijfers 50 
3.1 Introductie 50 
3.2 Aantal verzoekschriften en machtigingen 50 
3.2.1 Overzicht aantal verzoekschriften en machtigingen 50 
3.2.2 Traject van de verzoekschriften 52 
3.2.3 Artikel 2.3 Wfz in vergelijking met voormalig artikel 37 Sr 55 
Wetenschappelijk Onderzoek- en Documentatiecentrum Cahier 2021-29  |  5 
 

6 Uitvoering zorgmachtiging artikel 2.3 Wfz 99 
6.1 Introductie 99 
6.2 Plaatsing 99 
6.2.1 Het plaatsingsproces 99 
6.2.2 Plaatsingstermijnen 100 
6.2.3 Overwegingen plaatsing 100 
6.2.4 Niet-plaatsing bij aangewezen instelling 102 
6.2.5 Duur machtiging 102 
6.3 Toestemmingsvereiste minister 103 
6.3.1 Praktische aspecten 103 
6.3.2 Principiële aspecten 104 
6.4 Artikel 2.3 Wfz en de rechtspositie van de patiënt 105 
6.4.1 Minder stigma voor patiënten? 105 
6.4.2 Rechtspositie slechter als strafrechter zorgmachtiging afgeeft? 105 
6.4.3 ‘Doorgeschoten’ rechtspositie Wvggz 106 
6.4.4 Veel verschillende rechtsposities 106 
6.4.5 Vermenging van civiel recht en strafrecht 106 
6.4.6 Plan van aanpak 107 
6.4.7 Betrekken van naasten en toegang tot vertrouwenspersoon 108 
6.5 Randvoorwaarden toepassing artikel 2.3 Wfz 109 
6.5.1 Capaciteit beveiligde bedden 109 
6.5.2 Dashboard beveiligde bedden 110 
6.5.3 Gekwalificeerd personeel 111 
6.5.4 Financiering van beveiligde bedden 112 
6.6 Visies respondenten op de toekomst van artikel 2.3 Wfz 112 
6.7 Belangrijkste bevindingen 114 
7 Artikel 2.3 Wfz in combinatie met de Wzd 116 
7.1 Introductie 116 
7.2 Doelgroepen van artikel 2.3 Wfz 116 
7.3 Procedure artikel 2.3 Wfz 117 
7.3.1 Overweging officier van justitie 117 
7.3.2 Starten voorbereiding verzoekschrift 117 
7.3.3 De medische verklaring 118 
7.3.4 Wettelijke vertegenwoordiger 119 
7.3.5 Advies CIZ over noodzaak rechterlijke machtiging 119 
7.3.6 Wlz-indicatie en financiering 119 
7.3.7 Plaatsing na afgifte rechterlijke machtiging 120 
7.4 Doorgeleiding van strafrecht naar reguliere zorg 122 
7.5 Rechtspositie van cliënten 123 
7.6 Belangrijkste bevindingen 124 
8 Slothoofdstuk 125 
8.1 Introductie 125 
8.2 Wat komt terecht van doorstroming via artikel 2.3 Wfz? 125 
8.2.1 Toepassing van artikel 2.3 Wfz 125 
8.2.2 Terughoudendheid algemene GGz ten aanzien van artikel 2.3 Wfz-patiënten 126 
8.2.3 Doorstroom vanuit het strafrecht via een reguliere zorg- of rechterlijke machtiging 128 
8.2.4 Capaciteitsgebrek 129 
8.3 Ervaren belemmeringen in de uitvoering van artikel 2.3 Wfz 130 
8.3.1 Bekendheid en ervaring met art 2.3 Wfz 130 
8.3.2Tijdrovende en complexe procedure 131 
Wetenschappelijk Onderzoek- en Documentatiecentrum Cahier 2021-29  |  7 
 

Afkortingen 
3RO 3 Reclasseringsorganisaties (Reclassering Nederland, Stichting 
Verslavingsreclassering GGz, Stichting Leger des Heils Jeugdbescherming 
& Reclassering) 
AWBZ Algemene wet bijzondere ziektekosten 
Bfz Besluit forensische zorg 
Bvt Beginselenwet verpleging terbeschikkinggestelden 
CIZ Centrum Indicatiestelling Zorg 
DJI Dienst Justitiële Inrichtingen  
FPA Forensische Psychiatrische Afdeling 
FPC Forensisch Psychiatrisch Centrum 
FPK Forensische Psychiatrische Kliniek 
FVA  Forensische verslavingsafdeling 
FVK  Forensische verslavingskliniek 
GGz  Geestelijke gezondheidszorg 
JenV Justitie en Veiligheid 
NIFP Nederlands Instituut voor Forensische Psychiatrie en Psychologie 
NVvR Nederlandse Vereniging voor Rechtspraak 
Nza  Nederlandse zorgautoriteit 
OM  Openbaar Ministerie 
PI  Penitentiaire inrichting 
PPC  Penitentiair Psychiatrisch Centrum 
Rfz Regeling forensische zorg 
RIBW  Regionale instelling voor beschermd en begeleid wonen 
RSJ  Raad voor Strafrechtstoepassing en Jeugdbescherming 
RvdR Raad voor de Rechtspraak 
RVZ Raad voor Volksgezondheid en Zorg 
SGLVG Sterk Gedragsgestoord Licht Verstandelijk Gehandicapt 
Sr  Wetboek van Strafrecht 
Stb  Staatsblad  
Tbs  Maatregel terbeschikkingstelling  
VWS Ministerie van Volksgezondheid, Welzijn, en Sport 
Wet Bopz Wet Bijzonder opnemingen in psychiatrische ziekenhuizen 
Wfz Wet forensische zorg 
Wlz  Wet langdurige zorg  
Wvggz Wet verplichte geestelijke gezondheidszorg 
Wzd  Wet zorg en dwang 
  
Wetenschappelijk Onderzoek- en Documentatiecentrum Cahier 2021-29  |  9 
 

2 Welke ervaringen hebben ketenpartners met artikel 2.3 Wfz gedurende de eerste 
anderhalf jaar na inwerkingtreding?  
 
Daarbij richten wij ons in de interviews op de volgende thema’s:  
a Factoren die volgens respondenten van belang zijn om te bepalen of artikel 2.3 
Wfz voor een betrokkene wel of niet geschikt is.  
b Helpende en belemmerende factoren die respondenten ervaren wat betreft 
praktische uitvoerbaarheid in de verschillende fasen van voorbereiding en 
uitvoering van een machtiging via artikel 2.3 Wfz.  
c Helpende en belemmerende factoren die respondenten ervaren wat betreft 
rolverdeling en informatie-uitwisseling tussen betrokken ketenpartners.  
d Helpende en belemmerende factoren die respondenten ervaren wat betreft 
randvoorwaarden (zoals financiering, capaciteit en personeel).  
e De mogelijkheden voor doorgeleiding van personen vanuit een strafrechtelijk 
kader naar reguliere verplichte zorg na invoering artikel 2.3 Wfz die 
respondenten ervaren.  
Methoden 
Voor het kwantitatieve onderzoek naar de toepassing van artikel 2.3 Wfz zijn gegevens 
uit het zorg-informatiesysteem (OMZIS) van het Openbaar Ministerie (OM) geanaly-
seerd. De ervaringen van ketenpartners zijn door middel van semi-gestructureerde 
interviews verkregen. In totaal zijn er 41 interviews afgenomen met functionarissen 
werkzaam bij ketenpartners die betrokken zijn bij de toepassing van artikel 2.3 Wfz, 
waaronder de rechtspraktijk, justitiële instellingen en zorginstellingen in de forensische 
en algemene GGZ.  
Reikwijdte 
Dit eerste evaluatieonderzoek over artikel 2.3 Wfz heeft kort na invoering van het 
wetsartikel plaatsgevonden. Een vroege evaluatie waarin het implementatieproces en 
de eerste ervaringen met de nieuwe wetgeving centraal staan kan een indicatie geven 
van hoe voorziene en onvoorziene factoren de werking in de praktijk (zullen gaan) 
beïnvloeden. Ook kunnen al indicatoren worden gebruikt om in beeld te krijgen of de 
werking van de wetgeving zich beweegt richting de gewenste doelen. 
 
Het onderzoek biedt een rijk beeld van de verschillende ervaringen, maar het aantal 
geïnterviewde praktijkprofessionals is om praktische redenen beperkt. Op basis daar-
van kunnen geen algemene uitspraken worden gedaan over de ervaringen van de 
totale groep praktijkprofessionals. 
Belangrijkste bevindingen  
Artikel 2.3 Wfz in cijfers 
Uit de gegevens van het OM blijkt dat er 102 zorgmachtigingen en 14 rechterlijke 
machtigingen via artikel 2.3 Wfz zijn afgegeven in de eerste anderhalf jaar dat arti- 
kel 2.3 Wfz in werking was. Zo’n 93% van de zorgmachtigingen en bijna 83% van de 
rechterlijke machtigingen die bij een rechtbank zijn ingediend zijn ook daadwerkelijk 
Wetenschappelijk Onderzoek- en Documentatiecentrum Cahier 2021-29  |  11 
 

Respondenten waaronder rechters benoemen een groep die tussen wal en schip valt. 
Hier lijkt artikel 2.3 Wfz tekort te schieten omdat er geen geschikt zorgaanbod is. Het 
gaat om personen met psychische stoornissen, veelal meerdere diagnoses en risicovol 
gedrag. Deze patiënten worden wat gedrag betreft te risicovol geacht voor verplichte 
zorg, maar te licht voor tbs. Het delictrisico zorgt voor een dilemma, respondenten 
ervaren hierbij een te grote kloof tussen tbs en zorgmachtiging.  
 
Respondenten lopen tegen veel uitvoeringsproblemen aan als personen zonder geldige 
verblijfstitel voor een machtiging via artikel 2.3 Wfz in aanmerking komen. Inzet van 
een gespecialiseerde instelling hierbij achten zij belangrijk.  
 
Artikel 2.3 Wfz biedt volgens respondenten meer mogelijkheden dan er voorheen 
waren voor maatwerk om personen vanuit het strafrecht naar reguliere (verplichte) 
zorg door te geleiden. Deze mogelijkheden zijn ontstaan doordat een persoon in 
tegenstelling tot bij het voormalige artikel 37 Sr, niet meer als ontoerekeningsvatbaar 
hoeft te worden beschouwd en er door artikel 2.3 Wfz nieuwe combinaties mogelijk 
zijn van een (voorwaardelijke) straf of maatregel en een zorgmachtiging. Responden-
ten vragen zich, vanwege uitvoeringsproblemen, echter af in hoeverre dit bredere 
toepassingsbereik in de praktijk ook tot uiting komt. 
 
Respondenten hebben de indruk dat over het algemeen de doorgeleiding vanuit het 
strafrecht naar reguliere verplichte zorg sinds de inwerkingtreding van artikel 2.3 Wfz 
onveranderd is gebleven, ingewikkelder is geworden of zelfs is verslechterd. Verslech-
tering wordt geweten aan nieuwe problemen, zoals moeizaam lopende voorbereidings-
procedures voor een zorgmachtiging via artikel 2.3 Wfz, maar ook structurele langer 
bestaande problemen zoals capaciteitsgebrek, financieringsproblemen en terughou-
dendheid bij algemene zorginstellingen ten opzichte van patiënten met een strafrech-
telijke voorgeschiedenis. 
 
Anderzijds wordt genoemd dat voor specifieke groepen met artikel 2.3 Wfz meer 
mogelijkheden tot doorgeleiding naar reguliere verplichte zorg zijn ontstaan. Onder 
deze groep vallen onder andere personen van wie de tbs-maatregel of maatregel tot 
plaatsing in een inrichting voor jeugdigen (PIJ) niet wordt verlengd, personen die niet 
volledig ontoerekeningsvatbaar geacht worden, en psychisch kwetsbare personen  
die voor inwerkingtreding van artikel 2.3 Wfz zonder nazorg uit detentie zouden zijn 
gegaan.  
Voorbereiding zorgmachtiging artikel 2.3 Wfz 
In de eerste anderhalf jaar na inwerkingtreding zijn de kennis en ervaring op het 
gebied van artikel 2.3 Wfz gegroeid bij ketenpartners. Er is op dat gebied echter ook 
nog veel te winnen geven respondenten aan. Artikel 2.3 Wfz blijft een ingewikkeld 
wetsartikel voor de functionarissen die ermee moeten werken, vooral wanneer zij er 
relatief weinig mee in aanraking komen zoals voor veel strafrechters geldt. De wet- en 
regelgeving rond artikel 2.3 Wfz levert op meerdere punten onduidelijkheden op die 
deels al worden aangepakt. Voorbeelden zijn de financiering van het voorbereidings-
proces via artikel 2.3 Wfz en van beveiligde bedden, de verschillende regelingen rond 
vormen van verplichte zorg en inperking van vrijheden, de procedure voor toestem-
ming van de minister bij tijdelijke onderbreking of voortijdige beëindiging van ver-
plichte zorg, het klachtrecht bij artikel 2.3 Wfz-patiënten in een forensisch psychia-
trisch centrum (FPC) en de gronden voor informatie-uitwisseling tussen justitiële 
instellingen en zorgaanbieders.  
Wetenschappelijk Onderzoek- en Documentatiecentrum Cahier 2021-29  |  13 
 

algemene GGz weinig beveiliging kan bieden en geen expertise heeft wat betreft 
risicomanagement. Ook wordt vermenging met patiënten met een strafrechtelijk ver-
leden riskant gevonden voor andere patiënten en personeel. Specifiek bij een artikel 
2.3 Wfz-patiënt die uit detentie komt werkt belemmerend bij de uitvoering van de 
zorgmachtiging dat vaak alle voorzieningen als woning en werk of dagbesteding zijn 
stopgezet. Soms ervaart een geneesheer-directeur of zorgverantwoordelijke uit de 
algemene GGz druk om een artikel 2.3 Wfz-patiënt te plaatsen terwijl deze eigenlijk 
vindt dat die niet in de instelling past. Voor een PPC is het vanwege hun moeilijk 
plaatsbare populatie juist helpend dat er in beginsel een ontvangende instelling door 
het OM wordt aangewezen. In specifieke situaties, zoals een negatief advies door een 
aangewezen instelling en bij ambtshalve afgifte door de strafrechter als er geen ont-
vangende instelling is aangewezen, kan onduidelijkheid ontstaan over de vraag welke 
partij de verantwoordelijkheid heeft voor plaatsing van een patiënt met een artikel 2.3 
Wfz zorgmachtiging.  
 
Veel respondenten bekritiseren de vermenging van civiel recht en strafrecht die ont-
staat bij artikel 2.3 Wfz. Een belangrijk voorbeeld van de zogenoemde strafrechtelijke 
inkleuring van artikel 2.3 Wfz is het toestemmingsvereiste van de minister dat aan de 
orde is bij een tijdelijke onderbreking of de beëindiging van verplichte zorg. Respon-
denten voelen principiële bezwaren tegen het toestemmingsvereiste omdat het een 
strafrechtelijke inmenging is in een civielrechtelijke regeling waarbij de verantwoorde-
lijkheid is toebedeeld aan de geneesheer-directeur. Belemmerend hierbij is ook dat  
de procedure om toestemming te krijgen in hun ervaring lang duurt, wat als negatief 
wordt gezien voor de rechtspositie van de patiënt. Er wordt zelden toestemming 
gevraagd voor de onderbreking of beëindiging van zorg en zorgaanbieders ervaren de 
criteria hiervoor als onduidelijk. 
 
Dat met artikel 2.3 Wfz een vermenging van civiel recht en strafrecht ontstaat kan nog 
andere negatieve gevolgen voor de rechtspositie hebben geven respondenten aan. Zo 
is voor personen met een zorgmachtiging via artikel 2.3 Wfz die in een PI of PPC ver-
blijven de toegang tot vertrouwenspersonen nog onvoldoende geregeld. Ook worden 
naasten van artikel 2.3 Wfz-patiënten nog te weinig betrokken bij de zorg.  
 
Respondenten ervaren veel capaciteitsproblemen en daarmee plaatsingsproblemen.  
Er zijn maar weinig beveiligde bedden beschikbaar. Artikel 2.3 Wfz-plaatsingen, regu-
liere zorgmachtiging-plaatsingen en forensische zorgplaatsingen concurreren om 
schaarse beveiligde bedden, waar bovendien steeds vaker ook patiënten met risicovol 
gedrag uit de algemene GGz aanspraak op maken is de indruk van sommige respon-
denten. Het dashboard beveiligde bedden helpt om meer inzicht in de beschikbaar- 
heid van beveiligde bedden te creëren. Het dashboard heeft echter geen plaatsings-
bevoegheid. Financiering van beveiligde bedden voor artikel 2.3 Wfz-patiënten is 
volgens respondenten nog niet altijd kostendekkend. 
 
Er is een roep om een forensische variant van artikel 2.3 Wfz. Volgens respondenten 
zou een forensische versie van artikel 2.3 Wfz een aantal zaken oplossen: een derge-
lijke maatregel zou de te grote kloof kunnen overbruggen die nu wordt ervaren tussen 
tbs met dwangverpleging en de zorgmachtiging, een dergelijke machtiging maakt 
scherper onderscheid mogelijk tussen patiënten bij wie wel en bij wie niet delictpre-
ventie van belang is, de algemene GGz zou zich dan kunnen richten op degenen bij 
wie dat laatste niet het geval is, terwijl de forensische zorgaanbieders zich ontfermen 
over degenen die wel delictpreventie nodig hebben. 
Wetenschappelijk Onderzoek- en Documentatiecentrum Cahier 2021-29  |  15 
 

Conclusies 
Artikel 2.3 Wfz wordt gebruikt, ondanks ervaren uitvoeringsproblemen. Met een aantal 
van ruim honderd toegekende machtigingen in de eerste anderhalf jaar na 
inwerkingtreding, levert artikel 2.3 Wfz echter (nog) een kleine bijdrage aan de 
doorstroom vanuit het strafrecht naar reguliere verplichte zorg. 
 
Op basis van de kwalitatieve informatie uit de interviews lijkt plaatsing van artikel 2.3 
Wfz-patiënten in de algemene GGz vooralsnog weinig van de grond te komen. Foren-
sische GGz-instellingen als FPA’s en FPK’s zijn minder terughoudend ten aanzien van 
patiënten met een strafrechtelijk verleden. Toch is ook plaatsing daar niet altijd een-
voudig. Aan dat laatste lijken vooral randvoorwaardelijke factoren als financiering en 
capaciteit ten grondslag te liggen, maar mogelijk zijn ook hier patiënten met meerdere 
diagnoses in combinatie met risicovol gedrag moeilijk te plaatsen. Een belangrijke 
kanttekening is dat om definitieve conclusies te kunnen trekken over waar personen 
met een art 2.3 Wfz-machtiging worden geplaatst, kwantitatieve gegevens over de 
daadwerkelijke doorstroom nodig zijn. 
 
De route vanuit het strafrecht naar reguliere verplichte zorg via een zorgmachtiging  
of rechterlijke machtiging die door de civiele rechter wordt verleend, is in het onder-
havige onderzoek nog niet via kwantitatieve gegevens in beeld. Wel zijn er duidelijke 
aanwijzingen uit de interviews dat deze route regelmatig wordt toegepast. 
 
De werking van artikel 2.3 Wfz hangt voor een belangrijk deel af van het verloop van 
de uitvoering ervan. Enerzijds is er sprake van terughoudendheid vanuit de algemene 
GGz ten aanzien van patiënten met een zogeheten forensisch profiel die via artikel 2.3 
Wfz de algemene GGz in zouden komen. Anderzijds worden meerdere belemmeringen 
gesignaleerd die de voorbereiding en uitvoering van artikel 2.3 Wfz bemoeilijken 
waaronder gebrekkige bekendheid met artikel 2.3 Wfz onder ketenpartners, onduide-
lijkheden in de wetgeving en uitvoering, de tijdrovende voorbereidingsprocedure voor 
de artikel 2.3 Wfz-machtiging, barrières in de informatie-uitwisseling tussen zorgaan-
bieders en justitiële instellingen, praktische en principiële bezwaren tegen het toe-
stemmingsvereiste van de minister en weeffouten in de artikel 2.3 Wfz-procedure in 
relatie tot de Wzd. Personen met meerdere diagnoses zoals psychische stoornissen, 
verslaving en/of verstandelijke beperking in combinatie met risicovol gedrag lijken 
überhaupt moeilijk te plaatsen omdat er voor hen weinig zorgaanbod zou zijn. 
 
Van groot belang zijn ook de randvoorwaarden die nodig zijn voor de doorgeleiding 
van patiënten vanuit het strafrecht naar reguliere (verplichte) zorg. Adequate finan-
ciering van beveiligde bedden en voldoende capaciteit binnen zowel de forensische als 
de algemene GGz zijn belangrijke voorwaarden voor de uitvoering van artikel 2.3 Wfz. 
Als gevolg van jarenlange afbouw van beddencapaciteit en in de algemene GGz ook 
afbouw van langdurige en complexe zorg ten gunste van ambulante voorzieningen, 
lijkt niet aan de voorwaarde van het bieden van de noodzakelijke capaciteit voldaan te 
kunnen worden. 
 
Tegelijkertijd worden door respondenten factoren benoemd die helpend zijn in de 
uitvoering van artikel 2.3 Wfz: het bredere palet aan mogelijkheden en doelgroepen 
van het schakelartikel, versterking van de samenwerking tussen ketenpartners door 
het op basis van de Wvggz verplichte regio-overleg en de ontwikkeling van het dash-
board beveiligde bedden. Voor verschillende knelpunten worden in het onderhavige 
Wetenschappelijk Onderzoek- en Documentatiecentrum Cahier 2021-29  |  17 
 

1 Inleiding en methoden 
1.1 Achtergrond onderzoek 
De Wet forensische zorg (Wfz) biedt een kader op hoofdlijnen voor de inkoop en orga-
nisatie van forensische zorg aan volwassenen. In artikel 2.3 Wfz wordt geregeld dat de 
strafrechter de bevoegdheid krijgt om in verschillende fasen van het strafproces een 
zorgmachtiging of rechterlijke machtiging af te geven. Mogelijke toeleidingstrajecten 
zijn: toeleiding naar gedwongen zorg ter vervanging van strafrechtelijke vervolging, 
tijdens de strafrechtelijke vervolging, als (onderdeel van) de afdoening, of na afloop 
van straf of maatregel. Met de inwerkingtreding van artikel 2.3 Wfz is het oude artikel 
37 Wetboek van Strafrecht (Sr) vervallen. Via dit wetsartikel kon een volledig ontoe-
rekeningsvatbaar geachte persoon uit het strafrecht naar de geestelijke gezondheids-
zorg (GGz) worden ‘gesluisd’. Doordat het strikte criterium van ontoerekeningsvat-
baarheid vervalt, is de doelgroep van artikel 2.3 Wfz in potentie veel breder dan die 
van het oude artikel 37 Sr. 
 
Eén van de conclusies die Steinmann trekt in haar proefschrift uit 2019 over de stelsel-
wijziging van de forensische zorg is dat continuïteit van zorg vanuit de strafrechtelijke 
forensische zorg (zorg op basis van een strafrechtelijke titel) naar reguliere zorg door 
betrokkenen in de praktijk als het zwakste punt na de wijziging van het forensische 
zorgstelsel wordt gezien (Steinmann, 2019). Het probleem van aansluiting tussen de 
forensische zorg en de algemene geestelijke gezondheidszorg bestaat al decennia 
(Raad voor Maatschappelijke Ontwikkeling, 2007; Raad voor de Volksgezondheid en 
Zorg, 2012; Van der Wolf, 2012; Bangma et al., 2017; Candel & Wijga, 2017; Neder-
landse Zorgautoriteit, 2018; De Vogel, 2018; De Vogel, Schaftenaar & Clercx, 2019; 
Van der Wolf, Reef & Wams, 2020). Met het in 2020 ingevoerde artikel 2.3 Wfz beoogt 
de wetgever de continuïteit van zorg te verbeteren (Kamerstukken II 2009/10, 32 
398, nr. 3). Het onderhavige onderzoek richt zich met behulp van vraaggesprekken en 
een e-mailuitvraag op de eerste ervaringen van professionals in de praktijk met artikel 
2.3 Wfz. Daarnaast worden de eerste kwantitatieve gegevens over de toepassing van 
artikel 2.3 Wfz besproken.  
 
In de literatuur zien we over artikel 2.3 Wfz verschillende verwachtingen en vooral 
veel vragen (Nauta en Van Dijk, 2012; Mevis, Klappe & Van der Wolf, 2019; Van 
Oploo, Prinsen & Bakkum, 2020). Deze lopen uiteen van juridisch-procedurele vragen 
zoals de vraag wanneer het Openbaar Ministerie (OM) voor een zorgmachtiging naar 
de strafrechter gaat in plaats van naar de civiele rechter (Mevis et al., 2019 p. 364), 
de vraag hoe de zorgmachtiging op basis van artikel 2.3 Wfz in de praktijk gecombi-
neerd zal worden met andere modaliteiten zoals (voorwaardelijke) gevangenisstraf 
(Mevis et al., 2019 p 365), de vraag hoe strafrechters zullen omgaan met het feit dat 
de zorgmachtiging gebonden is aan regels van het civiele recht (Reijntjes-Wenden-
burg, 2020), tot de vraag of artikel 2.3 Wfz zal leiden tot een ander type (meer 
agressieve) patiënten binnen de algemene GGZ-instellingen (Nauta & Van Dijk, 2012). 
Ook zijn er al enkele eerste bevindingen uit jurisprudentie gerapporteerd (Klappe, 
Mevis & Van der Wolf, 2020).  
 
Daarnaast hebben meerdere auteurs zorgen en kritiek geuit over de voorziene effecten 
van artikel 2.3 Wfz op de algemene GGz. Zo zijn er zorgen over de vermenging van 
straf- en civielrecht bij de machtiging via artikel 2.3 Wfz, wat ertoe zou leiden dat deze 
Wetenschappelijk Onderzoek- en Documentatiecentrum Cahier 2021-29  |  19 
 

1.2 Doel en reikwijdte eerste evaluatie artikel 2.3 Wfz 
Dit deelonderzoek beoogt een eerste beeld te geven van de toepassing van en ervarin-
gen met artikel 2.3 Wfz. Wij gebruiken daarbij zowel kwantitatieve methoden: analyse 
van registratiegegevens, als kwalitatieve methoden: een e-mailuitvraag en interviews. 
Een eerste kwantitatief beeld van de toepassing van artikel 2.3 Wfz geven wij aan de 
hand van registratiecijfers uit het zorginformatiesysteem van het OM (OMZIS). Het 
onderzoek levert door middel van een verdiepende interviews, aangevuld met informa-
tie uit de e-mailuitvraag een kwalitatief beeld van de eerste ervaringen van ketenpart-
ners met artikel 2.3 Wfz in de praktijk. Het doel van de e-mailuitvraag die in januari 
2021 is gedaan was met name het identificeren van belangrijke thema’s voor de ver-
diepende interviews die in het late voorjaar en de zomer van 2021 zijn gehouden. 
Gegevens uit de e-mailuitvraag zijn tevens beperkt in de rapportage verwerkt ter 
aanvulling van de interviews. Voor de interviews is een brede groep zorgprofessionals, 
praktijkjuristen en anderen benaderd. Daarmee biedt het onderzoek een rijk beeld van 
de verschillende ervaringen van ketenpartners. Tegelijk is om praktische redenen het 
aantal vraaggesprekken begrensd tot ruim veertig. De bevraging levert daarmee een 
beeld op van de ervaringen van een beperkt aantal praktijkprofessionals. Op basis 
daarvan kunnen geen algemene uitspraken worden gedaan over de ervaringen van de 
totale groep praktijkprofessionals. 
 
Evaluatie van het nieuwe stelsel forensische zorg zal op grond van artikel 8.1 Wfz 
plaatsvinden drie jaar na inwerkingtreding (gerekend vanaf januari 2019) en vervol-
gens na elke vijf jaar. Een belangrijke constatering is dat dit eerste evaluatieonderzoek 
over artikel 2.3 Wfz op verzoek van het Directoraat-Generaal Straffen en Beschermen 
(DGS&B) kort na invoering van dit wetsartikel plaatsvindt. De gegevens waarover 
wordt gerapporteerd hebben betrekking op de eerste anderhalf jaar na inwerkingtre-
ding van artikel 2.3 Wfz. Vaak wordt (terecht) gesteld dat bij een korte tijdsspanne 
tussen invoering en evaluatie nog niet goed kan worden beoordeeld of de desbetref-
fende wetgeving het beoogde doel behaalt. Omdat de wetgeving nog maar kort in 
werking is, kunnen doelen nog niet behaald zijn, of is er nog niet genoeg informatie 
verkrijgbaar om dit na te gaan (Kautto & Similä, 2005). Ook is er in een vroeg stadium 
een risico dat vooral ‘kinderziektes’ en aanloopproblemen worden gesignaleerd, al zijn 
die wellicht juist ook interessant om snel in het vizier te hebben omdat ze relatief 
gemakkelijk op te lossen kunnen zijn (Rossi, Freeman & Lipsey, 2004). Verder kunnen 
in deze vroege periode kwantitatieve gegevens nog beperkt inzicht geven in hoe vaak 
de wetgeving zal worden toegepast. Dat komt omdat men in het begin veelal nog 
zoekende is hoe de wetgeving toe te passen (dit laatste wordt ook bevestigd in de 
interviews, o.a. paragraaf 5.2) en de toepassing daardoor minder kan zijn dan in latere 
jaren. Tegelijkertijd is de interesse van betrokken ketenpartners in een evaluatie juist 
vaak extra groot bij nieuwe wetgeving of andere nieuwe beleidsinstrumenten (Kautto 
& Similä, 2005). Het kan bovendien wel degelijk zinvol zijn om (ook) in een vroeg 
stadium een evaluatie te verrichten waarin dan vooral het implementatieproces en  
de eerste ervaringen met de nieuwe wetgeving centraal staan. Er zijn daaraan ver-
schillende voordelen. In de eerste plaats laat onderzoek zien dat ontwikkelaars van 
wetgeving of andere beleidsinstrumenten maar zelden alle factoren tevoren kunnen 
inschatten die van invloed zijn op de uitwerking van dat instrument in de praktijk 
(Kautto & Similä, 2005). Een vroege evaluatie waarbij naar de daadwerkelijke toepas-
sing en naar de ervaringen van betrokken ketenpartners wordt gekeken, kan helpen 
deze factoren in kaart te brengen. In de tweede plaats kan met een vroege evaluatie 
weliswaar meestal nog niet worden onderzocht in hoeverre de doelen die met de wet-
geving worden nagestreefd daadwerkelijk bereikt worden, wel kunnen er al bepaalde 
Wetenschappelijk Onderzoek- en Documentatiecentrum Cahier 2021-29  |  21 
 

artikel 2.3 Wfz kunnen wij al enkele indicatoren identificeren die in dit stadium infor-
matie geven of de uitwerking in de praktijk de gewenste richting opgaat wat betreft 
continuïteit van zorg, in het bijzonder doorstroming vanuit het strafrecht naar reguliere 
verplichte zorg. Dit betreft: de mate waarin artikel 2.3 Wfz wordt toegepast en de 
mate waarin artikel 2.3 Wfz-patiënten worden geplaatst in algemene respectievelijk 
forensische GGz-instellingen. Daarnaast bieden de ervaringen van ketenpartners met 
de toepassing van artikel 2.3 Wfz een belangrijke indicatie van de mate waarin belem-
merende of juist helpende factoren optreden die de uitvoering van het wetsartikel 
beïnvloeden. 
 
Van de toepassing van artikel 2.3 Wfz in de eerste anderhalf jaar na inwerkingtreding 
kunnen wij een kwantitatief beeld geven. Hiertoe worden gegevens die het OM bij- 
houdt in het registratiesysteem OMZIS geanalyseerd. 
 
De hoofdvraag van dit kwantitatieve onderzoek luidt als volgt: 
 
1 Hoe vaak is artikel 2.3 Wfz in de eerste anderhalf jaar na inwerkingtreding 
toegepast? 
 
We richten ons daarbij op de volgende deelonderwerpen en -vragen: 
a Aantallen machtigingen. Hoe vaak is een zorgmachtiging of rechterlijke machti-
ging artikel 2.3 Wfz door het OM aangevraagd? Hoe vaak is een zorgmachtiging 
of rechterlijke machtiging via artikel 2.3 Wfz door de strafrechter afgegeven? 
Welke regionale patronen zien we wat betreft de afgifte van machtigingen via 
artikel 2.3 Wfz door rechtbanken? 
b Persoonskenmerken. Welke kenmerken hebben personen voor wie een artikel 
2.3 Wfz-machtiging wordt aangevraagd? 
c Rol actoren. Wie initieert een artikel 2.3 Wfz-machtiging? Hoe vaak is de officier 
van justitie aanwezig op de zitting bij de behandeling van de machtiging artikel 
2.3 Wfz door de strafrechter? 
d Verzoekschriften in de tijd. Hoeveel verzoekschriften worden er per maand 
afgegeven? Wat is het tijdsverloop tussen aanvraag en beslissing? Bij hoeveel 
van de aanvankelijke machtigingen via artikel 2.3 Wfz is aansluitend een 
machtiging afgegeven door de civiele rechter? 
 
Het aantal machtigingen via artikel 2.3 Wfz wordt afgezet tegen het aantal reguliere 
machtigingen via de civiele rechter en tegen het aantal plaatsingen in een psychia-
trisch ziekenhuis dat voorheen jaarlijks op basis van artikel 37 Sr plaatsvond. 
 
In het jaar dat het onderhavige onderzoek werd uitgevoerd waren er nog geen kwan-
titatieve gegevens beschikbaar over de mate waarin artikel 2.3 Wfz-patiënten werden 
geplaatst in algemene en forensische GGz-instellingen. Wel kunnen wij dit kwalitatief 
in kaart brengen vanuit de reacties en schattingen van respondenten. 
 
Met behulp van de semi-gestructureerde interviews geven wij een beeld van de erva-
ringen en overwegingen van praktijkfunctionarissen, werkzaam bij organisaties die 
ketenpartners vormen wat betreft de toepassing van artikel 2.3 Wfz. In het vervolg 
duiden wij hen ook wel kortweg aan met ‘ketenpartners’. Het onderzoek richt zich op 
zowel ervaringen met de schakeling via artikel 2.3 Wfz naar een zorgmachtiging op 
basis van de Wvggz, als op de schakeling via artikel 2.3 Wfz naar een rechterlijke 
machtiging op basis van de Wzd. In de praktijk bleek echter dat de laatstgenoemde 
Wetenschappelijk Onderzoek- en Documentatiecentrum Cahier 2021-29  |  23 
 

van zorg is een belangrijke voorwaarde voor doorstroom vanuit een strafrechtelijk 
kader naar reguliere (verplichte) zorg. 
1.4.2 Forensische zorg en reguliere (verplichte) zorg 
Zorg in een strafrechtelijk kader wordt forensische zorg genoemd. Forensische zorg is 
geestelijke gezondheidszorg, verslavingszorg en verstandelijk gehandicaptenzorg die 
4
wordt verleend aan personen met een strafrechtelijke titel (art. 1.1 lid 2 Wfz). Om 
forensische zorg te kunnen bieden moet een instelling gecontracteerd zijn door de 
5
dienst justitiële inrichtingen (DJI) van het ministerie van JenV. 
 
Reguliere zorg betreft geestelijke gezondheidszorg, verslavingszorg en verstandelijk 
gehandicaptenzorg die niet plaatsvindt op basis van een strafrechtelijke titel. Artikel 
2.3 Wfz is geen strafrechtelijke titel, daarom is zorg aan personen met een machtiging 
op basis van artikel 2.3 Wfz reguliere verplichte zorg.  
1.4.3 Forensische en algemene GGz-instellingen, justitiële instellingen 
Enigszins verwarrend is dat er naast reguliere en forensische zorg, ook ‘reguliere’ of 
algemene en forensische GGz-instellingen (zorgaanbieders) kunnen worden onder-
scheiden. Wij kiezen er vanwege mogelijke verwarring in dit rapport voor om de term 
‘algemene GGz-instellingen’ te gebruiken in plaats van de (in de literatuur ook gebrui-
kelijke) term ‘reguliere GGz-instellingen’. Het onderscheid tussen algemene en foren-
sische GGz-instellingen betreft een ander soort onderscheid dan dat tussen forensische 
en reguliere zorg. Bij algemene en forensische GGz-instellingen gaat het om een 
onderscheid tussen instellingen wat betreft het beveiligingsniveau dat zij kunnen 
bieden (zie volgende deelparagraaf). Er zijn veel instellingen die zorg kunnen bieden 
aan zowel personen met forensische zorg, als aan personen met reguliere zorg. 
 
In het rapport onderscheiden wij verschillende typen instellingen die forensische en/of 
reguliere zorg bieden: justitiële instellingen, forensische GGz-instellingen en algemene 
GGz-instellingen. Onder justitiële instellingen vallen forensisch psychiatrische centra 
(FPC’s) en penitentiair psychiatrische centra (PPC’s). FPC’s bieden forensische zorg op 
een hoog beveiligingsniveau. De vier PPC’s die Nederland kent bieden op een hoog 
beveiligingsniveau psychiatrische zorg aan gedetineerden met ernstige psychische 
problemen.  
 
Algemene GGz-instellingen kunnen basis- en gespecialiseerde geestelijke gezondheids-
zorg omvatten en hebben veelal een laag beveiligingsniveau, het zijn bijvoorbeeld 
algemene psychiatrische ziekenhuizen.  
Forensische GGz-instellingen en -afdelingen hebben een medium tot hoog beveili-
gingsniveau. Het gaat dan om forensisch psychiatrische klinieken (FPK’s) en foren- 
sisch psychiatrische afdelingen (FPA’s). FPA’s zijn meestal onderdeel van een 
algemeen psychiatrisch ziekenhuis. Vaak zijn algemene en forensische GGz-instel-
lingen onderdeel van een grotere ‘zorgkoepel’, een fusie van meerdere instellingen.  
In een aantal gevallen omvat een koepel zowel algemene als forensische GGz-voor-
zieningen, maar er zijn ook koepels zonder een forensisch onderdeel. De koepels 
omvatten naast klinische ook ambulante algemene of forensische GGz-voorzieningen, 
                                                
4
 https://www.forensischezorg.nl/introductie/keten-forensische-zorg/forensische zorgtitels, geraadpleegd  
25 november 2021. 
5
 https://www.forensischezorg.nl/introductie/keten-forensische-zorg/zorgaanbieders, geraadpleegd  
25 november 2021. 
Wetenschappelijk Onderzoek- en Documentatiecentrum Cahier 2021-29  |  25 
 

1.7 Methode kwantitatieve gegevens toepassing artikel 2.3 Wfz 
1.7.1 Gegevensbron 
Voor de kwantitatieve analyses worden gegevens gebruikt over de toepassing van 
artikel 2.3 Wfz uit het zorginformatiesysteem van het OM (OMZIS). In OMZIS worden 
gegevens ten aanzien van de Wvggz-werkzaamheden van het OM geregistreerd. Daar-
naast wordt informatie over de rechterlijke machtigingen in het kader van de Wzd op-
genomen, maar in mindere mate omdat er in de Wzd geen wettelijke grondslag voor 
6
het registreren van deze gegevens is opgenomen. OMZIS bestaat sinds 2019 en is 
vanaf 2020 in gebruik genomen, tegelijk met de inwerkingtreding van de Wvggz, Wzd 
en artikel 2.3 Wfz. In OMZIS wordt informatie bijgehouden over de machtigingen op 
basis van artikel 2.3 Wfz vanaf het moment dat het OM start met de voorbereiding 
voor een verzoekschrift tot en met de rechterlijke uitspraak. OMZIS omvat ook ge-
gevens over eventuele aansluitende zorgmachtigingen. De meeste gegevens voor de 
voorbereiding van de zorg- en rechterlijke machtigingen via artikel 2.3 Wfz worden 
aan de arrondissementsparketten via beveiligde e-mail aangeleverd. De start van de 
procedure wordt vervolgens handmatig geregistreerd. Daardoor kunnen de aantallen 
mogelijk enigszins afwijken van het daadwerkelijke aantal machtigingen. Het OM heeft 
ervoor gekozen om een strikte scheiding aan te houden tussen OMZIS, waarin infor-
matie over zorg wordt geregistreerd, en het Geïntegreerd Processysteem Strafrecht 
(GPS) waarin het OM gegevens over strafzaken registreert. De uitstroom uit het straf-
recht via een zorgmachtiging afgegeven door de civiele rechter blijft om praktische 
redenen wat kwantitatieve gegevens betreft in het onderhavige onderzoek uit beeld. 
Wel is aan deze route in de interviews aandacht besteed. 
1.7.2 Analyses 
Het doel van de analyses van de OMZIS-gegevens is om een beeld te vormen van het 
gebruik van artikel 2.3 Wfz gedurende de eerste anderhalf jaar dat dit schakelartikel in 
werking is. Hiertoe beschrijven wij de aantallen verzoekschriften en afgegeven machti-
gingen en brengen die via grafieken in beeld. Alle aanvragen voor een artikel 2.3 Wfz-
verzoekschrift die zijn geregistreerd door het OM worden meegenomen in de analyses. 
De nadruk bij de analyses ligt vanwege de aard van de beschikbare gegevens op het in 
kaart brengen van het aantal verzoekschriften en het aantal toegewezen machtigingen 
en de ontwikkeling hiervan gedurende de onderzoeksperiode. Daarnaast wordt ook 
gekeken naar het aantal verzoekschriften dat elke rechtbank binnenkrijgt en verwerkt 
en welk regionaal patroon daarin te zien is. 
1.7.3 Dataveiligheid 
De gegevens van het OM zijn via een beveiligde digitale route aan het WODC geleverd. 
Gepseudonimiseerde ID-nummers zijn vervangen door nietszeggende unieke onder-
zoeksnummers zodat persoonsgegevens niet herleidbaar zijn. Alle databestanden zijn 
in een beveiligde map, waar slechts twee onderzoekers toegang toe hebben, op de 
beveiligde server van het WODC opgeslagen. 
                                                
6
 De wettelijke grondslag voor het registeren van gegevens over zorgmachtigingen staat enkel vermeld in  
de Wvggz (art. 8:28 Wvggz en art. 8:30 Wvggz). Een soortgelijke grondslag voor het registreren van 
gegevens over rechterlijke machtigingen ontbreekt in de Wzd. Hierdoor is het niet mogelijk om bepaalde 
informatie die wij in het onderhavige onderzoek rapporteren over de artikel 2.3 Wfz-machtigingen via de 
Wvggz, ook over de artikel 2.3 Wfz-machtigingen via de Wzd te verkrijgen. 
Wetenschappelijk Onderzoek- en Documentatiecentrum Cahier 2021-29  |  27 
 

psychologen. Vijf van de interviews waren dubbelinterviews (met twee geïnterview-
den) en een van de interviews was met drie respondenten. Alle interviews zijn online 
gehouden, vrijwel altijd via Webex Meet.  
 
Bij een aantal organisaties ligt het vanwege het karakter van de functie of instelling 
voor de hand om deze landelijk te bevragen: 
• Openbaar Ministerie (OM): landelijke verplichte zorg officier van justitie en 
beleidsfunctionaris (1 dubbelinterview). 
• Penitentiaire psychiatrische centra (PPC’s): behandelcoördinatoren (3 interviews,  
1 per PPC). 
• Forensisch psychiatrische centra (FPC’s): geneesheer-directeuren (2 interviews). 
• Nederlands Instituut voor Forensische Psychiatrie en Psychologie (NIFP): jurist en 
beleidsmedewerker (1 dubbelinterview). 
• Reclassering Nederland en Stichting Verslavingsreclassering: beleidsfunctionarissen 
(1 triple interview). 
• Instelling voor sterk gedragsgestoorde licht verstandelijk gehandicapten (SGLVG) 
Boschoord (onderdeel Trajectum): eerste geneeskundige (1 interview). 
• Drie organisaties van cliënt/patiënt- en familievertrouwenspersonen: beleidsfunc-
tionarissen en een vertrouwenspersoon (1 dubbelinterview, 2 enkelinterviews,  
1 per organisatie). 
• Dienst Justitiële Inrichtingen (DJI): plaatsingsfunctionaris (1 interview). 
• Dashboard beveiligde bedden: coördinator (1 interview). 
• Centrum Indicatiestelling Zorg (CIZ): beleidsfunctionarissen (1 dubbelinterview). 
 
De interviews met functionarissen uit de rechtspraktijk en zorgaanbieders zijn binnen 
drie regio’s gehouden, te weten Amsterdam, Midden-Nederland en Noord-Nederland. 
Deze zijn gekozen vanwege hun spreiding over het land en variatie wat betreft stede-
lijk gebied en bevolkingsdichtheid. De regio’s zijn in afstemming met de onderzoeks-
groep Evaluatie Wvggz/Wzd van het AUMC/Trimbos-instituut gekozen zodat dubbele 
belasting van bepaalde regio’s zo veel mogelijk zou worden voorkomen. Het AUMC/ 
Trimbos-instituut heeft echter de regionale aanpak uiteindelijk om praktische redenen 
los moeten laten. 
 
In de regio’s Amsterdam, Midden-Nederland en Noord-Nederland zijn bevraagd:  
• OM: verplichte zorg officieren van justitie (4 interviews waaronder 2 
dubbelinterviews, waarvan 1 dubbelinterview specifiek over de artikel 2.3 Wfz-Wzd 
route). 
• Rechtspraak: strafrechters (6 interviews waaronder 1 dubbelinterview). 
• Advocatuur: advocaten strafrecht en/of psychiatrisch patiëntrecht (3 interviews). 
• Algemene GGz-koepels of algemene GGz-instellingen behorend bij gemengde 
algemene-forensische GGz-koepels: geneesheer-directeuren en zorgverantwoor-
delijken of behandelcoördinatoren (5 interviews). 
• Forensische instellingen of forensische instellingen behorend bij gemengd alge-
mene-forensische GGz-koepels: geneesheer-directeuren en zorgverantwoordelijken 
of behandelcoördinatoren (8 interviews, waaronder 1 dubbelinterview). 
 
Bij de regionale interviews is het saturatieprincipe gehanteerd. Dat houdt in dat 
wanneer weinig of geen nieuwe informatie meer werd verkregen, er geen nieuwe 
respondenten meer werden ingepland. De meeste interviews duurden ongeveer 
anderhalf uur (tussen de 1 en 2 uur). De interviews zijn gehouden in de maanden april 
tot en met augustus 2021, uitgezonderd een interview dat al in februari plaatsvond. 
Wetenschappelijk Onderzoek- en Documentatiecentrum Cahier 2021-29  |  29 
 

2 Artikel 2.3 Wet forensische zorg 
2.1 Introductie 
In dit hoofdstuk gaan wij in op de inhoud en de door de wetgever beoogde toepassing 
van artikel 2.3 Wfz. Wij bespreken achtereenvolgens de onderdelen van artikel 2.3 Wfz 
(paragraaf 2.2), de doelen en de doelgroepen van artikel 2.3 Wfz (paragrafen 2.3 en 
2.4) en hoe het wetsartikel zich verhoudt tot het oude artikel 37 Sr (paragraaf 2.5). 
Daarna wordt de parlementaire geschiedenis van artikel 2.3 Wfz kort weergegeven 
(paragraaf 2.6). Vervolgens wordt uiteengezet welke feitelijke verschillen bestaan tus-
sen de verplichte zorgwetten zoals die worden toegepast door de civiele rechter of via 
artikel 2.3 Wfz door de strafrechter (paragraaf 2.7). Tot slot worden de verschillende 
fasen in de voorbereiding en tenuitvoerlegging van een machtiging via artikel 2.3 Wfz 
kort beschreven (paragraaf 2.8). 
2.2 Beschrijving en onderdelen 
In de Wfz wordt de doorstroom van de forensische naar de reguliere GGz voor een 
belangrijk deel geregeld vanuit artikel 2.3 Wfz. Dit wetsartikel is in 2020, een jaar na 
inwerkingtreding van de overige delen van de Wfz, gelijktijdig met de Wvggz en de 
Wzd van kracht geworden. De wettekst van artikel 2.3 Wfz is weergegeven in box 2.1. 
Met dit wetsartikel heeft de wetgever de strafrechter een middel willen geven om een 
integrale afweging te maken tussen straf en zorg (Kamerstukken II 2015/16, 32 399, 
nr. 25, p. 89). 
 
Artikel 2.3 Wfz biedt de strafrechter de mogelijkheid om een civielrechtelijke machti-
ging voor verplichte zorg volgens de Wvggz (lid 1) of de Wzd (lid 2) af te geven. Voor 
toepassing van dit wetsartikel is het noodzakelijk dat aan de criteria voor verplichte 
zorg van de Wvggz dan wel de Wzd wordt voldaan. De criteria die van toepassing zijn 
op artikel 2.3 Wfz worden beschreven in artikel 3:3 Wvggz en artikel 24 lid 3 Wzd. 
Hoewel de bewoording van de criteria voor verplichte zorg enigszins verschilt tussen 
beide wetsartikelen, is de strekking grotendeels gelijk: 
a het gedrag van de betrokkene moet als gevolg van diens aandoening tot ernstig 
7
nadeel leiden;  
b er zijn geen minder ingrijpende mogelijkheden om het ernstig nadeel te voorkomen 
(subsidiariteitscriterium); 
c het verlenen van verplichte zorg is evenredig gelet op het beoogde doel (proportio-
naliteitscriterium); 
d het is redelijkerwijs te verwachten dat het verlenen van verplichte zorg effectief is 
(Wvggz), of dat de opname en het verblijf noodzakelijk en geschikt is om het 
ernstig nadeel te voorkomen of af te wenden (Wzd; doelmatigheidscriterium); 
e specifiek voor de Wzd is nog van belang dat de afgifte van een rechterlijke machti-
ging enkel mogelijk is indien de betrokkene zich verzet tegen de opname en het 
verblijf.  
 
                                                
7
 Ernstig nadeel is (het aanzienlijke risico) dat: (1) de patiënt zichzelf of anderen in gevaar brengt, schade 
toebrengt, of ernstig verwaarloost, (2) de veiligheid van de patiënt bedreigd wordt, (3) het gedrag van de 
patiënt zo hinderlijk is dat het agressie van anderen oproept, (4) de algemene veiligheid van personen of 
goederen in gevaar is.  
Wetenschappelijk Onderzoek- en Documentatiecentrum Cahier 2021-29  |  31 
 

van artikel 2.3 Wfz slechts sprake van een machtiging. In de praktijk betekent dit  
dat de strafrechter de zorginstelling machtigt om de opgelegde zorg uit te voeren, 
maar dat de uitvoering van deze machtiging niet kan worden afgedwongen. De officier 
van justitie dient binnen twee weken na afgifte van een zorgmachtiging of vier weken 
na afgifte van een rechterlijke machtiging over te gaan tot de tenuitvoerlegging van de 
machtiging (respectievelijk art. 8:1 Wvggz en art. 39 lid 7 Wzd). In de Wzd is opgeno-
men dat een rechterlijke machtiging die binnen die termijn niet ten uitvoer is gebracht 
komt te vervallen. Daarnaast is in de Wzd een bepaling opgenomen dat een zorgaan-
bieder een persoon met een rechterlijke machtiging via artikel 2.3 Wfz binnen een 
week na ontvangst van de beschikking dient op te nemen – wanneer dit niet binnen 
die termijn gebeurt kan de zorgaanbieder door de inspectie bevolen worden de 
betrokkene op te nemen (art. 28c Wzd). 
2.3 Doelen artikel 2.3 Wfz 
Met artikel 2.3 Wfz worden twee centrale doelen van de Wfz nagestreefd, te weten: 
(1) het bewerkstelligen van een goede aansluiting tussen forensische en reguliere zorg 
en (2) het geleiden van forensische patiënten naar de juiste plek met de juiste (foren-
sische) zorg. Deze doelen kunnen direct worden teruggeleid naar de motie van Eerste 
Kamerlid Van de Beeten (box 2.2). Beide doelen richten zich erop dat forensische 
patiënten in een eerder stadium en vaker naar reguliere zorg zouden moeten worden 
doorgeleid. Door een directe schakeling te creëren vanuit het strafrecht naar de Wvggz 
en Wzd, heeft de wetgever geprobeerd om de doorgeleiding naar reguliere zorg te ver-
soepelen. De strafrechter wordt in staat te gesteld om een civielrechtelijke machtiging 
af te geven op meerdere momenten in het strafproces, inclusief bij vrijspraak of na 
afloop van een straf of maatregel. Daarbij dient opgemerkt te worden dat de realisatie 
van aansluitende verplichte zorg na afloop van tbs voor de inwerkingtreding van artikel 
2.3 Wfz in theorie ook mogelijk was. Dit vereiste echter een nauwkeurige afstemming 
van een strafrechter die de tbs-maatregel niet verlengde en een civiele rechter die een 
aansluitende rechterlijke machtiging oplegde vanuit de Wet bijzonder opnemingen in 
psychiatrische ziekenhuizen (Wet Bopz). Met behulp van artikel 2.3 Wfz kan de straf-
rechter zelf de forensische zorg ‘omzetten’ door een civielrechtelijke zorgmachtiging  
af te geven. Met artikel 2.3 Wfz heeft de wetgever geprobeerd een middel ter beschik-
king te stellen om personen op meerdere momenten in het strafproces door te gelei-
den naar reguliere zorg, wanneer zij niet (meer) thuishoren in de forensische sector. 
 
Wetenschappelijk Onderzoek- en Documentatiecentrum Cahier 2021-29  |  33 
 

waardelijke beëindiging van de verpleging van overheidswege niet te verlengen. De 
Hoge Raad heeft hierover geoordeeld dat de civiele rechter ervoor zorg dient te dragen 
dat een rechterlijke machtiging niet gelijktijdig zou gelden met een lopende tbs-maat-
regel, ter voorkoming van ongewenste doorkruising van beslissingen en onzekerheid 
over de titel van de betrokkene (ECLI:NL:HR:2003:AF5555). Om dit te ondervangen 
werd besloten dat de civiele rechter een machtiging op grond van de Wet Bopz kon 
afgeven onder de opschortende voorwaarde dat de tbs onvoorwaardelijk wordt beëin-
digd. Hiervoor was enige afstemming tussen beide rechtbanken vereist – de voorlopige 
Bopz-machtiging diende binnen veertien dagen ten uitvoer te worden gelegd nadat de 
tbs onvoorwaardelijk was beëindigd, om te voorkomen dat de Bopz-machtiging zou 
verlopen (art. 10 lid 1 Wet Bopz). 
 
Artikel 2.3 Wfz voorziet ook in situaties waar verbinding met een strafrechtelijke pro-
cedure ontbreekt. In het bijzonder wordt hierbij de situatie beschreven waarin de 
voorwaarden van een voorwaardelijke straf zijn geëxpireerd (situatie 11) – een situatie 
die gewoonlijk niet gepaard gaat met een strafrechtelijke beslissing. Waar een verbon-
den strafrechtelijke procedure ontbreekt, kan de machtiging tijdens een strafzitting 
worden afgegeven op vordering van het OM (situatie 5).  
 
In alle bovenstaande situaties is van belang dat op grond van artikel 2.3 Wfz de straf-
rechter enkel toepassing kan geven aan artikel 2.3 Wfz in het kader van de ‘strafrech-
telijke handhaving van de rechtsorde’. In de consultatiefase over het wetsvoorstel Wfz 
werden vraagtekens geplaatst bij de toegevoegde waarde van deze zin, omdat de 
criteria voor ‘strafrechtelijke handhaving van de rechtsorde’ niet duidelijk zouden zijn 
gedefinieerd en er ten onrechte de indruk zou kunnen ontstaan dat het bij een machti-
ging vanuit artikel 2.3 Wfz gaat om een strafrechtelijke maatregel (Raad voor Straf-
rechtstoepassing en Jeugdbescherming [RSJ], 2015; Raad van State [RvS], 2016).  
De wetgever heeft hierop aangegeven dat de passage bedoeld is om de toegang tot  
de strafrechter af te bakenen en de bevoegdheidsverdeling tussen de strafrechter en 
de civiele rechter te regelen (Kamerstukken II 2016/17, 32 3999, nr. 25, p. 142; zie 
ook een recent commentaar, ECLI:NL:PHR:2021:144).  
 
Hoewel niet nader wordt gedefinieerd wat bedoeld wordt met strafrechtelijke hand-
having van de rechtsorde, kan volgens de wetgever blijken dat daar sprake van is 
doordat een betrokkene tegelijkertijd strafrechtelijk vervolgd wordt (situaties 1-4), of 
wanneer de strafrechter na afloop van een lopende strafrechtelijke maatregel om een 
beslissing tot verlenging wordt gevraagd (situaties 6-10). In situaties zonder ‘connexe’ 
strafrechtelijke procedure (situaties 5 en 11) dient de strafrechter zelf te overwegen of 
sprake is van strafrechtelijke handhaving van de rechtsorde. De wetgever bespreekt 
daarnaast enkele voorbeelden waarin het OM een machtiging kan vorderen bij de 
strafrechter (Kamerstukken II 2015/16, 32 399 nr. 25, p. 224). Dit is mogelijk wan-
neer de officier de strafzaak van een verdachte met een psychische stoornis besluit  
te seponeren of af te doen met een strafbeschikking. Een andere situatie waaraan 
wordt gedacht is wanneer bij een forensische patiënt die met diens instemming in  
een accommodatie verblijft, toch verplichte zorg vereist is. Daarnaast is een situatie 
denkbaar waarin een persoon nog verplichte zorg nodig heeft nadat diens gevangenis-
straf is afgelopen. In deze gevallen is er een directe link met het strafrecht, en kan de 
officier van justitie een machtiging vorderen van de strafrechter middels artikel 2.3 
Wfz. In situaties waar de strafrechtelijke handhaving van de rechtsorde niet van toe-
passing is, dient de officier zich te wenden tot de civiele rechter. 
Wetenschappelijk Onderzoek- en Documentatiecentrum Cahier 2021-29  |  35 
 

rechterlijke machtiging, waarbij de machtiging in geval van de Wzd na deze periode 
komt te vervallen; respectievelijk art. 8:1 Wvggz en art. 39 lid 7 Wzd). 
 
Tabel 2.1 Verschillen tussen artikel 2.3 Wfz en artikel 37 Sr (oud) 
 Art. 37 Sr (oud) Art. 2.3 Wfz  
1 Strafmaatregel Civiele maatregel 
2 Forensische zorg Reguliere zorg 
3 Gefinancierd door Ministerie van JenV Gefinancierd door zorgverzekeraar 
4 Uitsluitend gedwongen opname Zowel verplichte opname als verplichte 
ambulante zorg mogelijk (Wvggz) 
5 Kan alleen worden opgelegd bij berechting in Kan in verschillende fases van strafproces, 
geval van bewezenverklaring inclusief bij vrijspraak, en na afloop van een 
straf of maatregel worden afgegeven 
6 Ontoerekeningsvatbaarheid als vereiste Ook mogelijk bij verminderde toerekenings-
vatbaarheid en bij volledige toerekenbaarheid 
7 Causaal verband tussen stoornis en delict Samenhang tussen strafbaar feit en stoornis 
vereist geen vereiste 
8 Dubbelrapportage psychiater en andere Medische verklaring wordt opgemaakt door 
gedragsdeskundige vereist een psychiater in het geval van de Wvggz, of 
een ter zake kundige arts in het geval van de 
Wzd  
9 Duur maximaal 12 maanden Duur maximaal 6 maanden 
10 Tussentijdse onderbreking of ontslag vereist Tussentijdse onderbreking of ontslag vereist 
goedkeuring door geneesheer-directeur goedkeuring door minister  
 
De maximale duur van een maatregel tot plaatsing in een psychiatrisch ziekenhuis op 
basis van artikel 37 Sr. bedroeg 12 maanden, wat door meerdere instanties als ontoe-
reikend werd gezien, omdat er na 12 maanden geen geschikte maatregel bestond om 
de zorg in een strafrechtelijk kader te verlengen (Kamerstukken II 2005/06, 30 250, 
nr. 5; Van Outheusden & Schaftenaar, 2006). De duur van de machtiging op basis  
van artikel 2.3 Wfz wordt bepaald vanuit de Wvggz en Wzd, en is met een maximale 
initiële duur van zes maanden nog korter dan bij artikel 37 Sr het geval was. Waar het 
onder artikel 37 Sr. mogelijk was om een civielrechtelijke verlenging aan te vragen op 
grond van de Wet Bopz, kan voor een machtiging via artikel 2.3 Wfz een aansluitende 
machtiging worden aangevraagd bij een civiele rechter. In het laatste geval betreft het 
dus geen machtiging via artikel 2.3 Wfz meer, waardoor de strafrechtelijke elementen 
van artikel 2.3 (zie paragraaf 2.7.2) niet meer van toepassing zijn. 
 
In het geval van artikel 37 Sr kon de geneesheer-directeur van de psychiatrische 
instelling beslissen over tussentijdse onderbreking of ontslag van de gedwongen zorg, 
omdat na plaatsing de interne rechtspositie van de Wet Bopz gold (Van der Wolf, 
2017). Het gebrek aan controle over de vroegtijdige beëindiging van de maatregel 
werd door strafrechters als een belangrijke reden genoemd waarom zij terughoudend 
waren met de oplegging van artikel 37 Sr (Kamerstukken II 2005/06, 30 250, Nr. 5). 
8
In het geval van artikel 2.3 Wfz is de goedkeuring van de minister vereist alvorens 
                                                
8
 In de parlementaire geschiedenis van de Wfz is de verantwoordelijkheid voor de tenuitvoerlegging van de 
bepalingen van de Wfz verschoven van de minister van JenV naar de Minister voor Rechtsbescherming. 
Zoals in de nota van toelichting van het besluit forensische zorg (Bfz) wordt beschreven wordt in beide 
Wetenschappelijk Onderzoek- en Documentatiecentrum Cahier 2021-29  |  37 
 

ontoerekeningsvatbare justitiabele een jaar gedwongen zorg volgens de Wet Bopz kon 
opleggen, zou hiermee komen te vervallen. In eerdere consultatierondes hadden de 
Raad voor de rechtspraak, het College van Procureurs-Generaal (PG), en de Neder-
landse Vereniging voor Rechtspraak (NVvR) aangegeven dat artikel 2.3 Wfz een 
typisch strafrechtelijk of strafvorderlijk onderdeel betreft, dat om die reden dus beter 
zou passen in het Wetboek van Strafrecht en het Wetboek van Strafvordering (Sv). De 
procedure in twee verschillende wetten regelen (art. 2.3 Wfz en art. 37 Sr) werd als 
onwenselijk gezien vanuit het oogpunt van systematiek en overzichtelijkheid. Enkele 
jaren later besluit de wetgever inderdaad vanuit het oogpunt van systematiek en over-
zichtelijkheid de regeling in één wet onder te brengen, door de volledige procedure in 
de Wfz te plaatsen (zie box 2.4).  
 
Hoewel de NVvR en het College van PG’s de doelstellingen die met artikel 2.3 Wfz 
beoogd werden ondersteunden, achtten zij de voorgestelde procedure niet werkbaar. 
De NVvR gaf daarbij aan dat de aansluiting tussen forensische en reguliere zorg eerder 
zouden moeten worden gerealiseerd vanuit betere werkafspraken en procedures tus-
sen instanties. De strafrechter zou een Bopz-zaak er niet zomaar ‘even bij kunnen 
doen’. Het College van PG’s gaf aan dat de civiele Bopz-procedure qua procedure en 
rechtsbescherming te veel verschilt van een strafzaak. Daarom zou een artikel 2.3 
Wfz-machtiging door een strafrechter geen volwaardige machtiging moeten worden, 
maar een machtiging vergelijkbaar met een voorlopige voorziening zoals een crisis-
maatregel. Vervolgens zou een civiele rechter de reguliere Bopz-procedure kunnen 
volgen om vast te stellen of een rechterlijke machtiging benodigd zou zijn. Geen van 
beide voorstellen zijn door de wetgever opgevolgd. 
 
In 2011 werd de eerste nota van wijziging van de Wfz ingediend (Kamerstukken II 
2011/12, 32 398, nr. 10). In deze nota werd een tweede lid toegevoegd aan artikel 
2.3 Wfz, waarin werd bepaald dat een zorgaanbieder zes weken voor afloop van een 
justitiële titel voorbereidingen moest treffen voor aansluitende zorg, wanneer de 
zorgverlener of behandelaar van oordeel was dat na afloop van de strafrechtelijke titel 
nog aanvullende zorg nodig was. In een tweede nota van wijziging van de Wfz werd 
deze bepaling uit artikel 2.3 Wfz gehaald en als afzonderlijk wetsartikel 2.5 toege-
voegd aan de Wfz (Kamerstukken II 2012/13, 32 398, nr. 19). De wetgever lichtte  
toe dat dit werd aangepast omdat de verantwoordelijkheid van de zorgverlener om 
zorgcontinuïteit te waarborgen in aansluiting op forensische zorg ook vrijwillige aan-
sluitende zorg omvat. Deze reikt dus breder dan de gevallen waarin een strafrechter 
onvrijwillige zorg kan machtigen via artikel 2.3 Wfz.  
 
In de eerste nota van wijziging werd ook een aanpassing aan artikel 51 van de Wet 
Bopz toegevoegd. In het oorspronkelijke wetsvoorstel van de Wfz werd al aan arti- 
kel 51 van de Wet Bopz toegevoegd dat de geneesheer-directeur van een psychia- 
trisch ziekenhuis het verblijf van een patiënt enkel kon beëindigen na instemming  
van de minister. In de eerste nota van wijziging werden twee groepen van dit toe-
stemmingsvereiste uitgezonderd, te weten personen die zijn ontslagen van rechtsver-
volging en personen die zijn vrijgesproken van het ten laste gelegde feit. Dit is later in 
de tweede nota van wijziging van de Wvggz opnieuw aangepast naar de huidige vorm, 
waar enkel patiënten die zijn vrijgesproken uitgezonderd zijn van deze bepaling. De 
wetgever biedt hiervoor als verklaring dat juist de groep patiënten die zijn ontslagen 
van rechtsvervolging ‘(…) voor een aanzienlijk deel bestaat uit personen die volledig 
ontoerekeningsvatbaar zijn, vaak een ernstige psychiatrische stoornis hebben en thans 
de maatregel van artikel 37 Wetboek van Strafrecht opgelegd krijgen (plaatsing in een 
psychiatrisch ziekenhuis). Ten aanzien van deze groep dient de Minister van Veiligheid 
Wetenschappelijk Onderzoek- en Documentatiecentrum Cahier 2021-29  |  39 
 

en de financiering; Mevis, 2012). In de beleidsreactie geven de wetgevers aan de 
adviezen van de RVZ weliswaar niet een op een over te nemen, maar wel concrete 
maatregelen te nemen om het inkoopbeleid en de werkprocessen in strafrechtelijk, 
civiel en vrijwillig kader beter op elkaar aan te laten sluiten (Kamerstukken II 
2012/13, 33 628, nr. 2).  
 
In 2013 werd het wetsvoorstel Wfz voorgedragen aan de Eerste Kamer. In de Eerste 
Kamer werd echter besloten dat de Wfz gelijktijdig met de Wvggz en de Wzd moest 
worden behandeld. Aangezien beide civiele zorgwetten op dat moment nog in de 
Tweede Kamer werden behandeld, betekende dit dat de behandeling van de Wfz pas  
in een later stadium zou plaatsvinden. In een brief aan de Eerste Kamer schrijft de 
staatssecretaris dat dit niet noodzakelijk zou zijn, omdat de Wfz en artikel 2.3 Wfz 
geschreven zijn voor toepassing in combinatie met zowel de Wet Bopz als de Wvggz. 
 
In 2014 werd het wetgevingstraject van artikel 2.3 Wfz beïnvloed door een opzien-
barend incident: Bart van U. werd opgepakt na het doden van een oud-minister en  
zijn eigen zus. In reactie op deze gebeurtenissen werd de Commissie-Hoekstra geïn-
stalleerd, met als opdracht de strafrechtelijke beslissingen van het OM bij de zaak  
Bart van U. te onderzoeken. De commissie signaleerde verschillende knelpunten in  
de samenwerking en informatie-uitwisseling tussen de politie, het OM en de algemene 
GGz, en gaf enkele aanbevelingen hoe deze samenwerking beter gestructureerd kon 
worden. De aanbevelingen van de Commissie-Hoekstra leidden tot grote veranderin-
gen in de Wvggz en de Wzd, met name waar het de koppeling met de Wfz betreft. 
Deze veranderingen in de Wvggz en de Wzd werden doorgevoerd in een omvangrijke 
tweede nota van wijziging van de Wvggz (Kamerstukken II 2015/16, 32 399, nr. 25). 
Omdat de Wzd en de Wfz op dat moment al door de Tweede Kamer waren goedge-
keurd, werden de gewijzigde procedures in deze wetteksten eveneens in de nota van 
wijziging van de Wvggz doorgevoerd. De belangrijkste wijzigingen in de procedure 
rondom artikel 2.3 Wfz die in de tweede nota van wijziging van de Wvggz zijn door-
gevoerd zijn weergegeven in box 2.4. 
 
Wanneer in 2018 de Wvggz ook aan de Eerste Kamer wordt aangeboden, worden de 
Wvggz, de Wzd, en de Wfz gelijktijdig in de Eerste Kamer behandeld. De Minister van 
JenV geeft aan dat hoewel de Wfz al in een eerder stadium van kracht kan worden, 
artikel 2.3 Wfz beter gelijktijdig in werking kan treden met de Wvggz en de Wzd. Op 
die manier kan het schakelartikel van begin af aan gebruikt worden voor de schakeling 
naar de Wvggz en de Wzd. Artikel 2.3 Wfz treedt gelijktijdig met de Wvggz en de Wzd 
op 1 januari 2020 in werking, één jaar na inwerkingtreding van de overige wetsartike-
len van de Wfz. 
Wetenschappelijk Onderzoek- en Documentatiecentrum Cahier 2021-29  |  41 
 

Ondanks het voornemen om met de criteria, procedure en rechtspositie van artikel 2.3 
Wfz aan te sluiten bij de Wvggz en Wzd, spelen bij artikel 2.3 Wfz ook strafrechtelijke 
belangen zoals de beveiliging van de samenleving een rol. Dit levert een spanningsveld 
op tussen de doelen van de Wvggz en Wzd (o.a. het versterken van de rechtspositie 
van patiënten en het voorkomen van dwang), de doelen van de Wfz (het verbeteren 
van de aansluiting tussen forensische en curatieve zorg), en algemene strafrechtelijke 
belangen (het borgen van de veiligheid van de samenleving). In de hierop volgende 
paragrafen zullen we aandacht besteden aan verschillen tussen de machtigingen via 
artikel 2.3 Wfz enerzijds en de civielrechtelijke Wvggz- en Wzd-machtigingen ander-
zijds wat betreft de voorbereidingsprocedure, de procedure tijdens de rechtszitting en 
de rechtspositie van de betrokkene. 
2.7.2 Verschillen tussen artikel 2.3 Wfz-machtiging en machtiging door de civiele rechter 
In de Wvggz en de Wzd zijn specifieke procedures opgenomen waarmee toepassing 
gegeven kan worden aan artikel 2.3 Wfz (resp. art. 5:19 Wvggz en art. 28a-c Wzd). 
Dientengevolge verschilt de procedure bij de aanvraag en de tenuitvoerlegging van 
een rechterlijke- of zorgmachtiging, afhankelijk van of de machtiging wordt afgegeven 
door een civiele rechter dan wel via artikel 2.3 Wfz door een strafrechter. Een over-
zicht van de verschillen tussen de strafrechtelijke en de civielrechtelijke procedures 
voor de Wvggz en de Wzd wordt gegeven in respectievelijk tabel 2.2 en tabel 2.3. 
Deze bepalingen, die in de hierop volgende alinea’s worden behandeld, gelden enkel 
voor de termijn van de machtiging op grond van artikel 2.3 Wfz die door de strafrech-
ter is afgegeven. Een aanvraag voor een eventuele aansluitende machtiging wordt 
behandeld door de civiele rechter – de speciale bepalingen voor artikel 2.3 Wfz zullen 
in dit geval niet meer gelden.  
 
Waar de behandeling van een zorgmachtiging of rechterlijke machtiging bij een civiele 
rechter plaatsvindt tijdens een gesloten zitting, wordt een artikel 2.3 Wfz-zaak in 
beginsel tijdens een openbare zitting behandeld. Bij de toepassing van artikel 2.3 Wfz 
is artikel 269 Sv van toepassing (art. 6:1 Wvggz, art. 4a Wzd). Deze bepaling is toe-
gevoegd om de aansluiting met het strafprocesrecht te versterken (Kamerstukken II 
2015/16, 32 399 nr. 25, p. 143). Evenals in de behandeling van de strafzaak heeft de 
strafrechter niettemin de mogelijkheid een zaak achter gesloten deuren te behandelen 
wanneer deze de zaak bijzonder gevoelig acht. 
 
Voordat de voorbereiding van een verzoekschrift voor een zorgmachtiging bij de civiele 
rechter wordt gestart, wordt de betrokkene in staat gesteld zelf een plan van aanpak 
op te stellen om verplichte zorg te voorkomen (art. 5:5 Wvggz). De betrokkene wordt 
hier niet toe in staat gesteld wanneer een verzoekschrift voor een zorgmachtiging 
wordt voorbereid vanuit artikel 2.3 Wfz in gevallen waar de machtiging wordt afgege-
ven in aansluiting op een strafrechtelijke maatregel (art. 2.3, lid 1, onderdelen 6-10 
Wfz). De wetgever verklaart deze keuze in de tweede nota van wijziging van de Wvggz 
door te stellen dat ‘het opstellen van een eigen plan van aanpak niet bij die doelgroep 
past’ (Kamerstukken II 2015/16, 32 399, nr. 25, p. 167), zonder hier nader op in te 
gaan. Een civiele rechter dient binnen uiterlijk drie weken na ontvangst van een ver-
zoekschrift voor een machtiging uitspraak te doen (art. 6:2 Wvggz, art. 39 Wzd). 
Daarentegen wordt er geen uiterlijke termijn gespecificeerd waarbinnen de strafrech-
ter uitspraak moet doen over een zorgmachtiging op grond van artikel 2.3 Wfz (uit-
zondering hierop is situatie 5 van artikel 2.3 Wfz; wanneer het verzoekschrift voor een 
zorgmachtiging is ingediend op vordering van het OM). Hiertoe is besloten vanuit de 
gedachte dat de strafrechter een integrale afweging moet maken met betrekking tot 
Wetenschappelijk Onderzoek- en Documentatiecentrum Cahier 2021-29  |  43 
 

Tabel 2.2 Verschillen tussen een Wvggz machtiging afgegeven door civiele 
rechter respectievelijk strafrechter 
Wvggz door strafrechter via art. 2.3 Wetsart. 
 Wvggz door civiele rechter Wfz Wvggz 
1 Gesloten zitting Openbare zitting art. 6.1  
2 Betrokkene wordt in staat gesteld om Betrokkene wordt niet in staat gesteld art. 5:19  
een eigen plan van aanpak te om een eigen plan van aanpak te for-
formuleren muleren wanneer de machtiging wordt 
afgegeven in aansluiting op een straf-
rechtelijke maatregel 
#
3 De rechter doet uiterlijk drie weken na Er geldt geen uiterlijke termijn voor een art. 6:2  
ontvangst van een verzoekschrift van uitspraak over de zorgmachtiging.  
het OM uitspraak over de 
zorgmachtiging 
4* Geneesheer-directeur beslist over Geneesheer-directeur moet in deze art. 8:17, 
tijdelijke onderbreking of beëindiging gevallen de minister schriftelijk om art. 8:18  
van de zorg toestemming vragen  
 
# De uiterlijke termijn van drie weken is wel van toepassing wanneer de rechter een zorgmachtiging afgeeft 
op vordering van het OM (art. 2.3, lid 1, onderdeel 5). 
* Deze toestemming is niet vereist voor personen die zijn vrijgesproken, onderdeel 3 van artikel 2.3 Wfz. 
 
 
Tabel 2.3 Verschillen tussen een Wzd machtiging afgegeven door civiele 
rechter respectievelijk strafrechter 
Wzd door strafrechter via art. 2.3 Wetsart. 
 Wzd door civiele rechter Wfz Wzd 
1 Gesloten zitting Openbare zitting art. 4a  
2 CIZ heeft verzoekersrol voor aanvraag Officier van justitie heeft verzoekersrol art. 28a  
RM  voor aanvraag RM  
3* Zorgaanbieder beslist over verlof of Zorgaanbieder moet in deze gevallen de art. 48  
ontslag van betrokkene uit de minister schriftelijk om toestemming 
accommodatie vragen  
* Deze toestemming is niet vereist voor personen die zijn vrijgesproken, onderdeel 3 van artikel 2.3 Wfz. 
 
2.7.3 Ambtshalve machtiging door de strafrechter 
In de wettekst van artikel 2.3 Wfz is opgenomen dat een strafrechter niet enkel na een 
verzoekschrift van de officier van justitie, maar ook ambtshalve een machtiging kan 
afgeven als bedoeld in de Wvggz dan wel de Wzd. Indien de strafrechter ambtshalve 
toepassing van artikel 2.3 Wfz overweegt, kan deze de officier van justitie verzoeken 
een verzoekschrift voor een machtiging voor te bereiden (art. 5:19 lid 2 Wvggz, 
art. 28a lid 5 Wzd). Hiermee wordt van de procedure afgeweken die de civiele rechter 
binnen beide civiele zorgwetten volgt. De civiele rechter kan enkel na een verzoek-
schrift van de officier van justitie een machtiging afgeven.  
 
De mogelijkheid van de strafrechter om ambtshalve een machtiging af te geven is 
enerzijds een opvallende uitzondering op het algemene uitgangspunt van de wetgever 
Wetenschappelijk Onderzoek- en Documentatiecentrum Cahier 2021-29  |  45 
 

2.8 Fasen en ketenpartners bij toepassing van artikel 2.3 Wfz 
Om ervaringen met artikel 2.3 Wfz systematisch in kaart te brengen, kan het gehele 
proces van overweging, voorbereiding, besluitvorming tot uiteindelijk de tenuitvoerleg-
ging worden opgedeeld in verschillende fasen. In het kader van het huidige onderzoek 
is een onderverdeling in zes fasen gemaakt.  
De toeleiding tot en overweging van artikel 2.3 Wfz in het strafproces  
Aanvankelijk dient een inschatting te worden gemaakt over de vraag of een betrok-
kene verplichte zorg nodig heeft. De officier van justitie kan de voorbereiding van een 
verzoekschrift voor een artikel 2.3 Wfz machtiging zelf overwegen, of kan door de 
rechter in de strafzaak verzocht worden een machtiging voor te bereiden. Eventueel 
kunnen een Pro Justitia (PJ-)rapportage van het Nederlands Instituut voor Forensische 
Psychiatrie (NIFP) of de verdiepingsdiagnostiek van de reclassering in de strafzaak 
aanleiding zijn om de toepassing van een machtiging in het kader van artikel 2.3 Wfz 
verder te onderzoeken. 
Voorbereiding verzoekschrift artikel 2.3 Wfz door de officier van justitie 
Indien de officier van justitie ertoe besluit of door de strafrechter verzocht wordt om 
een zorgmachtiging artikel 2.3 lid 1 Wfz jo. artikel 6:5 Wvggz dan wel een rechterlijke 
machtiging artikel 2.3 lid 2 Wfz jo. artikel 24 Wzd voor te bereiden, wordt deze pro-
cedure gestart door het verplichte zorgteam van het desbetreffende parket. De ver-
plichte zorg-officier van justitie wijst een geneesheer-directeur dan wel een Wzd-arts 
aan die verder onderzoekt of de betrokkene voldoet aan de criteria voor verplichte 
zorg en een medische verklaring opstelt. 
Voorbereiding door de zorgaanbieder en/of onafhankelijk arts 
a Procedure Wvggz 
De voorbereiding van de artikel 2.3 Wfz-zorgmachtiging volgt in grote lijnen dezelfde 
procedure als die bij een reguliere zorgmachtiging (hoofdstuk 5 §2 Wvggz). De officier 
van justitie wijst een geneesheer-directeur aan van een Wvggz instelling binnen de 
regio waar de betrokkene als laatste geregistreerd stond (Kamerstukken II 2013/14, 
32 399, nr. 10, p. 78). De geneesheer-directeur vervult de zorginhoudelijke regie-
functie bij de voorbereiding van de zorgmachtiging. De geneesheer-directeur dient de 
betrokkene, zijn advocaat en zijn eventuele wettelijke vertegenwoordiger te informe-
ren dat een verzoek voor een zorgmachtiging wordt voorbereid (art. 5:4 lid 2 Wvggz). 
In reactie daarop kan de betrokkene aangeven een eigen plan van aanpak te willen 
10
opstellen, waar diegene twee weken de tijd voor krijgt (art. 5:5 Wvggz) . Deze moge-
lijkheid wordt niet geboden aan patiënten waarbij een verzoek voor een zorgmachti-
ging wordt voorbereid in aansluiting op een tbs- of PIJ-maatregel (situaties 6-11 van 
art. 2.3 lid 1 Wfz, zoals genoemd in art. 5:19 lid 1 Wvggz), maar wel aan patiënten die 
tegelijkertijd strafrechtelijk worden vervolgd (situaties 1-4) of waar de zorgmachtiging 
wordt voorbereid op vordering van het OM (situatie 5).  
 
Daarnaast wijst de geneesheer-directeur een zorgverantwoordelijke aan (art. 5:6 
11 12
Wvggz), om samen met de betrokkene een zorgkaart en een zorgplan op te stellen 
(resp. 5:12 en 5:13 Wvggz). De geneesheer-directeur wijst tevens een onafhankelijk 
                                                
10
 Het eigen plan van aanpak beschrijft de inbreng van de patiënt en de vrijwillige zorg en ondersteuning van 
familie en naasten die geboden kan worden om te voorkomen dat verplichte zorg vereist wordt. 
11
 Met een zorgkaart geeft de patiënt aan welke zorg hij wel en niet wilt ontvangen, en onder welke omstan-
digheden. 
12
 In het zorgplan wordt een uitgebreide beschrijving van de diagnose, het gedrag, het ernstig nadeel en de 
benodigde verplichte zorg gegeven. 
Wetenschappelijk Onderzoek- en Documentatiecentrum Cahier 2021-29  |  47 
 

rapport van de reclassering of het NIFP wordt de zorgbehoefte evenals de beveiligings- 
noodzaak van de betrokkene in kaart gebracht. Wanneer blijkt dat forensische zorg 
niet geïndiceerd is maar er wel een zorgbehoefte bestaat, kan in het rapport worden 
geadviseerd een verplicht zorgtraject middels artikel 2.3 Wfz te onderzoeken.  
Rechterlijke besluitvorming en uitspraak 
In artikel 2.3 Wfz staat beschreven dat de strafrechter in een afzonderlijke beslissing 
toepassing dient te geven aan diens bevoegdheid om een zorgmachtiging dan wel 
rechtelijke machtiging af te geven. Dit houdt in dat de afgifte van een artikel 2.3 Wfz 
machtiging niet wordt betrokken bij het strafrechtelijk vonnis, maar in een afzonder-
lijke beschikking wordt opgenomen (zie ook ECLI:NL:PHR:2021:144). De rechterlijke 
uitspraak omtrent artikel 2.3 Wfz kan in dezelfde zitting plaatsvinden als het rechterlijk 
besluit in de strafzaak, maar kan ook tijdens een eerdere of latere zitting plaatsvinden.  
 
Een strafrechter kan bij de afgifte van een zorgmachtiging via artikel 2.3 Wfz afwijken 
van de specifieke vormen van verplichte zorg die in het verzoekschrift worden aange-
vraagd. Wanneer de officier van justitie op de zitting aanwezig is, kan de rechter hem 
verzoeken de vormen van verplichte zorg die in het verzoekschrift vermeld staan aan 
te passen, alvorens een uitspraak te doen. Vanuit diens bevoegdheid om ambtshalve 
een machtiging af te geven, kan de strafrechter echter ook zelf besluiten de vormen 
van zorg die worden opgenomen in de zorgmachtiging te wijzigen (ECLI:NL:HR:2021: 
534, nader besproken in paragraaf 2.7.3).  
 
Wanneer de strafrechter van mening is dat wordt voldaan aan de criteria van ver-
plichte zorg zoals omschreven in artikel 3:1 Wvggz, kan deze een zorgmachtiging 
krachtens artikel 6:5 Wvggz afgeven. In geval van de Wzd dient te worden voldaan 
aan de criteria zoals die beschreven staan in artikel 24 lid 3 Wzd, waarna de straf-
rechter een rechterlijke machtiging krachtens artikel 24 Wzd kan afgeven. 
 
Tegen de afgifte van een machtiging door de strafrechter staat geen hoger beroep 
open (art. 6:3 Wvggz, art. 39 lid 8 Wzd). Doordat de zorgmachtiging en de rechterlijke 
machtiging uitvoerbaar zijn bij voorraad (art. 6:4 lid 6 Wvggz, art. 39 lid 9 Wzd), wor-
den zij echter direct nadat zij zijn verleend ten uitvoer gelegd. Wanneer de betrokkene 
het oneens is met de beslissing van de strafrechter om een zorgmachtiging dan wel 
rechterlijke machtiging af te geven, dient diegene binnen drie maanden na het ver-
lenen van de machtiging een cassatieberoep in te stellen via een civiele cassatieadvo-
caat (Reijntjes-Wendenburg, 2020).  
Uitvoering van de machtiging 
Door de afgifte van een machtiging middels artikel 2.3 Wfz worden zorgaanbieders 
gemachtigd specifieke vormen van verplichte zorg toe te passen. In tegenstelling tot 
forensische zorg wordt deze zorg echter niet opgelegd: zorgaanbieders kunnen niet 
worden verplicht een machtiging tot uitvoer te brengen. In het geval van de Wzd ver-
valt de rechterlijke machtiging wanneer die niet binnen vier weken na dagtekening ten 
uitvoer is gelegd (art. 39 lid 7 Wzd). Een soortgelijke bepaling is ook opgenomen in de 
Wvggz, waar staat dat de officier van justitie uiterlijk binnen twee weken na afgifte 
van de zorgmachtiging door de rechter over moet gaan tot de tenuitvoerlegging 
(art. 8:1 lid 1 Wvggz). In de Wvggz is echter niet vastgelegd dat de zorgmachtiging 
zou komen te vervallen wanneer deze termijn is verstreken, waardoor onduidelijk is 
welke consequenties dit heeft voor de mogelijkheden tot tenuitvoerlegging van de 
machtiging wanneer de termijn van twee weken overschreden wordt.  
  
Wetenschappelijk Onderzoek- en Documentatiecentrum Cahier 2021-29  |  49 
 

Tabel 3.1 Aantal zorgmachtigingen, aansluitende zorgmachtigingen en 
a,b
rechterlijke machtigingen via artikel 2.3 Wfz 
Aansluitende Rechterlijke 
c 
 Fase van het verzoekschrift Zorgmachtigingen zorgmachtigingen machtigingen 
e
1 halfjaar Geregistreerd bij het OM 81 - 7 
2020 
Ingediend bij de rechtbank 32 - 1 
Beslissing genomen door de 20 - 0 
rechtbank 
Machtiging toegewezen 18 - 0 
 
e
2 halfjaar Geregistreerd bij het OM 86 31 15 
2020 
Ingediend bij de rechtbank 37 20 12 
Beslissing genomen door de 41 15 9 
rechtbank 
Machtiging toegewezen 38 15 7 
 
Totaal 2020 Geregistreerd bij het OM 167 31 22 
Ingediend bij de rechtbank 69 20 13 
Beslissing genomen door de 61 15 9 
rechtbank 
Machtiging toegewezen 56 15 7 
 
e
1 halfjaar Geregistreerd bij het OM 116 31 9 
2021 
Ingediend bij de rechtbank 60 30 6 
Beslissing genomen door de 49 31 8 
rechtbank 
Machtiging toegewezen 46 31 7 
 
d 
Totaal Geregistreerd bij het OM 283 75 31 
Ingediend bij de rechtbank 118 68 19 
Beslissing genomen door de 110 60 17 
rechtbank 
Machtiging toegewezen 102 60 14 
a Een deel van deze gegevens wordt tevens gerapporteerd door Legemaate et al., 2021. Kleine verschillen in 
de aantallen tussen de beide rapportages hebben te maken met een verschil in datum van aanlevering van 
de gegevens door het OM. 
b Het aantal beslissingen dat genomen is door de rechtbank kan hoger uitvallen in vergelijking met het aantal 
ingediende verzoekschriften doordat verzoekschriften die in het halfjaar daarvoor zijn ingediend pas later 
worden afgerond. 
c Het gaat hier om civielrechtelijke zorgmachtigingen die aansluiten op een zorgmachtiging via artikel 2.3 Wfz. 
d Het totaal gaat over alle verzoekschriften via artikel 2.3 Wfz die tussen 1 januari 2020 en 30 juni 2021 bij 
het OM geregistreerd zijn. 
  
Wetenschappelijk Onderzoek- en Documentatiecentrum Cahier 2021-29  |  51 
 

Figuur 3.1 Fasen van verzoekschriften voor een zorgmachtiging via artikel 
2.3 Wfz (peildatum 1 november 2021) 
 
 
Totaal 
  
N=283 
  
Aanvraag geregistreerd 
N=24 
In voorbereiding – geneesheer-directeur geregistreerd 
N=9 
In voorbereiding – bevindingen geneesheer-directeur 
ontvangen 
N=7 
Voorbereiding beëindigd 
In voorbereiding – verzoekschrift 
N=99 
gegenereerd 
N=1 
NMV (art. WCR (art. 
5:11 Wvggz) 5:16 Wvggz) 
Verzoekschrift gegenereerd – geen 
N=49 N=50 
beslissing 
N=8 
Verzoekschrift gegenereerd Verzoekschrift gegenereerd 
– beslissing geregistreerd – ingetrokken 
N=110 N=5 
Toegewezen Afgewezen 
N=102 N=8
  
Wetenschappelijk Onderzoek- en Documentatiecentrum Cahier 2021-29  |  53 
 

3.2.3 Artikel 2.3 Wfz in vergelijking met voormalig artikel 37 Sr 
Met de inwerkingtreding van artikel 2.3 Wfz is artikel 37 Sr komen te vervallen. Artikel 
37 Sr, waarmee een persoon door de strafrechter in een psychiatrisch ziekenhuis 
geplaatst kon worden, is gedurende de periode dat het wetsartikel gold (1 september 
1988 t/m 31 december 2019) gemiddeld 112 keer per jaar opgelegd (σ=43). Figuur 
3.3 laat het aantal plaatsingen in een psychiatrisch ziekenhuis per jaar zien voor de 
gehele periode dat artikel 37 Sr in werking was. Hier is te zien dat in de eerste vier 
peiljaren minder dan 40 personen per jaar in een psychiatrisch ziekenhuis zijn ge-
plaatst. Na de invoering van FPK’s vanaf 1994 steeg het aantal plaatsingen tot 100-
15
170 personen op jaarbasis . Als het aantal zorg- en rechterlijke machtigingen in 2020 
(63, zie tabel 3.1) vergeleken wordt met het aantal plaatsingen in het eerste jaar dat 
artikel 37 Sr in werking was (30), dan is er sprake van een verdubbeling van het 
aantal personen. Het is echter niet mogelijk om artikel 2.3 Wfz en artikel 37 Sr op 
deze manier zuiver te vergelijken omdat de wetsartikelen een verschillend karakter 
hebben (zie paragraaf 2.5 en tabel 2.1) en in verschillende periodes in werking traden 
met een andere tijdgeest (1988 en 2020). 
 
Figuur 3.3 Aantal plaatsingen in een psychiatrisch ziekenhuis (oud art. 37 Sr) 
180
Opening eerste FPK
160
140
120
100
80
60
40
20
0
Jaartal
Plaatsingen in psychiatrisch ziekenhuis
 
3.2.4 Verzoekschriften en machtigingen per rechtbank 
Gedurende de onderzoeksperiode zijn er 283 verzoekschriften voor een zorgmachti-
ging via artikel 2.3 Wfz geregistreerd, waarvan er 102 zijn toegewezen. In deze 
periode zijn er slechts 31 verzoekschriften voor een rechterlijke machtiging via  
artikel 2.3 Wfz geregistreerd en zijn er 14 toegewezen. Het is interessant om te 
onderzoeken hoe de verschillende rechtbanken zich tot elkaar verhouden met betrek-
king tot het aantal toegewezen zorg- of rechterlijke machtigingen. Figuur 3.4 laat de 
                                                
15
 Gegevens over het aantal plaatsingen in een psychiatrisch ziekenhuis per jaar zijn afkomstig uit de 
Onderzoeks- en Beleidsdatabase Justitiële Documentatie (OBJD). In deze database is het niet mogelijk om 
op wetsartikel te zoeken, maar wel naar opgelegde maatregel (plaatsing in een psychiatrisch ziekenhuis). 
De genoemde frequenties kunnen hierdoor afwijken van het daadwerkelijke aantal artikel 37 Sr opleg-
gingen. 
Wetenschappelijk Onderzoek- en Documentatiecentrum Cahier 2021-29  |  55 
 
Frequentie
1988
1989
1990
1991
1992
1993
1994
1995
1996
1997
1998
1999
2000
2001
2002
2003
2004
2005
2006
2007
2008
2009
2010
2011
2012
2013
2014
2015
2016
2017
2018
2019

(0,71%) is het geslacht niet bekend. De gemiddelde leeftijd van de personen is 39,  
44 jaar (gerekend vanaf de dag dat een verzoekschrift is geregistreerd bij het OM), 
met een standaarddeviatie van 12,77 jaar. De jongste persoon voor wie een zorg-
machtiging of rechterlijke machtiging is afgegeven is 18 jaar, terwijl de oudste per-
soon bijna 81 is. 
 
De personen voor wie een verzoekschrift voor een zorgmachtiging of rechterlijke 
machtiging is geregistreerd bij het OM zijn in 46 verschillende landen geboren. 174 
personen (61,27%) zijn in Nederland geboren. Vanwege de diversiteit aan geboorte-
landen en om de privacy van de personen te waarborgen, is ervoor gekozen om de 
geboortelanden te groeperen in regio’s, te weten Europa (195; 68,66%), Afrika  
(32; 11,27%), Azië (26; 9,15%), het Caraïbisch gebied (15; 5,28%) en Zuid-Amerika 
(14; 4,93%). Van twee personen is het geboorteland onbekend. 
3.4 Rol actoren rechtspraktijk 
3.4.1 Initiatiefnemer aanvraag artikel 2.3 Wfz verzoekschrift 
Tabel 3.2 Initiatiefnemer verzoekschrift artikel 2.3 Wfz-machtiging 
Rechterlijke 
Oorsprong Zorgmachtiging machtiging Totaal 
Op verzoek van officier van justitie 209 21 230 
Op verzoek van strafrechter 74 10 84 
Totaal 283 31 314 
 
Het OM registreert voor ieder verzoekschrift wie het initiatief heeft genomen: de offi-
cier van justitie of de strafrechter. Tabel 3.2 geeft de oorsprong van de aanvraag per 
soort machtiging weer. Hieruit blijkt verreweg de meeste verzoekschriften (73,25%) 
worden voorbereid op initiatief van de officier van justitie. Bij een zorgmachtiging komt 
in 73,85% van de gevallen het initiatief van de officier van justitie, bij een rechterlijke 
machtiging in 67,74% van de gevallen. 
 
Tabel 3.3 laat de verhouding tussen de initiatiefnemers zien in combinatie met de 
beslissing die door de rechtbank is genomen (toe- of afwijzing). Het merendeel van de 
verzoekschriften wordt toegewezen, ongeacht de initiatiefnemer. Voor de zorgmachti-
gingen geldt dat 93,41% van de verzoekschriften die worden voorbereid op initiatief 
van de officier van justitie wordt toegewezen, tegenover 89,47% wanneer het initiatief 
door de strafrechter wordt genomen. Voor de rechterlijke machtigingen geldt dat 90% 
van de verzoekschriften is toegewezen wanneer deze op initiatief van de officier van 
justitie wordt voorbereidt en 71,43% wanneer de strafrechter het initiatief neemt. 
 
  
Wetenschappelijk Onderzoek- en Documentatiecentrum Cahier 2021-29  |  57 
 

Figuur 3.5 Aantal registraties van verzoekschriften artikel 2.3 Wfz door het 
OM 
30
25
20
15
10
5
0
Jaar en maand
Zorgmachtiging Rechterlijke machtiging
 
3.5.2 Tijdsverloop van aanvraag tot beslissing 
Op meerdere momenten gedurende het proces om tot een verzoekschrift te komen 
wordt een datum geregistreerd: de datum waarop een aanvraag door het OM is gere-
gistreerd, de datum waarop een verzoekschrift is ingediend bij de rechtbank en de 
datum waarop een beslissing over het verzoekschrift is genomen. Met deze drie data 
kan bepaald worden hoe lang een proces in zijn geheel duurt, hoe lang het OM nodig 
heeft om een verzoekschrift in te dienen zodra een aanvraag is ontvangen, en hoeveel 
dagen de rechtbank nodig heeft om tot een beslissing te komen.  
 
Figuur 3.6 laat zien hoeveel dagen er gemiddeld nodig waren om van de aanvraag van 
een verzoekschrift naar het daadwerkelijke indienen van het verzoekschrift te gaan. 
Hieruit valt op te maken dat de rechter gemiddeld iets meer dan 20 dagen nodig heeft. 
In 77 zaken (70,64%) was er binnen drie weken een uitspraak van de rechter. De 
totale procedure, van aanvraag tot en met de uitspraak door de rechter, duurt gemid-
deld iets meer 72 dagen, waarbij de kortste procedure drie dagen duurde en de lang-
ste 186 dagen. 
 
Figuur 3.6 Tijdsverloop in dagen voor verzoekschriften voor 
a
zorgmachtigingen 
 
Aanvraag Verzoekschrift Beslissing 
µ=50,42 µ=20,18 
 
geregistreerd bij ingediend bij de gegenereerd door 
σ=31,22 σ=19,93 
 
het OM rechtbank de rechtbank 
 
 
 
µ=72,11 
 
σ=37,20 
 
a µ is het gemiddelde en σ de standaarddeviatie van de populatie. 
Wetenschappelijk Onderzoek- en Documentatiecentrum Cahier 2021-29  |  59 
 
Aantal registraties

In zowel de Wvggz als de Wzd zijn er verschillende regelingen genoemd die zaken 
zoals tijdelijke onderbreking of ontslag regelen. Voor de Wvggz wordt er een tweetal 
regelingen genoemd: tijdelijke onderbreking van de verplichte zorg (art. 8:17) en een 
beslissing tot beëindiging van verplichte zorg genomen door de geneesheer-directeur 
(art. 8:18). Van alle zorgmachtigingen via artikel 2.3 Wfz is er geen enkele keer een 
tijdelijke onderbreking van de verplichte zorg geregistreerd. Daarnaast heeft de 
geneesheer-directeur eenmaal een beslissing tot beëindiging van verplichte zorg 
genomen. 
 
Voor de Wzd zijn er ook twee regelingen: verlenen van ontslag uit de accommoda- 
tie (art. 48) en het verlenen van verlof om buiten de accommodatie te verblijven  
(art. 47). Het verlenen van ontslag uit de accommodatie en het verlenen van verlof  
om buiten de accommodatie te verblijven zijn beide niet toegepast tijdens de onder-
zoeksperiode. 
 
3.5.5 Meerdere aanvragen per persoon 
Voor 28 (9,86%) personen zijn er twee verschillende verzoekschriften geregistreerd, 
en voor één (0,35%) persoon zelfs drie verschillende verzoekschriften. Er zijn verschil-
lende verklaringen voor het registreren van meerdere verzoekschriften. Zo bestaat er 
een subgroep personen voor wie voor een tweede keer een verzoekschrift voor een 
zorgmachtiging is ingediend (en toegewezen), nadat de voorbereiding voor het eerste 
verzoekschrift is beëindigd wegens het niet voldoen aan de criteria voor verplichte 
zorg. Verder is er ook een groep personen voor wie binnen een kort tijdsbestek (op 
dezelfde dag of twee dagen later) zowel een aanvraag voor een rechterlijke machtiging 
als een aanvraag voor een zorgmachtiging is geregistreerd. We zien ook een aantal 
situaties waarin er twee keer een verzoekschrift voor een zorgmachtiging is geregis-
treerd op dezelfde dag (of drie dagen later) en één van de twee machtigingen is toe- 
gewezen en de voorbereiding voor de tweede is beëindigd. Deze illustraties laten zien 
dat artikel 2.3 Wfz niet altijd even makkelijk toe te passen is. Er zijn complexe geval-
len waarin het niet altijd even duidelijk is welk regime (zorg of rechterlijke machtiging) 
het meest geschikt is voor een betrokkene. Dat er maar voor 29 (10,21%) personen 
meer dan één verzoekschrift geregistreerd is laat ook zien dat het voor de grote 
meerderheid wel goed gaat. 
3.5.6 Aansluitende machtigingen 
Na afloop van een zorg- of rechterlijke machtiging via artikel 2.3 Wfz kan er een 
aansluitende machtiging worden aangevraagd bij de civiele rechter. Voor 62 (60,78%) 
personen is het OM begonnen met het voorbereiden van een (civiele) zorgmachtiging 
aansluitend op de toegewezen zorgmachtiging via artikel 2.3 Wfz. Voor machtigingen 
die aansluiten op een rechterlijke machtiging via artikel 2.3 Wfz wordt geen informatie 
bijgehouden.  
 
In totaal zijn er 75 verzoekschriften voor een aansluitende zorgmachtiging geregis-
treerd waarvan er 60 zijn toegewezen. Van drie zorgmachtigingen is de voorbereiding 
beëindigd, en de overige verzoekschriften zijn nog in voorbereiding of liggen bij de 
rechtbank. Van de groep voor wie een aansluitende zorgmachtiging is aangevraagd 
zijn er vijf personen waarvoor een tweede en derde aansluitende zorgmachtiging is 
geregistreerd. Voor drie personen is de derde aansluitende zorgmachtiging nog in 
voorbereiding, of ligt deze bij de rechtbank.  
Wetenschappelijk Onderzoek- en Documentatiecentrum Cahier 2021-29  |  61 
 

De variatie in duur is een stuk lager bij aansluitende zorgmachtigingen. Het vaakst 
komt een duur van tussen de 41 en 50 dagen voor. Gemiddeld duurt het gehele proces 
voor aansluitende machtigingen 55,42 dagen (σ=16,35), 16,69 dagen korter dan bij 
zorgmachtigingen via artikel 2.3 Wfz (zie figuur 3.6).  
3.6 Belangrijkste bevindingen 
De belangrijkste bevindingen uit dit hoofdstuk worden hier kort samengevat. 
Aantal verzoekschriften en machtigingen 
• In de eerste anderhalf jaar na inwerkingtreding van artikel 2.3 Wfz zijn er 283 
zorgmachtigingen en 31 rechterlijke machtigingen bij het OM geregistreerd. Er zijn 
102 zorgmachtigingen en 14 rechterlijke machtigingen daadwerkelijk afgegeven. 
• Bijna 93% van de verzoekschriften voor een zorgmachtiging die zijn ingediend bij 
de rechtbank is toegewezen, tegenover bijna 83% wanneer het om rechterlijke 
machtigingen gaat. 
• Slechts 0,71% van alle zorgmachtigingen wordt via artikel 2.3 Wfz verleend door 
de strafrechter. Voor de rechterlijke machtigingen is dit slechts 0,21%. 
• Van ruim een derde van de door het OM geregistreerde verzoekschriften voor een 
artikel 2.3 Wfz-machtiging wordt de voorbereiding voortijdig beëindigd. In de helft 
van de gevallen gebeurt dit vanwege een negatieve medische verklaring (art. 5:11 
Wvggz). In de andere helft van de gevallen gebeurt dit omdat naar oordeel van de 
officier van justitie niet is voldaan aan de criteria voor verplichte zorg (art. 5:16 
Wvggz). 
Persoonskenmerken 
• Voor 284 unieke personen is er een aanvraag voor een zorg- of rechterlijke 
machtiging geregistreerd. Van hen is ruim 89% man en ligt de gemiddelde leeftijd 
rond de 40 jaar. 
Rol actoren rechtspraktijk 
• Meer dan 72% van de verzoekschriften voor een zorgmachtiging en bijna 68% van 
de verzoekschriften voor een rechterlijke machtiging wordt op verzoek van de 
officier van justitie voorbereid. 
• De officier van justitie was tijdens bijna 60% van de zittingen aanwezig. 
Verzoekschriften en machtigingen in de tijd 
• De rechter heeft in iets meer een derde van de zaken voor een rechterlijke 
machtiging meer tijd nodig om tot een uitspraak te komen dan wettelijk is 
vastgelegd. 
• Gemiddeld heeft het OM bijna 51 dagen nodig om een zorgmachtiging voor te 
bereiden, tegenover ruim 70 dagen wanneer het een rechterlijke machtiging 
betreft. 
• De tijd tussen het starten van de voorbereiding en het moment waarop een 
beslissing genomen is door de rechtbank bedraagt ruim 72 dagen voor 
zorgmachtigingen en meer dan 94 dagen voor rechterlijke machtigingen. 
• Gemiddeld heeft een zorgmachtiging een looptijd van ruim 179 dagen. Een 
rechterlijke machtiging duurt gemiddeld bijna 183 dagen. 
  
Wetenschappelijk Onderzoek- en Documentatiecentrum Cahier 2021-29  |  63 
 

4 Doelgroep zorgmachtiging artikel 2.3 Wfz  
4.1 Introductie 
Zoals in hoofdstuk 1 aangegeven is er discussie over de vraag voor welke doelgroepen 
artikel 2.3 Wfz zou moeten worden ingezet. In dit hoofdstuk wordt eerst besproken in 
welke mate respondenten naar eigen zeggen te maken hebben gehad met artikel 2.3 
Wfz (paragraaf 4.2). Vervolgens komt aan de orde welke patiëntkenmerken respon-
denten belangrijk vinden bij de vraag of een zorgmachtiging via artikel 2.3 Wfz wel of 
niet passend is (paragraaf 4.3). Daarna staan we stil bij enkele groepen die mogelijk 
tussen wal en schip vallen (paragraaf 4.4). In paragraaf 4.5 bespreken wij de indruk-
ken en eerste ervaringen van respondenten met betrekking tot doorgeleiding vanuit 
het strafrecht naar reguliere verplichte zorg via artikel 2.3 Wfz. Paragraaf 4.6 ten 
slotte biedt een overzicht van de belangrijkste bevindingen uit dit hoofdstuk. 
4.2 Hoe vaak hebben respondenten te maken met artikel 2.3 Wfz patiënten? 
‘We waren bang dat er een tsunami op ons af zou komen’ zegt een van de respon-
denten. Die vrees is in de eerste anderhalf jaar dat artikel 2.3 Wfz in werking is niet 
bewaarheid. Respondenten uit de algemene GGz geven aan dat patiënten die worden 
aangeboden via artikel 2.3 Wfz maar een klein aantal vormen ten opzichte van de 
populatie met een reguliere zorgmachtiging afgegeven door de civiele rechter (zie ook 
hierna). Dit wordt bevestigd door kwantitatieve gegevens (zie paragraaf 3.2).  
 
In de interviews is aandacht besteed aan de mate waarin respondenten in de praktijk 
te maken hebben gehad met de procedure artikel 2.3 Wfz, en met patiënten die op 
basis van artikel 2.3 Wfz een zorgmachtiging of rechterlijke machtiging kregen. Een 
kanttekening hierbij is dat dit ruwe inschattingen van de respondenten zelf betreft 
over de periode vanaf inwerkingtreding tot aan het interview voorjaar/zomer 2021. 
Het gaat daarbij niet om officiële registratiegegevens. 
 
Twee respondenten uit de algemene GGz is gevraagd een schatting te geven van de 
frequentie waarmee hun instellingen te maken kregen met een reguliere zorgmach-
tiging, dan wel zijn aangewezen voor een zorgmachtiging via artikel 2.3 Wfz. De 
respondenten geven aan respectievelijk 600 tot 900 (bij 600 unieke patiënten) regu-
liere zorgmachtigingen te hebben gehad in 2020 (GGZ, GGZ) en 400 crisismaatregelen 
(GGZ). De twee algemene GGz-instellingen werden volgens de respondenten respec-
tievelijk 33 keer en minder dan tien keer door het OM aangewezen voor een zorg-
machtiging via artikel 2.3 Wfz. De instelling die 33 maal werd aangewezen, geeft aan 
dat al deze personen uit detentie kwamen en daarvan vijf of zes patiënten te hebben 
geaccepteerd. Ook een van de instellingen die ongeveer tien patiënten aangeboden 
kreeg, vermeldt dat zij uit detentie kwamen, evenals een forensische GGz-instelling 
hierna. Het gaat dan om patiënten aan het begin van het strafproces in voorlopige 
hechtenis, of na afloop van een gevangenisstraf. 
 
Patiënten met een artikel 2.3 Wfz zorgmachtiging worden regelmatig geplaatst bij 
zorgkoepels die zowel algemene als forensische GGz-instellingen met klinische en 
ambulante zorg omvatten. Een van de koepels geeft daarbij aan dat patiënten in 
principe bij de forensische tak geplaatst worden, tenzij het risico laag genoeg wordt 
Wetenschappelijk Onderzoek- en Documentatiecentrum Cahier 2021-29  |  65 
 

JUS, RE). Strafrechters onder de respondenten geven aan dat het vermoeden van een 
ernstige psychische stoornis bepalend is voor het overwegen van een zorgmachtiging, 
evenals de zorg die iemand uiteindelijk nodig heeft (RE, RE, RE). Anderen benadruk-
ken dat als puur vanuit de Wvggz-criteria en doelen wordt gekeken (art. 3:3 en 3:4 
Wvggz), de doelgroep van artikel 2.3 Wfz heel beperkt is (FGGZ, OM). Dan gaat het 
volgens hen om personen met nauwelijks een ‘forensisch profiel’, die voor het eerst of 
vanwege een licht delict met het strafrecht in aanraking komen en die hanteerbaar zijn 
op een algemene psychiatrische gesloten opname-afdeling (FGGZ, FGGZ). Kortom, 
personen die een laag beveiligingsniveau nodig hebben en een medium tot hoog zorg-
niveau (FGGZ, FGGZ). Gerelateerd hieraan zijn sommige respondenten van mening 
dat een zorgmachtiging, ook die via artikel 2.3 Wfz, zou moeten worden uitgevoerd bij 
een algemene GGz-instelling met beveiligingsniveau 1 (OM). Daarnaast kan weliswaar 
worden opgeschaald naar een FPA of FPK en als de rechter dat aangeeft ook een FPC, 
maar in de kern zou het de bedoeling zijn dat de uitvoering plaatsvindt door een alge-
mene instelling en dat juist zo snel mogelijk wordt afgeschaald, zoals benoemd in de 
doelstellingen van de Wvggz (OM). Daar wordt echter ook anders over gedacht. Ver-
schillende respondenten geven aan dat artikel 2.3 Wfz, al is het geen forensische zorg, 
niettemin ruimte biedt voor zorg op verschillende beveiligingsniveaus, dus ook de 
hogere (RE, RvdR, INS). 
 
Artikel 2.3 Wfz wordt door meerdere respondenten uit de algemene en forensische 
GGz vrijwel uitsluitend geschikt genoemd om passende zorg te bieden aan de groep 
met een (ernstige) psychische stoornis (FGGZ, FGGZ, GGZ, GGZ, GGZ GGZ). Als 
voorbeelden van dergelijke stoornissen worden primair psychotische stoornissen en 
ernstige bipolaire stoornissen genoemd (FGGZ, GGZ, GGZ, JUS). Als belangrijk punt 
benoemen respondenten dat het risicovolle gedrag of delictrisico voortkomt uit een 
behandelbare psychische stoornis (GGZ, GGZ, GGZ, JUS, RE). Daarmee wordt bedoeld 
een stoornis (bijvoorbeeld een psychotische of een bipolaire stoornis) die binnen een 
relatief korte tijd behandeld kan worden met bijvoorbeeld psychofarmaca en of psy-
chotherapie. De gedachte hierbij zou zijn dat de zorgmachtiging dan, via het soort 
zorg dat de algemene GGz kan bieden, zoals behandeling met psychofarmaca, 
tijdelijke dagelijkse zorg, psychotherapie, en het betrekken van het sociale netwerk, 
ook kan bijdragen aan delict-recidivepreventie (GGZ). Aanvullend geven sommige 
respondenten aan dat het gaat om stoornissen waarbij met behulp van een medische 
behandeling, bij voorkeur medicatie, het delictrisico zo flink en structureel zou kunnen 
verminderen, dat de route naar ambulante zorg wordt geopend (JUS). Het lijkt of hier 
wordt bedoeld dat het delictrisico ook hoger ‘mag’ zijn, mits het delict duidelijk uit een 
psychische stoornis voortkomt en het delictrisico duurzaam kan worden bedwongen 
met een behandeling die de algemene GGz kan bieden. 
 
Meerdere respondenten benoemen dat artikel 2.3 Wfz van belang is voor wat wordt 
gezien als de doelgroep van het voormalige artikel 37 Sr (FGGZ, FGGZ, FGGZ, GGZ, 
OM, RE, RE, RE, RE). Het gaat dan om mensen die ontoerekeningsvatbaar worden 
geacht en lijden aan een ernstige psychose en die ontslagen worden van alle rechts-
vervolging. Hierbij moet worden opgemerkt dat het bij de voormalige artikel 37 Sr-
groep over het algemeen overigens wel om ernstige delicten ging. Als een belangrijk 
voordeel van artikel 2.3 Wfz wordt gezien dat dit nu meer ruimte biedt omdat de 
ontoerekeningsvatbaarheidseis is vervallen (JUS). Als er een zorgmachtiging komt ligt 
plaatsing, afhankelijk van de zwaarte van de benodigde beveiliging, in een FPA, FPK of 
FPC bij deze groep volgens respondenten het meest voor de hand (FGGZ, JUS). 
Wetenschappelijk Onderzoek- en Documentatiecentrum Cahier 2021-29  |  67 
 

vermindering een behandeldoel is, behandeling langer dan zes maanden veelal nodig 
Daarvoor is tevens, zoals eerder vermeld, forensische expertise vereist waarover 
algemene GGz-instellingen aangeven niet te beschikken (JUS, JUS). 
4.3.3 Hardnekkige problematiek 
Respondenten geven aan dat een zorgmachtiging via artikel 2.3 Wfz minder of niet 
geschikt is als de verwachting is dat iemand langdurig moet worden behandeld, omdat 
deze slechts een half jaar duurt. Als voorbeeld van problematiek waarvoor langdurige 
behandeling nodig is noemen respondenten persoonlijkheidsstoornissen, vermoedelijk 
worden hiermee vooral antisociale persoonlijkheidsstoornissen bedoeld (ADV, FGGZ, 
FGGZ, FGGZ, GGZ, JUS, JUS, OM, RE). Bij twee- of drievoudige diagnoses, bijvoor-
beeld psychosen in combinatie met ADHD, licht verstandelijke beperking en/of ver-
slaving, al dan niet in combinatie met antisociale trekken, vinden respondenten een 
zorgmachtiging via artikel 2.3 Wfz om dezelfde reden minder geschikt (JUS, JUS, OM). 
Respondenten noemen verschillende andere stoornissen waarbij er ‘vrij harde redenen’ 
zijn om niet aan een zorgmachtiging te beginnen (JUS). Het gaat dan om hardnekkige 
stoornissen die moeilijk te beïnvloeden zijn. Voor de eerdergenoemde ernstige per-
soonlijkheidsstoornissen, is klinische behandeling volgens een respondent vaak niet 
geschikt en dat zou bij een zorgmachtiging in de algemene GGz betekenen dat al snel 
op ambulante behandeling wordt overgegaan, zonder dat het delictrisico wezenlijk 
beïnvloed is (JUS). Voor verslaving als hoofdprobleem achten respondenten andere 
maatregelen geschikter dan een zorgmachtiging via artikel 2.3 Wfz, zoals inrichting 
stelselmatige daders (ISD) en gespecialiseerde verslavingsklinieken (GGZ, JUS, OM). 
Overigens geeft een andere respondent aan dat verslaving wel een indicatie kan zijn 
voor een zorgmachtiging. Er zijn in de Wvggz duidelijker criteria voor de verplichte 
behandeling van deze problematiek dan voorheen in de Wet Bopz (RE). Bij zeden-
delinquenten ligt een zorgmachtiging niet erg voor de hand, meestal wordt een straf  
of maatregel met bijzondere voorwaarden toegepast, aldus een respondent (JUS). In 
het geval dat medicatie een belangrijk deel van het risicomanagement is, libidorem-
mende medicatie bijvoorbeeld, zou volgens de respondent in sommige gevallen een 
zorgmachtiging kunnen worden overwogen (JUS). Ook bij een autismespectrum-
stoornis achten sommige respondenten de zorgmachtiging via artikel 2.3 Wfz niet een 
effectief middel (JUS, JUS). Er wordt een voorbeeld genoemd van een persoon met 
een autismespectrumstoornis die werd veroordeeld voor stalking. Een zorgmachtiging 
zou niet geschikt zijn om de langdurige fixaties die aan het stalking-gedrag ten 
grondslag liggen te behandelen. 
4.4 Groepen tussen wal en schip? 
4.4.1 De ‘tussengroep’ met risicovol gedrag en psychische stoornissen 
Rechters en anderen melden dat er een groep personen met een psychische stoornis 
en risicovol gedrag is die heel moeilijk binnen de huidige straf- en civielrechtelijke 
opties onder te brengen is. Dit betreft aldus een respondent: ‘lastige jongens, vaak 
met een dubbele of driedubbele diagnose (ook ADHD en/of verslaving bijvoorbeeld), 
die nergens welkom zijn, destructief in een zorgomgeving, maar echt ziek, niet op hun 
plek in een gevangenis’ (RE). Deze groep zouden rechters graag uit het strafrecht 
weghalen, maar er is nauwelijks een geschikte plek voor hen te vinden. ‘De GGz wil 
hen liever niet, voor tbs zijn zij te licht, in de gevangenis leren ze teveel, en de 
maatschappij heeft van hen erg veel last’ (RE).  
Wetenschappelijk Onderzoek- en Documentatiecentrum Cahier 2021-29  |  69 
 

patiënten te gering zijn (JUS, JUS). Het betreft vaak jonge mensen met psychosen  
en ernstige verslavingsproblematiek in combinatie met ADHD en/of persoonlijkheids- 
of hechtingsproblematiek. Een respondent ziet hen ook wel degelijk als een doelgroep 
van artikel 2.3 Wfz (JUS). Psychosen in combinatie met verstandelijke beperking 
komen ook veel voor binnen de PPC-populatie, aldus een respondent: ‘Veel instellingen 
schrikken daarvoor terug, maar je zou willen dat de Wzd voor hen ook toepasbaar is, 
capaciteit is daar echter een groot probleem, een half jaar wachttijd voor een beveiligd 
bed’ (JUS, en zie hoofdstuk 7). 
 
Box 4.1  Casus artikel 2.3 Wfz (licht bewerkt) 
Mevrouw A. verblijft in een begeleid-wonen voorziening van het Leger des Heils. Zij 
is verslaafd en wel wat verward. Er ontstaat op enig moment een ruzie bij de bad-
kamer van de begeleid-wonen voorziening en mevrouw A. steekt in een soort idee 
van ‘hij doet me wat aan’, een mannelijke medebewoner met een mes. Het is een 
klein steekincident met een steekwondje in de bilspier, zeker niet levensbedreigend, 
maar dat mes had ook per ongeluk ergens anders uit kunnen komen. Mevrouw A. 
heeft niet of nauwelijks een strafblad op het gebied van geweld, misschien een klein 
vermogensdelict. Geen gevaarlijke mevrouw, maar ze had toch dat mes gehanteerd. 
In deze zaak kwam het advies om een zorgmachtiging te verlenen. Deze mevrouw 
zou (onder de oude wetgeving) vermoedelijk niet volledig ontoerekeningsvatbaar 
zijn verklaard. Daarvoor was er te veel persoonlijke vijandigheid naar de betrokken 
meneer toe. Mevrouw A. is opgenomen met een zorgmachtiging via artikel 2.3 Wfz. 
 
 
 
Box 4.2  Casus voormalige artikel 37 Sr doelgroep, overweging artikel 2.3 
Wfz of tbs (licht bewerkt) 
De heer M. heeft een ernstige bipolaire stoornis waarvoor hij medicatie krijgt. 
Meneer M. is al jaren bekend in de psychiatrie. Hij loopt echter regelmatig weg en 
gebruikt dan zijn medicatie niet. Er was weleens een rechterlijke machtiging en dan 
weer een tijd niet. Onlangs raakte hij in een manische toestand en veroorzaakte 
problemen. Hij bedreigde iemand verbaal op het moment dat hij tevens een gevaar-
lijk verkeersincident had veroorzaakt. Meneer M. zit nu vast voor artikel 5 Wegen-
verkeerswet, gevaarlijk rijden, waarbij niemand gewond is geraakt en hij heeft ver-
baal iemand bedreigd. In een gesprek bij een kliniek, waar de vraag was of hij zou 
worden opgenomen, heeft hij de hulpverleners in zijn bipolaire stoornis ook verbaal 
bedreigd. Het OM kijkt of er een zorgmachtiging kan komen, maar de geneesheer-
directeur zegt: ‘Nee, gaan we niet doen, die meneer is te gevaarlijk’. Meneer M. had 
voorheen vermoedelijk een grote kans gemaakt op een artikel 37 Sr. Je ziet dat de 
betrokken partijen worstelen met het punt dat er niemand letsel is aangedaan. Er is 
eigenlijk ook geen directe aanwijzing dat hij zijn verbale bedreiging tot uiting zou 
brengen, hij bedreigt alleen maar in zijn manische toestand en daarmee belandt hij 
in het strafrecht. De heer M. heeft tbs gekregen. 
 
 
Wetenschappelijk Onderzoek- en Documentatiecentrum Cahier 2021-29  |  71 
 

ingewikkelde gevallen ‘afschuiven’. Het gaat toch om mensen met ernstige 
problematiek (RE). 
 
Een respondent stelt als oplossingssuggestie voor dat DJI meer het voortouw zou 
moeten nemen om dergelijke personen te repatriëren (FGGZ). FPC Veldzicht heeft  
een gespecialiseerde afdeling die contact zoekt met de psychiatrie in het land van 
herkomst en probeert te bewerkstelligen dat de patiënt daar wordt overgenomen (RE). 
4.5 Doorgeleiding van strafrecht naar reguliere verplichte zorg 
4.5.1 Introductie 
Het belangrijkste doel dat met artikel 2.3 Wfz beoogd wordt is bevordering van de 
doorgeleiding vanuit het strafrecht naar reguliere verplichte zorg. Artikel 2.3 Wfz biedt 
in theorie een uitbreiding van het arsenaal van de strafrechter om een patiënt op de 
juiste plek te krijgen. In de interviews hebben wij de respondenten gevraagd naar hun 
indruk of de doorgeleiding vanuit het strafrecht naar reguliere verplichte zorg ook in de 
praktijk is veranderd nu artikel 2.3 Wfz in werking is, vergeleken met de situatie daar-
voor. Wij hebben de respondenten naar hun indrukken op basis van hun ervaring 
gevraagd. Een kanttekening daarbij is, zoals eerder benoemd (paragraaf 4.2), dat  
die ervaring nog relatief gering is. Een tweede kanttekening is dat artikel 2.3 Wfz nog 
maar relatief kort in werking is. Het is te vroeg om na te gaan in hoeverre het doel van 
verbeterde doorgeleiding behaald wordt (paragraaf 1.2). Ook is er bijvoorbeeld nog 
geen kwantitatief onderzoek verricht dat inzicht in de doorstroomtrajecten kan geven. 
Wel kunnen we in dit stadium laten zien hoe vaak artikel 2.3 Wfz in de eerste ander-
half jaar na inwerkingtreding wordt toegepast (hoofdstuk 3) en eerste praktijkerva-
ringen verzamelen over hoe de doorgeleiding vanuit het strafrecht naar reguliere ver-
plichte zorg daadwerkelijk verloopt (deze paragraaf).  
 
Meer in het algemeen geven respondenten aan dat hun indruk is dat sinds de inwer-
kingtreding van artikel 2.3 Wfz in de meeste situaties en voor de meeste doelgroepen 
de doorgeleiding vanuit het strafrecht naar reguliere verplichte zorg onveranderd, 
ingewikkelder geworden of verslechterd is ten opzichte van de situatie voor de wets-
wijziging (JUS, RE, en zie paragraaf 6.2). Verslechtering wordt enerzijds geweten aan 
nieuwe problemen: de langdurige en niet altijd soepel verlopende voorbereidingspro-
cedure voor een zorgmachtiging via artikel 2.3 Wfz, onduidelijkheid over een plaat-
singsmogelijkheid, langer verblijf in de PI doordat de strafzaak en de zorgmachtigings-
zaak slecht in de tijd met elkaar overeenkomen, en specifieke financieringsproblemen 
(GGZ, OM). Anderzijds wordt een onveranderde of verslechterde doorgeleiding gewe-
ten aan al langer bestaande problemen: capaciteitsgebrek forensische en algemene 
GGz-instellingen, afbouw van bepaalde typen zorg en voorzieningen, terughoudend-
heid van algemene GGz-instellingen bij patiënten met een strafrechtelijke voor-
geschiedenis, wachttijden voor psychiatrische beoordelingen en meer algemene 
financieringsproblemen. Deze zaken komen in de navolgende hoofdstukken aan de 
orde (zie onder andere paragrafen 6.5, 8.2 en 8.3). 
 
Respondenten zien daarnaast nieuwe mogelijkheden in artikel 2.3 Wfz voor doorgelei-
ding vanuit het strafrecht naar reguliere verplichte zorg maar ervaren daarbij ook 
problemen. In paragraaf 4.5.2 en 4.5.3 bespreken wij deze. Wij maken daarbij een 
tweedeling tussen doorgeleiding naar verplichte reguliere zorg bij instroom in het 
Wetenschappelijk Onderzoek- en Documentatiecentrum Cahier 2021-29  |  73 
 

Respondenten merken op dat de groep die aangeduid wordt als ‘verwarde personen’ 
ook verwaarloosde psychiatrische patiënten omvat (ADV, INS, RE). Dankzij artikel 2.3 
Wfz zouden complexe algemene GGz-patiënten (‘gevaarlijke verwarde mensen’) nu in 
een forensische setting geplaatst kunnen worden. Een respondent denkt dat die groep 
in de Wet Bopz-tijd vaak aan zijn lot werd overgelaten en op straat zwierf. Nu is er een 
mogelijkheid georganiseerd om hen meer zorg te bieden, al is capaciteit voor lang-
durige complexe zorg een groot probleem (INS).  
 
Sommige respondenten denken, zoals eerder vermeld, dat de doorgeleiding in het 
algemeen juist verslechterd is sinds artikel 2.3 Wfz in werking is (INS, RE). Andere 
wegen kunnen soms veel sneller werken, bijvoorbeeld als OM, reclassering en advo-
caat een plaatsingsmogelijkheid verkennen voor iemand in het kader van schorsing 
van voorlopige hechtenis. Dan wordt het vervolgens vaak een voorwaarde bij een straf 
(RE). Artikel 2.3 Wfz gaat langzamer omdat de materie ingewikkelder is geworden en 
de uitvoering langer duurt, mede omdat de voorbereiding niet soepel verloopt (FGGZ, 
JUS, JUS, RE).  
4.5.3 Naar verplichte reguliere zorg bij uitstroom uit het strafrecht 
Artikel 2.3 Wfz biedt volgens meerdere respondenten (ADV, ADV, FGGZ, FGGZ, FGGZ, 
INS, INS JUS, OM, OM, OM RE, RE) een geschikte route om personen bij wie het 
delictrisico na behandeling is verminderd en die na afloop van een tbs-maatregel nog 
wel verplichte zorg nodig hebben, te laten doorstromen naar verplichte reguliere zorg. 
Als voordeel wordt benoemd dat bij de route via artikel 2.3 Wfz nu in één zitting door 
de verlengingsrechter zowel het niet verlengen van de tbs als de afgifte van de zorg-
machtiging kan worden uitgesproken (ADTbs, OM, RE). Voorheen was daarvoor meer 
afstemming nodig (zie paragraaf 2.4). Ditzelfde zou volgens respondenten mutatis 
mutandis gelden voor de PIJ-maatregel. Geen van de respondenten had overigens op 
het moment van het interview nog te maken gehad met een artikel 2.3 verzoek bij een 
persoon aan het einde van een PIJ-maatregel. Alleen een van de geïnterviewde advo-
caten had zonder succes toepassing van artikel 2.3 Wfz in een PIJ-verlengingszaak 
bepleit (ADV). Respondenten uit de algemene GGz geven aan dat personen na afloop 
van een tbs-maatregel in de algemene GGz terecht zouden kunnen, mits zij een door 
de GGz behandelbare stoornis hebben (zie paragraaf 4.3.1) en deze ook in de voor-
gaande instelling adequaat is behandeld (GGZ).  
 
Aan de andere kant geven respondenten aan dat aan het einde van een tbs-maatregel 
ook een reguliere zorgmachtiging zou kunnen worden aangevraagd bij de civiele rech-
ter (FGGZ). Sommige respondenten zien daardoor niet een grote meerwaarde van 
artikel 2.3 Wfz in dit geval (FGGZ). Respondenten benoemen de civielrechtelijke aan-
vraagroute als laagdrempeliger omdat de geneesheer-directeur van de zorginstelling 
dan zelf een verzoek kan doen bij de verplichte zorg-officier van justitie om een mach-
tiging voor te bereiden (FGGZ). Ook benoemen respondenten dat het aanvragen van 
een zorgmachtiging (hetzij via artikel 2.3 Wfz, hetzij regulier) veel administratief werk 
met zich meebrengt. Desondanks is het toch een vooruitgang ten opzichte van de 
wijze waarop vroeger aansluitende verplichte zorg na tbs of PIJ moest worden gere-
geld (RE). De strafrechter heeft hiermee meer armslag voor het leveren van maatwerk 
gekregen (RE). Sommige respondenten relativeren het nut van een zorgmachtiging, 
hetzij via artikel 2.3 Wfz hetzij regulier, aan einde van een tbs-maatregel. Voorwaar-
delijke beëindiging van de dwangverpleging is volgens een rechter als instrument voor 
plaatsing in verplichte zorg net zo bruikbaar (RE). Ook kan binnen een voorwaardelijke 
Wetenschappelijk Onderzoek- en Documentatiecentrum Cahier 2021-29  |  75 
 

geval niet een rol van de strafrechter, zoals bij een tbs-verlengingszaak. Een artikel 
2.3 Wfz machtiging zou in dit geval kunnen worden geïnitieerd op vordering van het 
OM. Respondenten geven aan dat personen van wie de gevangenisstraf eindigt en bij 
wie men toch nog verplichte zorg nodig acht, in de praktijk zowel uitstromen via een 
artikel 2.3 Wfz-machtiging, als via een reguliere zorg- of rechterlijke machtiging, maar 
vooral via de laatste (INS, JUS, JUS). Sommige respondenten zijn van mening dat 
wettelijk gezien een machtiging via artikel 2.3 Wfz zou moeten worden toegepast 
(INS). Zij vermelden daarbij echter dat dit in de praktijk vaak niet gebeurt omdat het 
proces via de civiele rechter eenvoudiger te regelen is.  
 
Vanuit een PPC is doorplaatsing altijd al moeilijk geven respondenten aan omdat GGz-
instellingen niet (meer) op die groep zijn toegerust. Instellingen hebben bijvoorbeeld 
geen mogelijkheid meer om patiënten te isoleren (JUS). ‘Het komt regelmatig voor 
(bijna wekelijks) dat wij personen op straat moeten laten gaan van wie wij denken dat 
het niet verantwoord is. In een aantal gevallen hebben die personen snel weer een 
nieuw delict gepleegd omdat zij geen medicatie meer namen (JUS). Het gebeurt dat de 
rechter geen straf oplegt, er geen zorgmachtiging komt, en ook geen crisismaatregel 
wordt afgegeven, bijvoorbeeld omdat er geen plaats is voor de betrokkene’ (JUS). 
4.6 Belangrijkste bevindingen 
Hieronder worden de belangrijkste bevindingen uit dit hoofdstuk puntsgewijs 
samengevat. 
Ervaring respondenten met artikel 2.3 Wfz 
• De ervaring met artikel 2.3 Wfz is bij veel respondenten nog beperkt.  
• De meeste van de artikel 2.3 Wfz-patiënten worden volgens respondenten 
geplaatst in forensische GGz-instellingen. Algemene GGz-instellingen hebben er 
relatief weinig geplaatst. Respondenten geven aan meerdere malen patiënten 
waarvoor hun instelling door het OM aangewezen was te hebben afgewezen. 
Overwegingen respondenten over doelgroepen artikel 2.3 Wfz 
• Bij de overweging van artikel 2.3 Wfz achten respondenten het belangrijk dat een 
psychische stoornis bij de betrokkene op de voorgrond staat.  
• Respondenten uit de (F)GGz benadrukken dat de doelgroep van artikel 2.3 Wfz 
smal is als gekeken wordt vanuit de Wvggz-criteria: een psychische stoornis die in 
korte tijd behandelbaar is, geen of weinig delictrisico, licht delict en binnen een 
algemene GGz-instelling hanteerbaar.  
• Andere respondenten vanuit meerdere organisaties waaronder de Rechtspraak, 
benadrukken juist dat artikel 2.3 Wfz mogelijkheden biedt voor zorg op verschil-
lende, ook hogere, beveiligingsniveaus voor een bredere doelgroep. 
• Artikel 2.3 Wfz is volgens respondenten uit de (F)GGz niet geschikt voor personen 
met ernstig delictrisico, ernstige (antisociale) persoonlijkheidsstoornissen, andere 
moeilijk behandelbare stoornissen, meerdere diagnoses of stoornissen die een 
langdurige behandeling vergen. 
Groepen tussen wal en schip? 
• Respondenten vanuit de Rechtspraak en PPC’s benoemen een groep die tussen wal 
en schip valt. Hier lijkt artikel 2.3 Wfz tekort te schieten omdat er geen geschikt 
zorgaanbod is. Het gaat om personen met psychische stoornissen, veelal meerdere 
diagnoses en risicovol gedrag. Deze patiënten worden wat gedrag betreft te 
Wetenschappelijk Onderzoek- en Documentatiecentrum Cahier 2021-29  |  77 
 

5 Voorbereiding zorgmachtiging artikel 2.3 Wfz 
5.1 Introductie 
In dit hoofdstuk staan de ervaringen van de respondenten met de voorbereiding en 
afgifte van artikel 2.3 Wfz centraal. Eerst wordt stilgestaan bij hoe goed ketenpartners 
volgens respondenten bekend zijn met de toepassingsmogelijkheden van het artikel 
(paragraaf 5.2). Vervolgens worden ervaringen met het voorbereidingsproces en de 
rolverdeling tussen ketenpartners daarbij besproken (paragraaf 5.3). Daarna komen 
achtereenvolgens aan de orde de informatie-uitwisseling tussen ketenpartners (para-
graaf 5.4), de rol van de NIFP-rapportage (paragraaf 5.5), het verloop in de tijd van 
respectievelijk het strafproces en de machtiging via artikel 2.3 Wfz (paragraaf 5.6)  
en de overweging van een ambtshalve afgifte van een machtiging via artikel 2.3 Wfz 
door de strafrechter (paragraaf 5.7). Tot slot worden de belangrijkste bevindingen  
kort samengevat (paragraaf 5.8). Paragraaf 2.8 biedt als achtergrondinformatie een 
beschrijving van het proces van de voorbereiding van een zorgmachtiging aan de hand 
van de relevante wet- en regelgeving. 
5.2 Bekendheid met en toegankelijkheid van artikel 2.3 Wfz 
Meerdere respondenten zijn het eens dat hoewel er voortgang is geboekt in de eerste 
anderhalf jaar dat artikel 2.3 Wfz in werking is, het bewustzijn en de kennis over arti-
kel 2.3 Wfz in de hele keten van betrokken organisaties beter kan en moet (ADV, ADV, 
INS, JUS, OM, OM, RE, RE, ). Men ervaart onder meer te weinig kennis bij strafrech-
ters en (niet verplichte zorg-)officieren van justitie over wat in de praktijk wel en niet 
mogelijk is met artikel 2.3 Wfz (FGGZ, JUS, OM, RE). Een strafrechter geeft daarbij 
ook de algemene kanttekening dat het hele stelsel van straffen en maatregelen, 
evenals de terminologie erg ingewikkeld is geworden (RE). Voor een individu is het  
erg lastig om alles vakmatig bij te houden. Dit geldt zeker ook voor artikel 2.3 Wfz  
in combinatie met Wvggz of Wzd (JUS, RE). 
 
Veelal hebben strafrechters geen of weinig ervaring met de Wvggz of de voormalige 
Wet Bopz en vinden ze het ingewikkeld dat zij nu ook veel moeten weten van het 
civiele recht (OM, RE). Een strafrechter geeft aan te merken dat officieren van justitie 
liever een zorgmachtiging via de civiele rechter aanvragen als dat mogelijk is, omdat 
civiele rechters al veel ervaring hebben met zorgmachtigingen (RE). 
Het ‘civiele proces in het strafproces’ zorgt volgens een strafrechter voor verwarring, 
door onder meer de andere rapportage en andere terminologie (RE). Met name de 
kennis over wat een zorgmachtiging in de Wvggz betekent zou te weinig aandacht 
krijgen in de opleiding van strafrechters (OM, OM). Volgens een respondent van het 
OM kunnen strafrechters de civiele en strafrechtelijk taak niet altijd goed scheiden 
(OM). Zo zouden sommige strafrechters bijvoorbeeld niet duidelijk genoeg voor ogen 
hebben hoe ‘verplichte zorg machtigen’ verschilt van ‘een maatregel opleggen’ (OM). 
Ook moeten volgens verplichte zorg-officieren van justitie de uitspraak in de strafzaak 
en de beschikking betreffende de zorgmachtiging twee losse beslissingen zijn omdat 
het strafproces en het civiele proces gescheiden moeten zijn (OM). Dit gaat volgens 
respondenten soms mis in de rechterlijke uitspraken. Zo geeft een respondent een 
voorbeeld waarin binnen een uitspraak in een strafzaak ‘uitgebreid geciteerd wordt’ uit 
stukken van een GGz-psychiater. Op die manier worden stukken die niet openbaar 
Wetenschappelijk Onderzoek- en Documentatiecentrum Cahier 2021-29  |  79 
 

Respondenten benoemen verschillende manieren om kennis van en ervaring met 
artikel 2.3 Wfz te bevorderen en om bij gebrek aan kennis ondersteuning te bieden. 
Een strafrechter vermeldt dat er bij verschillende arrondissementen specialisten onder 
strafrechters zijn wat betreft kennis op het gebied van artikel 2.3 Wfz. Zij hebben zich 
in werkgroepen verdiept in de nieuwe wetgeving, al geruime tijd voor die in werking 
trad. Deze specialisten kunnen door collega’s en anderen geraadpleegd worden, ook in 
specifieke zaken (RE, RE). Overigens geven sommige strafrechters aan dat specialisa-
tie ook een risico inhoudt. Op het niveau van het behandelen van alleen een bepaald 
type zaken is specialisatie voor een rechter wat hen betreft niet wenselijk. Zij zijn van 
mening dat een strafrechter een breed scala aan factoren moet kunnen afwegen en 
daarom ook verschillende typen zaken moet kunnen behandelen (RE, RE). Een sugges-
tie van een advocaat is om te zorgen voor meer samenwerking tussen strafrechters en 
civiele rechters, omdat de laatsten veel ervaring hebben met zorgmachtigingen (ADV). 
Dit zou kunnen door een Wvggz rechter op te nemen in ‘strafcombinaties’ (ADV). 
Volgens een andere respondent zijn er expertisecentra nodig waar specialisten op de 
verschillende terreinen gemakkelijk voor vragen vanuit de praktijk bereikbaar zijn 
(JUS).  
 
Helpend is verspreiding van informatie over wat je van een zorgmachtiging kan 
verwachten en over het verschil tussen reguliere verplichte zorg en forensische zorg 
(OM). Ook scholing in de praktijk is nodig: helpend is het als de OM-collega’s weten 
hoe ze het verzoekschrift met alle bijlagen en juiste formulieren moeten voorbereiden, 
zegt een gespecialiseerde verplichte zorg-officier van justitie (OM). Naast bijeenkom-
sten en cursussen die worden gehouden, noemen respondenten ook het meelopen met 
een collega bij een andere ketenpartner als iets dat meer moet gebeuren, bijvoorbeeld 
in een algemene GGZ-instelling (OM, RE). Verder heeft het Ketencoördinatieteam 
Wvggz een handreiking voor het voorbereidingstraject van artikel 2.3 Wfz ontwikkeld, 
waarin ook informatie-uitwisseling en facturatie onderwerpen zijn. Ook voor het na-
traject is een handreiking ontwikkeld waarin indicatiestelling en plaatsing aan de orde 
komen (Ketencoördinatieteam Wvggz, 2021b, 2021c). Respondenten delen de mening 
dat aan ervaring en deskundigheidsbevordering op het gebied van artikel 2.3 Wfz nog 
veel winst te behalen is. ‘Investeren in kennisbevordering zou nog veel meer moeten’ 
(OM).  
 
Belangrijk is daarnaast dat onduidelijkheden en verwarring wat betreft de wet- en 
regelgeving weggenomen worden door daarover duidelijk te communiceren benoemen 
veel respondenten. Dat gold bijvoorbeeld de financiering van het voorbereidingsproces 
via artikel 2.3 Wfz en van beveiligde bedden (paragrafen 5.3.2 en 6.5.4), de verschil-
lende regelingen rond vormen van verplichte zorg en inperking van vrijheden (para-
graaf 5.3.3), de procedure voor toestemming van de minister bij tijdelijke onderbre-
king of voortijdige beëindiging van verplichte zorg (paragraaf 6.3.1) en het klachtrecht 
bij artikel 2.3 Wfz-patiënten in een FPC (paragraaf 6.4.5). Ook over de juridische gron-
den voor informatie-uitwisseling tussen justitiële instellingen en organisaties enerzijds 
en zorgaanbieders uit de GGz anderzijds is er veel onduidelijkheid (paragraaf 5.4.2). 
  
Wetenschappelijk Onderzoek- en Documentatiecentrum Cahier 2021-29  |  81 
 

Concluderend kan worden gesteld dat het contact en de communicatie van zorgaan-
bieders met verplichte zorg-officieren van justitie goed lijkt. Met en tussen andere 
justitiële ketenpartners als NIFP, PPC en reclassering lijkt de communicatie een stuk 
moeizamer. Een respondent uit een PPC ziet dit als een groot knelpunt en roept op om 
de communicatie tijdens het artikel 2.3 Wfz-voorbereidingsproces te verbeteren (JUS).  
Er zou steeds één coördinerende partij moeten zijn die de andere partijen stelselmatig 
informeert over de fase van het traject, al is het maar een mail eens in de paar weken. 
Het gaat dan om informatie over welke geneesheer-directeur is aangewezen, de datum 
waarop verwacht wordt dat de patiënt wordt gezien en dergelijke. Dat zou veel onrust 
en administratieve druk schelen, aldus de respondent (JUS). 
Regionaal overleg waardevol bevonden 
Goede verhoudingen in de regio en de verschillende ketenpartners goed kennen is erg 
helpend bij de voorbereiding en uitvoering van een machtiging via artikel 2.3 Wfz, 
geven respondenten aan (FGGZ, OM). Doordat de nieuwe wetgeving nog relatief kort 
in werking is, worstelt men in deze fase met dezelfde zaken: het begrijpen en toepas-
sen van de regelgeving en het werkbaar maken van de uitvoering daarvan (FGGZ, 
FGGZ). Het helpt dan wanneer ketenpartners zoals de zorgaanbieders en het OM 
elkaar opzoeken, om ‘best practices’ te vinden en om te spreken over hoe de praktijk 
zich in de goede richting kan ontwikkelen en ‘ongelukken’ kunnen worden voorkomen 
(FGGZ).  
 
In een van de regio’s is het OM zelf een ‘overleg ketenpartners zorg- en straf’ gestart 
waarin het OM, geneesheer-directeuren, PPC, het NIFP en de reclassering zijn betrok-
ken, terwijl de rechtbank nog ontbreekt in het overleg (OM). Naast dat het bevorde-
rend is voor het onderlinge contact tussen ketenpartners levert dit ook veel inzichten 
op in individuele cases. Aan het versterkte contact tussen ketenpartners in de regio, 
draagt volgens respondenten ook het in het kader van de Wvggz verplichte regio-
overleg bij (OM, OM). Zie box 5.1 voor basisinformatie over het regio-overleg Wvggz. 
Volgens meerdere respondenten functioneert dit regio-overleg goed en zorgt het voor 
een goed contact tussen ketenpartners (FGGZ, FGGZ). Men doet moeite om elkaar te 
begrijpen (FGGZ). Er is een groot aantal partijen betrokken, dat kan compliceren, 
merkt een respondent op, maar het valt in de praktijk mee omdat partijen heel prak-
tisch te werk gaan en zo een manier vinden hoe om te gaan met de ingewikkelde wet-
geving (FGGZ). 
 
Box 5.1  Regio-overleg Wvggz 
De tekst in de Wvggz (art. 8:31) geeft aan waar het regio-overleg aan moet 
voldoen: De officieren van justitie, de colleges van burgemeester en wethouders 
en de geneesheren-directeuren van zorgaanbieders die deel uitmaken van een 
regio voeren periodiek overleg met elkaar, de politie en overige ketenpartners in 
de zorg, over het aanbod van verplichte zorg in de regio, de knelpunten bij de 
voorbereiding daarop en de tenuitvoerlegging en de uitvoering ervan, waaronder 
in ieder geval begrepen de noodzakelijke gegevensverstrekking, alsmede het 
toezicht op de verplichte zorg. Het overleg vindt in ieder geval eenmaal per drie 
maanden plaats.  
 
 
Welke ketenpartners deelnemen aan het overleg, kan volgens respondenten per regio 
verschillen. Respondenten van het OM geven aan dat in de meeste regio’s overleg 
tussen geneesheer-directeuren en OM plaatsvindt en dat in de grotere regio’s ook de 
forensische instellingen zijn aangesloten (OM, OM). In een specifieke regio zijn zorg- 
Wetenschappelijk Onderzoek- en Documentatiecentrum Cahier 2021-29  |  83 
 

psychiater die daarover een medische verklaring schrijft. Een zorgverantwoordelijke 
die zorgt voor een zorgkaart en zorgplan moet vervolgens eveneens de patiënt 
bezoeken. Respondenten uit PPC’s geven aan dat het voorbereidingstraject ook hen 
veel tijd kost (JUS, JUS). Er moet veel informatie over de persoon worden verzameld 
binnen korte tijd. Het komt regelmatig voor dat het lang duurt voor een onafhankelijke 
psychiater is gevonden. Is die er eenmaal, dan heeft die vaak nog maar een week de 
tijd (JUS). De behandelcoördinator in het PPC poogt het proces te monitoren en te 
bevorderen, dit geeft echter veel extra belasting (JUS). 
 
Strafrechters merken dat tijd bij de voorbereiding van de zorgmachtiging een belem-
merende factor is (RE). Dat er bovendien een schaarste aan psychiaters is merken zij 
aan de moeite die het de geneesheer-directeur kost een onafhankelijke psychiater in 
te schakelen en aan tijd die het daardoor kost om een medische verklaring op te stel-
len, zeggen verschillende respondenten (JUS, OM, RE). Dit leidt weer tot vertraging in 
de voorbereiding van de zorgmachtiging door OM en rechtbank, die pas heel laat de 
benodigde stukken krijgen (OM, RE). Als een patiënt nog niet bij hen bekend is, is de 
voorbereiding van een zorgmachtiging een lastige puzzel voor de algemene GGz (RE). 
Dat is lastiger bij artikel 2.3 Wfz, want een verzoek om een reguliere zorgmachtiging 
bij de civiele rechter komt bijna altijd uit GGz zelf. Die patiënten zijn al in beeld en de 
instelling heeft voor ogen wat er met de patiënt moet gebeuren (RE). Een rechter 
geeft aan een aantal keer te hebben meegemaakt dat een betrokkene door vertraging 
in de voorbereiding langer in PI moest verblijven (RE).  
 
Meerdere geneesheer-directeuren en zorgverantwoordelijken uit algemene GGz  
maar ook forensische GGz-instellingen, ervaren dat te gemakkelijk, haast achteloos 
(zo wordt het ervaren) beslag wordt gelegd op de tijd van de geneesheer-directeur 
(FGGZ, GGZ). Dit is bijvoorbeeld het geval als in een bepaalde casus zowel een NIFP-
dubbelrapportage als onderzoek naar de mogelijkheid van een zorgmachtiging in gang 
wordt gezet (GGZ). Een respondent benoemt als voorbeeld een casus waarin al tbs 
was geadviseerd, waarom zou je dan nog een zorgmachtiging onderzoeken (GGZ)? 
Een geneesheer-directeur geeft een voorbeeld waarbij door de zorginstelling bij een 
bekende patiënt tevoren was aangegeven dat zorgmachtiging niet doelmatig werd 
geacht. Toch werd de geneesheer-directeur van diezelfde instelling door het OM aan-
gewezen vanwege bepaalde werkafspraken. Vervolgens heeft deze negatieve bevin-
dingen geschreven (FGGZ). 
 
Maar ook ervaren respondenten dat, terwijl bij het oude artikel 37 Sr het NIFP, betaald 
door het ministerie van JenV, onderzoek verrichtte, nu bij artikel 2.3 Wfz de algemene 
GGz hiermee overmatig wordt belast door het ministerie van JenV (FGGZ). Een andere 
respondent meldt dat aanvankelijk de financiering van de voorbereiding van een zorg-
machtiging artikel 2.3 Wfz een probleem was (zie box 5.2). Het tarief voor de voorbe-
reiding door een onafhankelijk psychiater is volgens de respondent inmiddels passend. 
Wel is de declaratie onhandig doordat deze handmatig moet worden gedaan (FGGZ). 
 
Wetenschappelijk Onderzoek- en Documentatiecentrum Cahier 2021-29  |  85 
 

gaan zitten’ (FGGZ). Ook bij een zorgmachtiging via artikel 2.3 Wfz signaleert deze 
geneesheer-directeur dit soms. Een voorbeeld betreft een psychiater die onderzoek 
aan lichaam en kleding, bezoekbeperking en urinecontroles als verplichte zorgvormen 
bij een zorgmachtiging via artikel 2.3 Wfz niet kreeg toegekend. Als reden gaf de 
rechter dat dit ook zou kunnen via huisregels en andere wetsartikelen. Daar komt bij 
dat als achteraf een extra zorgvorm nodig blijkt, dit opnieuw moet worden aange-
vraagd, en dat brengt een behoorlijke administratieve belasting mee (bijvoorbeeld 
extra brieven aan de patiënt). Een geneesheer-directeur uit de algemene GGz denkt 
dat dit meevalt, zegt nog nooit gemerkt te hebben dat een artikel 2.3 Wfz-machtiging 
moest worden ‘opgeplust’ (GGZ). 
 
Respondenten begrijpen dat terughoudendheid in het machtigen van verplichte zorg in 
het belang is van de rechten van de patiënt. Tegelijk geven zij aan dat het voor een 
zorgverantwoordelijke veel ‘gepuzzel’ oplevert. Een geneesheer-directeur signaleert 
hoeveel tijd psychiaters en zorgverantwoordelijken wel niet achter de computer zitten 
om precies uit te zoeken wat met welke titel mag. Een zorgverantwoordelijke meldt 
dat het de afdeling in de problemen brengt als rechters erg terughoudend zijn met het 
machtigen van verschillende vormen van zorg (GGZ). Het zou beter zijn als helderder 
is wat gelegitimeerd is aan vormen van verplichte zorg zegt een geneesheer-directeur. 
De regels zijn te ingewikkeld en vragen te veel administratie. Dat verlamt de zorg, 
maar is vaak een spanningsveld met organisaties die zich richten op de rechten van de 
patiënt (FGGZ).  
 
Box 5.3  Vormen van verplichte zorg in de Wvggz (artikel 3:2 lid 2 Wvggz) 
Verplichte zorg bestaat uit het: 
a toedienen van vocht, voeding en medicatie, alsmede het verrichten van 
medische controles of andere medische handelingen en therapeutische 
maatregelen, ter behandeling van een psychische stoornis, dan wel vanwege 
die stoornis, ter behandeling van een somatische aandoening; 
b beperken van de bewegingsvrijheid; 
c insluiten; 
d uitoefenen van toezicht op betrokkene; 
e onderzoek aan kleding of lichaam; 
f onderzoek van de woon- of verblijfsruimte op gedrag-beïnvloedende middelen 
en gevaarlijke voorwerpen; 
g controleren op de aanwezigheid van gedrag-beïnvloedende middelen; 
h aanbrengen van beperkingen in de vrijheid het eigen leven in te richten, die  
tot gevolg hebben dat betrokkene iets moet doen of nalaten, waaronder het 
gebruik van communicatiemiddelen; 
i beperken van het recht op het ontvangen van bezoek; 
j opnemen in een accommodatie; 
k ontnemen van de vrijheid van betrokkene door hem over te brengen naar een 
plaats die geschikt is voor tijdelijk verblijf als bedoeld in artikel 7:3, derde lid. 
 
5.4 Informatie-uitwisseling 
5.4.1 OM en zorgaanbieder 
Volgens respondenten van het OM is voor artikel 2.3 Wfz de gegevensuitwisseling  
met ketenpartners bij de zorgmachtigingsprocedure goed geregeld (OM). Op grond 
Wetenschappelijk Onderzoek- en Documentatiecentrum Cahier 2021-29  |  87 
 

5.4.2 Knelpunten informatie-uitwisseling tussen justitiële instellingen en GGz 
Informatie-uitwisseling tussen GGz en PI/PPC  
Zoals ook hierboven door het OM aangegeven, mag in het kader van de voorbereiding 
bij artikel 2.3 Wfz een PJ-rapportage van het NIFP verstrekt worden aan de genees-
heer-directeur voor het inschatten van ernstig nadeel (INS). Op basis van de Wvggz 
mag de geneesheer-directeur informatie uitwisselen met de verplichte zorg-officier van 
justitie en de zorgverantwoordelijke. Het NIFP ervaart als knelpunt dat (zonder toe-
stemming van de betrokkene) een wettelijke grondslag ontbreekt voor informatie-
deling tussen behandelaars in gevangenis en de geneesheer-directeur die de machti-
ging via artikel 2.3 Wfz voorbereidt (INS). Geneesheer-directeuren geven aan via het 
OM weliswaar te kunnen beschikken over justitiële informatie, maar informatie vanuit 
de PI/PPC over psychiatrische aspecten te missen (FGGZ). 
 
Box 5.4  Informatie-uitwisseling tussen NIFP, PI en GGz 
De Wvggz is gericht op het regelen van verplichte zorg in een civielrechtelijke 
kader. Dientengevolge bevat de Wvggz geen expliciete grondslag voor informatie-
uitwisseling tussen zorgaanbieders enerzijds en een PI, PPC, of het NIFP ander-
zijds.  
Wanneer de officier van justitie in het kader van de voorbereiding van een artikel 
2.3 Wfz-zorgmachtiging de geneesheer-directeur aanwijst (art. 5:4 Wvggz), kan 
hij de NIFP-rapportage op dat moment verstrekken op basis van de zinsnede ‘… 
informeert hij de geneesheer-directeur ten behoeve van diens taak op grond van 
dit hoofdstuk (art. 5:4 lid 1 sub b Wvggz)’. Wanneer de NIFP-rapportage echter 
pas wordt afgerond wanneer een geneesheer-directeur reeds is aangewezen, 
bestaat geen duidelijke grondslag meer om deze rapportage alsnog met de 
geneesheer-directeur te delen. 
In het kader van de informatie-uitwisseling tussen de zorgaanbieder en de PI of 
het PPC, wordt in de Wvggz voorzien dat de zorgverantwoordelijke bij het opstellen 
van het zorgplan overleg dient te voeren met de zorgverleners van een betrokkene 
(art. 5:13 lid 3 sub b Wvggz). Zorgverleners uit de PI of het PPC zouden op basis 
van artikel 2.5 Wfz voorbereidingen moeten treffen voor aansluitende zorg na 
afloop van justitieel kader. 
 
 
Een behandelverantwoordelijke uit de algemene GGz die een patiënt met een zorg-
machtiging via artikel 2.3 Wfz uit het PPC overgedragen kreeg, merkt op dat de infor-
matie-uitwisseling vanuit een PPC moeilijk ligt (GGZ). Het gaat dan om de inschatting 
van de actuele toestand en van de kans op risicovol gedrag van de patiënt (GGZ). Bij 
een artikel-2.3 Wfz-patiënt krijgt de zorgverantwoordelijke soms geen overdrachtsbrief 
(waarin onder meer wordt vermeld welke medicatie de patiënt heeft, de actuele toe-
stand van de patiënt, wat er is gebeurd, wie de contactpersoon is en dergelijke; GGZ). 
De respondent benadrukt dat dergelijke informatie in het belang van goede zorg ge-
deeld moet kunnen worden. Bovendien zouden door onvoldoende informatie over de 
actuele situatie, verwijtbare incidenten kunnen ontstaan (FGGZ). De respondent 
noemt als voorbeeld dat bij een bepaalde patiënt pas op het laatste moment het be-
richt kwam dat deze driepersoonsbegeleiding nodig had, iets dat de instelling van de 
respondent niet kon bieden. 
 
Ook behandelaren in de PPC’s ervaren knelpunten in de informatie-uitwisseling. Hoe-
wel een respondent aangeeft dat het PPC informatie mag delen met de geneesheer-
directeur en de onafhankelijke psychiater die een rol hebben in de voorbereiding van 
Wetenschappelijk Onderzoek- en Documentatiecentrum Cahier 2021-29  |  89 
 

5.5 Rol NIFP-rapportage 
5.5.1 Introductie 
Het NIFP houdt zich onder andere bezig met het verzorgen van PJ-rapportages, met  
de psychiatrische zorg in detentie en met het opstellen van indicatiestellingen voor 
klinische forensische zorg. Wanneer er vermoedens bestaan dat bij een betrokkene 
psychische problemen spelen, kan het NIFP worden verzocht te adviseren of een rap-
portage nodig is. Wanneer een rapportage wordt aangevraagd, wordt het bijbehorende 
onderzoek uitgevoerd door een psychiater en/of een psycholoog die veelal als free-
lance rapporteur worden aangezocht door het NIFP. Afhankelijk van de onderzoeks-
vraag kan een enkel psychiatrisch of psychologisch of een dubbel of triple onderzoek 
(multidisciplinair onderzoek) worden uitgevoerd. In een aantal gevallen vindt het 
onderzoek klinisch plaats, in het Pieter Baan Centrum. In de PJ-rapportage staan glo-
baal vier hoofdthema’s centraal: de diagnostiek, een advies over toerekeningsvatbaar-
heid, het risico van recidive en het interventieadvies. 
5.5.2 Rol NIFP-rapportage bij voorbereiden zorgmachtiging 
Respondenten achten een trajectconsult van het NIFP vroeg in het strafproces, als er 
een vermoeden is van een psychische stoornis, erg behulpzaam. Dit geeft richting aan 
het vervolg en wordt daarnaast ook gebruikt om te toetsen op detentiegeschiktheid 
(OM). Respondenten noemen een eventuele NIFP-dubbelrapportage uit een recente 
strafzaak ook zeer nuttig bij de voorbereiding van een zorgmachtiging via artikel 2.3 
Wfz (ADV, FGGZ, FGGZ, GGZ, JUS, OM). De rapporteurs van het NIFP verrichten 
grondig onderzoek en daardoor is de rapportage zeer informatief, geven responden- 
ten aan. De NIFP-rapportage is met name erg behulpzaam bij het inschatten van het 
benodigde beveiligingsniveau en bevat belangrijke achtergrondinformatie over de 
betrokken persoon (GGZ, RE). Soms wordt de kwaliteit van de NIFP-rapportages als 
wisselend ervaren (GGZ). Tegelijk wordt door respondenten uit de GGz als belemme-
rend benoemd dat er in de aanloop naar een machtiging via artikel 2.3 Wfz vaak geen 
NIFP-rapportage uit een ‘connexe’ strafzaak beschikbaar is (FGGZ), dan wel dat er wel 
een NIFP-rapportage bestaat maar dat deze niet beschikbaar komt voor de genees-
heer-directeur of andere betrokken ketenpartners (FGGZ, GGZ, JUS). Respondenten 
ervaren dat deze moeilijk op te vragen is, vooral als die niet meer ‘in de procedure zit’ 
(FGGZ, JUS). Er zijn ook wettelijke belemmeringen om de NIFP-rapportage te krijgen, 
geeft een geneesheer-directeur uit de algemene GGz aan (GGZ; zie ook paragraaf 
5.4.2). Dit punt wordt ook door een rechter onder de respondenten onderkend (RE). 
Deze vindt het belangrijk om de NIFP-rapportage uit de strafzaak waarvoor de mach-
tiging wordt afgegeven ook aan behandelaars te verstrekken, zodat zij ook de voor-
geschiedenis en aanloop naar het delict kennen. De officier van justitie kan volgens 
deze rechter de NIFP-rapportage toevoegen aan het verzoekschrift, dan krijgt genees-
heer-directeur hem ook, maar onduidelijk is of de zorgverantwoordelijke hem dan ook 
mag inzien. Het verzoekschrift wordt bij de civiele administratie aangemaakt en komt 
niet in het strafdossier. In een van de regio’s is echter besloten om één proces-verbaal 
te maken waarin ook zaken over de zorgmachtiging worden opgenomen (RE). 
 
Verder zeggen respondenten dat de NIFP-rapportage, hoewel informatief, in de voor-
bereiding van een zorgmachtiging via artikel 2.3 Wfz niet leidend is omdat deze een 
ander doel dient dan de medische verklaring. De NIFP-rapportage zou ook niet als 
‘medische verklaring’ in de zin van de wet gebruikt mogen worden, omdat deze geen 
toets omvat op doelmatigheid en proportionaliteit van een machtiging via artikel 2.3 
Wetenschappelijk Onderzoek- en Documentatiecentrum Cahier 2021-29  |  91 
 

een te zwaar middel is (RE). Het risico daarvan is dat de GGz vervolgens mogelijk 
aangeeft de zorgmachtiging geen optie te vinden. De respondent heeft dit in enkele 
zaken meegemaakt en acht dit schadelijk voor de betrokkene. Het leidde tot beroeps-
procedures met alle kosten en voor de persoon verloren tijd van dien, aldus de res-
pondent (RE). De rapporteurs zouden zich volgens de respondent meer tot inhou-
delijke adviezen over stoornis en behandelmogelijkheden moeten beperken en 
terughoudend moeten zijn in het expliciet adviseren van een zorgmachtiging (RE). 
 
Respondenten van het NIFP geven aan dat NIFP-rapporteurs nog zoekende zijn wat 
precies de doelgroep moet zijn van artikel 2.3 Wfz, ook voor hen is wat wel en niet 
mogelijk is binnen de nieuwe regelgeving complex (FGGZ, INS). Ze melden ook dat 
men bij het NIFP intern aan deskundigheidsbevordering werkt op het gebied van 
artikel 2.3 Wfz, Wvggz en Wzd. Hierin zou echter nog meer kunnen worden geïnves-
teerd (RE). Binnen het NIFP wordt inmiddels de visie uitgedragen dat een relatief hoog 
recidiverisico niet samen moet gaan met een machtiging via artikel 2.3 Wfz (INS). Een 
andere oplossingssuggestie is het meelopen met collega’s bij andere instellingen om zo 
een beter beeld te krijgen van het verschil tussen forensische en algemene GGz-instel-
lingen. NIFP-rapporteurs zouden in een algemene GGz-instelling kunnen meelopen, om 
te zien hoe het dagelijkse afdelingsleven loopt en wat het personeel ervaart (RE). 
5.5.4 Tweesporentraject: NIFP-rapportage en onderzoek zorgmachtiging 
Respondenten uiten kritiek op het feit dat soms tegelijkertijd of kort na elkaar een 
zorgmachtiging via artikel 2.3 Wfz wordt voorbereid en een rapportage door het NIFP 
plaatsvindt waarin de mogelijkheden van een artikel 2.3 Wfz machtiging worden 
onderzocht (FGGZ, GGZ). Te gemakkelijk zou een dergelijk ‘tweesporenbeleid’ worden 
geadviseerd door het NIFP of ingezet worden door de strafrechter. In zo’n geval wordt 
bijvoorbeeld onderzocht of een zorgmachtiging ook een mogelijkheid is, terwijl al een 
tbs-traject is ingezet of de betrokkene al door het NIFP in het Pieter Baan Centrum 
wordt onderzocht (GGZ). Sommigen zien dit als strijdig met het doel om als iemand 
die zorg nodig heeft de machtiging snel af te geven (OM). Men zou zich niet voldoende 
realiseren hoeveel werk het is om de mogelijkheid van een zorgmachtiging te onder-
zoeken en hoeveel gemeenschapsgeld zo’n tweesporenbeleid kost (GGZ, FGGZ). Een 
respondent noemt voorbeelden van personen die tbs kregen bij wie de zorgmachti-
gingsoptie onnodig zou zijn onderzocht (GGZ). Een andere respondent geeft aan twee-
maal te hebben meegemaakt dat een onderzoekstraject in het Pieter Baan Centrum 
resulteerde in het advies zorgmachtiging. In dat geval had volgens de respondent 
beter de geneesheer-directeur eerst een zorgmachtigingsonderzoek kunnen doen 
(FGGZ). Door sommigen wordt het als schrijnend ervaren dat er voor een NIFP-
dubbelrapportage meer tijd en mogelijkheden zijn dan voor het voorbereidende werk 
van de GGz in het kader van een machtiging via artikel 2.3 Wfz (FGGZ). Een ander 
punt dat in verband hiermee wordt genoemd is dat het NIFP lange wachtlijsten heeft 
en dat bij een dergelijk onderzoek de wachttijd van betrokkene in de PI of PPC aan-
zienlijk oploopt (ADV, JUS). 
5.6 Trajecten straf- en zorgmachtigingsproces in de tijd 
5.6.1 Vroeg signaleren 
Artikel 2.3 Wfz kan in alle fasen van het strafproces worden ingezet om een persoon 
vanuit het strafrecht naar verplichte zorg door te geleiden. Meerdere respondenten 
Wetenschappelijk Onderzoek- en Documentatiecentrum Cahier 2021-29  |  93 
 

mededeling dat het voorbereiden start en de daadwerkelijke indiening van het ver-
zoekschrift (ADV, ADV, JUS). Vroeger was iemand met een rechterlijke machtiging of 
crisismaatregel onder de Wet Bopz binnen twee weken geplaatst (JUS). Onder de 
Wvggz duurt dit veel langer, zeker via artikel 2.3 Wfz omdat dit meer discussie geeft, 
aldus de respondent (JUS). Bij drie patiënten uit een PPC duurde het gehele traject 
voor een zorgmachtiging via artikel 2.3 Wfz elk een maand of vijf. Dat is volgens de 
respondent vergelijkbaar met de procedure van een artikel 37 Sr-maatregel (JUS). 
 
Het zorgelijke is volgens enkele strafrechters dat doordat de trajecten niet met elkaar 
sporen, de tijd die een verdachte met een psychische stoornis in voorlopige hechtenis 
in de PI verblijft verlengd wordt (RE, RE). De vraag is of er gedurende die periode 
voldoende psychische begeleiding wordt geboden. Die begeleiding is er wel in het PPC, 
maar daar kunnen alleen de personen met de ernstigste psychische stoornissen wor-
den geplaatst. Voor de groep die wordt ontslagen van alle rechtsvervolging en die deze 
rechters het vaakst zien in het kader van artikel 2.3 Wfz, is hierdoor de doorstroming 
volgens een respondent erg verslechterd. Niet alle strafrechters zien de doorlooptijden 
als een even groot probleem (RE). Een andere rechter geeft aan dat een wat langere 
periode van zorg in een PPC soms ook een beter beeld kan geven van de betrokkene 
waardoor een passender uitkomst in de zaak kan worden bereikt (RE). 
 
Wat helpend zou zijn volgens een rechter is als de zorgmachtiging meer prioriteit zou 
krijgen ten opzichte van de afhandeling van de strafzaak (RE). Idealiter zou het zo 
gaan schetst de rechter (RE): ‘Er is een meneer opgepakt en die wordt drie dagen 
later door de rechter-commissaris gehoord. Deze constateert mede dankzij een vroeg-
consult van een psychiater, dat de betrokkene ernstig psychotisch is en niet zomaar de 
straat op kan, dat is niet goed voor hem en ook niet goed voor de samenleving. Het 
NIFP en het OM vragen meteen een geneesheer-directeur om na te gaan of de betrok-
ken zo snel mogelijk opgevangen kan worden. De geneesheer-directeur zegt: ‘Ja, ik 
heb een geschikte en veilige plek waar de betrokkene ook behandeld kan worden en 
die wordt bij de Raadkamer Gevangenhouding binnen veertien dagen aangeboden.’ De 
Raadkamer geeft daar een klap op en laat de betrokkene met een zorgmachtiging naar 
de kliniek gaan. De officier van justitie krijgt de boodschap dat de Raadkamer te zijner 
tijd wel ziet wat de officier met de strafzaak doet.’ 
 
Naast tijdig signaleren (zie vorige deelparagraaf), zou een mogelijke oplossingsrichting 
volgens een advocaat zijn om minder afhankelijk te zijn van de planningen van de 
strafsector (ADV). Wellicht kan de civiele sector behulpzaam zijn hierin en kunnen 
bijvoorbeeld artikel 2.3 Wfz zaken meegenomen worden in de planning van de civiele 
zaken verplichte zorg. Ook valt te denken aan een combizitting van een meervoudige 
kamer, met strafrechters en civiele rechters waarbij de strafzaak en de zorgmachtiging 
behandeld wordt (ADV). 
5.7 Ambtshalve afgifte zorgmachtiging via artikel 2.3 Wfz door de strafrechter 
Respondenten verschillen van inzicht over de mogelijkheid van ambtshalve afgifte  
van een machtiging via artikel 2.3 Wfz door de strafrechter (zie paragraaf 2.7.3). 
Strafrechters onder de respondenten achten het belangrijk dat de strafrechter de 
mogelijkheid heeft zelf de afweging over de inzet van artikel 2.3 Wfz te maken (RE, 
RE, RE). Eerder werd als belemmering ervaren dat het OM en/of de geneesheer-
directeur de procedure artikel 2.3 Wfz kon afbreken en dat in dat geval, de strafrech-
ter de stukken met informatie over de betrokken persoon (bevindingen geneesheer-
Wetenschappelijk Onderzoek- en Documentatiecentrum Cahier 2021-29  |  95 
 

5.8 Belangrijkste bevindingen 
De belangrijkste bevindingen uit dit hoofdstuk worden hieronder puntsgewijs per 
thema samengevat. 
Kennis en toegankelijkheid 
• Kennis en ervaring op het gebied van artikel 2.3 Wfz is gegroeid, maar er is bij de 
meeste ketenpartners wat dit betreft nog veel te winnen. Respondenten doen 
verschillende suggesties om de kennis en ervaring te helpen groeien. 
• De ingewikkeldheid van de wet- en regelgeving rond artikel 2.3 Wfz levert in de 
praktijk op meerdere punten onduidelijkheden op die deels al worden aangepakt. 
Voorbeelden zijn de financiering van het voorbereidingsproces via artikel 2.3 Wfz  
en van beveiligde bedden, de verschillende regelingen rond vormen van verplichte 
zorg en inperking van vrijheden, de procedure voor toestemming van de minister 
bij tijdelijke onderbreking of voortijdige beëindiging van verplichte zorg, het 
klachtrecht bij artikel 2.3 Wfz-patiënten in een FPC en de gronden voor informatie-
uitwisseling tussen justitiële instellingen en zorgaanbieders. 
Rolverdeling en voorbereidingsproces 
• De voorbereiding van een zorgmachtiging via artikel 2.3 Wfz is tijdsintensief door 
de complexiteit van de procedure, waaronder de vele betrokken partijen, de aan-
zienlijke administratieve last en het vele berichtenverkeer.  
• Delictrisico en beveiligingsnoodzaak zijn volgens sommige respondenten te weinig 
in beeld bij het voorbereidingsproces van een zorgmachtiging via artikel 2.3 Wfz. 
• Het verplichte regio-overleg Wvggz wordt als zeer positief ervaren. Mede daardoor 
is de werkrelatie tussen OM en zorgaanbieders sterk verbeterd. Ketenpartners als 
PI/PPC, reclassering en (straf)rechtspraak zijn nog te weinig aangehaakt en zouden 
volgens respondenten in meer gevallen moeten worden betrokken.  
• Geneesheer-directeuren ervaren het als positief wanneer de ontvangende instelling 
en de psychiatrische expertise vroeg in het voorbereidingsproces betrokken wordt 
om mogelijkheden en belemmeringen voor de aanvraag van een zorgmachtiging te 
bespreken. 
• In sommige gevallen is er een lange wachttijd in een PI tijdens de voorbereiding 
van een machtiging via artikel 2.3 Wfz, onder meer doordat het traject van de 
strafzaak en de zorgmachtigingszaak niet met elkaar sporen in de tijd. Een aan-
dachtspunt volgens respondenten is of er dan voldoende psychische begeleiding is. 
• Een praktische verbetering betreft het afgeven van een machtiging tot verplichte 
zorg na tbs of PIJ in één zitting. 
Rol NIFP-rapportage 
• Een NIFP-rapportage uit een verbonden strafzaak is zeer helpend voor de inschat-
ting van het benodigde beveiligingsniveau, maar een zorgmachtiging wordt door 
NIFP-rapporteurs volgens respondenten soms te ‘kort door bocht’ geadviseerd. 
• Dubbeltrajecten met zowel een NIFP-rapportage als een voorbereiding van een 
zorgmachtiging via artikel 2.3 Wfz zijn zeer kostbaar in tijd en geld.  
• Er is soms onduidelijkheid wat betreft de rolverdeling tussen de zorgaanbieder en 
het NIFP. Een NIFP-rapportage wordt soms ingezet als medisch advies, in het 
bijzonder bij ambtshalve afgifte van een zorgmachtiging door de strafrechter. 
Informatie-uitwisseling 
• Er worden informatiebarrières ervaren tussen justitie-organisaties en zorgaanbie-
ders (als patiënt geen toestemming geeft voor gegevensuitwisseling). Dit is onder 
Wetenschappelijk Onderzoek- en Documentatiecentrum Cahier 2021-29  |  97 
 

6 Uitvoering zorgmachtiging artikel 2.3 Wfz 
6.1 Introductie 
In dit hoofdstuk gaan wij in op de ervaringen van respondenten met de uitvoering van 
de zorgmachtiging via artikel 2.3 Wfz. Wij bespreken eerst de ervaringen met plaat-
sing van artikel 2.3 Wfz-patiënten (paragraaf 6.2) en met het toestemmingsvereiste 
van de minister (paragraaf 6.3). In paragraaf 6.4 besteden wij aandacht aan artikel 
2.3 Wfz en de rechtspositie van de patiënt. In paragraaf 6.5 komen randvoorwaarden 
voor toepassing van artikel 2.3 Wfz aan de orde, waaronder capaciteit, personeel en 
financiering. In paragraaf 6.6 bespreken wij visies van respondenten op de toekomst 
van artikel 2.3 Wfz. In paragraaf 6.7 ten slotte, worden de belangrijkste bevindingen 
uit dit hoofdstuk kort samengevat. Zie paragraaf 2.8 voor een beschrijving van de 
belangrijkste uitvoeringsprocessen met betrekking tot artikel 2.3 Wfz. 
6.2 Plaatsing 
6.2.1 Het plaatsingsproces 
Als eenmaal een zorgmachtiging via artikel 2.3 Wfz is afgegeven en een instelling is 
gevonden die de persoon wil accepteren, worden er door de respondenten bij die 
situatie geen grote knelpunten in het plaatsingsproces benoemd. Een zorgverantwoor-
delijke vindt het helpend dat er voor een artikel 2.3 Wfz-patiënt op het moment van 
plaatsing al een zorgplan ligt waarin voor een deel omschreven is welke interventies 
worden ingezet om de stoornis te behandelen en ernstig nadeel af te wenden; bij het 
voormalige artikel 37 Sr moest je dat allemaal nog uitvinden na plaatsing, aldus een 
respondent (FGGZ). Respondenten uit PPC’s geven aan dat voor het hen erg behulp-
zaam is dat er bij een artikel 2.3 Wfz machtiging een ontvangende instelling is waar 
een geneesheer-directeur is aangewezen die wil plaatsen (JUS, JUS). Dit tegen de 
achtergrond dat het de PPC’s erg veel moeite kost om hun complexe psychiatrische 
patiënten weer (terug) te laten uitstromen naar de GGz (JUS). Tot nu toe is de plaat-
sing vanuit onze PPC met artikel 2.3 Wfz altijd gelukt meldt een respondent (JUS). 
 
Een geneesheer-directeur geeft aan dat het goed heeft gewerkt om werkafspraken  
te maken over het plaatsingsproces, binnen de instelling en tussen ketenpartners 
(FGGZ). Zo is bij een GGz instelling, die zowel algemene als forensische afdelingen 
heeft, afgesproken artikel 2.3 Wfz-patiënten in principe bij de forensische tak te plaat-
sen. Een uitzondering hierop wordt gemaakt als het beveiligingsniveau dusdanig laag 
is dat diegene bij de algemene afdeling kan komen. Ook heeft deze instelling afspra-
ken gemaakt over hoe een zorgverantwoordelijke gekoppeld wordt aan een zaak en 
wat de rol is van de verschillende afdelingen daarbij, waaronder de afdeling Zorg-
toeleiding en het forensisch team. Sommige zorgverantwoordelijken en geneesheer-
directeuren geven daarentegen aan druk te ervaren om patiënten op te nemen bij wie 
zij twijfel hebben over het risicoprofiel of anderszins. Een zorgverantwoordelijke uit 
een algemene GGZ-instelling zegt: ‘Ik voel wel altijd de druk dat ik ja moet zeggen, 
ook als ik bezwaren heb, je denkt: Is er wel echt goed over nagedacht? Ik denk daar-
bij ook aan het personeel’ (GGZ). 
 
Wetenschappelijk Onderzoek- en Documentatiecentrum Cahier 2021-29  |  99 
 

Verder wordt gemeld dat ‘afschalen’ van zorg en beveiliging bij een artikel 2.3 Wfz-
patiënt ingewikkeld is. Als iemand met een artikel 2.3 Wfz-machtiging op een FPA is 
geplaatst, dan ligt de focus daar ook op delictgedrag (FGGZ). Maar als iemand vervol-
gens naar de algemene GGz terugkeert, is het de vraag of dan de urgentie daarvan 
nog voldoende gewaarborgd is (FGGZ). Ook geeft een zorgverantwoordelijke aan te 
vrezen dat artikel 2.3 Wfz patiënten moeilijk door te plaatsen zullen zijn. Deze zorg-
verantwoordelijke neemt de patiënten daarom alleen op, als er tegelijk vanuit een 
andere (algemene) GGz-instelling of -afdeling een doorplaatsgarantie kan worden 
gegeven (FGGZ). Dat betekent dat iemand na afloop van de artikel 2.3 Wfz-zorg-
machtiging kan doorstromen naar de algemene GGz. 
 
Een extra belemmering voor het opnemen van een patiënt die uit detentie komt (PI of 
PPC) is dat tijdens het justitietraject veel is stopgezet. Vaak heeft de betrokkene geen 
werk, uitkering, woning of sociaal netwerk meer (GGZ, GGZ). Dit betekent dat meteen 
veel maatschappelijk werk en dergelijke nodig is om dat weer op te starten. Vaak zijn 
patiënten psychiatrisch al goed opgeknapt, maar moeten zij om maatschappelijke 
redenen dan toch nog lang in de kliniek blijven (FGGZ). Een andere respondent geeft 
aan dat de GGz niet de verantwoordelijkheid wil voor het oplossen van zaken rond 
woning, werk, uitkering en dergelijke (GGZ). 
Te strafrechtelijke invulling doelgroep artikel 2.3 Wfz 
Respondenten uit de algemene en forensische GGz benoemen als grootste knelpunt en 
risico bij artikel 2.3 Wfz dat het beveiligingsniveau in de algemene GGz niet het juiste 
is en dat ernstig delictgedrag in de algemene GGz binnenkomt (FGGZ, GGZ). De alge-
mene GGz is daarop niet toegerust, er is geen expertise wat betreft risicotaxatie en 
risicomanagement zo ervaren respondenten uit die sector (GGZ). Ook kan de bevei-
liging niet gemakkelijk worden opgeschaald (GGZ). Een geneesheer-directeur denkt 
dat de verwachtingen te hoog zijn van wat de algemene GGz kan bieden bij bepaalde 
stoornissen (GGZ). Het regime binnen de algemene GGz en de zorg die daar wordt 
geboden, is bovendien anders dan in de forensische zorg: je moet mensen zo veel 
mogelijk vrijheid geven. Daarnaast achten sommige respondenten het gevaarlijk voor 
andere patiënten als er vermenging met patiënten met een strafrechtelijke achter-
grond optreedt (INS). Een rechter ziet het als een risico dat bij de potentiële doelgroep 
van artikel 2.3 Wfz het gevaarscriterium uit het oog verloren wordt. Formeel speelt dit 
bij artikel 2.3 Wfz geen rol. Dit kan ertoe leiden dat mensen met te risicovol gedrag, 
zoals agressie, in een psychiatrisch ziekenhuis terechtkomen waarna er strafrechtelijk 
geen grip meer op is (RE). Een geneesheer-directeur benoemt dat het erop neer komt 
dat er civielrechtelijke condities worden neergelegd voor een strafrechtelijk traject en 
de weg naar de forensische GGz niet bij voorbaat gevolgd wordt, terwijl dit nou juist 
specifiek het vak is van de forensische GGz (JUS). 
 
Een respondent stelt voor om de doelgroep van artikel 2.3 Wfz scherper te definiëren 
en alleen de (kleine) groep met een potentieel behandelbare aandoening en bij wie de 
ernst van het delict niet te groot is in aanmerking te laten komen voor een artikel 2.3 
Wfz-machtiging (GGZ, zie ook paragraaf 4.3). Helpend is verder om de bevindingen zo 
begrijpelijk mogelijk naar voren te brengen voor de strafrechter, geeft een genees-
heer-directeur aan. Zo kunnen misverstanden als ‘de psychiatrie trekt handen ervan 
af’ worden bestreden omdat je uitlegt dat je er wel voor open staat mits in een veilig 
en doelmatig kader (FGGZ). Verschillende respondenten geven aan dat zij een foren-
sische variant van artikel 2.3 Wfz als oplossing zien. Zo zouden patiënten met een te 
hoog delictrisico voor de algemene GGz gemakkelijker de juiste zorg kunnen krijgen 
(JUS). Deze suggestie komt in paragraaf 6.6 nader aan de orde. 
Wetenschappelijk Onderzoek- en Documentatiecentrum Cahier 2021-29  |  101 
 

6.3 Toestemmingsvereiste minister 
6.3.1 Praktische aspecten 
Uit gegevens van DJI blijkt dat het verzoek om toestemming van de minister bij 
tijdelijke onderbreking of voortijdige beëindiging van de verplichte zorg weinig wordt 
toegepast. Tot oktober 2021 gebeurde dit bij de zorgmachtiging via artikel 2.3 Wfz in 
totaal negen maal en bij de rechterlijke machtiging via artikel 2.3 Wfz in totaal 28 
maal (persoonlijke communicatie DJI). Zie paragraaf 2.7.2 voor een beschrijving van 
het toestemmingsvereiste.  
 
Het toestemmingsvereiste wordt door respondenten om meerdere redenen als proble-
matisch gezien. In de eerste plaats geven respondenten aan dat er onduidelijkheid is 
over de vraag wat onder ‘tijdelijke onderbreking’ moet worden verstaan. Bijvoorbeeld 
of en zo ja wanneer verlof een tijdelijke onderbreking is en in welke verloffases toe-
stemming moet worden gevraagd (FGGZ, GGZ). Een van de geneesheer-directeuren 
denkt dat toestemming moet worden gevraagd als iemand een tijdje buiten de kliniek 
verblijft (GGZ) een ander dat vanaf één nacht buiten de instelling toestemming moet 
worden aangevraagd (FGGZ). Een geneesheer-directeur zegt geen toestemming te 
vragen voor verlof van artikel 2.3 Wfz-patiënten die in een algemene opnamekliniek 
zijn geplaatst, omdat patiënten daar vrijwel direct al met verlof gaan (FGGZ). Bij 
beëindiging van de verplichte zorg gebeurt dit echter wel (FGGZ). Andere geneesheer-
directeuren zijn van mening dat verlof en verblijf buiten de kliniek in het kader van de 
resocialisatie onderdeel uitmaakt van de behandeling en daarom niet moet worden 
beschouwd als tijdelijke onderbreking (FGGZ). Ook is er onduidelijkheid over hoe  
een machtiging voor het toekennen van verlof of vroegtijdige beëindiging van zorg 
eruit zou moeten zien: een machtiging per individueel verlof, een basismachtiging  
voor een verlofvorm, of een verlofplan voor een volledig resocialisatietraject (FGGZ). 
Respondenten geven als oplossingsrichting aan: zorg voor een duidelijke handreiking. 
Inmiddels is er via reparatiewetgeving meer duidelijkheid gegeven (Kamerstukken II 
2020/21, 35 667, nr. 3, zie ook paragraaf 8.3.6). 
 
Als een tweede probleem (vooral voor de algemene GGz) wordt gezien de verplichte 
risicotaxatie. Bij het toestemming vragen om een zorgmachtiging via artikel 2.3 Wfz 
voortijdig te beëindigen of tijdelijk te onderbreken moet een geneesheer-directeur een 
risicotaxatie overleggen (paragraaf 2.7.2). Verschillende respondenten, geneesheer-
directeuren en zorgverantwoordelijken uit de algemene GGz, benoemen de verplichte 
risicotaxatie als het voornaamste probleem dat zij hebben met het toestemmings-
vereiste (GGZ). Respondenten geven aan dat risicotaxatie voor de algemene GGz  
niet te organiseren is omdat deze de expertise niet in huis heeft en het de vraag is  
of dat moet veranderen (GGZ). Overigens heeft de algemene GGz wel andere typen 
risicotaxatie-instrumenten, bijvoorbeeld gericht op dreigende agressie en suïcidaliteit, 
maar dat is niet een forensisch instrument, zegt een zorgverantwoordelijke (GGZ). 
 
De verplichte risicotaxatie geeft volgens geneesheer-directeuren vertraging bij verlof 
en ontslag en draagt op die manier niet bij aan doorstroming (FGGZ, GGZ, GGZ). Een 
geneesheer-directeur uit de algemene GGz geeft een voorbeeld van een patiënt ‘die al 
lang naar huis had gekund’ maar vier weken langer moest blijven vanwege de tijd die 
het duurde om de uitvoering van de risicotaxatie te regelen (GGZ). Een geneesheer-
directeur uit de forensische GGz geeft een voorbeeld van een aanvraag voor toestem-
ming voor verlof die vanuit de instelling is gedaan voor een artikel 2.3 Wfz-patiënt die 
een nacht buiten de instelling zou verblijven (FGGZ). De instelling kreeg vragen vanuit 
Wetenschappelijk Onderzoek- en Documentatiecentrum Cahier 2021-29  |  103 
 

is gestart (GGZ). Ten tweede zou het toestemmingsvereiste een extra drempel vormen 
om personen met een artikel 2.3 Wfz zorgmachtiging op te nemen, zeker als de ver-
wachting is dat het zorgtraject misschien moeizaam zal lopen (FGGZ, GGZ). Voorheen, 
onder artikel 37 Sr, kon een geneesheer-directeur de maatregel opheffen als een per-
soon niet langer aan de criteria voldeed. De ‘ingewikkelde’ procedure via de minister 
wordt in de huidige procedure als drempel ervaren. 
 
Een voorgestelde oplossingsrichting volgens een aantal GGz-respondenten is afschaf-
fen van het toestemmingsvereiste. Onder de Wvggz stemt een geneesheer-directeur 
dan volgens een respondent over resocialisatie van een patiënt af met de officier van 
justitie en de gemeente (GGZ). 
 
Hiervoor is besproken welke effecten respondenten zien van het toestemmingsvereiste 
op de rechtspositie van betrokkenen met een artikel 2.3 Wfz machtiging. In paragraaf 
6.4 komt aan de orde hoe respondenten de rechtspositie van artikel 2.3 Wfz-patiënten 
in andere opzichten zien. 
6.4 Artikel 2.3 Wfz en de rechtspositie van de patiënt 
6.4.1 Minder stigma voor patiënten? 
Respondenten merken op dat het de rechtspositie van betrokkenen kan versterken als 
meer zorgmachtigingen worden afgegeven in plaats van dat sancties, bijvoorbeeld 
voorwaardelijke straffen, worden opgelegd (ADTbs, INS). De patiënt heeft dan geen 
strafrechtelijke titel meer en een machtiging via artikel 2.3 Wfz komt niet op het 
strafblad geven respondenten aan (ADTbs, INS, OM). Voor forensische patiënten kan 
de zorgmachtiging tot vermindering van stigmatisering leiden, verwachten responden-
ten van FPC’s (ADTbs). Als artikel 2.3 Wfz meer wordt toegepast, is de verwachting 
van sommige respondenten dat hulpverleners in de algemene GGz ook zullen merken 
dat het verschil tussen patiënten die via artikel 2.3 Wfz een zorgmachtiging krijgen en 
andere patiënten niet zo groot is (NLGGz). Wel wordt daarbij opgemerkt dat dit alleen 
het geval is bij een ‘juiste’ selectie van patiënten, namelijk die met in de psychiatrie 
behandelbare stoornissen (NLGGz, en zie paragraaf 4.3). 
6.4.2 Rechtspositie slechter als strafrechter zorgmachtiging afgeeft? 
Respondenten van het OM noemen een aantal redenen waarom de rechtspositie van 
een betrokkene slechter zou zijn als een machtiging door de strafrechter is afgegeven 
(OM). Ten eerste zou zoals eerder vermeld, een ambtshalve afgifte door de strafrech-
ter kunnen leiden tot een onuitvoerbare machtiging omdat er geen zorgaanbieder kan 
worden gevonden die de machtiging aan de Wvggz criteria vindt voldoen (OM, OM). 
Daarnaast zal de strafrechter, in tegenstelling tot de civiele rechter, het recidiverisico 
meewegen en bemoeit de strafrechter zich met het beveiligingsniveau (OM). Ook 
wordt een ambtshalve zorgmachtiging weleens afgegeven op basis van oudere (NIFP-) 
stukken, terwijl de Wvggz aangeeft dat alle stukken actueel moeten zijn (OM). Dat 
laatste gaat in het strafrecht sneller mis omdat de planning lastiger is, omdat de door-
looptijd van de ‘connexe’ strafzaak langer is dan die van de zorgmachtigingszaak. Een 
respondent van het OM geeft verder aan dat het als discutabel gezien kan worden dat 
de rechtbanken en gerechtshoven hebben bepaald dat iemand in voorlopige hechtenis 
mag blijven als een zorgmachtiging wordt voorbereid, terwijl het een civielrechtelijke 
Wetenschappelijk Onderzoek- en Documentatiecentrum Cahier 2021-29  |  105 
 

respondent vindt dat echter iets anders dan als iemand primair vanuit zorgbehoefte 
voor de rechter staat (OM). Een ander geeft aan zittingen meegemaakt te hebben 
waarbij het strafzaakdeel openbaar werd behandeld en het zorgmachtigingsdeel achter 
gesloten deuren. Dit zou inmiddels gebruikelijk zijn bij sommige gerechten (FGGZ). 
Daarnaast wordt vermeld dat medische gegevens ook openbaar kunnen worden via 
het strafdossier, bijvoorbeeld als bij een ambtshalve afgifte van een machtiging via 
artikel 2.3 Wfz door de strafrechter, stukken op grond waarvan het OM tot de con-
clusie was gekomen geen verzoekschrift in te dienen worden opgenomen in het straf-
dossier (OM, zie ook paragraaf 5.2). Consequenties hiervan zijn een langere bewaar-
termijn en dat ieder met toegang tot het strafdossier van de medische gegevens 
kennis kan nemen (Bakker, 2021a). 
 
Ook wordt benoemd dat bij artikel 2.3 Wfz het OM het slachtoffer op de hoogte dient 
te brengen dat er een zorgmachtiging is afgegeven (art. 51ac lid 1 sublid i Sv). Res-
pondenten van het OM noemen dit een slechte ontwikkeling wat betreft privacy van de 
betrokken patiënt omdat het een civielrechtelijke machtiging betreft. Het feit dat een 
zorgmachtiging is afgegeven kan worden gezien als medische informatie (OM).  
Ook wordt volgens respondenten door strafrechters soms binnen de beschikking van 
de zorgmachtiging, een vergoeding aan slachtoffers toegekend. Respondenten zien dit 
als een vermenging van straf- en civiel recht waarbij zij zich afvragen of dit zo door de 
wetgever bedoeld is (OM). 
 
In artikel 6:4 en artikel 8:12 lid 8 Wvggz worden meerdere bepalingen uit de Begin-
selenwet verpleging terbeschikkinggestelden (Bvt) van toepassing verklaard voor 
patiënten die met een zorgmachtiging in een FPC worden opgenomen. Het is volgens 
sommige respondenten onduidelijk hoe het klachtrecht voor (art. 2.3 Wfz-) patiënten 
met een zorgmachtiging is geregeld als zij binnen FPC’s verblijven (INS, JUS). De 
vraag was of de patiënt via de RSJ op basis van de Bvt moet klagen, of bij een Wvggz-
klachtencommissie. Ook voor de desbetreffende klachtencommissies was dit volgens 
de respondent niet duidelijk (JUS). In de Tweede nota van wijziging Wvggz staat bij 
art. 6:4, vijfde lid Wvgggz toegelicht:  
 
‘Door via de zorgmachtiging te regelen dat betrokkene in een FPC wordt geplaatst, 
wordt het systeem van de Wvggz niet doorbroken. Deze groep patiënten heeft de 
rechtspositie van de Wvggz en daarmee is geborgd dat ook deze groep toegang heeft 
tot bijvoorbeeld de bijstand van de patiëntenvertrouwenspersoon en de klachtencom-
missie van de Wvggz.’ 
 
In de wet ‘Vereenvoudiging uitvoering en reparatie Wvggz en Wzd’ (Staatsblad 2021, 
nr. 468) is verder verduidelijkt hoe de klachtencommissie Wvggz rekening moet 
houden met de context van de Bvt. 
6.4.6 Plan van aanpak 
Eerder is besproken dat respondenten aangeven dat verschillend wordt omgegaan met 
de keuze van vormen van verplichte zorg (paragraaf 5.3.3). Sommige geneesheer-
directeuren geven aan daarin zo selectief mogelijk te zijn met het oog op de rechts-
positie van de betrokkene. Andere geneesheer-directeuren kiezen ervoor juist een 
ruime keuze te maken omdat niet tevoren kan worden voorzien welke vormen nodig 
zullen blijken. Wanneer de officier van justitie begint met de voorbereiding van een 
verzoekschrift voor een zorgmachtiging, kan de betrokkene of diens vertegenwoor- 
diger de geneesheer-directeur te kennen geven met familie of naasten een plan van 
Wetenschappelijk Onderzoek- en Documentatiecentrum Cahier 2021-29  |  107 
 

6.5 Randvoorwaarden toepassing artikel 2.3 Wfz 
6.5.1 Capaciteit beveiligde bedden 
Capaciteitsgebrek wordt door meerdere respondenten benoemd als de meest bepalen-
de achterliggende factor bij veel van de problemen rond artikel 2.3 Wfz (FGGZ, FGGZ, 
JUS, RE, RE, RE). Het gaat dan zowel om te weinig capaciteit wat betreft forensische 
zorginstellingen zoals FPA’s en FPK’s (te weinig beveiligde bedden), als om niet goed 
aansluitende algemene geestelijke gezondheidszorg (te weinig mogelijkheden voor 
langdurige en complexe zorg). Respondenten vanuit DJI en de GGz signaleren 
capaciteitsproblemen als gevolg van een grotere instroom van personen met foren-
sische zorg en met een zorg- (Wvggz) of rechterlijke machtiging (Wzd) op basis van 
artikel 2.3 Wfz (Dimence, GGz-C, NLGGz). DJI heeft de indruk dat de plaatsen die er 
zijn bij forensische zorgaanbieders meer onder druk staan sinds ook artikel 2.3 Wfz 
patiënten worden aangeboden. DJI geeft aan met regelmaat te zien dat artikel 2.3 
Wfz-patiënten maar ook reguliere zorgmachtiging-patiënten op forensische plekken 
geplaatst worden (INS). De indruk is dat artikel 2.3 Wfz-plaatsingen, reguliere zorg-
machtigingen en forensische zorgplaatsingen concurreren om schaarse beveiligde 
bedden, waarvoor bovendien steeds vaker ook patiënten met risicovol gedrag uit de 
algemene GGz in aanmerking komen. Daardoor ontstaat volgens DJI een geleidelijk 
steeds verder opbouwend capaciteitsgebrek, hoewel DJI dit vooralsnog niet kan 
onderbouwen met cijfers (INS).  
 
Niettemin bevestigen meerdere respondenten dat ook zij een capaciteitstekort erva-
ren. Een respondent uit een FPC meldt dat er weinig voorzieningen zijn met beveiligde 
bedden waar de artikel 2.3 Wfz-groep terecht kan. De bedden die er zijn, zijn bezet 
door andere doelgroepen, met name forensische zorg-patiënten (JUS). NIFP geeft aan 
dat de algemene/forensische GGz een duidelijk tekort aan beveiligde bedden heeft 
(INS). Zeker in de forensische psychiatrie en op de opname-afdeling zijn bedden 
schaars zegt een andere respondent (FGGZ). Een respondent van een forensische 
instelling merkt dat de instroom van zorgmachtigingspatiënten zowel via artikel 2.3 
Wfz als via de civiele rechter in de instelling de afgelopen anderhalf jaar fors oploopt 
(FGGZ). De respondent heeft de indruk dat het management van de instelling probeert 
de instroom van patiënten met artikel 2.3 Wfz-machtigingen en reguliere zorgmachti-
gingen te maximeren, om zo de proportie van het aantal zorgverzekeringsbedden ten 
opzichte van het aantal ‘justitiebedden’ niet te veel te laten groeien (FGGZ). Een FPC 
krijgt volgens een respondent vaak vragen van andere GGz-klinieken om een reguliere 
Wvggz-patiënt (meestal wel met een strafrechtelijk verleden) op te nemen (JUS). Het 
FPC doet dit hooguit voor een gelimiteerde periode en op basis van een duidelijke 
vraag, geeft de respondent aan. Het risico is anders dat deze patiënten heel lang 
blijven omdat ze nergens passen en elders moeilijk hanteerbaar zijn (JUS). 
 
Volgens strafrechters en verplichte zorg-officieren van justitie is er mede door capaci-
teitsproblemen bij de voorbereiding van een machtiging via artikel 2.3 Wfz nogal eens 
geen zicht op een geschikte behandelplaats (OM, OM, RvdR). Meer specifiek gaat het 
om te weinig beveiligde bedden. Vooral als er hoge eisen worden gesteld aan het 
beveiligingsniveau stuit volgens respondenten de aanvraag van de machtiging op 
capaciteitsproblemen (IgJ, INS). Dit speelt zowel bij de artikel 2.3 Wfz-Wvggz-route 
als bij de artikel 2.3 Wfz-Wzd-route. Ook ontstaan volgens respondenten logistieke 
problemen omdat forensische instellingen veelal met langer durende behandelingen 
werken waardoor de doorstroom beperkt is, terwijl de afgifte van een machtiging op 
Wetenschappelijk Onderzoek- en Documentatiecentrum Cahier 2021-29  |  109 
 

Box 6.1  Dashboard beveiligde bedden 
Het dashboard beveiligde bedden, CAPDASH, is ingericht op basis van het Conve-
nant Beveiligde Bedden (2021), een overeenkomst tussen zorgaanbieders van 
beveiligde zorg (verenigd in de Nederlandse GGz en de Vereniging Gehandicap-
tenzorg) en de financiers van beveiligde zorg (Zorgverzekeraars Nederland, DJI  
en de ministeries van VWS en JenV). De ondertekenaars van dit convenant signa-
leerden dat er een gebrekkig inzicht was in de beschikbare capaciteit van bevei-
ligde bedden, wat het risico vergrootte dat een patiënt niet op de geschikte plek 
kon worden opgenomen. Om de beschikbare capaciteit inzichtelijker te maken 
werd CAPDASH ontwikkeld. Met behulp van dit dashboard wordt het voor zorg-
aanbieders van beveiligde bedden op niveau 2, 3 en 4 mogelijk om aan te geven 
wanneer zij beveiligde bedden beschikbaar hebben. Inzage in de landelijke be-
schikbaarheid van beveiligde bedden wordt toegekend aan zorgaanbieders met en 
zonder beveiligde bedden, evenals het Forensisch Plaatsingsloket, het Landelijke 
Coördinatiepunt Beveiligde Bedden en de zorgkantoren. Instanties die inzage 
hebben in CAPDASH kunnen daardoor gerichter zoeken en contact opnemen met 
zorgaanbieders met beschikbare beveiligde bedden. 
 
 
Verschillende geneesheer-directeuren vinden het inzicht dat het dashboard biedt in de 
beschikbaarheid van beveiligde bedden van grote waarde (FGGZ, GGZ). Ook geeft het 
volgens hen een impuls aan de samenwerking tussen de algemene en forensische 
GGz. Een forensische instelling wordt zelf met enige regelmaat gevraagd om artikel 
2.3 Wfz-patiënten over te nemen van algemene GGz-instellingen die daarvoor door  
het OM waren aangewezen (FGGZ). Andere respondenten hopen dat het dashboard 
ook inzicht en aantallen gaat opleveren voor onderzoek en monitoring wat betreft 
beschikbare capaciteit en capaciteitsknelpunten, bijvoorbeeld op welke juridische titel 
patiënten forensische zorg-plaatsen bezetten (INS).  
 
Het dashboard wordt ook door het OM gebruikt om plaatsen te zoeken: ‘Als er een 
ambtshalve machtiging via artikel 2.3 Wfz komt leggen wij die neer bij het dashboard’, 
geeft een respondent aan (OM). Het duurt dan wel een aantal weken langer dan de 
twee weken binnen welke iemand moet zijn geplaatst, voor een bed is gevonden (OM).  
 
Als schaduwkant van het dashboard wordt door een respondent uit de forensische 
GGz-instelling benoemd dat men denkt recht op een bed te hebben. De respondent 
geeft aan te worden gebeld, overal uit het land, met de vraag om een plek (FGGZ). 
Het dashboard geeft echter geen nauwkeurig actueel beeld van beschikbare bedden, 
dus het kan zijn dat voor niets wordt gebeld (FGGZ). Ook een andere respondent  
heeft beperkte verwachtingen van het dashboard beveiligde bedden (GGZ). Je kunt  
er niet op plannen, omdat je terwijl je bevindingen schrijft niet de beschikbaarheid 
weet tegen de tijd dat de rechter de machtiging afgeeft, zeker zes weken later, aldus 
de respondent. 
6.5.3 Gekwalificeerd personeel 
Verschillende respondenten geven aan dat een gebrek aan gekwalificeerd personeel 
een belemmering vormt bij de voorbereiding van een zorgmachtiging via artikel 2.3 
Wfz. Het gaat dan bijvoorbeeld om psychiaters die kunnen worden aangezocht als 
onafhankelijk psychiater in het voorbereidingsproces. In de algemene en forensische 
GGz, maar ook bij het NIFP is personeelsgebrek volgens respondenten een probleem. 
Voorbeelden zijn ook de lange wachttijden voor psychiatrische beoordelingen (bijvoor- 
Wetenschappelijk Onderzoek- en Documentatiecentrum Cahier 2021-29  |  111 
 

met verlof of beëindiging van de maatregel, maar dat de geneesheer-directeur hier 
volledig over ging en zij vonden de duur van een jaar te kort (Van der Wolf, 2017; 
Mevis, Klappe & Van der Wolf, 2019). Zorgaanbieders vonden het problematisch  
dat zij artikel 37 Sr-patiënten verplicht moesten plaatsen en daarvan vaak zeer kort 
tevoren in kennis werden gesteld.  
 
In de tweede plaats ervaren sommige respondenten dat artikel 2.3 Wfz nu te ‘foren-
sisch’ wordt ingevuld. Een groep die te licht is voor tbs, maar te zwaar voor de alge-
mene GGz komt nu volgens sommigen te vaak in aanmerking voor een machtiging via 
artikel 2.3 Wfz. Bij een ambtshalve afgifte door de strafrechter zou dit punt nog scher-
per kunnen spelen omdat, geven respondenten aan, dan een machtiging kan worden 
afgegeven tegen het advies van zorgaanbieder en OM in. Een scherper onderscheid is 
nodig tussen patiënten bij wie wel en niet delictpreventie een rol speelt, vindt een aan-
tal respondenten (FGGZ, FGGZ, GGZ, OM). Anderen brengen daar echter tegen in dat 
via artikel 2.3 Wfz patiënten wel degelijk op verschillende niveaus van beveiliging 
kunnen worden geplaatst (FGGZ, INS, RE). 
 
Ten derde, zo wordt benoemd, kan de algemene GGz zich dan richten op waar zij  
goed in is, respectievelijk toe beperkt is door afbouw van complexe en langdurige 
zorg: patiënten met psychiatrisch (met medicatie) behandelbare stoornissen die in 
korte tijd behandelbaar zijn en met niet of nauwelijks delictrisico. De patiënten met 
wat meer delictrisico en antisociale problematiek zouden dan passender zorg en 
behandeling kunnen krijgen, zowel gericht op de stoornis als op vermindering en 
management van het delictrisico, van instellingen die daarin gespecialiseerd zijn: 
forensische GGz-instellingen en FPC’s. Zo’n nieuwe maatregel zou geschikt zijn voor  
de ‘tussencategorie’ die te licht is voor tbs maar vanwege delictrisico, antisociale 
trekken, of meervoudige problematiek te zwaar is voor de algemene GGz. 
 
Hoe zou die forensische artikel 2.3 Wfz-maatregel eruit moeten zien? Veel genoemd 
wordt een strafrechtelijke versie van artikel 2.3 Wfz die toeleidt naar forensische zorg 
naast de huidige civielrechtelijke versie die toeleidt naar reguliere verplichte zorg 
(FGGZ, FGGZ, FGGZ, GGZ, INS OM, OM). De strafrechter zou de keuze kunnen krij- 
gen tussen twee varianten van artikel 2.3 Wfz (FGGZ). Ook geven respondenten aan 
artikel 37 Sr, of een variant op artikel 37 Sr, terug te willen maar dan zonder de eis 
van volledige ontoerekeningsvatbaarheid (FGGZ, FGGZ, FGGZ, INS, OM, OM, OM, OM, 
RE, RE, RE).  
 
Respondenten geven een ‘houtskoolschets’ van kenmerken van zo’n tweede variant 
naast artikel 2.3 Wfz: plaatsen in forensische zorg, plaatsing door plaatsingsloket met 
doorzettingsmacht, financiering door JenV, duur van een jaar, of volgens sommigen 
tot maximaal vijf jaar, geen ontoerekeningsvatbaarheids-eis, verlengbaar, de straf-
rechter een rol geven bij de verlenging met daarbij advisering door deskundigen met 
expertise ten aanzien van passende behandeling en risicotaxatie. Wat interne 
rechtspositie betreft zou kunnen worden gedacht aan een ‘tbs-light’. 
 
Hoewel de roep om een forensische variant van artikel 2.3 Wfz sterk uit de interviews 
opklinkt, relativeren respondenten aan de andere kant ook dat de problematiek die bij 
artikel 2.3 Wfz tot uiting komt via een verandering in wetgeving zou zijn op te lossen. 
 
Er zijn belangrijke achterliggende factoren zoals capaciteitsgebrek en beperkt aanbod 
van bepaalde typen zorg of van zorg voor bepaalde groepen patiënten. Deze zijn sterk 
beperkend voor de doorstroom vanuit het strafrecht naar reguliere zorg. Maar ook 
Wetenschappelijk Onderzoek- en Documentatiecentrum Cahier 2021-29  |  113 
 

over het toestemmingstraject en over wat onder tijdelijke onderbreking moest 
worden verstaan. Daarnaast zou het proces van het verzoeken om toestemming 
het reïntegratieproces van een patiënt vertragen. 
• Zorgaanbieders passen het toestemmingsvereiste bij tijdelijke onderbreking en 
voortijdige beëindiging van een machtiging via artikel 2.3 Wfz toe op uiteenlopende 
wijze en vooral weinig. 
Rechtspositie 
• Veel verschillende rechtsposities onder een dak is ingewikkeld en tijdrovend voor 
personeel en vergroot de kans op fouten. 
• Het civiele proces in het strafproces bij de machtiging via artikel 2.3 Wfz levert 
knelpunten op wat betreft het mogelijk openbaar worden van medische gegevens 
via het strafdossier en via het behandelen van de zorgmachtiging in een openbare 
strafzitting. Respondenten geven aan dat men in de praktijk afspraken maakt over 
hoe hier mee om te gaan. 
• Er is nog te weinig aandacht voor het betrekken van naasten bij de zorg voor 
personen met een artikel 2.3 Wfz-machtiging. Toegang tot vertrouwenspersonen  
is in PI/PPC niet voldoende geregeld. 
Capaciteit, personeel en financiering 
• Plaatsingen op basis van artikel 2.3 Wfz, reguliere zorgmachtigingen en forensische 
zorgplaatsingen concurreren om schaarse beveiligde bedden, is de indruk van 
sommige respondenten.  
• Respondenten geven aan dat er veel capaciteitsproblemen en plaatsingsproblemen 
worden ervaren, ook als het gaat om artikel 2.3 Wfz-patiënten, al deelt niet elke 
regio dit. 
• Het dashboard beveiligde bedden levert meer inzicht op in beschikbaarheid en 
wordt ook gebruikt om een plaats te zoeken in het geval van een ambtshalve 
machtiging door de strafrechter. Het dashboard heeft geen plaatsingsbevoegdheid. 
• In de algemene GGz zijn voorzieningen voor complexere patiënten en langdurige 
behandeling of toezicht afgebouwd.  
• Financiering van de voorbereiding van de zorgmachtiging via artikel 2.3 Wfz is na 
beginproblemen inmiddels geregeld. Financiering van beveiligde bedden voor artikel 
2.3 Wfz-patiënten is volgens respondenten nog niet altijd kostendekkend. 
• Mogelijk kan kostendekkende financiering een grote drempel wegnemen bij de 
forensische maar ook algemene GGz om art 2.3 Wfz-patiënten op te nemen. 
Visies respondenten op toekomst artikel 2.3 Wfz 
• Er is een roep om een forensische variant artikel 2.3 Wfz. Volgens respondenten 
zou een forensische versie van artikel 2.3 Wfz een aantal zaken oplossen: een 
dergelijke maatregel zou de te grote kloof kunnen overbruggen die nu wordt 
ervaren tussen tbs met dwangverpleging en de zorgmachtiging, een dergelijke 
machtiging maakt scherper onderscheid mogelijk tussen patiënten bij wie wel en  
bij wie niet delictpreventie van belang is, de algemene GGz zou zich dan kunnen 
richten op degenen bij wie dat laatste niet het geval is, terwijl de forensische zorg-
aanbieders zich ontfermen over degenen die wel delictpreventie nodig hebben.  
 
  
Wetenschappelijk Onderzoek- en Documentatiecentrum Cahier 2021-29  |  115 
 

7.3 Procedure artikel 2.3 Wfz 
7.3.1 Overweging officier van justitie 
In paragraaf 2.8 wordt de procedure van het aanvragen van een rechterlijke machti-
ging via artikel 2.3 Wfz besproken. In paragraaf 7.3 gaan we in op de ervaringen  
van respondenten met de verschillende fases en specifieke knelpunten die zij daarbij 
benoemen. 
 
Binnen de Wzd wordt de verzoekersrol voor een rechterlijke machtiging aan twee ver-
schillende instanties toebedeeld. Wanneer er een rechterlijke machtiging bij de civiele 
rechter wordt aangevraagd, ligt de verzoekersrol bij het CIZ. Als er een rechterlijke 
machtiging via artikel 2.3 Wfz wordt aangevraagd bij de strafrechter heeft het OM de 
verzoekersrol. Doordat de rolverdeling verschilt tussen de twee procedures, ontstaan 
er in sommige gevallen onduidelijkheden voor de betrokken partijen. Zo kan er een 
situatie ontstaan waarin zowel het CIZ als de officier van justitie een verzoekschrift 
voor een rechterlijke machtiging voorbereidt. In artikel 28a lid 1 Wzd staat beschreven 
dat, indien de officier van justitie een verzoekschrift voor een rechterlijke machtiging 
via artikel 2.3 Wfz overweegt, deze eerst nagaat of het CIZ al is gestart met een aan-
vraag voor een rechterlijke machtiging via artikel 24 Wzd. Het artikel geeft echter niet 
aan welk verzoekschrift daadwerkelijk ingediend dient te worden wanneer deze situatie 
zich voordoet. De informatie-uitwisseling tussen het OM en het CIZ lijkt op dit gebied 
onvoldoende geregeld te worden in de Wzd. Volgens een respondent vindt er wel over-
leg plaats tussen de officier van justitie en het CIZ (OM), maar betreft dit enkel een 
momentopname. Wanneer het CIZ op een later moment alsnog start met de voor-
bereiding van een aanvraag voor een rechterlijke machtiging bestaat er geen wette-
lijke basis van waaruit het CIZ dit dient te melden bij het OM (OM). Daarbij komt ook 
dat, wanneer het CIZ een aanvraag voor een rechterlijke machtiging voorbereidt, er 
geen wettelijke grondslag bestaat op basis waarvan het CIZ documenten die onderdeel 
zijn van deze aanvraag kan overleggen aan de officier van justitie en de strafrechter 
(OM). Een respondent vreest dat dit het OM in een moeilijke positie kan brengen 
wanneer de strafrechter ambtshalve toepassing van artikel 2.3 Wfz overweegt (OM).  
7.3.2 Starten voorbereiding verzoekschrift 
De officier van justitie verzamelt bij de voorbereiding van het verzoekschrift voor een 
rechterlijke machtiging via artikel 2.3 Wfz de benodigde informatie om te kunnen 
beoordelen of er voldaan is aan de criteria voor onvrijwillige opname en levert die aan 
het CIZ aan dat vervolgens advies geeft over de vraag of op basis van de desbetref-
fende informatie een rechterlijke machtiging passend zou zijn. Respondenten geven 
aan dat het het OM door verschillende hindernissen in het voorbereidingsproces veelal 
slecht lukt om de benodigde stukken bij elkaar te krijgen, met name de medische 
verklaring (OM).  
 
Wanneer de officier begint met de voorbereiding van het verzoekschrift is een van de 
eerste taken het verzamelen van de politie-, justitiële- en strafvorderlijke gegevens en 
het verstrekken daarvan aan een ter zake kundige arts, die een medische verklaring 
kan opstellen (art. 28 lid 2 onderdeel b Wzd). Volgens een respondent verloopt de 
voorbereiding moeizaam (INS, OM, OM). Waar in de Wvggz het OM samenwerkt met 
een geneesheer-directeur om alle benodigde stukken te krijgen, is een dergelijke 
samenwerking niet in de Wzd vastgelegd. Volgens de respondenten zijn er geen 
Wetenschappelijk Onderzoek- en Documentatiecentrum Cahier 2021-29  |  117 
 

meerdere onderdelen en richt deze zich op de stoornis in relatie tot zorg. Een PJ-rap- 
portage heeft een ander doel dan de medische verklaring en beoordeelt naast de 
zorgbehoefte ook de beveiligingsnoodzaak. Omdat een PJ-rapportage geen informatie 
bevat over de accommodatie waar een cliënt geplaatst kan worden, kan een PJ-rap-
portage ook geen oordeel geven over de noodzakelijkheid en geschiktheid van de 
accommodatie (FGGZ). Een andere respondent geeft aan dat, als een PJ-rapportage 
zodanig uitgebreid zou worden dat deze aan de vereisten van een medische verklaring 
voldoet, het zeker een optie zou zijn dat een PJ-rapportage de medische verklaring 
vervangt (INS).  
7.3.4 Wettelijke vertegenwoordiger 
Naast het zorg dragen voor het verkrijgen van een medische verklaring dient de 
officier van justitie na te gaan of de cliënt een wettelijke vertegenwoordiger heeft. 
Indien dat niet het geval is, wat bij artikel 2.3 Wfz-cliënten volgens respondenten 
relatief vaak het geval is, moet de officier de procedure voor het aanwijzen van een 
wettelijke vertegenwoordiger starten (FGGZ). Meerdere respondenten stellen dat deze 
procedure veel inspanning vergt van het OM en veel tijd in beslag neemt (INS, OM, 
OM). Een andere respondent geeft bovendien aan dat wanneer er een wettelijke ver-
tegenwoordiger is aangewezen, deze onvoldoende toegang heeft tot de informatie die 
nodig is om deze rol te kunnen uitoefenen (INS). 
 
Recentelijk is er een zaak in cassatie bij de Hoge Raad de vraag gekomen met de 
vraag of een wettelijk vertegenwoordiger verplicht moet worden aangesteld in het 
kader van de voorbereiding van een rechterlijke machtiging via artikel 2.3 Wfz 
(ECLI:NL:PHR:2021:930). In artikel 28a, lid 3 Wzd wordt aangegeven welke stukken 
de officier van justitie bij het verzoekschrift moet voegen. Een stuk waaruit blijkt dat 
een wettelijk vertegenwoordiger is aangesteld valt hier echter niet onder. In het advies 
van de PG in deze zaak staat vermeldt dat wanneer er geen reden is om een wettelijk 
vertegenwoordiger aan te stellen omdat de cliënt in staat is tot een ‘redelijke waarde-
ring van zijn of haar belangen’, er geen wettelijk vertegenwoordiger aangesteld hoeft 
te worden. Hierbij is het belangrijk om te benadrukken dat dit het advies van de PG 
betreft, de Hoge Raad moet nog uitspraak doen in deze zaak. 
7.3.5 Advies CIZ over noodzaak rechterlijke machtiging 
De officier van justitie heeft de verzoekersrol ten aanzien van een rechterlijke machti-
ging via artikel 2.3 Wfz en draagt daartoe zorg voor het verkrijgen van de benodigde 
informatie, onder meer de medische verklaring. Tevens verzoekt de officier van justitie 
het CIZ om op basis van de aangeleverde stukken een schriftelijk advies te geven over 
de noodzaak van een rechterlijke machtiging en over de tenuitvoerlegging daarvan 
(art. 28a lid 2 onderdeel d Wzd). Een respondent twijfelt aan de toegevoegde waarde 
van het advies van het CIZ binnen de artikel 28a Wzd-procedure, dit zou geen nieuwe 
informatie opleveren naast de adviezen in de door het OM verzamelde documenten 
(FGGZ).  
7.3.6 Wlz-indicatie en financiering  
In verschillende fases in de procedure ontstaan er volgens respondenten problemen 
rondom de financiering. Zo wordt volgens een respondent van het OM het opstellen 
van de medische verklaring niet gefinancierd. Meerdere respondenten geven aan dat 
Wetenschappelijk Onderzoek- en Documentatiecentrum Cahier 2021-29  |  119 
 

voorbereidingsprocedure. Voor het opstellen van de medische verklaring moet er al 
een Wzd-accommodatie gevonden zijn om de noodzakelijkheid en geschiktheid van de 
opname te kunnen beoordelen (zie paragraaf 7.3.3). Tegelijkertijd wordt er vaak pas 
na afgifte van de rechterlijke machtiging gezocht naar een plaats, waarvoor er van-
wege de bovengenoemde termijn slechts beperkt tijd is aldus een respondent (INS, 
OM). 
 
Een onderliggende oorzaak die door meerdere respondenten wordt genoemd, is het 
ontbreken van een coördinerende verantwoordelijke die zich buigt over de indicatie-
stelling en plaatsing van een cliënt (INS, JUS, OM). Doordat er geen geneesheer-
directeur, of een persoon in een andere functie, is die ondersteunt bij de plaatsing  
van een cliënt betrokken is bij het proces verloopt de plaatsing moeizaam volgens een 
respondent (JUS).  
 
Verschillende respondenten hebben aangegeven het belemmerend te vinden dat de 
beoogde accommodatie pas laat in de procedure betrokken wordt (FGGZ, JUS). Een 
van deze respondenten meldt dat het waardevol voor de procedure kan zijn wanneer 
de accommodatie eerder betrokken wordt, omdat de accommodatie inzicht heeft in 
wat voor zorg er aangeboden kan worden en in welke mate dit past bij de zorg-
behoefte van de cliënt (JUS). Wanneer de accommodatie eerder betrokken wordt  
kan deze meedenken over de subsidiariteit en doelmatigheid van de machtiging in 
relatie tot de zorgbehoefte van de cliënt (FGGZ). Daarnaast is belangrijk dat de 
accommodatie tijd heeft om zich voor te bereiden op de cliënt.  
 
Een groot probleem bij het plaatsen van personen is capaciteitsgebrek geven meer-
dere respondenten aan (ADV, INS, INS, JUS, OM, OM). Omdat de meeste plaatsingen 
via het zorgkantoor lopen, kan er weinig invloed op uitgeoefend worden door een 
accommodatie ervaren respondenten. Een belangrijke oorzaak van het capaciteits-
gebrek is gebrek aan door- en uitstroom: wanneer cliënten niet uitstromen naar een 
andere accommodatie, kunnen anderen niet geplaatst worden. Dit capaciteitsprobleem 
is niet ontstaan door de invoering van artikel 2.3 Wfz. Wzd-accommodaties kampen al 
jaren met gebrek aan plaatsen zegt een respondent (FGGZ). Artikel 2.3 Wfz heeft de 
capaciteitsproblemen wel verergerd vanwege de opnameplicht in artikel 28c Wzd vol-
gens diezelfde respondent. Bij het capaciteitsgebrek speelt ook een personeelstekort. 
Meerdere respondenten geven hierover aan dat er op elk niveau, van verpleger tot 
psychiater, te weinig personeel is (FGGZ, OM).  
 
Wanneer er wel plek is, zijn volgens meerdere respondenten Wzd-accommodaties vaak 
terughoudend in het opnemen van personen met een justitiële voorgeschiedenis (ADV, 
INS, INS, JUS). Respondenten spreken over verschillende situaties waarin de plaatsing 
moeizaam verloopt. Er wordt een voorbeeld genoemd waarbij een cliënt vanuit een 
PPC op basis van een rechterlijke machtiging een plek moest krijgen in een Wzd-acco-
mmodatie, maar uiteindelijk in een crisisopvang belandde omdat er geen geschikte 
plek gevonden werd (JUS). Ook personen die na afloop van een tbs-maatregel met een 
rechterlijke machtiging via artikel 2.3 Wfz naar een Wzd-accommodatie doorstromen 
hebben last van de terughoudendheid van accommodaties richting deze groep cliënten 
(INS). In een andere situatie zou een cliënt in eerste instantie naar een FPA gaan, 
waar de cliënt werd geweigerd vanwege de verstandelijke handicap. Uiteindelijk is 
deze persoon wel in een Wzd-accommodatie geplaatst (JUS). Een andere respondent 
vertelt over een zaak waarin een cliënt een jaar in voorarrest heeft gezeten voordat 
deze opgenomen kon worden in een Wzd-accommodatie. De vertraging lag daarbij niet 
alleen bij de plaatsing, er werd ook pas laat een voorbereiding voor een rechterlijke 
Wetenschappelijk Onderzoek- en Documentatiecentrum Cahier 2021-29  |  121 
 

vanwege de opnameplicht in artikel 28c Wzd eerder worden geplaatst dan anderen, 
met als gevolg dat andere cliënten langer moeten wachten op een (geschikte) plek 
(FGGZ, NVAVG, Verenso). 
 
Een andere respondent ervaart een kloof tussen wat er aan zorgvoorzieningen bestaat 
in de algemene verstandelijk gehandicaptenzorg en de forensische zorg. Artikel 2.3 
Wfz-cliënten vormen een groep met gedragsproblematiek waar de verstandelijk 
gehandicaptenzorg grotendeels niet op is ingericht (INS). Het zijn meestal mensen 
met problematiek op het snijvlak van een licht verstandelijke handicap, psychische 
stoornissen, verslaving en een strafrechtelijke voorgeschiedenis. Het zorgkantoor  
geeft dan nog weleens aan ‘dat er een beveiligingsniveau op moet dat we helemaal 
niet hebben in de zorgwereld’ (INS). Het vastlopende voorbereidingsproces bij de 
rechterlijke machtiging via artikel 2.3 Wfz dat respondenten benoemen, is deels terug 
te voeren op de eerdergenoemde kloof. Het punt dat het moeilijk is voor de artikel 2.3 
Wfz-populatie een geschikte accommodatie te vinden binnen de verstandelijk gehan-
dicaptenzorg bijvoorbeeld, maakt het voor de ter zake kundige arts ook moeilijk om 
een medische verklaring op te stellen waarin hij een geschikte accommodatie moet 
benoemen. 
7.5 Rechtspositie van cliënten 
De rechtspositie van personen die in Wzd-accommodaties verblijven is veranderd door 
invoering van de Wzd in het algemeen en meer specifiek door artikel 2.3 Wfz. Het is 
nu mogelijk dat er in Wzd-accommodaties personen verblijven die een rechterlijke 
machtiging hebben via artikel 24 Wzd, of via artikel 2.3 Wfz. Hierdoor bestaan er 
verschillende rechtsposities binnen één accommodatie. Het belangrijkste verschil in 
rechtspositie tussen deze twee rechterlijke machtigingen betreft het toestemmings-
vereiste van de minister bij verlof (art. 47 lid 4 Wzd) en ontslag uit de accommodatie 
(art. 48 lid 7 Wzd). Wanneer een cliënt een rechterlijke machtiging via artikel 2.3 Wfz 
heeft (en niet is vrijgesproken) moet er toestemming aan de minister gevraagd 
worden voor verlof of ontslag.  
 
Voor een respondent van een Wzd-accommodatie is dit verschil in rechtspositie een 
verslechtering vanwege de praktische uitvoerbaarheid van het toestemmingsvereiste 
(FGGZ). Bij ontslag uit de accommodatie moet er toestemming gevraagd worden aan 
de minister indien het verblijf niet langer noodzakelijk is om ernstig nadeel te voor-
komen of af te wenden, of indien de geldigheidsduur van de rechterlijke machtiging  
is verstreken (art. 48 lid 1 Wzd). De vraag die hierbij gesteld kan worden is wat er 
gebeurt wanneer er geen toestemming verleend wordt, maar de rechterlijke machti-
ging wel verlopen is. Een ander bezwaar dat is genoemd door de respondent betreft  
de tijd die het forensisch plaatsingsloket nodig heeft om een beslissing te nemen over 
een verzoek (FGGZ). Zo beschrijft de respondent dat het loket pas na zes weken toe-
stemming gaf voor verlof terwijl er sprake was van een acute situatie. De respondent 
heeft de cliënt op verlof laten gaan en geeft hierbij aan de rechtsbescherming van de 
cliënt wat dit betreft ‘waardeloos’ te vinden. 
  
Wetenschappelijk Onderzoek- en Documentatiecentrum Cahier 2021-29  |  123 
 

8 Slothoofdstuk 
8.1 Introductie  
Met artikel 2.3 Wfz is beoogd de continuïteit van zorg te versterken door de doorge-
leiding van patiënten vanuit een strafrechtelijk kader naar reguliere verplichte zorg te 
verbeteren. In deze vroege evaluatie kijken wij op basis van kwantitatieve gegevens 
naar de mate waarin artikel 2.3 Wfz wordt toegepast. Daarnaast bieden de ervaringen 
van ketenpartners met de toepassing van artikel 2.3 Wfz informatie over de mate 
waarin belemmerende of juist helpende factoren optreden die de uitvoering van het 
wetsartikel beïnvloeden. In dit slothoofdstuk bespreken we de belangrijkste bevindin-
gen uit de voorgaande hoofdstukken nader.  
 
In het navolgende komt aan de orde wat we op basis van de huidige bevindingen kun-
nen zeggen over wat er in een vroeg stadium na inwerkingtreding al terecht komt van 
doorgeleiding vanuit het strafrecht naar reguliere verplichte zorg via artikel 2.3 Wfz 
(paragraaf 8.2). Hierbij kijken we op basis van kwantitatieve gegevens hoe vaak 
artikel 2.3 Wfz is toegepast. Ook wordt besproken wat we op basis van interview-
gegevens kunnen aangeven over de mate waarin mensen met een artikel 2.3 Wfz-
machtiging in de forensische respectievelijk algemene GGz worden geplaatst. Daar-
naast komt kort een andere mogelijke doorstroomroute vanuit het strafrecht aan de 
orde: die via een machtiging door de civiele rechter.  
 
De werking van artikel 2.3 Wfz hangt voor een belangrijk deel af van het verloop van 
de uitvoering ervan. In de interviews kwamen verschillende thema’s aan de orde die 
gerelateerd zijn aan de uitvoering van artikel 2.3 Wfz in de praktijk. Op basis van de 
gegevens uit de interviews bespreken wij eerst de belangrijkste ervaren belemmerin-
gen (paragraaf 8.3). Daarna gaan we in op enkele positieve ontwikkelingen die uit de 
interviewgegevens naar voren komen (paragraaf 8.4). In paragraaf 8.5 staat de 
toekomst van artikel 2.3 Wfz centraal. De bevindingen uit het onderhavige rapport 
plaatsen we daarbij in de context van de inspanningen op het gebied van continuïteit 
van zorg gedurende het laatste decennium. In dit slothoofdstuk doen wij een aantal 
aanbevelingen op basis van de bevindingen uit de voorgaande hoofdstukken en 
geraadpleegde bronnen. De aanbevelingen zijn gericht aan DGS&B, tenzij anders 
vermeld. Het hoofdstuk eindigt met een conclusie (paragraaf 8.6). 
8.2 Wat komt terecht van doorstroming via artikel 2.3 Wfz? 
8.2.1 Toepassing van artikel 2.3 Wfz 
Een eerste en meest basale indicator van de werking van artikel 2.3 Wfz in de praktijk 
is of het überhaupt wordt toegepast en zo ja, hoe vaak. De toepassing wordt beschre-
ven vanuit de kwantitatieve gegevens die in hoofdstuk 3 zijn gepresenteerd. Het is 
duidelijk dat het artikel wordt gebruikt, weliswaar niet vaak, maar meer dan spora-
disch. In de eerste anderhalf jaar na inwerkingtreding van artikel 2.3 Wfz zijn door de 
strafrechter 102 initiële zorgmachtigingen verleend. In dezelfde periode zijn slechts 14 
rechterlijke machtigingen afgegeven. Dit laatstgenoemde kleine aantal is waarschijnlijk 
voor een belangrijk deel te wijten aan weeffouten in de voorbereidingsprocedure bij de 
route artikel 2.3 Wfz-Wzd, naast een prangend capaciteitstekort (zie ook hoofdstuk 7 
Wetenschappelijk Onderzoek- en Documentatiecentrum Cahier 2021-29  |  125 
 

barrières en doordat het contact tussen de instellingen soms moeizaam verloopt (zie 
ook paragraaf 5.4.2). Een ander punt dat benoemd wordt is het feit dat na detentie 
basisvoorzieningen als huisvesting, levensonderhoud en dergelijke in een aantal 
gevallen opnieuw geregeld moeten worden. Deze factoren dragen niet bij aan de 
bereidheid van de algemene GGz om personen met een strafrechtelijk verleden te 
accepteren.  
 
Forensische GGz-instellingen zoals FPA’s en FPK’s zijn niet terughoudend ten aanzien 
van personen met een strafrechtelijk verleden. Toch geven PPC’s en strafrechters  
aan dat acceptatie van artikel 2.3 Wfz-patiënten door een door het OM aangewezen 
instelling ook hier regelmatig moeizaam verloopt. Mogelijk is een bepaalde groep 
patiënten met meerdere diagnoses en risicovol gedrag (zie paragrafen 4.4.1 en 7.4), 
ook hier moeilijk plaatsbaar. Een financiële barrière speelde aanvankelijk een rol bij 
eventuele terughoudendheid van forensische instellingen om een artikel 2.3 Wfz-
patiënt te accepteren op een beveiligd bed (zie paragraaf 6.5.4). Zij krijgen dit welis-
waar beter dan in het begin, maar nog steeds niet altijd kostendekkend vergoed door 
zorgverzekeraars geven verschillende geneesheer-directeuren aan. Daarnaast wordt 
capaciteitsgebrek, met name wat betreft beveiligde bedden, als knelpunt benoemd  
bij het accepteren van artikel 2.3 Wfz-patiënten. Dit komt nader aan de orde in para- 
graaf 8.2.4.  
 
Ook strafrechters geven aan terughoudendheid bij zorgaanbieders te ondervinden. Zij 
hebben de ervaring dat de artikel 2.3 Wfz-procedure mede om die reden een hoog 
afbreukrisico heeft (paragrafen 4.4.1 en 5.7). Op basis van kwantitatieve gegevens 
kunnen wij zeggen dat bij ruim een derde van de door het OM geregistreerde verzoek-
schriften voor een artikel 2.3 Wfz-machtiging de voorbereiding voortijdig is beëindigd 
(paragraaf 3.2.2). In de helft van de gevallen gebeurt dit vanwege een negatieve 
medische verklaring. In de andere helft van de gevallen gebeurt dit omdat naar oor-
deel van de officier van justitie niet is voldaan aan de criteria voor verplichte zorg. 
Zorgaanbieders en OM benoemen beducht te zijn voor een ambtshalve machtiging via 
artikel 2.3 Wfz door de strafrechter als de geneesheer-directeur en officier van justitie 
adviseren om geen machtiging af te geven. Het wordt als moeilijk verteerbaar gezien 
als het GGz-veld een machtiging moet uitvoeren waarin geen fiducie is. 
 
Verschillende respondenten missen bij artikel 2.3 Wfz een plaatsingsbevoegdheid zoals 
die bestond bij het voormalige artikel 37 Sr. Bij negatieve bevindingen van een door 
de officier van justitie aangewezen instelling en bij ambtshalve afgifte door de straf-
rechter, kan onduidelijkheid ontstaan over de verantwoordelijkheid voor het zoeken 
van een plaats voor een persoon met een zorgmachtiging via artikel 2.3 Wfz. Recente-
lijk lijkt dit deels te zijn opgelost doordat het OM die verantwoordelijkheid neemt en 
een beroep doet op het dasboard beveiligde bedden om een plek te zoeken (zie ook 
paragraaf 8.4.3). Een beperking is dat dit dashboard geen plaatsingsbevoegdheid 
heeft en slechts meer inzicht kan geven in mogelijk beschikbare beveiligde bedden. 
 
Aanbeveling 1: Onderzoek de mogelijkheden voor een plaatsingsloket voor artikel 2.3 
Wfz-patiënten. 
 
Concluderend kan worden gesteld dat op basis van de kwalitatieve informatie uit de 
interviews, doorstroming vanuit het strafrecht naar de algemene GGz via artikel 2.3 
Wfz vooralsnog weinig van de grond lijkt te komen. Forensische GGz-instellingen zijn 
minder terughoudend ten aanzien van patiënten met een strafrechtelijk verleden. Aan 
plaatsingsproblemen lijken randvoorwaardelijke factoren als financiering en capaciteit 
Wetenschappelijk Onderzoek- en Documentatiecentrum Cahier 2021-29  |  127 
 

8.2.4 Capaciteitsgebrek 
Bij het thema doorstroming vanuit het strafrecht naar reguliere verplichte zorg, kwam 
in de interviews vaak al binnen korte tijd het onderwerp capaciteitstekort ter sprake. 
Meerdere respondenten benoemen capaciteitsproblemen als een van de meest centrale 
knelpunten die onderliggend zijn aan uitvoeringsproblemen bij een machtiging via arti- 
kel 2.3 Wfz. Capaciteitsgebrek speelt volgens respondenten zowel binnen de algemene 
als de forensische GGz een grote rol. Capaciteitsgebrek kan leiden tot risicovolle situa-
ties, waarbij patiënten geplaatst worden in een zorginstelling met een ontoereikend 
beveiligingsniveau, of een zorg- of rechterlijke machtiging niet ten uitvoer kan worden 
gelegd omdat bedden met het vereiste beveiligingsniveau niet beschikbaar zijn, geven 
respondenten aan. Ook in eerder onderzoek onder respondenten uit de forensische 
GGz kwam capaciteitsgebrek als een belemmerende factor voor continuïteit van zorg 
naar voren (De Vogel et al., 2019; Candel & Wijga, 2017). 
 
Een aantal jaar geleden werd de vrees geuit dat FPA’s en FPK’s snel zouden vollopen 
door de ‘dynamiek van de Wfz’ wat betreft in-, door- en uitstroom (Legemaate et al., 
2014, p. 250; Noorlander, 2013). Het aantal artikel 2.3 Wfz-machtigingen dat tot nu  
toe is afgegeven is op zichzelf niet erg groot. Niettemin geven respondenten aan  
bij plaatsing van personen met een artikel 2.3 Wfz-zorgmachtiging regelmatig tegen 
prangende tekorten aan te lopen wat betreft beschikbare (beveiligde) bedden. Respon-
denten hebben de indruk dat artikel 2.3 Wfz-plaatsingen en forensische zorgplaatsin-
gen concurreren om schaarse beveiligde bedden, waar bovendien steeds vaker ook 
patiënten met risicovol gedrag uit de algemene GGz, al dan niet via verplichte zorg, 
aanspraak op maken. Kwantitatieve gegevens die hierin meer inzicht kunnen geven 
waren ten behoeve van het onderhavige onderzoek nog niet beschikbaar. 
 
De rechterlijke machtiging wordt vanwege een vastlopend voorbereidingsproces  
nog erg weinig toegepast (paragrafen 3.2 en 7.3). Het voorbereidingsproces voor een 
rechterlijke machtiging via artikel 2.3 Wfz loopt mede vast omdat het moeilijk is een 
geschikte plek voor een cliënt te vinden. Voor de doelgroep verstandelijk beperkten 
met gedragsproblemen is het tekort aan intramurale plaatsen ernstig geven respon-
denten aan. Dit komt mede omdat deze groep voorzieningen nodig heeft voor lang-
durig verblijf en omdat de verstandelijk gehandicaptenzorg in de ervaring van 
respondenten niet goed is toegerust op personen bij wie ook beveiliging nodig is 
(paragraaf 7.4). Meer bedden voor personen met een artikel 2.3 Wfz-machtiging is 
tevens een korte termijn-oplossing omdat de machtiging maar een half jaar duurt. 
Cliënten zullen moeten stromen naar geschikte accommodaties waar zij voor langere 
tijd kunnen verblijven geven respondenten aan.  
 
De capaciteitstekorten waar bij de toepassing van artikel 2.3 Wfz tegenaan wordt 
gelopen, moeten worden bezien tegen een bredere maatschappelijke achtergrond van 
algemene personeelstekorten en capaciteitsproblemen in de zorg (Kamerstukken II 
2020/21, 31 765, nr. 548, blg-973643) en daarmee gepaard gaande toenamen in de 
belasting van zorgpersoneel (Wijga, Candel, Hofstede & Ehrismann, 2018). Gedeelte-
lijk kunnen deze capaciteitsproblemen verklaard worden vanuit de beleidsmatige trend 
binnen de algemene GGz om klinische bedden af te bouwen en ambulante zorg te 
stimuleren. Deze trend bestaat al sinds de jaren zeventig, maar werd in het ‘Bestuur-
lijk Akkoord toekomst GGZ 2013-2014’ opnieuw vastgelegd (Significant, 2018). In het 
Bestuurlijk Akkoord werd besloten de beddencapaciteit tot 2020 fors af te bouwen met 
een derde ten opzichte van het aantal bedden in 2008. Deze ambitie werd bekrachtigd 
in het ‘Bestuurlijk Akkoord Geestelijke Gezondheidszorg 2014-2017’. De mogelijkheid 
Wetenschappelijk Onderzoek- en Documentatiecentrum Cahier 2021-29  |  129 
 

respectievelijk Wzd. Bij bepaalde beroepsgroepen zoals de verplichte zorg-officieren 
van justitie, is de kennis aanzienlijk. Respondenten geven echter aan dat bij de andere 
beroepsgroepen hierin nog veel winst is te behalen. Het gaat dan onder meer om offi-
cieren van justitie zonder verplichte zorg-specialisatie, strafrechters, het NIFP en de 
reclassering. Respondenten doen meerdere specifieke voorstellen om de kennis en 
ervaring te doen toenemen, naast activiteiten die al worden ontplooid (zie paragraaf 
5.2). 
 
Aanbeveling 3: Draag proactief zorg voor het wegnemen van onduidelijkheden in de 
wet- en regelgeving of de uitwerking daarvan. Stimuleer waar nodig (bijvoorbeeld 
financieel of faciliterend) initiatieven uit het veld voor het delen van kennis en ervaring 
op het terrein van artikel 2.3 Wfz, zoals meelopen bij andere ketenpartners, deelname 
civiele rechters in strafkamercombinaties, kenniskringen en advisering aan collega’s, 
zodat deze kunnen worden uitgebreid en voortgezet. 
 
In de interviews bleek meermaals dat bepaalde zaken bij respondenten onduidelijk 
waren. Inmiddels lijkt een aantal daarvan opgelost. Hiermee zouden wij kunnen 
zeggen dat dit voorbeelden betreft van wat evaluatoren ‘kinderziektes’ noemen (zie 
paragraaf 1.2): zaken die in de beginperiode na de inwerkingtreding nog ‘ingeregeld’ 
moeten worden. Zo werd het klachtrecht van artikel 2.3 Wfz-patiënten die met een 
zorgmachtiging zijn geplaatst in een FPC, door sommigen onduidelijk en onlogisch 
gevonden en naar zeggen van een respondent gold dat ook voor de desbetreffende 
klachtcommissies (paragraaf 6.4.5). Inmiddels is dit in de wet- en regelgeving ver-
duidelijkt. Financiering van de voorbereiding van een zorgmachtiging via artikel 2.3 
Wfz en financiering van beveiligde bedden voor artikel 2.3 Wfz-patiënten vormde 
aanvankelijk een probleem. De financiering van de voorbereiding is volgens respon-
denten inmiddels geregeld. Dit lijkt wat betreft NZa-tarieven ook te gelden voor de 
financiering van beveiligde bedden, al geven respondenten aan dat dit nog niet in  
alle gevallen tot een kostendekkend tarief heeft geleid (paragrafen 5.3.2 en 6.5.4).  
Een ander voorbeeld betreft onduidelijkheid bij respondenten over de criteria en pro-
cedure voor de aanvraag van toestemming van de minister bij tijdelijke onderbreking 
of beëindiging van verplichte zorg bij personen met een machtiging via artikel 2.3 Wfz 
(paragraaf 6.3.1 en zie Bakker, 2021b). In de recente memorie van toelichting van de 
reparatiewetgeving Wvggz en Wzd geeft de staatssecretaris van VWS meer duidelijk-
heid over wat moet worden verstaan onder ‘tijdelijke onderbreking’ (zie ook paragraaf 
8.3.6; Kamerstukken II 2020/21, 35 667, nr. 3).  
 
Nog steeds leveren de verschillende regelingen rond vormen van verplichte zorg en 
inperking van vrijheden volgens respondenten onduidelijkheid en ‘veel gepuzzel’ op bij 
zorgverantwoordelijken en ander personeel in de instellingen (paragraaf 5.3.3). Ook 
over de juridische gronden voor informatie-uitwisseling tussen justitiële instellingen en 
-organisaties enerzijds en zorgaanbieders uit de GGz anderzijds is er onduidelijkheid 
bij ketenpartners (paragraaf 5.4.2). Zie ook aanbeveling 4, paragraaf 8.3.3. 
8.3.2 Tijdrovende en complexe procedure 
De voorbereiding van een artikel 2.3 Wfz zorgmachtiging wordt als erg arbeids- en 
tijdsintensief ervaren door de complexiteit van de procedure, waaronder de vele 
betrokken partijen, de aanzienlijke administratieve last en het vele berichtenverkeer. 
Dit zijn in feite vooral de administratieve aspecten van de Wvggz, die ook voor een 
artikel 2.3 Wfz machtiging gelden. Hiertegen zijn al meerdere veldpartijen middels 
Wetenschappelijk Onderzoek- en Documentatiecentrum Cahier 2021-29  |  131 
 

strafrechter zich wat dit betreft te veel buiten zijn ‘comfortzone’ moet bewegen. Dit 
zou kunnen leiden tot het niet of nauwelijks afgeven van zorgmachtigingen, of tot een 
voor de zekerheid aanvinken van alle vormen van verplichte zorg (Legemaate et al., 
2014). Er zijn geen aanwijzingen uit de interviews of de kwantitatieve gegevens over 
toepassing van artikel 2.3 Wfz, die suggereren dat ongemakkelijkheid bij strafrechters 
over bemoeienis met de uitvoering, meer specifiek het ‘keuzemenu’ van vormen van 
verplichte zorg, leidt tot vermijding van het afgeven van zorgmachtigingen. Volgens 
geïnterviewden machtigen strafrechters echter wel veelal alle vormen van verplichte 
zorg. Of dit puur als handelingsverlegenheid kan worden geïnterpreteerd valt te 
betwijfelen. Zie bijvoorbeeld een recent geval waarin de rechter alle vormen van ver-
plichte zorg goedkeurde onder verwijzing naar het medisch advies waarin de noodzaak 
daarvan in het geval van terugval van de betrokkene adequaat beargumenteerd stond 
(ECLI:NL:HR:2021:1475). Respondenten geven aan dat strafrechters wat dit betreft in 
hun ervaring vaker dan civiele rechters het medisch advies van de geneesheer-direc-
teur volgen. Ten aanzien van de civiele rechter kan omgekeerd de vraag worden 
gesteld of die door daarin meer een eigen weg te gaan, niet het risico loopt om te  
veel in de rol van de geneesheer-directeur te treden. Jurisprudentieonderzoek dat 
momenteel in voorbereiding is, zal mogelijk meer concreet inzicht bieden in de vraag 
hoe strafrechters omgaan met het ‘keuzemenu’ van vormen van verplichte zorg (ver-
wachte publicatie medio 2022). 
8.3.5 Toegang tot vertrouwenspersonen  
De Wvggz kent versterkte regelingen wat betreft de rol van patiënt- en familievertrou-
wenspersonen en het betrekken van naasten bij de inrichting van de zorg voor de be-
trokkene (hoofdstuk 11 en 12 Wvggz). De uitvoering blijft wat dit betreft bij de groep 
patiënten met een zorg- of rechterlijke machtiging via artikel 2.3 Wfz nog achter, 
geven respondenten aan. Zo is er nog te weinig aandacht voor het actief betrekken 
van de veelal bij de zorgaanbieder nog onbekende naasten van artikel 2.3 Wfz-patiën-
ten bij de behandeling. Ook is de toegang tot vertrouwenspersonen nog niet goed op 
orde. De toegang tot vertrouwenspersonen in de PI/PPC is bijvoorbeeld niet voldoende 
geregeld. Dit is deels het geval omdat de organisaties van vertrouwenspersonen hun 
weg nog moeten vinden wat betreft manieren om deze populatie te bereiken, deels 
komt het door belemmeringen van de setting. Zo geven vertrouwenspersonen aan dat 
in een PI de omstandigheden voor een gesprek waarbij privacy gewaarborgd moet zijn 
nog weleens onvoldoende zijn. Op deze punten komt het equivalentiebeginsel dus nog 
niet goed uit de verf.  
 
Aanbeveling 6, aan de organisaties van vertrouwenspersonen: Formuleer concrete 
doelstellingen en voer die uit wat betreft verbetering van de toegang tot vertrou-
wenspersonen en van het betrekken van naasten voor artikel 2.3 Wfz-patiënten en  
-cliënten. 
8.3.6 Toestemmingsvereiste minister  
Een onderdeel van artikel 2.3 Wfz waar in dit onderzoek bevraagde respondenten veel 
weerstand tegen uiten is het zogeheten toestemmingsvereiste. Uit eerste cijfers hier-
over van DJI blijkt ook dat in de eerste anderhalf jaar na inwerkingtreding nog weinig 
om toestemming is gevraagd (paragraaf 6.3).  
 
Bij het toestemmingsvereiste bij tijdelijke onderbreking of vroegtijdige beëindiging van 
verplichte zorg wordt door de minister getoetst op zowel de zorgvraag als op de veilig- 
Wetenschappelijk Onderzoek- en Documentatiecentrum Cahier 2021-29  |  133 
 

(Commissie Visser) concludeerde dat strafrechters terughoudend zouden zijn met de 
toepassing van artikel 37 Sr omdat de geneesheer-directeur de bevoegdheid had om 
de maatregel te beëindigen – rechters zouden de beslissing over de beëindiging van de 
maatregel liever in eigen hand houden (Kamerstukken II 2005/06, 30 250, nrs. 4-5, 
p. 56). Nu de toestemming voor (tijdelijke) beëindiging van zorg niet door de straf-
rechter maar door de minister moet worden afgegeven, en deze heeft aangegeven 
terughoudend te zullen zijn met het niet-verlenen van toestemming (Kamerstukken II 
2015/16, 32 399, nr. 25, p. 128), kan men zich echter afvragen in hoeverre aan dit 
bezwaar van de strafrechters is voldaan.  
 
Een meer algemeen fundamenteel punt van kritiek betreft de ‘vervlechting’ van Justitie 
en GGz zoals Widdershoven het aanduidt (Widdershoven, 2015a, 2015b, 2019). Het 
instemmingsvereiste is daar een aspect van (Widdershoven. 2015b). Widdershoven 
(2019) benoemt dat op basis van onder meer artikel 2.3 Wfz zowel personen met een 
strafrechtelijke titel in de GGz kunnen worden geplaatst, als algemene GGz-patiënten 
in justitiële instellingen. Principiële verschillen tussen vrijheidsbenemende titels zouden 
daarbij teveel uit het oog worden verloren. Tevens groeit het palet aan mogelijke 
rechtsposities waardoor de uitvoering ingewikkelder wordt. Widdershoven pleit daaren-
tegen juist voor een systematische scheiding tussen forensische zorg (zorg op basis 
van een strafrechtelijke titel) en reguliere (verplichte) zorg (zorg op basis van een 
civielrechtelijke titel, of op vrijwillige basis) waarbij die twee velden ieder voor zich een 
bij de doelgroepenbehoeften passende voorzieningenmatrix zouden moeten bieden wat 
betreft zorg en beveiliging op meerdere niveaus (Widdershoven, 2015a, 2015b). 
 
Aanbeveling 7: Gezien de gerapporteerde weerstand tegen het toestemmingsvereiste 
is het belangrijk om met ketenpartners in gesprek te gaan over de principiële bezwa-
ren. De praktische bezwaren kunnen wellicht worden verminderd door (betere) 
richtlijnen voor het vragen van toestemming, een korte toestemmingsprocedure en 
ondersteuning bij risicotaxatie dan wel betere inbedding van de risicotaxatie in de 
werkwijze van de instelling.  
 
Wat betreft risicotaxatie is het inbedden daarvan door een instelling zelf, door dit te 
organiseren en de kennis binnen de instelling te vergroten vermoedelijk de meest 
duurzame optie. De andere optie is ondersteuning bij risicotaxatie door deze door 
externe experts te laten uitvoeren.  
8.3.7 Een vicieuze cirkel bij de procedure rechterlijke machtiging via artikel 2.3 Wfz 
Op basis van wat besproken is in paragraaf 7.3 lijkt het erop dat er een vicieuze cirkel 
is ontstaan in de artikel 28a-c Wzd-procedure die zich rondom de medische verklaring, 
de plaatsing en de financiering afspeelt (figuur 8.1). Wanneer het OM een verzoek-
schrift voorbereidt voor een rechterlijke machtiging via artikel 2.3 Wfz (stap 1 in figuur 
8.1) wordt er een ter zake kundige arts aangewezen die een medische verklaring kan 
opstellen (stap 2). In de medische verklaring wordt, naast een aantal andere zaken die 
in paragraaf 7.3.3 worden besproken, de noodzakelijkheid en geschiktheid van de op-
name en het verblijf om het ernstig nadeel te voorkomen of af te wenden beoordeeld. 
Om deze medische verklaring op te stellen dient de ter zake kundige arts inzicht te 
hebben in de zorgbehoefte van de persoon, evenals de mogelijkheden van de accom-
modatie waar de persoon opgenomen zal worden om aan de zorgvraag te voldoen.  
In deze stap moet dus de accommodatie waar de cliënt zal verblijven al bekend zijn 
(stap 3). Het zoeken naar een geschikte accommodatie is de verantwoordelijkheid van 
Wetenschappelijk Onderzoek- en Documentatiecentrum Cahier 2021-29  |  135 
 

mogelijk om informatie die het in het kader van een aanvraag van een Wlz-indicatie 
heeft ontvangen te gebruiken in het kader van de Wzd indien noodzakelijk. Daarnaast 
wordt artikel 1 lid 6 Wzd aangepast, waardoor een zorgmachtiging en rechterlijke 
machtiging beter op elkaar aansluiten. Indien er eerder een zorgmachtiging is afgege-
ven en er tevens een rechterlijke machtiging wordt afgegeven vervalt de eerste pas 
wanneer de persoon is opgenomen en niet al bij de afgifte van de laatstgenoemde.  
 
Er zal echter meer moeten gebeuren om eerder vermelde problemen aan te pakken. 
Een respondent noemt als oplossingsrichting het aanstellen van een coördinator die 
vanaf het begin verantwoordelijk is voor het op gang brengen en houden van de voor-
bereidingsprocedure. Een dergelijke coördinerende verantwoordelijke zou in theorie de 
vicieuze cirkel kunnen doorbreken. Wanneer deze verantwoordelijke vanaf het begin 
van de procedure zich bezighoudt met de medische verklaring, de accommodatie waar 
een cliënt geplaatst kan worden en de financiering, zou de procedure beter gestroom-
lijnd kunnen worden. De capaciteitsproblemen die voor moeilijkheden rondom de 
plaatsing van een cliënt zorgen zijn hier echter niet mee opgelost. Deze capaciteits-
problemen hebben volgens respondenten ook te maken met een kloof tussen de zorg 
in een strafrechtelijk kader en wat er aan zorgvoorzieningen bestaat in de algemene 
verstandelijk gehandicaptenzorg. Artikel 2.3 Wfz-cliënten vormen een groep met 
gedragsproblematiek waar de verstandelijk gehandicaptenzorg voor het grootste deel 
niet op is ingericht 
 
Aanbeveling 8: Benoem een coördinerende verantwoordelijke voor de procedure 
betreffende de rechterlijke machtiging via artikel 2.3 Wfz. 
 
Aanbeveling 9: Onderzoek tegelijkertijd hoe de procedure betreffende de rechterlijke 
machtiging via artikel 2.3 Wfz kan worden verbeterd. De vicieuze cirkel zou bijvoor-
beeld doorbroken kunnen worden door het vinden van een de accommodatie in het 
proces naar voren te halen. 
 
De schakeling naar de Wzd wordt vermoedelijk door bovengenoemde problemen veel 
minder toegepast dan die naar de Wvggz (zie paragraaf 3.2). Niettemin is de Wzd voor 
het JenV-terrein belangrijk omdat de doelgroep niet te verwaarlozen is. Een verstande-
lijke beperking komt relatief veel voor onder gedetineerden en andere justitiabelen, 
evenals gecombineerde problematiek waarbij een verstandelijke beperking een van de 
factoren is (Appelman et al., 2021; Kaal, 2016; Kaal et al., 2011; Poort et al., 2011). 
Door de verouderende algemene populatie, is daarnaast ook dementie een relevant 
thema binnen de strafrechtketen (Van Alphen & Oei, 2008; Maschi et al., 2012). Meer 
aandacht voor het Wzd-gebied in relatie tot de justitiepopulatie lijkt dan ook gerecht-
vaardigd. 
8.4 Ervaren helpende factoren in de uitvoering van artikel 2.3 Wfz 
8.4.1 Mogelijkheden van artikel 2.3 Wfz 
Al worden er zoals hierboven besproken veel belemmeringen in de uitvoering van 
artikel 2.3 Wfz benoemd, toch signaleren respondenten ook verbeteringen vergeleken 
met de situatie voor de inwerkingtreding van artikel 2.3 Wfz. 
 
Eerder onderzoek laat zien dat er in het forensische GGz-veld zorgen zijn over de 
continuïteit van zorg vanuit de strafrechtelijke forensische zorg naar de algemene GGz 
Wetenschappelijk Onderzoek- en Documentatiecentrum Cahier 2021-29  |  137 
 

Aanbeveling 11: Overweeg om een dergelijk regio-overleg ook voor de Wzd toe te 
passen en betrek daarin ook de ketenpartners in het kader van artikel 2.3 Wfz.  
8.4.3 Dashboard beveiligde bedden 
Het landelijke dashboard beveiligde bedden, CAPDASH, is een belangrijk initiatief om 
de toegang tot een beveiligde klinische setting voor patiënten te bevorderen, door de 
beschikbare capaciteit van beveiligde bedden inzichtelijk te maken voor onder andere 
zorgaanbieders, het OM, en zorgkantoren. Met behulp van CAPDASH wordt het voor 
opnamecoördinatoren inzichtelijker waar een geschikte behandelplaats is en kan de 
beschikbare capaciteit aan beveiligde bedden efficiënter worden benut. Hierbij is ech-
ter van belang dat CAPDASH niet gebruikt kan worden als ‘plaatsingsinstrument’ – het 
is enkel bedoeld om beschikbare capaciteit in kaart te brengen en het contact tussen 
opnamecoördinatoren te faciliteren. 
 
Aanbeveling 12: Overweeg om de gegevens van het dashboard beveiligde bedden  
ook geschikt te maken of uit te breiden voor monitoring van en wetenschappelijk 
onderzoek naar de capaciteit van beveiligde bedden in relatie tot de behoeften aan 
beveiligde bedden voor verschillende doelgroepen. 
8.5 De toekomst van artikel 2.3 Wfz 
8.5.1 Een forensische versie van artikel 2.3 Wfz? 
In paragraaf 8.2 is besproken dat artikel 2.3 Wfz wordt gebruikt, ondanks dat men 
verschillende uitvoeringsproblemen ervaart. Getalsmatig draagt het artikel echter nog 
maar beperkt bij aan doorstroming vanuit het strafrecht naar reguliere verplichte zorg: 
er zijn ruim honderd machtigingen via artikel 2.3 toegekend gedurende de eerste 
anderhalf jaar na inwerkingtreding. De algemene GGz is bovendien terughoudend om 
personen met een machtiging via artikel 2.3 Wfz op te nemen. Respondenten geven 
aan dat de meesten daarvan tot nu toe in FPA’s en FPK’s worden geplaatst. 
 
Uit de interviews komt een duidelijke wens naar voren om naast of in plaats van het 
huidige artikel 2.3 Wfz dat toeleidt naar een civielrechtelijke machtiging op basis van 
de Wvggz of Wzd, ook een variant van artikel 2.3 Wfz te hebben die toeleidt naar 
forensische zorg (zie paragraaf 6.6). Dit is in lijn met de eerdergenoemde brief van  
16 juli 2021 van de Nederlandse GGz, de NVvP en de V&VN aan de Minister voor 
18
Rechtsbescherming en de Staatssecretaris van VWS (paragraaf 1.1). Dezelfde wens 
wordt in de interviews echter ook geuit door verplichte zorg-officieren van justitie, het 
NIFP, een vertrouwenspersoon en een aantal strafrechters. Ook in de literatuur wordt 
deze roep gehoord (Van der Aa, 2021). Volgens respondenten zou een forensische 
versie van artikel 2.3 Wfz een aantal zaken oplossen: een dergelijke maatregel zou de 
te grote kloof kunnen overbruggen die nu wordt ervaren tussen tbs met dwangverple-
ging en de zorgmachtiging. Een dergelijke machtiging maakt scherper onderscheid 
mogelijk tussen patiënten bij wie wel en bij wie niet delictpreventie van belang is. De 
algemene GGz zou zich dan kunnen richten op degenen bij wie dat laatste niet het 
geval is, terwijl de forensische zorgaanbieders zich ontfermen over degenen die wel 
delictpreventie nodig hebben.  
 
                                                
18
 Brief dd 16 juli 2021 van de GGz NL, NVvP en V&VN aan de Minister voor Rechtsbescherming en de 
Staatssecretaris van VWS Kenmerk EP/lw/3685/21. 
Wetenschappelijk Onderzoek- en Documentatiecentrum Cahier 2021-29  |  139 
 

gebracht (2018; Kamerstukken II 2018/19, 25 424, nr. 424). Er gaan daarom stem-
men op voor meer beveiliging binnen de algemene GGz (Raad voor Volksgezondheid  
& Zorg, 2012; Legemaate et al., 2014, p. 162; Kamerstukken II 2015/16, 32 399,  
nr. 25, p. 155-156). Dit wordt ook betoogd in het kader van de inwerkingtreding van 
artikel 2.3 Wfz (Hornstra, 2020). De rol van beveiliging bij het bieden van passende 
zorg wordt ondersteund door het ‘ernstig nadeel’ criterium van de Wvggz en de Wzd, 
waaronder ook een gevaar voor anderen valt (Legemaate et al., 2014, p 162-163;  
art. 1:1 lid 2 Wvggz; art. 1 lid 2 Wzd). Hierbij past ook de kritiek van sommige res- 
pondenten dat risicovol gedrag en beveiligingsnoodzaak te weinig structureel in beeld 
zijn bij het voorbereidingsproces van een machtiging via artikel 2.3 Wfz. 
 
Een ander punt betreft overwegingen van de wetgever. De wetgever betoogde dat het 
onwenselijk was om artikel 37 Sr te behouden naast artikel 2.3 Wfz omdat dit tot twee 
verschillende rechtsposities zou leiden, de een ongunstiger dan de ander (tweede nota 
van wijziging Wvggz, Kamerstukken II 2015/17, 32 399, nr 25, p. 143-144). Dit 
argument zal, zij het mogelijk in iets mindere mate, ook kunnen worden aangevoerd 
bij een strafrechtelijke naast een civiele variant van art 2.3 Wfz. Belangrijk zou dan 
zijn om van tevoren duidelijk te maken op basis van heldere criteria wat de indicatie-
stelling moet zijn voor elk van de varianten. Of dit laatste geheel doenlijk is, is de 
vraag gezien de gesignaleerde overlap in problematiek tussen de forensische en alge-
mene GGz-populaties. 
 
Als zou worden gekozen om een forensische variant van artikel 2.3 Wfz toe te voegen, 
zou dit er vermoedelijk toe leiden dat meer patiënten richting de forensische zorg 
stromen. Het verminderen van de algemene capaciteitstekorten binnen de (beveiligde) 
intramurale zorg is dan een voorwaarde voor de succesvolle uitvoering van artikel 2.3 
Wfz. Gezien de geconstateerde oplopende werkdruk en capaciteitstekorten in de foren-
sische zorg (Wijga et al., 2018), is een structurele verschuiving van patiënten met een 
zorgmachtiging via artikel 2.3 Wfz naar de forensische zorg enkel realistisch wanneer 
deze gepaard gaan met bijbehorende verruimingen in de beschikbare beveiligde 
beddencapaciteit. 
 
Aanbeveling 13: Overweeg verder te onderzoeken in hoeverre een forensische variant 
van artikel 2.3 Wfz binnen de doelen van de Wet forensische zorg zou passen. Besteed 
daarbij aandacht aan hoe de maatregel bijdraagt aan doorstroming vanuit het straf-
recht naar reguliere verplichte zorg, aan de haalbaarheid van een dergelijke maatregel 
wat betreft beveiligde beddencapaciteit en aan de criteria om te bepalen of iemand 
voor een reguliere dan wel een forensische artikel 2.3 Wfz-machtiging in aanmerking 
komt.  
 
Het onderzoeken van een dergelijke variant kan niet los worden gezien van een meer 
principiële discussie over hoe de algemene GGz en de forensische GGz zich tot elkaar 
zouden moeten verhouden en hoe het ‘zorglandschap’ als geheel er wat betreft zorg-
aanbod en -voorzieningen uit zou moeten zien. Een belangrijk thema daarbij blijft hoe 
continuïteit van zorg vanuit een strafrechtelijk kader naar reguliere (verplichte) zorg in 
de praktijk vorm kan krijgen. In de volgende paragraaf besteden wij daar aandacht 
aan. 
Wetenschappelijk Onderzoek- en Documentatiecentrum Cahier 2021-29  |  141 
 

Een constatering die in het kader van het onderhavige onderzoek door meerdere 
respondenten werd aangedragen is zoals ook hiervoor vermeld, dat de algemene GGz 
momenteel onvoldoende is toegerust om personen met risicovol gedrag, delictrisico in 
het bijzonder, op te nemen. Als belangrijk aspect wordt daarbij benoemd dat het 
inschatten van en omgaan met risicovol gedrag, met name risico van gewelddadig 
gedrag, specialistische expertise vergt en niet in de werkwijze van de algemene GGz is 
ingebed. In hun brief van 16 juli 2021 benadrukken de Nederlandse GGz en anderen 
dat delictpreventie dusdanig specialistische expertise vereist en belangrijk is, dat het 
volgens hen verstandig is om dit binnen het domein van de forensische GGz te laten. 
 
In de literatuur worden verschillende argumenten aangevoerd om voorzichtig te zijn 
met een ‘GGz-brede standaard invoering’ van risicotaxatie in de algemene GGz 
(Boumans, Postulart & Van Os, 2015). Dit betreft het methodologische argument dat 
de foutmarge van een risicotaxatie-instrument in de algemene GGz-populatie groter 
zou zijn omdat risicovol gedrag vergeleken met de forensische populatie relatief weinig 
voorkomt. Er zijn echter ook studies die dit laatste in twijfel trekken (Harte et al., 
2017; Van Zwieten et al., 2015). Daarnaast worden financiële en ethische argumenten 
benoemd: bij welke patiënten mag dit en wat zijn daarvoor criteria? Toch zien de 
auteurs ook mogelijkheden, zoals training in risicotaxatie voor GGz-professionals die 
vervolgens de risicotaxatie gericht kunnen inzetten bij specifieke groepen binnen de 
GGz. Ook wordt toepassing van risicotaxatie door crisisdiensten als erg zinvol gezien 
(Boumans et al., 2015). Er zijn ook wel degelijk ontwikkelingen in de praktijk, zo 
worden ook binnen algemene GGz-instellingen trainingen in risicotaxatie gegeven,  
het gaat daarbij niet alleen om voorspellen, het doel is vooral het kunnen bieden van 
concrete richtlijnen voor risicomanagement (De Vogel, 2020). Er zijn verschillende 
instrumenten en werkwijzen die juist op risicovol gedrag in de algemene GGz toege-
sneden zijn. De HCR-20 V3 (een risicotaxatie-instrument dat in de tbs wordt gebruikt) 
bijvoorbeeld, mag ook gebruikt worden wanneer er een klinische noodzaak is, iemand 
hoeft niet eerder veroordeeld te zijn (Douglas, Hart, Webster & Belfrage, 2013; Neder-
landse vertaling: De Vogel, De Vries Robbé, Bouman, Chakhssi & De Ruiter, 2013). In 
Noord-Amerika wordt de HCR-20 V3 veel in algemene GGz-instellingen gebruikt en is 
daar valide bevonden (Douglas & Shaffer, 2021). 
 
Verder zou op het gebied van het inschatten van en het omgaan met risicovol gedrag 
wellicht meer samenwerking kunnen worden ontwikkeld tussen de algemene en foren-
sische GGz. Er zijn al zorgkoepels met zowel forensische (FPA, FPK) als algemene 
instellingen die elkaar daarbinnen wat dit betreft wellicht gemakkelijk kunnen vinden. 
Het Schakelteam personen met verward gedrag (2018) bijvoorbeeld, doet aanbeve-
lingen over risicotaxatie bij risicovol gedrag zonder strafrechtelijke titel. Een beperkte 
verkenning van het Schakelteam zelf laat zien zo geeft het team aan, dat bij beoorde-
ling van personen met verward gedrag vrijwel geen rekening wordt gehouden met de 
veiligheid van de omgeving en dat risicotaxatie vrijwel niet plaatsvindt. Het Schakel-
team beveelt aan om verder uit te werken hoe de samenwerking tussen de algemene 
GGz en de forensische GGz op het niveau van risicotaxatie bij de beoordeling van 
personen met verward gedrag kan worden verbeterd, zodat bij twijfel gemakkelijker 
advies kan worden ingewonnen of kan worden doorverwezen. 
 
De RVZ (2012b) deed onderzoek naar cultuurverschillen tussen de algemene GGz en 
forensische zorg-instellingen. Zij keken daarbij naar de ervaringen binnen gefuseerde 
werkvelden en ketenvormingen tussen de forensische en de algemene GGz. De con-
clusie was dat ondanks paradigmaverschillen, de samenwerking met elkaar als 
geslaagd en prettig werd ervaren. Ook werd deels uit eigen vertrouwde denkkaders 
Wetenschappelijk Onderzoek- en Documentatiecentrum Cahier 2021-29  |  143 
 

de keten (‘Ketenveldnorm’) die zich juist ook richten op complexe patiënten, zouden 
eraan kunnen bijdragen dat artikel 2.3 Wfz in de toekomst beter zijn doel van continuï-
teit van zorg bereikt. 
 
Aanbeveling 14: Belangrijk is om experimenten met een transforensische werkwijze en 
de ‘Ketenveldnorm’ te (blijven) faciliteren en financieren en om daarbij de werkwijze 
en de resultaten daarvan ook goed te onderzoeken en evalueren. 
 
Aanbeveling 15: Ga in gesprek met ketenpartners (zoals de forensische en algemene 
GGz en de rechtspraktijk), beleidsmakers en wetenschappers over hoe de toekomst 
van continuïteit van zorg vanuit een strafrechtelijk kader naar reguliere (verplichte) 
zorg verder vorm zou moeten krijgen en koppel daar concrete acties aan. Betrek 
daarbij de kennis, ervaring, aanbevelingen en ‘best practices’ die al in eerdere 
initiatieven zijn opgebouwd.  
 
Box 8.1  Transforensische zorg 
Initiator Joost à Campo (2020):  
 
‘Transforensische psychiatrie is een nieuw onderzoeks- en behandeldomein. Het 
richt zich op mensen met ernstige waarnemings-, denk-, stemmings- en/of 
gedragsstoornissen met daaraan gekoppeld disruptief gedrag. Ze vallen voorals-
nog buiten het strafrecht doch dreigen zonder adequate behandelinterventie te 
criminaliseren. In feite behoeven ze een behandelkader met de voor de foren-
sische psychiatrie kenmerkende aandacht voor delictpreventie. Ze zijn een maat 
te groot voor de reguliere GGz en vooralsnog niet door politie en justitie binnen 
een forensisch zorgkader geplaatst.  
 
De toebedeling van patiënten aan de reguliere GGZ of het forensische zorgdomein 
is in hoge mate arbitrair. In de reguliere kliniek hebben gedwongen opgenomen 
patiënten vaak eenzelfde profiel als in de forensische kliniek. In de reguliere GGZ 
is echter geen aandacht voor risicotaxatie en delictpreventie. Het is dan wachten 
op ongelukken. Transforensische psychiatrie overbrugt de kloof tussen de regu-
liere psychiatrie en forensische psychiatrie. Er is daarbinnen aandacht voor zowel 
de psychopathologie alsook voor delictpreventie.’ 
 
8.6 Conclusie 
Artikel 2.3 Wfz richt zich op verbetering van een belangrijke maatschappelijke be-
hoefte: continuïteit van zorg van een strafrechtelijk kader naar reguliere (verplichte) 
zorg. Artikel 2.3 Wfz wordt toegepast, ondanks ervaren uitvoeringsproblemen. 
Getalsmatig levert artikel 2.3 Wfz in de eerste anderhalf jaar na inwerkingtreding een 
beperkte bijdrage aan doorstroming vanuit het strafrecht naar verplichte reguliere 
zorg. Op basis van de kwalitatieve informatie uit de interviews lijkt doorstroming 
vanuit het strafrecht naar de algemene GGz via artikel 2.3 Wfz vooralsnog weinig van 
de grond te komen. Ook bij forensische GGz-instellingen zijn plaatsingsproblemen. 
Daaraan lijken vooral randvoorwaardelijke factoren als financiering en capaciteit ten 
grondslag te liggen, terwijl in de algemene GGz ook terughoudendheid ten aanzien van 
de populatie met een strafrechtelijk verleden een rol speelt. Personen met meerdere 
diagnoses zoals psychische stoornissen, verslaving en/of verstandelijke beperking in 
combinatie met risicovol gedrag lijken überhaupt moeilijk te plaatsen omdat er voor 
Wetenschappelijk Onderzoek- en Documentatiecentrum Cahier 2021-29  |  145 
 

Summary 
Section 2.3 of the Dutch Forensic care act in practice 
Application and experiences of professionals during the first one and a half year the 
section was in effect 
Background 
Section 2.3 of the Forensic care act (Dutch: Wet forensische zorg or Wfz, hereafter 
st
called Section 2.3 Wfz) came into force on January 1 2020, one year after the other 
sections of the Wfz were implemented, and simultaneously with the implementation of 
the Compulsory mental healthcare act (Dutch: Wet verplichte geestelijke gezondheids-
zorg or Wvggz) and the Care and compulsion act (Dutch: Wet zorg en dwang or Wzd). 
The intention of section 2.3 Wfz is to improve the link between the forensic and civil 
mental healthcare system, with the goal of improving the continuity of mental health 
care during and after patients’ trajectories within the criminal justice system. 
 
Section 2.3 Wfz provides the criminal court judge with the opportunity to issue a care 
authorization for compulsory mental healthcare as outlined in the Wvggz, or a court 
authorization as outlined in the Wzd. The criminal court judge can do so either at the 
request of the public prosecutor or ex officio. Section 2.3 Wfz can be applied by the 
criminal court judge at several moments throughout the criminal proceedings: at 
sentencing, when the judge decides not to extend a hospital order (Dutch: terbeschik-
kingstelling or tbs or PIJ; Plaatsing in inrichting jeugdigen [Dutch]), or at the request 
of the public prosecutor. With the implementation of section 2.3 Wfz, section 37 of the 
Dutch Criminal Code (Dutch: Wetboek van Strafrecht) is no longer in force. This 
section enabled the criminal court judge to involuntarily admit a person to a psychia-
tric hospital for a maximum duration of one year when that person was considered not 
accountable for a crime he or she committed due to a psychiatric condition. 
Aim and research questions 
The aim of this study is to map the use of section 2.3 Wfz in the first year and a half 
after the section was implemented. To that end, we studied the application of section 
2.3 and the experiences of professionals who are involved in the application of section 
2.3 Wfz. 
 
The research questions are: 
 
1 How often was section 2.3 Wfz applied during the first year and a half after it was 
implemented? 
 
We focus on the following subtopics and sub questions: 
a Number of authorizations. How often has a care authorization or a court 
authorization via section 2.3 Wfz been requested by the public prosecutor? How 
often are these care and court authorizations via section 2.3 Wfz issued by the 
Wetenschappelijk Onderzoek- en Documentatiecentrum Cahier 2021-29  |  147 
 

This study offers a rich picture of the various experiences, but for practical reasons  
the number of professionals that were interviewed is limited. Based on the sample 
size, the experiences of the interviewed professionals cannot be generalized to the 
experiences of all professionals who work with section 2.3 Wfz. 
Results 
Section 2.3 Wfz in numbers 
Based on the data obtained from OMZIS, a total number of 102 care authorizations 
and 14 court authorizations were issued in the first year and a half after section 2.3 
Wfz was implemented. About 93% of the care authorizations and about 83% of the 
court authorizations that were submitted to the criminal court judge were actually 
issued. The 102 care authorizations issued via section 2.3 Wfz make up less than 1% 
of the total number of care authorizations that also include the care authorizations 
issued by civil court judges. The percentage of court authorizations that were issued 
by section 2.3 Wfz as part of the total number of court authorizations is even smaller, 
about 0,21%. More than a third of the authorizations the prosecutor starts to prepare, 
are ended prematurely, before submission to the criminal court. In half of the cases 
this happens because of a negative medical statement, in the other half of the cases 
the prosecutor finds that criteria for compulsive care are not met. Of the 284 unique 
persons for whom an application for a care or court authorization was registered, 
about 89% were male; the average age was almost 40 years. 
 
The public prosecutor takes the initiative for an application for a care authorization in 
more than 72% of all applications. This percentage lies round 68% when it comes to 
applications for court authorizations. The public prosecutor is present at almost 60%  
of the hearings concerning care or court authorizations. Judges are able to make a 
decision within the legally set term in two third of the applications for court authori-
zations. The entire procedure (from request to decision) takes almost 51 days on 
average when it concerns a care authorization and almost 70 days when it concerns  
a court authorization. 
 
During the first year and a half in which section 2.3 Wfz was implemented, five per-
sons withdrew themselves from compulsory care. At the same time, no temporary 
suspensions from compulsory care were registered, and only once was the decision 
made to end the compulsory care. No leave or release was registered for people with 
court authorizations. Finally, 75 applications for subsequent care authorizations were 
registered, of with 60 were issued at the time of writing. Five persons were issued a 
second subsequent care authorization. 
Target population of section 2.3 Wfz 
Responding to the question whether or not a care authorization via section 2.3 Wfz 
was suitable, respondents believe that different patient characteristics are important, 
but more importantly they think that a psychiatric disorder should be the focus of 
attention. Respondents from forensic or general mental healthcare institutions 
emphasize that the target population of section 2.3 Wfz is limited when taking the 
Wvggz criteria into account: having a psychiatric disorder that is treatable (with 
medication) within a short time frame, having little to no risk of criminal behavior, 
having committed only a small offense, and being manageable within a general mental 
Wetenschappelijk Onderzoek- en Documentatiecentrum Cahier 2021-29  |  149 
 

Preparation of a care authorization via section 2.3 Wfz 
The knowledge and experience of professionals concerning section 2.3 Wfz have 
increased in the first year and a half after its implementation. However, respondents 
also state that there is still much to gain in this respect. Section 2.3 Wfz is a difficult 
piece of legislation for those who have to work with it. This is especially the case when 
professionals are not frequently exposed to working with it, which is the case for many 
criminal court judges. 
 
The preparation of a care authorization is experienced as time consuming because of 
the procedure’s complexity, due to the high number of involved parties, the consider-
able administrative load and many messages going back and forth. Medical directors 
see it as a positive thing when the institution where a patient will be receiving care 
from and its psychiatric expertise are involved early in the preparation process to 
discuss possibilities and limitations of a care authorization. Not enough attention is 
payed to the crime risk and need for security in the process of the preparation of a 
care authorization via section 2.3 Wfz, according to some respondents. In these cases,  
the presence of a report from a recent investigation by the Netherlands Institute of 
Forensic Psychiatry and Psychology (Dutch: Nederlands instituut for forensische 
psychiatrie en psychologie; NIFP), which was conducted for the connecting criminal 
justice case, could be of use. These reports are very helpful in the assessment of the 
needed level of security, according to respondents.  
 
The criminal case and the preparation procedure of a care authorization via section 2.3 
Wfz are regularly misaligned in time according to respondents, as the criminal case 
can take considerably longer. When a care authorization procedure runs simultaneous-
ly with a criminal case, medical information required for the care authorization can 
become outdated by the time the criminal case is completed. Furthermore, patients 
have to stay longer in detention or temporary custody pending the issue of a care 
authorization, and the question is whether a patient receives the mental health care 
needed during that time. On the other hand, a practical improvement concerns the 
possibility for a criminal court judge to issue a care authorization for compulsory 
medical care after tbs or PIJ in one hearing, which arose by the implementation of 
section 2.3 Wfz. 
 
The mandatory regional meeting of professionals who work within the Wvggz is 
received positively by respondents. The working relationship between public prose-
cutors and mental healthcare providers has improved considerably partly due to this 
gathering. Professionals from penitentiaries, penitentiary psychiatric centers, the 
probation service, and criminal court judges could be more actively involved. 
 
Barriers exist in the exchange of patient-information between judicial institutions and 
healthcare institutions (when the patient does not consent to the exchange). These 
barriers exist, among others, between penitentiaries and (former or future) healthcare 
providers, between the NIFP and mental healthcare providers, and between mental 
healthcare providers and the probation service. Another limitation with respect to 
information exchange lies in the civil procedure for a care authorization by section 2.3 
Wfz that is performed within a criminal case. Due to this entanglement of civil and 
criminal law, a problem is experienced because medical information may become 
public through the criminal case file and through discussing the care authorization in a 
public hearing. Respondents indicate that, in practice, agreements are made on how to 
deal with this. 
Wetenschappelijk Onderzoek- en Documentatiecentrum Cahier 2021-29  |  151 
 

Such a ‘forensic authorization’ could, according to respondents, help to make a clearer 
distinction between patients for who crime prevention is important and for who it is 
not. The general mental healthcare institutions could then focus on those patients who 
do not need crime prevention, while the forensic mental healthcare institutions can 
take care of those patients for whom a focus on crime prevention is needed. 
Court authorization by section 2.3 
Section 2.3 links not only to the Wvggz, but also to the Wzd. There seem to be some 
structural flaws in the procedure to prepare a section 2.3 Wfz court authorization 
according to respondents. As a result several parts of the procedure get stuck, which 
makes it difficult for the public prosecutor, in the role of applicant for the court order, 
to obtain the information needed. There are, for instance, currently no partnerships 
between the public prosecutor’s office and knowledgeable medical doctors, and it can  
be difficult for the public prosecutor’s office to find a knowledgeable medical doctor to 
prepare a medical statement. Furthermore, expert meetings that were organized by 
the ministries of Justice and Security and Health, Welfare and Sports showed that the 
field needs more clarity about the legal grounds to share patient confidential informa-
tion when needed. 
 
Many preparations get stuck on the medical statement, for which information about 
the accommodation is needed that is often unknown at that point. Independent doc-
tors therefore often issue a negative medical statement, or none at all. This results  
in a standstill, as applications cannot be submitted without a medical statement. 
Independent doctors also refuse to issue a medical statement when their work is not 
financially compensated. The appointment of a legal representative also takes a lot of 
time, resulting in a delay in the procedure. 
 
The financing of a court authorization can happen by issuing a care needs assessment 
through the long-term care act (Dutch: Wet langdurige zorg; Wlz). This Wlz-assess-
ment is often not yet issued at the time when the court authorization is issued because 
there is too little information for the Centre for Care Assessment (Dutch: Centrum 
Indicatiestelling Zorg; CIZ) to issue a Wlz-assessment. There is only limited time to 
find a suitable place when a court authorization is issued, before it expires. An under-
lying cause for the stalling of the preparation and placement process is that there is no 
care coordinator who is responsible for the placement of clients. Furthermore, Wzd-
accommodations are hesitant to take clients with a criminal history, according to 
several chain partners. 
 
Capacity problems also exists within Wzd-accommodations. These problems exist 
because there is little to no transit or outflow from these accommodations. There are 
only a few secured beds available for clients with a court authorization, which makes it 
difficult to admit people who need such a secured bed. When clients are admitted, a 
difference in legal position can arise between section 2.3 Wfz-clients and those who 
received a civil court authorization to stay in the same Wzd-accommodation: before a 
client with a court authorization via section 2.3 Wfz can go on temporary leave or can 
be discharged from the accommodation, the Minister of Justice and Security has to 
give consent.  
  
Wetenschappelijk Onderzoek- en Documentatiecentrum Cahier 2021-29  |  153 
 

Future 
Continuity of care from a criminal trajectory towards general (compulsory) mental 
health care has been an issue for decades. Section 2.3 Wfz was developed to improve 
the continuity of care. Section 2.3 Wfz is innovative in combining criminal law and civil 
law. Despite there being a few aspects of section 2.3 Wfz that are perceived positively 
or as an improvement, there are many practical issues and various principal objections 
as well. These issues limit the application of section 2.3 Wfz, and lead to resistance to 
section 2.3 in its current form. A recent proposal from the field of mental healthcare  
to introduce a forensic version of section 2.3 Wfz does not automatically contribute to 
the goal of the section, which is to promote the transition from a criminal justice tra-
jectory to general compulsory mental health care. Investigating such a variant cannot 
be viewed separately from a more fundamental discussion about how general mental 
health care and forensic mental health care should relate to each other and what the 
'care landscape' as a whole should look like in terms of care provision and facilities.  
An important theme remains how continuity of care from a criminal law framework  
to regular (compulsory) care can be shaped in practice. Several initiatives have been 
developed that are meant to connect forensic and general mental health care more 
closely, such as the ‘transforensic method’ and the ‘Ketenveldnorm’. These initiatives 
could be beneficial for the continuity of care.  
Wetenschappelijk Onderzoek- en Documentatiecentrum Cahier 2021-29  |  155 
 

Harte, J.M., Houwelingen, I. van, & Leeuwen, M.E. van (2017). Geweld tegen hulp-
verleners in de psychiatrie: Aard, omvang en aangifte bij de politie. Amsterdam: 
Vrije Universiteit en Apeldoorn: Politie en Wetenschap. 
Hornstra, E.S., & Visscher, A.J.E. (2020). Schakelartikel 2.3 Wfz, wat staat de ggz te 
wachten? Journaal Ggz en Recht, 2, 19. 
Kaal, H.L. (2016). Notitie: Prevalentie licht verstandelijke beperking in het justitie-
domein. Leiden: Hogeschool Leiden. 
Kaal, H.L., Negenman, A.M., Roeleveld, E., & Embregts, P.J.C.M. (2011). De proble-
matiek van gedetineerden met een lichte verstandelijke beperking in het gevange-
niswezen. Universiteit van Tilburg. 
Kautto, P., & Similä, J. (2005). Recently introduced instruments and interventions 
theories. Evaluation, 11(1), 55-68.  
Ketencoördinatieteam Wvggz (2021a). Ketenmonitor Wvggz januari - december 2020. 
Den Haag: Ministerie van VWS. 
Ketencoördinatieteam Wvggz (2021b). Werkafspraken aanvraag en uitvoering zorg-
machtiging versie 1.0. Den Haag: Ministerie van VWS. 
Ketencoördinatieteam Wvggz (2021c). Werkafspraken aanvraag voorbereiding zorg-
machtiging bij einde detentie versie 1.0. Den Haag: Ministerie van VWS. 
Keurentjes, R.B.M. (2020). De wet verplichte geestelijke gezondheidszorg. Handleiding 
voor de praktijk. Den Haag: SDU Uitgevers. 
Klappe, A.W.T., Mevis P.A.M., & Wolf M.J.F. van der (2020), Het afgeven van een 
zorgmachtiging door de strafrechter: overzicht en eerste indrukken van de praktijk 
betreffende art. 2.3 Wfz sedert 1 januari 2020. Delikt en Delinkwent, 7, 584-623. 
Koopman, E., & Spijkerman, C. (2020a). De mens verdwijnt uit beeld. De Groene 
Amsterdammer, (30), 22-07-2020. 
Koopman, E., & Spijkerman, C. (2020b). Nieuwe wet zorgt voor onveiligheid in de 
GGZ. Trouw, 2 juli 2020. 
Kruit, I. (2012). Voorstel Wet forensische zorg: van kwaad tot erger. Sancties, 2,  
69-76. 
Legemaate, J. Nuijen, J., Voskes, Y. et al. (2021). Eerste evaluatie Wet verplichte 
geestelijke gezondheidszorg en Wet zorg en dwang (deel 1 – Implementatie en 
uitvoerbaarheid). Den Haag: ZonMw. 
Legemaate, J., Ploem, M.C., Beijerse, J. uit , Mevis, P.A.M., van der Wolf, M.J.F., 
Akerboom, C.P.M., Schol, M.J., Winter, H.B., & Woestenburg, N.O.M. (2014). 
Thematische wetsevaluatie gedwongen zorg. Den Haag: ZonMw. 
Maschi, T., Kwak, J., Ko, E., & Morrissey, M.B. (2012). Forget me not: Dementia in 
prison. The Gerontologist, 52(4), 441-451. 
Mevis, P.A.M., Klappe A.W.T., & Wolf M.J.F. van der (2019), Wet forensische zorg: 
doelen, middelen en verwachte knelpunten. Tijdschrift voor Gezondheidsrecht, 43, 
5, 359-373. 
Mevis, P.A.M. (2012). Op weg naar geïntegreerde forensische zorg. Delikt en 
Delinkwent, 7, 54, 569-575. 
Mol, T., Weber, J., Kuijpers, W., & Wisselink, J. (2017). Rapportage in- en uitstroom-
gegevens forensische zorg (herhaalde uitvraag over 2015). Programma continuïteit 
van zorg. Houten: IVZ. 
Nauta, O., Dijk, B. van, & Terpstra, I. (medew.) (2012). Voorstudie effectevaluatie 
artikel 2.3 Wet forensische zorg. DSP-groep.  
Nederlandse Zorgautoriteit (2018). Monitor Continuïteit van forensische zorg. Utrecht: 
Nederlandse Zorgautoriteit.  
Noorlander, E. (2013). Uit de cel naar het psychiatrisch ziekenhuis. Journaal GGz en 
recht, 6-7, 86. 
Wetenschappelijk Onderzoek- en Documentatiecentrum Cahier 2021-29  |  157 
 

Steinmann, P.L.M. (2019). Stelselwijziging forensische zorg: Verklarend onderzoek 
naar een centralisatie van sturing in de zorg. (Dissertatie Universiteit Twente.) 
Universiteit Twente. 
Ten Noever de Brauw, C. (2020) Trek onmiddellijk de stekker uit de nieuwe wet die de 
ggz verlamt. Trouw, 28 juli 2020.  
Timmermans, M. (2021). GGz-instelling Arkin is het papierwerk zat en neemt de Wet 
verplichte ggz niet meer letterlijk. Trouw, 27 mei 2021. 
VERBI Software (2018). MAXQDA 2018, versie 18.2.5. [computer software]. Berlijn, 
Duitsland: VERBI Software. 
Visscher, A., Gestel, C. van, ten Noever de Brauw, C., Kuijpers, D., Prins, P., Kuijl, S., 
& Sikkens, E. (2020) Behandel ‘boeven’ buiten de reguliere psychiatrie. De Volks-
krant, 12 juli 2020. 
Vogel, V. de, Vries Robbé, M. de, Bouman, Y.H.A, Chakhssi, F., & Ruiter, C. de (2013). 
V3
HCR-20 : Risicotaxatie van geweld - Gebruikershandleiding. Delft: Eburon. 
Geraadpleegd op 25 november 2021, via: https://www.forensischezorg.nl/beleid/ 
risicotaxatie-instrumenten. 
Vogel, V. de (2018). Continuïteit in de justitiële keten: over knellende kaders, koud-
watervrees en witte raven. In J. Bosker, V. de Vogel, L. Bitter (red.), Professionele 
ankers (Liber amicorum voor Anneke Menger). Utrecht: Kenniscentrum Sociale 
Innovatie, Hogeschool Utrecht.  
Vogel, V. de, Schaftenaar, P., & Clercx, M. (2019). Mind the gap: Continuïteit in de 
forensische zorgketen. Utrecht: Expertisecentrum Forensiche Psychiatrie (EFP). 
Vogel, V. de (2020). Risicotaxatie in de praktijk. Nurse Academy Ggz, 2, 25-29. 
Widdershoven, T.P.J.C. (2015a). Forensische zorg en GGZ: Graag harmonisatie zonder 
integratie. Tijdschrift voor GGz en recht, 39(4), 232-239. 
Widdershoven, T.P.J.C. (2015b). Principiële fouten in schakeling tussen forensische 
zorg en ggz (Reactie op E. Prinsen), Journaal Ggz en Recht, 39(4), 53.  
Widdershoven, T.P.J.C. (2019). De Wet verplichte ggz: Over oud en nieuw bij 
dwangpsychiatrie. Tijdschrift voor Gezondheidsrecht, 43(5), 322-336. 
Wijga, P., Candel, F., Hofstede, K., & Ehrismann, M. (2018). Forensische zorgen: 
Onderzoek naar kwaliteit en veiligheid in de forensische zorg. Utrecht: Andersson 
Elffers Felix. 
Wolf, M.J.F. van der (2012), TBS: veroordeeld tot vooroordeel: Een visie na analyse 
van historische fundamenten van recente knelpunten, het systeem en buitenlandse 
alternatieven. Oisterwijk: Wolf Legal Publishers (WLP).  
Wolf, M.J.F. van der (2017), De beperkingen van de strafrechtelijke plaatsing in de 
GGZ (artikel 37 Sr): Een antwoord uit het forensische veld vanuit juridisch 
perspectief beantwoord. Sancties, 2, 74-80. 
Wolf, M.J.F. van der, Klappe A.W.T. & Mevis P.A.M. (2020a), Over stromen, water-
scheidingen en koudwatervrees: de overgang van strafrecht naar GGZ sinds de  
Wet forensische zorg. Boom Strafblad, 1(5), 257-264. 
Wolf, M.J.F. van der, Reef, J., & Wams, A.C. (2020b). Wie zijn geschiedenis niet kent… 
Leiden: Instituut voor Strafrecht en Criminologie, Universiteit Leiden. 
Zwemstra, J.C. (2013). De adviezen ‘Stoornis en delict’ van de Raad voor de 
Volksgezondheid en ‘Forensische zorg tijdens detentie’ van de RSJ gewogen. 
Sancties, 2, 70-77. 
Zwieten, M. van, E. de Vroome & S. van den Bossche (2015). Monitor Veilige Publieke 
Taak 2015. Rapportage voor Ministerie van Binnenlandse Zaken en Koninkrijks-
relaties Programma Veilige Publieke Taak. Leiden: TNO. Geraadpleegd op 25 
november 2021, via: https://www.rijksoverheid.nl/documenten/rapporten/ 
2015/11/02/monitor-veilige-publieke-taak-2015. 
  
Wetenschappelijk Onderzoek- en Documentatiecentrum Cahier 2021-29  |  159 
 

Bijlage 2 Samenstelling klankbordgroep 
Voorzitter 
Dhr. prof. mr. P.A.M. Mevis Erasmus Universiteit Rotterdam  
Leden 
Dhr. drs. T.J.G. Bakkum, MD Nederlands Instituut voor Forensische Psychiatrie 
en Psychologie 
Mw. mr. drs. W.M.C. van den Berg Rechtbank Amsterdam 
Mw. mr. B.J. Berton  Openbaar Ministerie 
i.s.m. Mw. mr. L. Vijlbrief  
Dhr. B. Bezemer Ministerie van Justitie en Veiligheid, Dienst 
Justitiële Inrichtingen,  
Mw. S. Burger Nationale Politie 
Dhr. drs. F. Candel Ministerie van Justitie en Veiligheid, Directoraat-
Generaal Straffen en beschermen, tot september 
2021 
Dhr. drs. W. Dronkers Ministerie van Justitie en Veiligheid, Directoraat-
Generaal Straffen en beschermen, vanaf oktober 
2021 
Mw. drs. M. Kappeyne van de  Trajectum 
Coppello-Rakic, MD 
Mw. K. Rijnen, MA Reclassering Nederland en Leger des Heils 
Jeugdbescherming & Reclassering 
Dhr. drs. Y. van Zorge Nederlandse GGz 
 
  
Wetenschappelijk Onderzoek- en Documentatiecentrum Cahier 2021-29  |  161 
 

Vereniging van Psychiatrisch Patiëntenrecht Advocaten (vPAN) 
Vereniging van Specialisten Ouderengeneeskunde (Verenso) 
Vereniging Gehandicaptenzorg Nederland (VGN) 
Vereniging Nederlandse Gemeenten (VNG) 
Verpleegkundigen en Verzorgenden Nederland (V&VN) 
Zorgverzekeraars Nederland (ZN) 
 
* Instanties of organisaties die hebben aangegeven niet mee te doen of niet hebben 
gereageerd. 
 
  
Wetenschappelijk Onderzoek- en Documentatiecentrum Cahier 2021-29  |  163 
 

Bijlage 5 Respondenten interviews 
Rechtspraak, interviewcode: (RE) 
Senior rechter Rechtbank Amsterdam 
Rechter-commissaris Rechtbank Midden-Nederland 
Senior strafrechter, Rechtbank Rotterdam  
Senior strafrechter Rechtbank Overijssel 
Rechter strafrecht en familierecht, Rechtbank Rotterdam  
Senior rechter Rechtbank Den Haag, Raadsheer-plaatsvervanger Gerechtshof Arnhem-
Leeuwarden 
Strafrechter rechtbank Noord-Nederland 
Openbaar Ministerie (OM), interviewcode: (OM) 
Officier van justitie verplichte zorg en tbs, Arrondissementsparket Amsterdam 
Landelijk officier van justitie verplichte zorg, Arrondissementsparket Rotterdam 
Coördinerend Wvggz-officier van justitie, Arrondissementsparket Noord-Nederland 
Coördinerend verplichte zorg officier van justitie, Arrondissementsparket Midden-
Nederland 
Landelijk beleidsadviseur Verplichte Zorg, Expertisecentrum Medische Zaken, 
Openbaar Ministerie, Arrondissementsparket Rotterdam 
Officier van justitie verplichte zorg en tbs, Arrondissementsparket Amsterdam 
Advocatuur, interviewcode: (ADV) 
Advocaat strafrecht en psychiatrisch patiëntenrecht, E&R Advocaten Amsterdam 
Advocaat strafrecht/partner, Cleerdin & Hamer Advocaten Amsterdam 
Advocaat strafrecht en psychiatrisch patiëntenrecht, Özveren-Lodder Advocaten 
Rotterdam 
Algemene GGz, interviewcode: (GGZ) 
Psychiater, geneesheer-directeur GGz-Centraal 
Psychiater en manager behandelzaken Mentrum 
Psychiater, geneesheer-directeur Altrecht 
Psychiater en manager behandelzaken Arkin Zorgtoeleidingtraject en ACT 
Psychiater, geneesheer-directeur GGz inGeest 
Forensische GGz (FPK, FPA, FACT of SGLVG), interviewcode: (FGGZ) 
Psychiater, geneesheer-directeur GGz Drenthe 
Psychiater Inforsa Forensische ambulante zorg FACT en gedragsdeskundige NIFP 
Psychiater, manager inhoudelijke zaken Forint en waarnemend geneesheer-directeur 
Lentis 
Psychiater, geneesheer-directeur Lentis 
Psychiater, geneesheer-directeur Fivoor 
Psychiater FPA Fivoor 
Psychiater Spoedeisende Psychiatrie Amsterdam, plaatsvervangend geneesheer-
directeur Arkin, psychiater FPC Oostvaarderskliniek 
Psychiater forensische FACT/forensische poli, waarnemend geneesheer-directeur GGz 
Friesland 
Psychiater FPA Lentis 
Arts voor Verstandelijk Gehandicapten, Eerste geneeskundige Trajectum, Boschoord 
(Wzd-instelling) 
Wetenschappelijk Onderzoek- en Documentatiecentrum Cahier 2021-29  |  165 
 

 
 
Het Wetenschappelijk Onderzoek- 
en Documentatiecentrum (WODC) 
is het kennisinstituut voor het 
ministerie van Justitie en Veiligheid. 
Het WODC doet zelf onafhankelijk 
wetenschappelijk onderzoek of laat 
dit doen door erkende instituten en 
universiteiten, ter ondersteuning 
van beleid en uitvoering. 
Meer informatie: 
Wetenschappelijk Onderzoek- en Documentatiecentrum Cahier 2021-29  |  167 
www.wodc.nl 
 

