 
BIJLAGE: Belangrijkste samenwerkingsgebieden en -methoden  
 
Belangrijkste samenwerkingsgebieden 
Onze brede aanpak van zware en georganiseerde en hun ondermijnende impact op de samenleving 
omvat, maar blijft niet beperkt tot, de volgende hoofdelementen en actiepunten: 
 Om de criminele drugshandel en drugsgerelateerde delicten naar en vanuit onze 
landen te verstoren, zullen wij de coördinatie en de multidisciplinaire samenwerking en 
informatie-uitwisseling tussen onze landen versterken, alsmede met de autoriteiten die 
verantwoordelijk zijn voor de bestrijding van zware en georganiseerde drugscriminaliteit in 
andere landen van herkomst en doorvoer. We zullen onder meer deze stappen zetten in 
EU-verband, met name via EU EMPACT, EU agentschappen zoals Eurojust en Europol en de 
huidige en mogelijk toekomstige operationele task forces. 
Wij zullen ook strategische opties voor lokale capaciteitsopbouw onderzoeken om andere 
landen van herkomst en doorvoer te helpen hun weerbaarheid en hun slagkracht in de 
strijd tegen criminele infiltratie en misbruik te versterken.  
Wij zullen samenwerken met derde landen, waaronder landen in Latijns-Amerika en het 
Caribisch gebied, de Perzische Golf en met internationale organisaties, waarbij wij gebruik 
zullen maken van de mogelijkheden van verdragen en geldende strategische, operationele 
en samenwerkingsovereenkomsten. Een analyse van de reeds bestaande bi- en 
multilaterale initiatieven is noodzakelijk om parallelle en overlappende initiatieven in deze 
derde landen te voorkomen. We zullen ook samenwerken met de landen en gebieden 
(overzee) die bijzondere betrekkingen onderhouden met de aan de samenwerking 
deelnemende landen, gebruikmakend van het geldende wettelijke kader en bestaande 
samenwerkingsovereenkomsten. 
 Om de weerbaarheid van onze logistieke knooppunten en processen te vergroten, 
zullen wij onder meer goede praktijken en initiatieven delen, onderzoeken en uitwerken 
met betrekking tot de opleiding van personeel, publiek-private samenwerking en de 
versterking van de multidisciplinaire informatie-uitwisseling, onder meer over risico-
indicatoren en criminele werkwijzen. Wij zullen ook werken aan beleids- en 
wetgevingsinitiatieven, in het bijzonder in EU-verband. 
 Om de strijd tegen criminele geldstromen verder op te voeren, betreffende 
wederrechtelijk verkregen voordeel en het strafbaar verplaatsen van legaal 
vermogen, zullen wij actief nagaan welke mogelijkheden er zijn voor criminele 
ondernemingen en welke risico's er zijn met betrekking tot het witwassen van geld en de 
daarmee gepaard gaande criminele geldstromen. Daarbij zullen wij bijzondere aandacht 
schenken aan de nieuwe uitdagingen die het illegale gebruik van nieuwe valuta's en digitale 
markten met zich meebrengt. Wij zullen gebruik maken van inzichten die ons worden 
aangereikt door de Financial Action Task Force (FATF), EU-agentschappen zoals Europol en 
Eurojust, EU EMPACT en samenwerkingsnetwerken zoals van de financiële 
inlichtingeneenheden (FIU's). We zullen samenwerking tussen deze organen, netwerken, 
1 
 

 
Vertegenwoordigers van de deelnemende landen die gespecialiseerd zijn in de bestrijding van de 
georganiseerde criminaliteit - hun betrokken ministeries, met vervolging belaste autoriteiten, 
opsporingsdiensten en andere relevante actoren, inclusief waar toepasselijk EU agentschappen 
zoals Eurojust en Europol - zullen met elkaar op strategisch niveau van gedachten wisselen over 
operationele ervaringen bij de bestrijding van de georganiseerde drugs gerelateerde criminaliteit. 
Daarmee worden bovengenoemde bijeenkomsten op de hoogte gebracht van operationele 
behoeften, worden beste praktijken uitgewisseld en worden manieren gezocht om de methoden en 
de samenwerking te verbeteren. Daartoe zullen zij nagaan of gebruik kan worden gemaakt van 
bestaande samenwerkingskaders. 
 
Samenwerkingsmethoden 
Teneinde deze samenwerking te ondersteunen en voort te zetten, zullen wij: 
- Relevante kennis en analyses delen over zware en georganiseerde criminaliteit, met inbegrip van 
de gevolgen ervan voor onze samenlevingen en legale economieën, door middel van de bij Eurojust 
en Europol beschikbare middelen of in het samenwerkingsmechanisme, waarbij in het laatst 
genoemde geval ook Eurojust en Europol worden geïnformeerd. 
- Criminele netwerken met een hoog risico prioriteren en de strijd met hen aanbinden, en onder 
hen de belangrijke doelwitten aanwijzen die moeten worden vervolgd, primair binnen het kader 
van EU EMPACT, op basis van de beschikbare dreigingsevaluaties en inlichtingen en met inzet van 
operationele task forces.   
- Tegemoet komen aan gemeenschappelijke beleidsbehoeften van operationele partijen die 
verantwoordelijk zijn voor het opsporen, voorkomen en bestrijden van zware en georganiseerde 
criminaliteit en hun ondermijnende impact. 
- Het doeltreffend gebruik van bestaande bilaterale en multilaterale instrumenten versterken en 
stimuleren. Deze omvatten onder meer de Europese Unie en haar organen en EU-agentschappen 
zoals Eurojust, Europol en Cepol. Het gaat onder meer om EU-instrumenten zoals EMPACT, de Joint 
Investigation Teams, het Europees aanhoudingsbevel, het Europees onderzoeksbevel en 
instrumenten voor informatie-uitwisseling zoals Prüm. In breder internationaal verband gaat het 
onder meer om de Verenigde Naties, INTERPOL, de Werelddouaneorganisatie, de Financial Action 
Task Force, het Maritime Analysis Operations Centre on Narcotics (MAOC-N) en de in die instanties 
ontwikkelde instrumenten, zoals het Verdrag van de Verenigde Naties tegen grensoverschrijdende 
georganiseerde criminaliteit. 
- Actief werk maken van gezamenlijke informatiegestuurde acties zonder overlapping met reeds 
lopende initiatieven, projecten, operaties en acties. Acties van twee of meer van de deelnemende 
landen met betrekking tot de doelstellingen van deze samenwerking, waarbij niet alle landen 
betrokken zijn die aan de samenwerking deelnemen, zijn mogelijk. Landen die niet deelnemen aan 
dergelijke activiteiten en die deel uitmaken van de samenwerking, zullen op de hoogte worden 
gebracht indien dergelijke activiteiten worden overwogen en ondernomen, teneinde de samenhang 
van gezamenlijke acties te bevorderen. Indien (operationele) analyse en informatiegestuurd 
3 
 

