 
 
 
 
 
Servicedocument HO – 2021-2022 
versie 13.0 
 
 
Ministerie van Onderwijs, Cultuur en Wetenschap 
Publicatiedatum: 17 december 2021 
 
Inleiding  
Met het servicedocument wordt beoogd om instellingen handreikingen te bieden waarmee in de 
praktijk invulling kan worden gegeven aan de coronamaatregelen die van invloed zijn op het hoger 
onderwijs. Hogeronderwijsinstellingen hebben veel aandacht voor de effecten van 
corona(maatregelen) op studenten en spannen zich al lange tijd maximaal in om het onderwijs en 
de tentaminering doorgang te laten vinden. Het uitgangspunt is om de nadelige effecten van de 
coronamaatregelen voor studenten zoveel mogelijk te beperken.  
 
Leeswijzer 
In paragraaf 1 van dit document vindt u de actuele coronamaatregelen in het hoger onderwijs 
(hierna: ho) met daarbij gedetailleerde informatie over de uitwerking. Wanneer de maatregelen 
versoepeld of juist aangescherpt worden, wordt bezien of aanpassing van paragraaf 1 van dit 
document nodig is. Als passages in strijd zijn met elkaar, is de tekst uit paragraaf 1 leidend. 
 
In paragraaf 2 van dit document vindt u aanvullende richtlijnen en afspraken die als doel hebben 
om de continuïteit van het onderwijs te borgen, waarbij men oog houdt voor de belangen van alle 
betrokken partijen. Deze richtlijnen en afspraken zullen slechts worden aangepast wanneer hiertoe 
aanleiding is en blijven in principe ongewijzigd. Voor sommige richtlijnen en afspraken gelden 
alternatieve termijnen, die in dit document expliciet worden benoemd.  
 
Update 13.0 
In deze update zijn de volgende wijzigingen aangebracht: 
➢ Indeling en leeswijzer 
➢ Paragraaf 1 – coronamaatregelen (inhoudelijke wijzigingen) 
➢ Paragraaf 2 – richtlijnen (feitelijkheden, taalfouten en verwijzingen) 
Paragraaf 1 – Geldende coronamaatregelen in het ho 
 
 
Samenvatting maatregelen  
• De basisregels ten aanzien van hygiëne en gezondheid;  
• het dragen van mondneusmaskers wanneer men zich tussen onderwijsactiviteiten 
verplaatst; 
• het aanhouden van een maximale groepsgrootte van 75 studenten (excl. medewerkers) 
per zelfstandige ruimte (m.u.v. examens en tentamens);  
• het stimuleren en faciliteren van het vrijwillige preventieve zelftestbeleid. 
 
 
 
1 
 

 
afleverlocatie te mailen naar sneltesten@minocw.nl (zie ook de webpagina met eerdere 
communicatie hierover op Rijksoverheid).  
• Het blijft de verantwoordelijkheid van de studenten en medewerkers om zichzelf te testen. 
Van instellingen wordt niet verwacht dat zij een nieuwe infrastructuur optuigen om 
zelftesten te verspreiden. Wel wordt van hen verwacht dat zij studenten wijzen op het 
belang van zelftesten en communiceren over de mogelijkheden die studenten hebben om 
aan de zelftesten te komen. 
 
Ventilatie 
Frisse lucht helpt om de overdracht van het virus te beperken. Gewezen wordt op de notitie van 
het RIVM over de rol van luchtverversing bij de transmissie van het coronavirus. Deze notitie geeft 
toelichting op het effect van mechanische ventilatie (zoals ventilatie- en koelsystemen) en 
natuurlijke ventilatie (zoals het openen van ramen en/of luchtroosters).  
• Het is de verantwoordelijkheid van instellingen om te zorgen voor voldoende 
luchtverversing in gebouwen, in lijn met de door de overheid opgestelde richtlijnen. Aan 
instellingen wordt nadrukkelijk gevraagd zorg te dragen dat zij deze richtlijnen aanhouden 
(zie ook de webpagina op Rijksoverheid). Hierover hebben instellingen richting studenten 
en medewerkers gecommuniceerd en zullen dat blijven doen.  
 
Mondkapjes 
Er geldt in onderwijsgebouwen voor iedereen een verplichting tot het dragen van 
mondneusmaskers wanneer men zich verplaatst tussen onderwijsactiviteiten of -ruimten. Zittend 
kan het mondneusmasker worden afgezet, behalve daar waar het brancheprotocol het dragen van 
een mondneusmasker voorschrijft (bijvoorbeeld praktijklessen voor kappersopleidingen; zie ook de 
geldende brancheprotocollen).  
 
Groepsgrootte 
In onderwijsgebouwen geldt een maximale groepsgrootte van 75 personen (exclusief 
medewerkers) per zelfstandige ruimte. Dit geldt voor alle activiteiten (werkgroep, college, 
praktijkles, studiegroep, sociale activiteit, etc.) met uitzondering van tentamens, examens en 
toetsen. De maximale groepsgrootte geldt niet in gangen en andere doorstroomlocaties (grote, 
open ruimtes, zoals de entree van een instelling, waarin geen vaste zitplaatsen zijn, maar waar 
doorheen gelopen wordt op weg naar onderwijsruimten).  
 
Thuiswerkadvies  
In algemene zin geldt het dringende advies om thuis te werken als dat kan en op kantoor (in dit 
geval de onderwijsinstelling) als dat nodig is. Voor medewerkers van onderwijsinstellingen die 
onderwijs geven geldt dat zij fysiek aanwezig kunnen zijn op onderwijslocaties om onderwijs te 
verzorgen. Datzelfde geldt voor medewerkers die het onderwijs ondersteunen en daardoor fysiek 
aanwezig moeten zijn. Voor medewerkers belast met onderwijsondersteunende werkzaamheden 
die wel vanuit huis kunnen worden uitgevoerd geldt het advies dit vanuit huis te doen. Instellingen 
stellen vast welke onderzoeksactiviteiten locatie gebonden zijn (denk aan laboratoriumonderzoek) 
en die derhalve fysiek op de instelling mogen plaatsvinden, rekening houdend met de dan geldende 
kabinetsmaatregelen. Het is aan instellingen om hierover met hun personeel afspraken te maken.  
 
Avondonderwijs 
• Geaccrediteerd onderwijs dat na 17.00 uur is geprogrammeerd, kan wel doorgang vinden. 
Dit geldt ook voor horeca-, cultuur-, sport- en inburgeringsonderwijs, op voorwaarde dat 
dit wordt georganiseerd op een locatie van een onderwijsinstelling of in ruimtes of 
gebouwen die door onderwijsinstellingen uitsluitend gehuurd worden voor 
onderwijsactiviteiten.  
• Bijles, trainingen en cursussen die worden verzorgd door, in opdracht van of met behulp 
van onderwijsinstellingen, kan gekwalificeerd worden als een onderwijsactiviteit en kan 
daarmee ook doorgang vinden na 17.00 uur.  
 
3 
 

 
veranderingen ten aanzien van afwezigheid/ziekteverzuim van personeel of studenten. Bij een 
onverhoopte (gedeeltelijke) sluiting informeert de instelling de koepelorganisatie, die vervolgens 
het ministerie van OCW informeert. 
 
Vaccinatie 
Vaccinatie blijft een cruciaal onderdeel in de strategie om het coronavirus te bestrijden. 
Onderwijsinstellingen worden verzocht om actief in overleg te treden met de GGD over het 
laagdrempelig informeren over en faciliteren van vaccinatie onder studenten en medewerkers.  
 
Verwachtingen en communicatie 
In situaties waarin de bovenstaande maatregelen geen concrete uitkomst bieden, wordt van 
onderwijsinstellingen verwacht dat zij met redelijkheid en gezond verstand in relatie tot andere 
geldende regels tot een passende afwegingen komen. Van instellingen wordt daarnaast, gegeven 
hun verantwoordelijkheid voor een gezonde en veilige werk- en schoolomgeving, verwacht dat zij 
de veiligheid en gezondheid van studenten en medewerkers in acht blijven nemen bij het 
organiseren van (onderwijs)activiteiten. Het is van groot belang dat medewerkers en studenten de 
geldende maatregelen in acht blijven nemen. Van instellingen wordt hierbij nadrukkelijk gevraagd 
om actief en helder te blijven communiceren met studenten en medewerkers over:  
• de geldende regels en de consequenties daarvan voor het onderwijs; 
• de noodzaak om zich daaraan te houden; 
• het belang en de beschikbaarheid van zelftesten; 
• het grote belang van vaccinatie en de mogelijkheden om zich ook zonder afspraak te laten 
vaccineren. 
  
5 
 

 
stress voor studenten met een ondersteuningsvraag te verminderen. Daarnaast werd er op 
26 oktober 2020 een landelijk digitaal evenement studentenwelzijn georganiseerd ter 
inspiratie, samenwerking en verbinding, waarbij een overzicht van praktische voorbeelden 
Studentenwelzijn werd uitgereikt. 
- Voor het welzijn van studenten is binding met de opleiding en met medestudenten van 
belang. Van instellingen wordt gevraagd om ook in het studiejaar 2021-2022 expliciet 
aandacht te besteden aan sociale activiteiten, in het bijzonder voor eerstejaars studenten 
en ook voor tweedejaarsstudenten (die veelal geen introductieactiviteiten hebben 
meegemaakt bij de start van hun studie). 
 
2.2 Werkdruk  
De werkdruk van werknemers is hoog. Het omschakelen naar online onderwijs, en terugschakelen 
naar fysiek onderwijs, met daarbij de zorg over het welzijn van studenten en de mogelijke 
leerachterstanden, draagt daaraan bij. Ook het verzorgen van combinaties van fysiek en online 
onderwijs, met daarbij voortdurend oog voor de onderwijskwaliteit, kan veel van medewerkers 
vragen. Instellingen en overheden houden daar rekening mee bij beleidskeuzes en uitvoering 
daarvan en blijven hierover in gesprek. Bij onderzoeken en monitors van overheden en instellingen 
wordt ook rekening gehouden met belastbaarheid van medewerkers. Onder ‘Accreditatie’ is 
verwoord op welke wijze aan opleidingen en instellingen landelijk meer ruimte wordt geboden 
teneinde bij te dragen aan het niet verder oplopen van werkdruk.  
 
2.3 Toelating 
 
Voorwaardelijke toelating 2021-2022 
Ook in 2021 geldt dat een deel van de (aspirant-)studenten door de coronacrisis niet voldoet aan 
de vooropleidings- of toelatingseisen van de beoogde vervolgopleiding, omdat vanwege de 
coronamaatregelen het onderwijs niet kon worden verzorgd of gevolgd, een stage niet kon worden 
voltooid, of een of meerdere examens, tentamens, of toetsen niet konden worden afgenomen of 
afgelegd. Daarom heeft de minister van OCW zich ingezet om middels wetswijziging voor 
studiejaar 2021-2022 wederom mogelijk te maken dat instellingen (aspirant-)studenten in 
bepaalde gevallen voorwaardelijk te kunnen toelaten tot de vervolgopleiding. De voorwaardelijke 
toelating is in alle gevallen een volwaardige inschrijving. Voor de (aspirant-)student betekent dit 
dat hij/zij recht heeft op alle voorzieningen waar een reguliere (aspirant-)student ook recht op 
heeft, inclusief de studiefinancieringsrechten. Voor instellingen betekent dit o.a. dat zij 
voorwaardelijk toegelaten studenten voor bekostiging in aanmerking kunnen brengen. Wanneer 
een (aspirant-)student onverhoopt na voorwaardelijk te zijn toegelaten toch de opleiding moet 
verlaten, zullen de instellingen er voor zorg dragen dat de student de studiepunten die hij/zij 
gedurende de periode van de voorwaardelijke toelating heeft behaald, zo veel mogelijk kan 
benutten in zijn/haar vervolgstudie. Als de student één of meerdere tentamen(s) met goed gevolg 
heeft afgelegd, ontvangt deze hiervoor een bewijsstuk dat de student (op een later 
instroommoment) kan overhandigen bij de vervolgopleiding. De examencommissie van de 
vervolgopleiding bepaalt op basis hiervan of en voor welke vrijstellingen de student eventueel in 
aanmerking komt. 
 
Studenten die voorwaardelijk zijn toegelaten dienen binnen een bepaalde termijn alsnog aan de 
vooropleidings- of toelatingseisen van de vervolgopleiding te voldoen. Voor studenten die 
voorwaardelijk instromen in een bacheloropleiding is de uiterlijke datum voor het alsnog voldoen 
aan de vooropleidingseisen vastgelegd op 1 januari 2022. Voor voorwaardelijke instroom in de 
masteropleiding geldt dat de instelling een datum heeft vastgesteld voor het alsnog voldoen aan de 
toelatingseisen. Deze datum mag niet eerder liggen dan 1 januari 2022 en niet later dan 1 
september 2022. Indien het de student niet lukt, beëindigt de instelling de inschrijving van de 
student en dient de student de opleiding te verlaten. Het is dus voor de student van belang dat de 
nog af te ronden onderwijsactiviteiten zoals examens/tentamens tijdig worden georganiseerd, 
zodat studenten daadwerkelijk in staat worden gesteld om tijdig alsnog aan de instroomeisen te 
voldoen. In incidentele gevallen kan het voorkomen dat de student buiten zijn/haar schuld niet 
7 
 

 
- De mbo-student wordt ingeschreven bij de hbo-opleiding en blijft daarnaast tijdens de afronding 
van de laatste onderdelen van de opleiding ook ingeschreven bij de mbo-instelling. De mbo-
student heeft geen recht meer op mbo-studiefinanciering, maar gaat over naar de 
studiefinanciering in het hoger onderwijs. Gedurende de periode dat de student ingeschreven 
staat in zowel mbo als hbo, gaat de betaling van les- of cursusgeld in het mbo door. Op grond 
van artikel 7.48, tweede lid van de WHW wordt het verschuldigde collegegeld in het hoger 
onderwijs verrekend met het feitelijk betaalde les- of cursusgeld. De hogescholen brengen de 
studenten in aanmerking voor bekostiging. 
 
Ad-opleiding naar bachelor  
- Ook studenten aan een Associate degree-opleiding die vanwege studievertraging door Covid-19 
niet aan de (nadere) vooropleidingseisen voor doorstroom naar de bacheloropleiding kunnen 
voldoen, kunnen voorwaardelijk worden toegelaten tot een hbo-bacheloropleiding. Indien een 
Ad-student voorwaardelijk is toegelaten geldt dat hij/zij tot 1 januari 2022 de tijd krijgt alsnog 
aan de (nadere) vooropleidingseisen te voldoen. De meeste Associate degree-studenten zullen 
echter met hun havo- of mbo-diploma reeds voldoen aan de (nadere) vooropleidingseisen van 
de hbo-bacheloropleiding, waardoor zij deze sowieso kunnen voortzetten; ook als zij hun 
studievertraging niet voor 1 januari 2022 hebben ingehaald. 
 
Hbo propedeuse naar wo 
- Voor de doorstroom van hbo-propedeuse-studenten naar een wo-bachelor geldt in zijn 
algemeenheid dat voorkomen moet worden dat studenten volgend studiejaar niet kunnen 
starten met hun wo-bachelor omdat zij door de coronacrisis niet in de gelegenheid zijn geweest 
hun hbo-propedeuse voor 1 september 2021 te voltooien, doordat zij één of enkele vakken niet 
hebben kunnen afronden. Universiteiten krijgen daarom voor het collegejaar 2021-2022 de 
ruimte af te wijken van de eis dat een hbo-propedeuse moet zijn afgerond, onder de volgende 
voorwaarden:  
- Hbo-propedeuse studenten die door willen stromen naar een wo-bachelor, vragen bij hun hbo-
instelling een afrondingsadvies aan. Dit advies beantwoordt de vraag of het in de rede ligt dat 
de betreffende student vóór 1 januari 2022 de betreffende propedeuse afrondt. 
- Het afrondingsadvies van de hbo-instelling moet de student uiterlijk 1 augustus 2021 inleveren 
bij de wo-instelling. De wo-instelling beoordeelt of de desbetreffende student voorwaardelijk 
toelaatbaar is tot de bachelor op basis van het afrondingsadvies in relatie tot de zwaarte van 
de vervolgopleiding. Voor wo-opleidingen die extra eisen stellen aan de toelating bovenop het 
bezit van een hbo-propedeuse, is maatwerk vereist.  
- Indien het de voorwaardelijk toegelaten student niet lukt om voor 1 januari 2022 de hbo-
propedeuse af te ronden, wordt hij/zij van de wo-bacheloropleiding uitgeschreven. 
- De student wordt ingeschreven in de wo-bachelor en wordt daarnaast tijdens de afronding van 
de laatste onderdelen van de propedeutische fase ingeschreven bij de hogeschool. De 
inschrijving in de wo-bachelor wordt aangemerkt als ‘eerste inschrijving’ in de zin van het 
Uitvoeringsbesluit WHW 2008. Dit houdt in dat de student collegegeld betaalt aan de instelling 
die de wo-bacheloropleiding verzorgt en dat deze instelling bekostiging ontvangt.  
 
Pabo instroom 
- Voor aankomende pabostudenten geldt dat zij voorwaardelijk kunnen worden toegelaten tot de 
pabo, bijvoorbeeld wanneer pabo-toelatingstoetsen niet of maar in beperkte mate kunnen 
doorgaan, of wanneer examens en toetsvensters (gedeeltelijk) samenvallen, of wanneer 
aankomend pabostudenten zich niet optimaal kunnen voorbereiden op de toelatingstoetsen, 
bijvoorbeeld omdat keuzedelen ter voorbereiding op doorstroom niet konden worden 
aangeboden. Meer informatie is te vinden op: www.goedvoorbereidnaardepabo.nl. 
 
Doorstroom bachelor - master 
- Hogescholen en universiteiten krijgen de ruimte om, indien aan alle eerder genoemde 
voorwaarden voor voorwaardelijke inschrijving is voldaan, af te wijken van de eis dat de 
aspirant-student voorafgaand aan de inschrijving voor een masteropleiding een 
9 
 

 
de epidemiologische situatie de geleidelijke openstelling van het onderwijs toelaat, studenten 
die in februari 2022 regulier willen instromen, dit op basis van een afgeronde vooropleiding 
kunnen doen. Indien desondanks blijkt dat er tegen die tijd studenten zijn die door COVID-19 
nog niet voldoen aan alle (nadere) vooropleidings- of toelatingseisen voor een opleiding met 
een februari-instroom, kan het instellingsbestuur ook voor dat reguliere instroommoment een 
aspirant-student voorwaardelijk toelaten die nog niet aan alle vooropleidings- of toelatingseisen 
voldoet. In dat geval dient de student alsnog aan de toelatingseisen te voldoen op uiterlijk 1 
september 2022.  
 
Aanvullende informatie (voorwaardelijke) toelating 2021-2022 
- Vo-leerlingen die het vo-diploma via het staatsexamen vo behalen vallen buiten de gestelde 
kaders van de voorwaardelijke toelating 2021-2022. De reden is dat er vooralsnog geen 
vertraging wordt verwacht m.b.t. de instroom van staatsexamenkandidaten omdat er geen 
herkansingen tot na de zomer worden gepland, waardoor deze (aspirant-)studenten op tijd 
over een diploma kunnen beschikken. 
- Voor eindexamenleerlingen in het vo is besloten dat de centrale eindexamens dit jaar doorgang 
zullen vinden, met de nodige aanpassingen. Dit betekent dat zij tijdig over een diploma kunnen 
beschikken waarmee zij kunnen doorstromen naar het vervolgonderwijs. Op de cijferlijst bij het 
diploma worden alle resultaten van de leerling vermeld. Het vervolgonderwijs kan geen 
aanvullende toelatingsconsequenties verbinden aan deze cijferlijst. Zie voor meer informatie 
over de eindexamens 2020-2021 in het vo en doorstroom naar het vervolgonderwijs: 
https://www.rijksoverheid.nl/onderwerpen/eindexamens/documenten/publicaties/2020/12/16/
servicedocument-examens-2021 
- Als gevolg van de coronacrisis kan het aantal studenten dat zich aanmeldt voor een 
opleiding met een numerus fixus, maar uiteindelijk niet start met de opleiding, groter zijn dan 
normaal gesproken. Om die reden kan een instelling in de huidige situatie meer 
plaatsingsbewijzen uitschrijven voor een numerus fixus opleiding dan de beschikbare capaciteit 
toelaat. Dit om te voorkomen dat bij een verminderde (internationale) instroom van studenten 
de beschikbare capaciteit onvoldoende wordt benut. Als er meer uitgeschreven 
plaatsingsbewijzen worden geaccepteerd dan de beschikbare capaciteit toelaat, moeten alle 
studenten tot de opleiding worden toegelaten. 
 
Voorwaardelijke toelating 2020-2021 
Informatie over de voorwaardelijke toelating per overgangssoort t.a.v. studiejaar 2020-2021 staat 
beschreven in versie 7.0 (juli 2020) van het servicedocument hoger onderwijs: 
https://www.rijksoverheid.nl/documenten/publicaties/2020/07/10/servicedocument-hoger-
onderwijs-versie-7.0-juli-2020---aanpak-coronavirus-covid-19 
 
2.4 (Decentrale) selectie (BA en MA) 
Door de coronacrisis kon de decentrale selectie voor studiejaar 2021-2022 niet op gebruikelijke 
wijze doorgang vinden. Instellingen wordt geadviseerd om de selectie zoveel mogelijk digitaal te 
organiseren en eventueel reservedagen in te plannen. In overleg met de medezeggenschap kan 
een instelling besluiten de selectieprocedures en –reglementen aan te passen, indien dit 
noodzakelijk is vanwege de coronamaatregelen. Daarbij moeten de wijzigingen passen binnen de 
wettelijke eis van ten minste twee soorten kwalitatieve selectiecriteria. Dat betekent dat een 
instelling ertoe kan besluiten één of meerdere van de selectie-onderdelen te laten vervallen, mits 
er met de resterende onderdelen nog steeds getoetst wordt op dezelfde twee soorten kwalitatieve 
toelatingseisen. Aangezien aspirant-studenten zich reeds kunnen aanmelden voor opleidingen met 
selectieprocedures, is het van belang dat de instelling zo spoedig mogelijk deze studenten 
informeert over gewijzigde procedures.  
 
2.5 BSA in studiejaar 2020-2021 
Hoewel instellingen hun uiterste best hebben gedaan om in het studiejaar 2020-2021 zoveel 
mogelijk onderwijs en tentaminering doorgang te laten vinden, was voor sommige studenten 
11 
 

 
- Voor sommige landen buiten de EU geldt een inreisverbod. Houders van een machtiging tot 
voorlopig verblijf (hierna: MVV) blijven uitgezonderd van het inreisverbod. Dus ook als zij uit 
een land komen dat onder het inreisverbod valt, kunnen MVV-houders Nederland inreizen. 
Studenten en kennismigranten zijn daarmee dus uitgezonderd van het inreisverbod. 
- Dat geldt ook voor studenten uit een MVV-vrijgesteld land, dat onder het inreisverbod valt. 
Deze groep studenten uit een MVV-vrijgesteld land moet met een kennisgevingsbrief inreizen, 
waarmee zij aantoont dat zij Nederland mag inreizen. Kennismigranten moeten daarnaast een 
schriftelijke verklaring van de werkgever bij zich hebben. 
- Internationale studenten kunnen vanwege corona(maatregelen) studievertraging oplopen, met 
als gevolg dat zij niet tijdig het aantal studiepunten kunnen behalen dat is vereist om de 
verblijfsvergunning te behouden. Als onderdeel van de administratie- en bewaarplicht, moet de 
instelling de studievoortgang van buitenlandse studenten met een verblijfsvergunning 
registreren, en onvoldoende studievoortgang melden bij de IND. Melding is niet vereist 
wanneer sprake is van een verschoonbare reden voor de vertraging. Studievertraging als 
gevolg van corona kan een reden zijn tot verschoonbaarheid van de studievertraging. Deze 
mogelijkheid tot verschoning geldt voor het studiejaar 2019-2020 en het studiejaar 2020-
2021, voor internationale studenten die onvoldoende studievoortgang hebben gemaakt. Van 
belang daarbij is dat er voor de student geen mogelijkheid was om onderwijs te volgen. In die 
situatie is sprake van onstudeerbaarheid. Dat is niet het geval indien er aan de student 
alternatieven worden aangeboden om onderwijs te volgen en de student in staat wordt gesteld 
voldoende studiepunten te behalen. Een student kan eenmaal gebruik maken van de 
verschoonbare reden. Hogeronderwijsinstellingen communiceren hierover met de studenten en 
medewerkers die dit betreft. Wanneer deze verschoonbare reden voor grotere groepen 
studenten tegelijkertijd aan de orde is, kan een instelling dit ten aanzien van die groep 
studenten gelijktijdig constateren. Net als in de reguliere situatie wordt in het individuele 
dossier van de student deze verschoonbare reden vastgelegd. Zie voor meer informatie 
hierover: https://www.internationalstudy.nl/wp-content/uploads/2016/02/Richtlijnen-juli2020-
Gedragscode-mbt-Corona.pdf.  
- De Engelse taaltoetsen die zijn toegestaan gedurende de periode dat het wegens de 
maatregelen die zijn getroffen om het coronavirus te bestrijden niet mogelijk is gebruik te 
maken van de reguliere toetsen, staan vermeld in de tijdelijke verruiming van artikel 4.2 van 
de Gedragscode. Deze verruiming is van toepassing voor aankomende internationale 
studenten, waarvan de inschrijving aanvangt in het collegejaar 2020-2021 of 2021-2022. Zie 
voor meer informatie hierover: https://www.internationalstudy.nl/update-richtlijnen-
gedragscode-inzake-covid-19/.  
- Voor internationale studenten uit de EU/EER geldt dat zij om recht te hebben op volledige 
studiefinanciering inclusief de reisvoorziening aantoonbaar minimaal 56 uur per maand moeten 
werken. Door de coronacrisis kan het zich voordoen dat internationale studenten niet meer aan 
deze eis kunnen voldoen, omdat er tijdelijk voor hen geen werk is. Vanaf maart 2020 tot 1 
augustus 2021 is DUO soepel omgegaan met deze 56-uurseis. In voorkomende persoonlijke 
situaties van studenten kan DUO in de vorm van een hardheidsclausule nog besluiten coulance 
te betrachten.  
- (Aankomende) internationale studenten kunnen informatie vinden op de website Study-in-
Holland: https://www.studyinholland.nl/measures-coronavirus.  
 
2.7 Beschikbaarheid stages 
Als gevolg van de coronacrisis was en is het voor studenten in bepaalde sectoren en regio’s lastig 
om een geschikte stageplek te vinden. Dit is zorgelijk, omdat stages een belangrijk onderdeel van 
de opleiding zijn en voor een goede verbinding met en voorbereiding op de arbeidsmarkt zorgen. 
Daarnaast is het doorlopen van een of soms meerdere stages bij een groot aantal opleidingen in 
het hoger (beroeps)onderwijs een vereiste voor het succesvol afronden van de opleiding.  
 
Als dat nodig is proberen instellingen, voor zo ver mogelijk, stages anders in te vullen of uit te 
stellen. Datzelfde geldt voor andere praktijkcomponenten van de opleiding, voor zo ver er nog 
maatregelen gelden die de reguliere doorgang bevorderen. Deze mogelijkheden zijn echter niet 
13 
 

 
1 maand aanspraak hadden op een reisvoorziening en voor wie in die periode voor 
een of meerdere maanden een vorm van reguliere studiefinanciering is toegekend. 
De precieze uitwerking is vastgelegd in een ministeriële regeling die medio juli 
2020 is gepubliceerd. Zie voor meer informatie: 
https://duo.nl/particulier/corona/ov-en-reisrecht.jsp  
o Studenten kunnen collegegeldkrediet aanvragen. Dat kan ook met terugwerkende 
kracht tot het begin van het collegejaar. 
o Voor studenten in de laatste fase van hun studie is financiële compensatie 
beschikbaar:  
▪ De tijdelijke regeling tegemoetkoming studenten is verlengd tot en met 31 
augustus 2021. Dat betekent dat studenten die uiterlijk 31 augustus 2021 
een hebben diploma hebben behaald (zie de website van DUO voor de 
voorwaarden), eenmalig een bedrag van € 150 ontvangen.  
▪ Alle studenten waarvan in de maanden juni, juli, augustus en september 
2020 hun recht op basisbeurs of aanvullende beurs afliep hebben eveneens 
een financiële tegemoetkoming gekregen. Dankzij de verlenging krijgen 
ook studenten waarbij in de studiejaren 2020-2021, 2021-2022 en 2022-
2023 hun recht op basisbeurs en/of aanvullende beurs afloopt, een 
financiële tegemoetkoming. 
o Studenten in het bekostigd hoger onderwijs krijgen in studiejaar 2021-2022 een 
korting op het collegegeld. Zie voor meer informatie over het collegegeld voor 
studiejaar 2021-2022: https://www.rijksoverheid.nl/onderwerpen/coronavirus-
covid-19/documenten/publicaties/2021/03/15/qa-plannen-kabinet-korting-
collegegeld-hoger-onderwijs 
o Zie voor meer informatie over de tegemoetkoming voor studenten:  
https://duo.nl/particulier/corona/tegemoetkoming-voor-studenten-vanwege-
corona.jsp 
 
2.9 Profileringsfonds 
- In zijn algemeenheid is het doel van het profileringsfonds het bieden van financiële 
ondersteuning aan die individuele student die door bijzondere omstandigheden 
studievertraging oploopt of verwacht op te lopen. Het gaat hierbij om studenten die 
wettelijk collegegeld betalen en aanspraak hebben (gehad) op een prestatiebeurs (art. 
7.51c WHW).  
- Studenten die wettelijk collegegeld betalen en aanspraak hebben (gehad) op een 
prestatiebeurs en die door de coronacrisis te maken krijgen met bijzondere persoonlijke 
omstandigheden waardoor zij studievertraging oplopen, kunnen aanspraak maken op 
financiële ondersteuning uit het profileringsfonds. Zij kunnen hiervoor een aanvraag 
indienen bij hun instelling, die de aanvraag beoordeelt. Het kan hier bijvoorbeeld gaan om 
studenten die te maken hebben met opgelopen of verwachte studievertraging doordat zij 
zelf ziek zijn (geweest) door het coronavirus, of vanwege (mantelzorg voor) zieke 
familieleden. Ook studerende ouders die onderwijs moeten combineren met zorg voor 
kinderen die thuis zijn doordat zij ziek zijn (geweest) door het coronavirus en daardoor 
studievertraging oplopen of verwachten op te lopen, kunnen een aanvraag voor een 
tegemoetkoming uit het profileringsfonds indienen. 
- De omstandigheid dat een student studievertraging oploopt of naar verwachting op zal 
lopen vanwege noodgedwongen aanpassingen in het onderwijsprogramma die de instelling 
als gevolg van de kabinetsmaatregelen heeft moeten doen, geeft geen aanspraak op het 
profileringsfonds. Deze situatie is niet aan te merken als – de in de context van het 
profileringsfonds bedoelde – bijzondere omstandigheid dat de opleiding onvoldoende 
studeerbaar zou zijn. 
- Van instellingen wordt niet verwacht dat zij in het eigen beleid voorzien in aanvullende 
gronden voor aanspraak om studenten te compenseren voor studievertraging. Dit gezien 
de overmachtssituatie en de inspanningen die zij plegen om nadelen voor studenten zoveel 
mogelijk te voorkomen. 
15 
 

 
landelijk beeld te verkrijgen van de kwaliteit van het hoger onderwijs. Om de 
bevragingslast voor instellingen en studenten te beperken wordt bij uitvoering van deze 
analyse gebruik gemaakt van reeds uitgevoerde en lopende onderzoeken door of in 
opdracht van instellingen en worden alleen nieuwe uitvragen gedaan als na overleg met de 
instelling blijkt dat de informatie er niet is. Instellingen wordt verzocht om resultaten van 
reeds uitgevoerd onderzoek te delen met NVAO en de Inspectie van het Onderwijs. Een 
verslag van de thematische analyse wordt begin 2022 uitgebracht. Op de website van de 
NVAO wordt voorzien in actuele informatie over de aangepaste procedures. 
- Voor opleidingen in afbouw, waarvan de croho-registratie tussen heden en 31 augustus 
2021 eindigt, kan het zo zijn dat studenten van deze opleidingen er door de coronacrisis 
niet in slagen om voor de definitieve einddatum af te studeren. Om te voorkomen dat er 
dan geen diploma meer kan worden uitgereikt, wordt de croho-registratie verlengd met 1 
jaar. Voor opleidingen met een afbouwdatum na 31 augustus 2021 wordt niet meer 
voorzien in een verlenging van de croho-registratie. 
 
2.11 Onderzoek 
 
Onderzoek naar COVID-19 
- In voorjaar 2020 heeft NWO een call ‘fast-track data’ in het leven geroepen voor het 
vergaren van data die alleen nu, tijdens de COVID-19-crisis, verzameld kunnen worden.  
- Ook riepen ZonMw en NWO het COVID-19 onderzoeksprogramma in het leven met de 
volgende drie aandachtsgebieden: Voorspellende diagnostiek en behandeling; Zorg en 
preventie; Maatschappelijke gevolgen van de coronacrisis en de maatregelen daartegen. 
Het programma wordt gefinancierd door het ministerie van VWS en OCW, NWO, ZonMw en 
het met een budget van € 27 miljoen. 
- Daarnaast heeft ZonMw geld beschikbaar gesteld voor acht projecten, die direct effect 
hebben op het verloop van de uitbraak van het coronavirus en de volksgezondheid. NWO 
heeft nog een kleine call opgezet om complexiteit in het kader van de COVID-19 crisis te 
onderzoeken. De call beoogt samenwerking tussen de exacte wetenschappen en de sociale 
en geesteswetenschappen op dit onderwerp te bevorderen. 
- Covid-19 vervolgprogramma: in opdracht van het ministerie van VWS voert ZonMw een 
vervolg COVID-19 programma uit. Het programma heeft als deelprogramma’s: vaccinaties, 
behandeling, nazorg en gezondheidsonderzoek na een ramp. Zo nodig kunnen meerdere 
deelprogramma’s worden toegevoegd.  
Nationale Wetenschapsagenda (NWA): post-COVID digitale samenleving: Het NWO-bestuur 
heeft de post-COVID (digitale) samenleving aangemerkt als prioritair thema voor het 
NWA/KIC – Synergie programma voor 2021. De NWA-component wordt samen met 
departementen en andere eventuele stakeholders uitgewerkt, waarbij geldt dat de 
overheidsbijdrage vanuit de NWA wordt verdubbeld (met maximale inleg van de NWA van 
€7.5M).  
  
Impact COVID-19 op onderzoek bij universiteiten, onderzoekinstituten en hogescholen  
- De COVID-19-crisis heeft een impact op het Nederlandse onderzoek; veel onderzoek is 
vertraagd. De huidige overheidsmaatregelen zoals de 1,5 meter afstand zorgen voor 
beperkingen. Onderzoekers hebben bijvoorbeeld beperkter toegang tot labs of collecties, 
kunnen minder makkelijk data verzamelen, minder makkelijk proefpersonen rekruteren, en 
praktijkpartners zijn door de maatregelen niet altijd beschikbaar voor het uitvoeren van 
onderzoek. Daarnaast heeft men meer tijd nodig voor het organiseren van digitaal 
onderwijs of draagt men vanuit (medische) expertise bij aan het bestrijden van de crisis. 
Dit geldt zowel voor onderzoek bij de instituten, de universiteiten, hogescholen als de 
universitaire medische centra. Dat heeft een brede impact op de wetenschap en de mensen 
in het systeem. Daarom zijn er verschillende maatregelen genomen, door instellingen zelf 
en door OCW: 
o OCW heeft binnen het Nationaal Programma Onderwijs 162 miljoen euro 
beschikbaar gesteld voor de jaren 2021 en 2022. Doel hiervan is dat onderzoekers 
17 
 

 
instemmingsrecht op het budget voor de kwaliteitsafspraken als onderdeel van de 
hoofdlijnen van de begroting.  
- Het is mogelijk voor instellingen om doelstellingen uit het plan in de tijd naar voren te 
halen. Instellingen hebben de ruimte om voor bepaalde doelstellingen, zoals digitalisering, 
eerder kosten te maken, passend bij de aangepaste behoeften van het onderwijs tijdens de 
coronacrisis. Alle verschuivingen dienen goed te worden afgestemd met de 
medezeggenschap en de Raad van Toezicht. De instelling reflecteert op de gemaakte 
keuzes en de voortgang van de plannen in het jaarverslag.  
- Zie voor informatie over de procedure de website van de NVAO: 
https://www.nvao.net/nl/procedures/nederland/kwaliteitsafspraken 
 
2.13 Online surveillance en proctoring 
Tentamens en examens zullen weer voornamelijk fysiek georganiseerd worden. Het kan echter ook 
in de komende periode nog voorkomen dat tentamens fysiek op de instelling in grote groepen niet 
altijd de beste oplossing is, of minder passend is, bijvoorbeeld als besmettingen in een bepaalde 
regio sterk oplopen. In die situaties zetten instellingen ook in op alternatieven zoals 
inleveropdrachten, mondelinge toetsen en openboektentamens. In sommige gevallen zijn deze 
alternatieven niet geschikt. Bijvoorbeeld omdat de toetsingsvorm niet past bij het leerdoel, zoals 
bij het toetsen van kennis. Alleen als er geen goed alternatief is kan de inzet van proctoring een 
geschikte optie zijn om een tentamen af te leggen. Bij tentaminering dient het voorkomen van 
fraude zorgvuldig te worden afgewogen tegen de privacy van de student. Voor het juiste gebruik 
van online surveillance en proctoring dienen instellingen gebruik te maken van de handreikingen 
1 2
van de AP en SURF .  
- SURF geeft in deze handreiking aan: ‘Als de instelling ervoor kiest om online proctoring toe 
te passen, moet die instelling heel goed uitleggen waarom online proctoring wordt 
toegepast en hoe het precies in zijn werk gaat.’ Op pagina 23 van de handreiking wordt dit 
advies verder uitgewerkt. 
- Ook de AP doet in zijn handreiking een aantal aanbevelingen voor het informeren en 
instrueren van studenten voorafgaand aan de toepassing van proctoring.  
- De student heeft volgens de AVG het recht om bezwaar te maken tegen de verwerking van 
zijn of haar persoonsgegevens. Specifieke omstandigheden kunnen ervoor zorgen dat 
inbreuk op de privacy van de student ongerechtvaardigd is. Indien de onderwijsinstelling 
niet kan aantonen dat de dwingende gerechtvaardigde belangen van de onderwijsinstelling 
zwaarder wegen dan de belangen, rechten en vrijheden van de student, moet er een 
passende alternatieve toetsingsvorm worden aangeboden die de privacybezwaren van de 
student in voldoende mate wegneemt. Hierbij dient studievertraging zoveel mogelijk 
voorkomen te worden. 
- Proctoring kan een oplossing bieden voor studenten die niet altijd naar de instelling kunnen 
komen. Voorbeelden hiervan zijn studenten die in quarantaine moeten of tot de 
risicogroepen voor het coronavirus behoren, studenten die het onderwijs combineren met 
een topsportcarrière of ondernemerschap en studenten die mantelzorg verrichten. Voor 
studenten die om een gegronde reden niet naar de instelling toe kunnen, geldt dat de 
onderwijsinstelling zich moet inspannen om een alternatief aan te bieden. Het organiseren 
van een alternatieve tentamen moet voor de instelling wel uitvoerbaar zijn. 
 
1
 https://www.autoriteitpersoonsgegevens.nl/sites/default/files/atoms/files/aanbevelingen_online_proctoring_onderwijs.pdf 
2 
https://www.surf.nl/files/2020-04/surf-rapport-online-proctoring_2020_update-april-2020.pdf 
 
19 
 

