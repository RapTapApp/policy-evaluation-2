 
 
 
 
 
 
 
 
 
 
 
 
 
 
 
 
 
 
 
Politie 
 
 
 
 
voor 
 
 
 
 
 
Iedereen 
 
 
 
 
 
 
 
 
 
Samenvatting Realisatieplan 
Mei 2021 
 

 
 
 
Inhoudsopgave 
 
 
 
Politie voor Iedereen        4 
 
 
 
Waar komen we vandaan?       5 
 
 
 
De maatschappelijke opgave       6 
  
 
Wat is Politie voor Iedereen?       8 
 
 De Schijf van vijf: 
 
1. Veilige en inclusieve teams     10 
 
2. Diverse instroom      13 
 
3. Aanpak Discriminatie      15 
 
4. Professioneel controleren     17 
 
5. Netwerk Divers Vakmanschap & Bondgenoten  20 
 
 
Rijker verantwoorden        23 
 
 
 3 

 
  
 
Waar komen we 
 
 vandaan? 
 
 
 
 
 
Politie voor Iedereen is ontstaan na een roerige periode in het najaar van 2019. Een periode waarin collega’s publiekelijk 
 
vertellen dat ze zich intern niet veilig voelen, dat ze gediscrimineerd worden en geïntimideerd. Dat leiding wegkijkt en 
onvoldoende doorpakt. Het leidde intern tot veel discussie en steeds vaker werden breuklijnen zichtbaar. Ook in de 
K 
samenleving worden de grenzen opgezocht en is steeds meer sprake van maatschappelijk ongenoegen.  
 
Dat leidt tot een vastklampen aan identiteit en polarisatie. Tot een situatie waarin uiteindelijk niemand zich meer veilig 
voelt en we steeds verder van elkaar af komen te staan. Maar het laat ook een verlangen zien om anders met elkaar om te 
gaan en om nieuwe grenzen te definiëren. Deze tijd vraagt dan ook om een nieuwe aanpak van het diversiteitsbeleid. Een 
aanpak die uitgaat van de waarden die ons als politiemensen binden, die uitgaat van de opgave en taak die we als politie 
van de Nederlandse samenleving hebben gekregen en die gericht is op veilige en inclusieve teams, divers vakmanschap 
en de aanpak van discriminatie.  
 
Een aanpak die zorgt voor interne veiligheid en inclusiviteit en een positief effect heeft op hoe wij ons tot de buitenwereld 
verhouden en daarmee zorgt voor onze legitimiteit en het vertrouwen van de samenleving. En het vertrouwen in onszelf. 
Een aanpak nauw verbonden met ons werk en de teams waarin dat werk plaatsvindt. Daarmee kan het niet los worden 
gezien van de andere grote ontwikkelingen binnen het korps op het gebied van o.a. de Gebiedsgebonden Politie, de 
Opsporing, de Intelligence en de bedrijfsvoering. Politie voor Iedereen is ook nadrukkelijk verbonden aan de strategische 
koers van de Politie van Overmorgen en bouwt voort op eerdere initiatieven zoals Kracht van het Verschil. 
 
Het gedachtengoed ontwikkelen en met elkaar omarmen is één ding maar hoe ga je dit verwezenlijken? Met de 
wetenschap dat we al decennialang een diversiteitsbeleid binnen de politie kennen, wat gaan we nu dan anders doen? Een 
veranderproces van deze orde is niet simpelweg te vertalen naar een mijlpalenplan, waarin op detailniveau staat wat we 
wanneer denken te bereiken. Het is en blijft mensenwerk. Mensenwerk in een complexe en steeds veranderende context. 
Een politie voor iedereen realiseren is een doorlopend proces, waarbij we concrete acties, afspraken en resultaten zullen 
moeten combineren met het werken aan de fundamentele vernieuwing en verandering die we voor ogen hebben.  
t gedachtengoed ontwikkelen en met elkaar omarmen is één ding maar hoe ga je 
dit verwezenlijken? Met de wetenschap dat we al decennialang een 
diversiteitsbeleid binnen de politie kennen, wat gaan we nu dan anders doen? Een 
veranderproces van deze orde is niet simpelweg te vertalen naar een 
 5 
mijlpalenplan, waarin op detailniveau staat wat we wanneer denken te bereiken. 
Het is en blijft mensenwerk. Mensenwerk in een complexe en steeds veranderende 

 
Wat is diversiteit en inclusie? 
 
  
"Diversity is being invited to the party, inclusivity is being asked to dance” 
   Verna Myers 
 
Diversiteit betekent dat mensen op een reeks van zichtbare en onzichtbare kenmerken van elkaar verschillen en met elkaar 
overeenkomen. Diversiteit is een gegeven. Mensen verschillen van elkaar. De verschillen betekenen iets voor ieders positie in de 
samenleving en de kansen die men krijgt. Ze sturen ons gedrag en denken. Niet iedereen is zich daar altijd van bewust. 
 
Inclusie gaat over hoe je met verschillen en overeenkomsten om gaat. De kracht van diversiteit en de voordelen ervan worden benut 
wanneer het unieke van elk individu wordt (h)erkend en verwelkomd. Daarvoor moet je leren elkaar te waarderen, niet ondanks, maar 
juist dankzij de verschillen en overeenkomsten die er zijn. Het is essentieel dat iedereen onderdeel is van de besluitvorming en de 
mogelijkheid heeft om ideeën aan te dragen. 
 
In een inclusieve werkomgeving komen mensen tot hun recht, ongeacht hun leeftijd, levensfase, functieverblijfsduur, geslacht of 
herkomst. Alle medewerkers worden gerespecteerd. Verschillen in talent worden gewaardeerd en zelfs gezocht om voor het werk te 
benutten. Wat een veilige & inclusief team betekent binnen de context van de politieorganisatie wordt komend jaar met anderen 
verkend en nader geduid. 
 
Verbinding met missie en strategische koers 
 
‘Onveranderd is de politie waakzaam en dienstbaar aan de waarden van de rechtsstaat.’ Deze missie vervult de politie 
door afhankelijk van de situatie gevraagd en ongevraagd te beschermen, te begrenzen of te bekrachtigen. Dit kan alleen 
wanneer sprake is van een verbonden en verankerde politie. De politie is een betere politie als zij betrouwbaar en inclusief 
is in de veiligheid die zij biedt, in het leiderschap dat zij toont en in de manier waarop zij zich organiseert.  
 
Politie voor Iedereen is ook nadrukkelijk verbonden aan (en in de kern voorwaardelijk aan) de strategische koers voor de 
politie voor overmorgen. Het nu en in de toekomst verbonden kunnen zijn aan wat zich beweegt in de wijk, op het web en 
in de wereld. Het kunnen aangaan van verschillende coalities. Het op een goede en ethische manier kunnen benutten van 
de mogelijkheden van nieuwe technologie. Het kunnen verantwoorden en leren door actief transparant te zijn. En ten 
slotte het kunnen zijn van een wendbare organisatie met wendbare medewerkers. 
 7 

 
Door anderen op het podium te zetten, interactie en dialoog te bevorderen dragen we bij aan een gezamenlijke 
  
probleemdiagnose en is er ruimte om te reflecteren op de huidige werkprocessen om van daaruit tot een betere organisatie 
en beter politiewerk te komen. We zijn betrouwbaar. We doen wat we beloven, komen onze afspraken na en maken af 
waar we aan beginnen. We bewegen langzaam, we verkennen, onderzoeken, luisteren en houden koers. We laten deze 
grote en ambitieuze verandering niet kapen door een papieren planning of de onvermijdelijke externe en interne 
veranderingen. We houden elkaar scherp, we kijken elkaar aan, we luisteren en werken samen aan een Politie voor 
Iedereen.  
 
Het team is het niveau waarop we gaan werken aan een Politie voor Iedereen. Het team is waarmee politiemensen zich 
verbonden voelen, waarmee ze bijdragen aan de maatschappelijke opgave en waarbinnen ze een impact hebben op 
collega’s en op de samenleving. Het doel is veilige, competente en effectieve teams. Hiervoor wordt naast het werken aan 
veilige en inclusieve teams specifiek geïnvesteerd in een diverse instroom, de aanpak van discriminatie, professioneel 
controleren en het Netwerk divers vakmanschap & Bondgenoten. 
 
 9 

 
 
 Teamscan: met het inzetten van een teamscan scheppen we op basis van trends en concrete(re) ontwikkelingen in 
 
onze omgeving een helder beeld wat we vanaf vandaag kunnen en moeten doen om over 3-5 jaar inzetbaar te 
  
blijven.  
 
Overige initiatieven 
 Sociale veiligheid wordt toegevoegd als resultaatgebied. Dit houdt in dat sociale veiligheid wordt verwerkt in 
onder andere Planning & Control-producten, managementgesprekken en leiderschapsprogramma’s.  
 Er wordt gewerkt aan een pool van experts en ervaringsdeskundigen die beschikbaar is voor ondersteuning aan 
aandacht behoevende teams en leidinggeven door middel van triage bij spanningen en incidenten. 
 Er is een landelijke coaching pool ten behoeve van iedere medewerker voor professionele en persoonlijke 
ontwikkeling, die verder wordt ontwikkeld. 
 In 2021 worden de panden van het Politiedienstencentrum (PDC) gescreend op onder meer toegankelijkheid voor 
mindervaliden. Ook zullen de panden meer gebruikt worden als ontmoetingsplek voor teams.  
 
Leiderschapsontwikkeling  
Collega's vragen om 'ander' leiderschap. Zij willen meer ‘gezien’ en gehoord worden. Ze hebben behoefte aan een 
leidinggevende die weet hoe het met ze gaat, wat ze in hun werk meemaken en wat hun wensen voor verdere ontwikkeling 
zijn. Dat vraagt van leidinggevenden dat ze zich een breder ‘repertoire’ eigen maken. 
We zien daarbij een aantal lijnen, waarop we kunnen aansluiten: 
 Helpen bij en leren van lopende initiatieven 
 Voortzetten van het leiderschapsonderwijs en -programma’s 
 Verbinden met initiatieven ter versterking van de Politie voor Iedereen 
 Aanjagen van het voeren van ‘het gesprek’ 
 
Enkele reeds ingezette ontwikkelingen op het gebied van leiderschap:  
 
 De politie neemt van november 2020 tot en met april 2021 deel aan een wetenschappelijk onderzoek genaamd 
‘Meer kleur aan de top’ van de Vrije Universiteit Amsterdam naar effectief management van culturele effectiviteit 
in grote organisaties. Het onderzoek heeft als doel het beter toerusten van leidinggevenden op het gebied van 
inclusief leiderschap en culturele veerkracht.  
 Binnen het kennisopbouwprogramma politie-TNO ‘Ontwikkeling Professional’ wordt onderzoek gedaan naar 
adaptief leiderschap. Een kritische succesfactor voor succesvolle, duurzame implementatie van vernieuwingen is 
het adaptieve vermogen van politieleidinggevenden om effectief om te gaan met spanningsvelden, bijvoorbeeld 
tussen leren en resultaatgerichtheid, tussen uniformiteit en diversiteit, tussen beheersen en loslaten. In 2021 wordt 
in de praktijk onderzoek gedaan naar handelingsperspectieven van leidinggevenden in het effectief omgaan met 
deze spanningsvelden.  
 De politie is in september 2020 een partnership aangegaan met de stichting Giving Back. Deze stichting stimuleert 
talentvolle en ambitieuze jongeren die vanuit hun achtergrond net dat beetje extra meenemen hun ambities waar te 
maken.  
 
 
 11 

De Schijf van vijf 
 
  
2. Diverse instroom 
Eenheden en team zijn een voor hun omgeving herkenbare politie, 
Afgestemd op wat buiten van ze vraagt 
 
De Wil  
Als politie zijn wij een afspiegeling van de samenleving. We streven ernaar dat eenheden en teams een voor hun 
omgeving herkenbare politie zijn, afgestemd op wat buiten van ze vraagt. Passend bij de lokale bevolkingssamenstelling 
en de lokale veiligheidsvraagstukken. Wij weten hiervoor divers talent te werven en aan ons te binden.  
Wij zijn een aantrekkelijke werkgever met een stevige positie op de arbeidsmarkt.  
Een werkgever waar iedereen zich met behoud van eigenheid welkom voelt, om zijn of haar talenten wordt gewaardeerd, 
ingezet en uitgedaagd en waar leren en reflecteren centraal staan.  
 
De Weg  
Wij halen de achterstand die is ontstaan op het gebied van de herkenbaarheid voor onze omgeving versneld in. Hiervoor 
vergroten wij de culturele diversiteit bij de instroom van nieuwe collega’s. En groeien wij uiteindelijk toe naar een 
gerichte wervings- en selectieaanpak gebaseerd op competenties in plaats van persoonskenmerken en gericht op het 
matchen van de kwalitatieve behoefte met de individuele kwaliteiten.  
 
Pilot opgavegerichte samenwerking  
De vier randstedelijke eenheden hebben, in samenwerking met het PDC/IDU het initiatief genomen voor een pilot om de 
instroomopgave van de komende jaren te bereiken, gericht op vergroting van de culturele diversiteit in de R4. Uiterlijk in 
2025 willen we voor deze vier eenheden tot een cultureel divers structureel instroompercentage van 35 procent of meer 
komen. Het wervings- en selectieproces wordt hierop aangepast. De G4-burgemeesters hebben aangeboden dit initiatief te 
ondersteunen en hierin samen te willen werken. Een dergelijke samenwerking kan een wenkend perspectief zijn voor het 
hele land. De eerste focus ligt op de R4 vanwege de daar bestaande urgentie, maar in een later stadium zullen de andere 
eenheden hierop aansluiten. Hierbij zullen de streefcijfers vastgesteld worden naar aanleiding van de specifieke, lokale 
behoeften.  
 
Binnen Politie voor Iedereen is een specifieke doelstelling toegevoegd aan het programma om in de komende jaren samen  
met wetenschappers en maatschappelijk belanghebbenden te bepalen of en hoe de politie kan vaststellen of ze op de goede 
weg is met het realiseren van een personeelsbestand dat divers is en aansluit op de context waarin de politie werkt. Voor 
de uitwerking van deze vraag wordt in 2021 een opdracht geformuleerd die vanaf 2022 kan worden uitgevoerd. 
 
 13 

 
De Schijf van vijf 
  
3. Aanpak  
Discriminatie 
Gezamenlijk toewerken naar onbelemmerd maatschappelijk  
functioneren door veiligheid en vertrouwen 
De wil 
Een politie die eerlijk en gelijkwaardig maatschappelijk functioneert op basis van veiligheid, vertrouwen en verbinding. 
Een politie die te alle tijde waakt over onafhankelijkheid (waarheidsvinding), professionaliteit (luisteren en empathie) en 
vakmanschap (discriminatie er- en herkennen). 
 
De weg  
De basis van de politieorganisatie komt, bij de uitvoering van de reguliere politietaak, veelal als eerste in aanraking met 
aan discriminatie gerelateerde incidenten. Deze medewerkers geven inhoud en gezicht aan wat de politieorganisatie wil 
zijn in de aanpak, be- en afhandeling van discriminatie. Deze medewerkers zijn met basiskennis voor hun taak toegerust 
en/of worden hierin binnen de eenheid ondersteund. 
We beheersen de risico's die discriminatie voor de samenleving oplevert en werken hiervoor samen met publieke en 
private partners.  
Ter ondersteuning hierbij wordt een Expertise Centrum Aanpak Discriminatie - Politie (ECAD-P) ingericht. Bij de aanpak 
van discriminatie zijn we niet alleen gericht op buiten, maar richten wij ons ook op intern. De focus hierop is 
ondergebracht bij (de schijf) veilige en inclusieve teams. 
 
Ondersteunen (keten)partners  
De politieorganisatie zal op basis van expertise onder andere door inzet van advisering en signalering behulpzaam zijn in 
het ondersteunen van (keten)partners welke in de publiek private aanpak van discriminatie primair een taak hebben en een 
rol vervullen. Daar waar voorkomen onvoldoende of niet is gelukt, kan de politie interveniëren en/of klaar staan om 
melders en aangevers van discriminatiefeiten op een adequate wijze te bejegenen. Haar professionele houding (luisteren, 
empathie) en vakmanschap (herkennen discriminatie) is gericht op waarheidsvinding en tijdige signalering. De politie 
draagt in zo’n casus zelfstandig, in samenwerking met en/of door gepaste doorverwijzing naar (keten)partners, bij aan een 
betekenisvolle afdoening van de gemelde of aangegeven discriminatie.  
 
 15 

 
De Schijf van vijf 
  
4. Professioneel  
controleren 
Op weg naar een politie die vertrouwen wekt door de wijze waarop zij mensen controleert en 
bejegent en mede daardoor een Politie voor Iedereen is 
De wil 
Een politie die vertrouwen wekt door de wijze waarop zij mensen controleert en bejegent. Als politie willen wij zichtbaar 
van betekenis zijn en dit doen wij onder meer door professioneel te controleren. Professioneel controleren is onderdeel 
van het vakmanschap waarop wij als organisatie, als team en als individu aanspreekbaar zijn.  
 
De weg  
Professioneel controleren heeft als doel het voorkomen en tegengaan van (proactieve) controles op grond van ras, 
etniciteit, huidskleur, taal en religie zonder objectieve rechtvaardiging. Door een duidelijk handelingskader te bieden 
zorgen we voor objectiviteit en doen we een beroep op het individuele vakmanschap en de samenwerking met onze 
bondgenootschappen binnen en buiten. 
Dit doen we door te investeren in het maken van rechtmatige en neutrale selecties, een duidelijke uitleg, professionele 
bejegening en regelmatige reflectie 
Naast het zoeken naar oplossingen besteden we ook veel aandacht aan het herkennen, erkennen en bewust worden van het 
probleem. 
 
Mobiel Effectiever Op Straat (MEOS) 
Sinds november 2020 is de professioneel controleren-toepassing in MEOS beschikbaar voor alle collega’s op straat. Deze 
functionaliteit dient de informatiepositie van de collega voor en tijdens een controle te verbeteren en de registratie van een 
contactmoment /controle te vergemakkelijken. Met de introductie is ook het handelingskader hernieuwd onder de 
aandacht gebracht. Om het effect van de nieuwe manier van controleren te meten, wordt een meetinstrument ontwikkeld. 
Hiertoe wordt een werkgroep ingericht waarin onder andere teamchefs en een implementatiecoördinator zitting nemen. 
Dit meetinstrument is in Q3 2021 beschikbaar.  
 
 
 17 

 
  
“De politie moet niet etnisch,  
maar ethisch profileren.  
 
De kernwaarden moedig, betrouwbaar, 
verbindend en integer vragen van een 
professional om van diversiteit een 
 
succes te maken.  
 
Ik denk wel dat het klimaat nu rijp is 
om veranderingen door te voeren.”  
 
 
Sydney Mutueel  
 
Leiding district Hart van Brabant  
 
 19 

 
Netwerk Divers Vakmanschap  
Met de structurele inbedding van het NDV in de organisatie is de inzet ervan het stadium van de vrijblijvendheid voorbij. 
  
De operationele inzet van de informele medewerkersnetwerken loopt via het NDV. Met de formalisering van het NDV 
ontstaat ook voor hen een welkome borging van de activiteiten, zoals hulp bij meldingen en aangifte, adviseren en 
coaching van collega’s in het dagelijkse politiewerk, de opsporing maar ook in de bedrijfsvoering, de politieopleidingen 
en de borging (en vooral het verspreiden) van de expertise. Ook heeft het NDV al vaker een adviserende rol richting de 
crisisorganisatie geboden en het lokale gezag kunnen ondersteunen.  
Er worden functieprofielen opgesteld voor een landelijk coördinator NDV, eenheidscoördinatoren en teamleiders.  
 
Het NDV ontwikkelt vakmanschap op het thema inclusie en fungeert voor management en beleidsmakers als een 
belangrijk intern klankbord.  
Doelstelling is om door het aanbieden van seminars en/of workshops of gespreksleiders collega’s te ondersteunen en hun 
kennis te vergroten op deze thema’s, zodat zij beter zijn toegerust op specifieke situaties/omstandigheden te kunnen 
inspelen. 
Op dit moment is ongeveer 80% van de netwerkleden getraind in het adviseren en coachen van collega’s. In 2021 wordt 
de overige 20% en de nieuwe instroom opgeleid. 
De NDV-leden vliegen vraagstukken doelgroep-overstijgend en inclusief aan. Hun inzetten worden vastgelegd. Het NDV 
is ook een meldplaats van diversiteits- en inclusieproblematiek. Zij is dus niet de probleemoplosser, maar de aangever. 
 
Bondgenoten 
De methodiek van de Bondgenoten creëert, via sleutelfiguren, een sterke verbinding tussen overheid, politie en burgers 
om maatschappelijke onrust en radicalisering te voorkomen of beheersbaar te maken. Sleutelfiguren worden met zorg 
gekozen uit actieve buurtbewoners, maatschappelijke actieve ondernemers of vertegenwoordigers van diverse 
gemeenschappen die zich willen inzetten voor de veiligheid van hun buurt, wijk of stad. Deze sleutelfiguren geven 
ongevraagd en gevraagd advies en houden ons scherp. Zij brengen buiten naar binnen en bieden ons een spiegel waarin 
we kunnen zien wat het effect is van ons handelen. Met Bondgenoten kunnen wij beter in verbinding komen met 
verschillende groepen in de samenleving en maken we onze zoektocht naar oplossingen voor problemen breed en divers. 
 
In 2021 wordt de methodiek Bondgenoten, het netwerkgericht werken, definitief geborgd in de lijn- én crisisorganisatie. 
Het wordt opgenomen in het politieonderwijs, zowel basis, vakspecialistisch als het leiderschapsonderwijs, en zo 
verbonden aan het vakmanschap.  
Ter ondersteuning wordt een goede netwerkapplicatie ontwikkeld en wordt de functie landelijk coördinator Bondgenoten 
opengesteld. 
 
 21 

 
 
 
Rijker  
 
 
Verantwoorden 
 
 
 
 
 
 
 
 
Als politie leggen we verantwoording af over ons werk en de manier waarop we dat doen. Ook over de manier waarop aan 
 
Politie voor Iedereen wordt gewerkt, willen we actief transparant zijn. Dit doen we onder andere door het instellen van 
 
verschillende interne en externe reflectiegroepen. Vertellen waar Politie voor Iedereen voor staat en de dialoog hierover 
 
op gang brengen en bevorderen. Dit kunnen we niet alleen. Communicatie over Politie voor Iedereen is een 
 
verantwoordelijkheid van de gehele organisatie. Het geluid moet zowel van onder als van boven komen.  
 
 
 
De vraag is: hoe gaan we actief transparant de ontwikkeling van Politie voor Iedereen laten zien? En aan wie? Hoe 
 
kunnen we geloofwaardig antwoord geven op de vraag of goed gewerkt wordt aan Politie voor Iedereen? En waarom 
 
willen we dat? Komende periode gaat de strategiegroep op zoek naar de antwoorden op die vragen, samen met collega’s, 
 
het Ministerie van Justitie en Veiligheid en andere partners – vanuit de gedachte: ‘verantwoording is niet alleen een 
 
activiteit, maar bestaat bij gratie van de relatie’ (of: ‘zonder vertrouwen geen bevredigende verantwoording’). 
 
 
 
Met de communicatie over Politie voor Iedereen streven we verschillende doelen na: we bevorderen het bewustzijn en de 
 
dialoog en zorgen ervoor dat we bij incidenten éénduidig communiceren.  
 
Dit gaan we doen door de vele initiatieven die er al zijn binnen de eenheden een podium te geven en ons specifieker te 
 
richten tot de diverse doelgroepen.  
 
Daarnaast bestaan we in samenhang met de andere grote ontwikkelingen binnen het korps en zullen we hierin altijd de 
 
afstemming moeten zoeken.  
  
Tot slot is de communicatie niet alleen intern gericht. Ook de buitenwereld mag weten dat we bezig zijn met Politie voor 
Iedereen. Dit moet bijdragen aan het versterken van het vertrouwen en onze legitimiteit. 
 
 
 23 

