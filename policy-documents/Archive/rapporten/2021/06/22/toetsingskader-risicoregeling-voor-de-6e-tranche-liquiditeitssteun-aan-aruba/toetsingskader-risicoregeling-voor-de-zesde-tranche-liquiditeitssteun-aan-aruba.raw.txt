 
 
 
 
 
Toetsingskader risicoregelingen 
Rijksoverheid:  
Liquiditeitssteun zesde tranche aan Aruba 
(voor het derde kwartaal 2021) 
 
  
 
 

• De Rijksministerraad heeft op 26 maart 2021 besloten tot het verstrekken van de vijfde 
tranche liquiditeitssteun aan Aruba ter dekking van de geraamde liquiditeitsbehoefte van € 
116,1 miljoen voor het tweede kwartaal van 2021. Van de totale liquiditeitsbehoefte voor het 
tweede kwartaal 2021 is een bedrag van € 9,8 miljoen bestemd ter dekking van aflossingen 
van in 2020 door Aruba verstrekte schatkistpromessen (kortlopende schulden). Indien Aruba 
aanvullende schatkistpromessen uitgeeft in 2021, zal het bedrag van AWG 20 miljoen door 
Aruba moeten worden terugbetaald.       
• De zesde tranche liquiditeitssteun - € 88,7 miljoen - (oftewel AWG 181 miljoen) heeft 
betrekking op het derde kwartaal 2021. In de Rijksministerraad van 18 juni 2021 ligt een 
voorstel tot het verstrekken van de zesde tranche liquiditeitssteun.  
2. Waarom rekent de centrale overheid het tot haar verantwoordelijkheid om het probleem op te 
lossen? 
• Nederland kan liquiditeitssteun bieden op basis van artikel 36 van het Statuut voor het 
Koninkrijk der Nederlanden, waarin wordt bepaald dat landen binnen het Koninkrijk der 
Nederlanden elkaar hulp en bijstand verlenen. Vanuit die solidariteit hebben we Aruba vanaf 
april 2020 zoveel mogelijk bijgestaan met liquiditeitssteun en noodhulp als partner binnen het 
Koninkrijk. 
 
3. Is het voorstel voor de risicoregeling: 
a) ter compensatie van risico’s die niet in de markt kunnen worden gedekt, en/of 
• Het dekken in de markt zou betekenen dat Aruba op eigen initiatief financiering aantrekt op de 
kapitaalmarkt. De verwachting is dat Aruba op de internationale kapitaalmarkt met een hoge 
rente wordt geconfronteerd mede door de huidige staat van de overheidsfinanciën op Aruba. 
Het aantrekken van dergelijke leningen heeft een negatief effect op de schuldhoudbaarheid 
door de hogere rentelasten. Voor leningen geldt het kader van de Landsverordening Aruba 
tijdelijk financieel toezicht (LAft) en artikel 29 van Statuut voor het Koninkrijk der 
Nederlanden. 
b) het beste instrument waarmee een optimale doelmatigheidswinst kan worden bewerkstelligd 
ten opzichte van andere beleidsinstrumenten? Maak een vergelijking met alternatieve 
beleidsinstrumenten. 
• Een alternatief beleidsinstrument is het verstrekken van een gift in tegenstelling tot een 
lening. Dit doet echter geen recht aan de eigen verantwoordelijkheid die de regering van 
Aruba draagt voor de staat van de economie.  
• Een alternatief beleidsinstrument is het verstrekken van een lening zonder hervormingen als 
voorwaarden op te nemen. Hierdoor wordt echter het verdienvermogen en daarmee ook de 
houdbaarheid van overheidsfinanciën van Aruba niet vergroot. Een ander instrument is een 
rentedragende lening. De Rijksministerraad heeft evenwel besloten om omwille van de 
budgettaire druk op Aruba geen rente op te leggen, ook omdat Nederland de middelen kon 
aantrekken tegen een negatieve rente.  
 
4. Op welke wijze wordt het nieuw aan te gane risico gecompenseerd door risico’s vanuit andere 
risicoregelingen binnen de begroting te verminderen? 
• Er is geen andere risicoregeling om de bedoelde compensatie te leveren. Hiertoe was ook geen 
gelegenheid gezien het acute karakter van de hulp. Twee jaar na verstrekking van de eerste 
e
tranche liquiditeitssteun (uiterlijk 10 april 2022 en voor de liquiditeitslening 6 tranche 
derhalve over minder dan 1 jaar), wordt de mogelijke herfinanciering van de lening bekeken.  
 
 
 
 
 
 
 
 

eventueel verlenging van de leningen (mogelijk tegen andere leenvoorwaarde) plaatsvindt.  
 
7. Bij complexe risico's: hoe beoordeelt een onafhankelijke expert het risico van het voorstel en 
de risico beheersende en risico mitigerende maatregelen van Rijk? 
• De adviseur voor de Rijksministerraad voor het financieel toezicht is het CAft. 
• Het CAft heeft getoetst en geadviseerd op basis van de uitvoeringsrapportages van Aruba. 
• Het CAft heeft geen oordeel over de risico’s voor het Rijk, noch over de voorziening tot 
risicocompensatie. 
 
Vormgeving 
8. Welke premie wordt voorgesteld en hoeveel wordt doorberekend aan de eindgebruiker? Is deze 
premie kostendekkend en marktconform. Zo nee, hoeveel budgettaire ruimte wordt het door 
het vakdepartement specifiek ingezet? 
• De liquiditeitslening wordt verstrekt tegen een rentetarief van 0%. In dit tarief zit een 
risicopremie verwerkt, gelet op het negatieve rentetarief dat Nederland ten tijde van het 
verstrekken van deze middelen betaalt bij de emissie van nieuwe schuldtitels. 
 
9. Hoe wordt de risicovoorziening vormgegeven? 
• Er is momenteel geen sprake van een begrotingsreserve. Mede gelet op de onvoorspelbaarheid 
van de Covid-19 pandemie, is ervoor gekozen de liquiditeitslening tot april 2022 te laten lopen. 
Dan wordt beoordeeld of en zo ja op welke wijze de lening zal worden geherfinancierd, 
eventueel met een begrotingsreserve.  
 
10. Welke horizonbepaling wordt gehanteerd (standaardtermijn is maximaal 5 jaar)? 
• De lening heeft de vorm van een renteloze bulletlening en loopt in april 2022 af. Dit betekent 
dat er gedurende deze periode geen sprake is van rente en aflossingsverplichtingen. Alleen 
aan het einde van de termijn moet deze lening worden afgelost. Het CAft heeft geadviseerd de 
lening na deze periode die over minder dan een jaar afloopt te herfinancieren en dan om te 
zetten in een sinking bond. Zo kan over een jaar de totaal gegeven liquiditeitssteun 
geherfinancierd worden waarbij op dat moment de passende aflossingstermijnen en overige 
voorwaarden worden bepaald. Nederland en Aruba zullen hierover uiterlijk 6 maanden voor het 
aflopen van de lening in overleg treden. Vanzelfsprekend zal te zijner tijd hierover het C(A)ft 
tijdig om advies worden gevraagd. 
• Volgens het Nederlandse kabinet kan Aruba de huidige crisis niet te boven komen zonder een 
substantiële versterking van de reeds vóór de crisis kwetsbare economische structuur van het 
land. Nederland heeft bij de tweede tranche reeds aangekondigd dat structurele hervormingen 
over de volle breedte van de economie noodzakelijk zijn en als voorwaarde worden verbonden 
aan verdere liquiditeitssteun. Nederland zal Aruba hierbij ook bijstaan. De inzet van deze 
exercitie is dat de economie van Aruba in 2027 zodanig versterkt is dat het land economisch 
weerbaarder is. 
 
11. Wie voert de risicoregeling uit en wat zijn de uitvoeringskosten van de regeling? 
• De liquiditeitssteun is verstrekt door het Ministerie van BZK. De uitvoeringskosten die hiermee 
gepaard gaan zijn zeer beperkt en maken onderdeel uit van de reguliere apparaatskosten.    
 
12. Hoe wordt de regeling geëvalueerd, welke informatie is daarvoor relevant evaluatie en hoe 
wordt een deugdelijke evaluatie geborgd? 
• De rol van het CAft blijft onverminderd van kracht. Dit houdt in dat het CAft de 
Rijksministerraad tijdig informeert over de financiële situatie van de landen en bij ieder advies 
 
 

