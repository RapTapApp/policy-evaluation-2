 
 
 
 
 
Toetsingskader Risicoregelingen 
Rijksoverheid: Liquiditeitssteun zesde 
tranche aan Curaçao (voor het derde 
kwartaal 2021) 
 
  
 
 

• De zesde tranche liquiditeitssteun -€ 82,3 miljoen- (oftewel ANG 168 miljoen) heeft betrekking 
op het derde kwartaal 2021. In de Rijksministerraad van 18 juni 2021 ligt een voorstel tot het 
verstrekken van de zesde tranche liquiditeitssteun via twee opeenvolgende deelbetalingen. De 
Rijksministerraad is daarbij verzocht om de staatssecretaris van Binnenlandse Zaken en 
Koninkrijksrelaties te machtigen om in overleg met de minister-president en de minister van 
Financiën te beoordelen of aan de voorwaarden is voldaan voor verstrekking van de 
deeltranches (deelbetalingen). 
o De eerste deelbetaling betreft een bedrag van € 37,0 miljoen (oftewel ANG 75,5) voor de 
liquiditeitsbehoefte van Curaçao voor de eerste helft van het derde kwartaal 2021 en 
wordt verstrekt als Curaçao naar het oordeel van de staatssecretaris van Binnenlandse 
Zaken en Koninkrijksrelaties in overleg met de minister-president en de minister van 
Financiën heeft voldaan aan de voorwaarden verbonden aan de eerste deeltranche. 
o De tweede deelbetaling betreft een bedrag van € 45,3 miljoen (oftewel ANG 92,5) voor 
de liquiditeitsbehoefte van Curaçao voor de tweede helft van het derde kwartaal. De 
tweede deelbetaling wordt verstrekt als Curaçao naar het oordeel van de staatssecretaris 
van Binnenlandse Zaken en Koninkrijksrelaties in overleg met de minister-president en 
de minister van Financiën heeft voldaan aan de voorwaarden voor de tweede 
deeltranche. 
 
 
2. Waarom rekent de centrale overheid het tot haar verantwoordelijkheid om het probleem op te 
lossen? 
• Nederland kan liquiditeitssteun bieden op basis van artikel 36 van het Statuut voor het 
Koninkrijk der Nederlanden, waarin wordt bepaald dat landen binnen het Koninkrijk der 
Nederlanden elkaar hulp en bijstand verlenen. Vanuit die solidariteit hebben we Curaçao vanaf 
april 2020 zoveel mogelijk bijgestaan met liquiditeitssteun en noodhulp als partner binnen het 
Koninkrijk. 
 
3. Is het voorstel voor de risicoregeling: 
a) ter compensatie van risico’s die niet in de markt kunnen worden gedekt, en/of 
• Het dekken in de markt zou betekenen dat Curaçao op eigen initiatief financiering aantrekt op 
de kapitaalmarkt. De verwachting is dat Curaçao op de internationale kapitaalmarkt met een 
hoge rente wordt geconfronteerd mede door de huidige staat van de overheidsfinanciën op 
Curaçao. Het aantrekken van dergelijke leningen heeft een negatief effect op de 
schuldhoudbaarheid door de hogere rentelasten. Voor leningen geldt het kader van de Rijkswet 
financieel toezicht Curaçao en Sint Maarten (Rft) en artikel 29 van Statuut voor het Koninkrijk 
de Nederlanden. 
b) het beste instrument waarmee een optimale doelmatigheidswinst kan worden bewerkstelligd 
ten opzichte van andere beleidsinstrumenten? Maak een vergelijking met alternatieve 
beleidsinstrumenten. 
• Een alternatief beleidsinstrument is het verstrekken van een gift in tegenstelling tot een 
lening. Dit doet echter geen recht aan de eigen verantwoordelijkheid die de regering van 
Curaçao draagt voor de staat van de economie.  
• Een alternatief beleidsinstrument is het verstrekken van een lening zonder hervormingen als 
voorwaarden op te nemen voor die lening. Hierdoor wordt echter het verdienvermogen en 
daarmee ook de houdbaarheid van overheidsfinanciën van Curaçao niet vergroot. Een ander 
instrument is een rentedragende lening. De RMR heeft evenwel besloten om omwille van de 
budgettaire druk op Curaçao geen rente op te leggen, ook omdat Nederland de middelen kon 
aantrekken tegen een negatieve rente.  
 
 
 
 
 
 
 

• Met de voorziene ondersteuning van Curaçao zal het default risico van Curaçao substantieel 
worden verkleind. 
c. Wat is de inschatting van het risico voor het Rijk in termen van waarschijnlijkheid, impact, 
blootstellingduur en beheersingsmate? 
• Bij het toekennen van de liquiditeitssteun heeft de RMR bij alle tranches gebruik gemaakt van 
de adviezen van het Cft. Gelet op de kwetsbare staat van de overheidsfinanciën en de hoge 
schuldquote van Curaçao is er een reëel risico dat de lening gedeeltelijke (of niet) terugbetaald 
worden. In april 2022 zal de solvabiliteit van Curaçao aan het einde van de looptijd van de 
lening opnieuw beoordeeld worden. Door het verstrekken van de liquiditeitstranche worden 
evenwel impliciet de wanbetalingsrisico’s op andere leningen die Nederland heeft uitstaan bij 
Curaçao verkleind. 
 
 
6. Welke risico beheersende en risico mitigerende maatregelen worden getroffen om het risico 
voor het Rijk te minimaliseren? Heeft de budgettair verantwoordelijke minister voldoende 
mogelijkheden tot beheersing van de risico’s, ook als de regeling op afstand van het Rijk wordt 
uitgevoerd? 
• Curaçao heeft ingestemd met de instelling van het Caribisch orgaan voor hervorming en 
ontwikkeling (COHO) dat het land ondersteunt en monitort, zonder daarbij formele 
bevoegdheden over te nemen die bij de organen van de landen berusten. Het COHO 
ondersteunt Curaçao bij het doorvoeren van structurele hervormingen. Tot het moment dat de 
wet COHO is geïmplementeerd neemt de Tijdelijke Werkorganisatie (TWO) van BZK deze taak 
op zich.  
• Deze hervormingen hebben tot doel de financiële, economische, institutionele en 
maatschappelijke weerbaarheid van de landen dusdanig te versterken, zodat zij beter in staat 
zullen zijn om externe schokken zelfstandig op te vangen. Deze hervormingen hebben als doel 
de totale economische situatie voor de lange termijn te verbeteren, hierdoor wordt het 
wanbetalingsrisico verkleind. Over minder dan een jaar [uiterlijk 10 april 2022] wordt bezien of 
er eventueel verlenging van de leningen (mogelijk tegen andere leenvoorwaarde) plaatsvindt.  
 
7. Bij complexe risico's: hoe beoordeelt een onafhankelijke expert het risico van het voorstel en 
de risico beheersende en risico mitigerende maatregelen van Rijk? 
• De adviseur voor de RMR voor het financieel toezicht is het Cft. 
• Het Cft heeft getoetst en geadviseerd op basis van de uitvoeringsrapportages van Curaçao. 
• Het Cft heeft geen oordeel over de risico’s voor het Rijk, noch over de voorziening tot 
risicocompensatie. 
Vormgeving 
8. Welke premie wordt voorgesteld en hoeveel wordt doorberekend aan de eindgebruiker? Is deze 
premie kostendekkend en marktconform. Zo nee, hoeveel budgettaire ruimte wordt het door 
het vakdepartement specifiek ingezet? 
• De liquiditeitslening wordt verstrekt tegen een rentetarief van 0%. In dit tarief zit een 
risicopremie verwerkt, gelet op het negatieve rentetarief dat Nederland ten tijde van het 
verstrekken van deze middelen betaalt bij de emissie van nieuwe schuldtitels. 
9. Hoe wordt de risicovoorziening vormgegeven? 
• Er is momenteel geen sprake van een begrotingsreserve. Mede gelet op de onvoorspelbaarheid 
van de Covid-19 pandemie, is ervoor gekozen alle liquiditeitslening tot april 2022 te laten 
lopen. Dan wordt beoordeeld of en zo ja op welke wijze de lening zal worden geherfinancierd, 
eventueel met een begrotingsreserve.  
 
10. Welke horizonbepaling wordt gehanteerd (standaardtermijn is maximaal 5 jaar)? 
 
 

