"Ik was altijd al niet standaard" 
Kwalitatief onderzoek naar de beleving van bi+ volwassenen 
Bi+ onderzoeksconsortium:
Dr. Marianne Cense – Rutgers; Fayaaz Joemmanbaks, M.Sc. – Rutgers;
Dr. Diana van Bergen – Rijksuniversiteit Groningen; 
Dr. Laura Baams – Rijksuniversiteit Groningen; Dr. Hanneke de Graaf – Rutgers; Dr. Emiel Maliepaard;
Prof. Dr. Henny Bos   –   Universiteit van Amsterdam;    Prof. Dr. John de Wit   –   Universiteit Utrecht;   
Prof. Dr. Kai Jonas – Maastricht University; Dr. Chantal den Daas – University of Aberdeen

Ik was altijd al niet standaard. Beleving van bi+ 3 
 
 
Bi+ onderzoeksconsortium: 
Dr. Marianne Cense – Rutgers  
Fayaaz Joemmanbaks, M.Sc. – Rutgers   
Dr. Diana van Bergen – Rijksuniversiteit Groningen 
Dr. Laura Baams – Rijksuniversiteit Groningen 
Dr. Hanneke de Graaf – Rutgers  
Dr. Emiel Maliepaard  
Prof. Dr. Henny Bos – Universiteit van Amsterdam 
Prof. Dr. John de Wit – Universiteit Utrecht 
Prof. Dr. Kai Jonas – Maastricht University 
Dr. Chantal den Daas – University of Aberdeen 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Dit onderzoek is uitgevoerd door de Rijksuniversiteit Groningen en Rutgers in samenwerking met het 
Bi+ onderzoeksconsortium. Het onderzoek is gefinancierd door Bi+ Nederland. 
  
 

Ik was altijd al niet standaard. Beleving van bi+ 5 
 
Voorwoord 
 
Eén van de meest opvallende thema’s in de interviews die we voor dit rapport hielden met mensen 
die zich herkenden in (een variant op) een bi+ identiteit, was dat mensen het gevoel hadden altijd 
een uitzondering te zijn. Dat ze niet in welk hokje dan ook pasten en zich vaak onbegrepen voelden. 
Maar somberheid was niet de hoofdtoon in de interviews, want veel deelnemers waren inmiddels 
wel gelijkgestemden tegengekomen, als partner(s) of vrienden, en hadden positieve ontwikkelingen 
doorgemaakt rond hun seksuele identiteit. In hun huidige levensfase, tussen de 34 en 41 jaar, blikken 
ze terug op worstelingen en ontkenning, maar zijn ze ook heel blij om bi+ te zijn, omdat het openheid 
en vrijheid geeft.  
 
We hebben vijftien bijzondere, openhartige gesprekken gevoerd, met vijftien heel verschillende 
mensen. In dit rapport lees je de analyse van deze interviews en daarbij van twee geschreven teksten 
van mensen die geen interview wilden afleggen. Dit kwalitatieve onderzoek is een vervolg op het 
survey onderzoek dat in februari 2021 gepubliceerd is. Ook dit onderzoek is uitgevoerd in opdracht 
van Bi+ Nederland.  
 
We willen alle deelnemers bedanken die in online interviews of op papier hun ervaringen met ons 
deelden. Onze dank gaat ook uit naar Bi+ Nederland die dit onderzoek mogelijk heeft gemaakt.  
We hopen dat dit kwalitatieve onderzoek de ervaringen van bi+ mensen zichtbaar maakt en verdere 
duiding geeft aan de kennis die de survey al opleverde over de ervaringen, kwetsbaarheden én 
kracht van bi+ mensen. 
 
Namens het Bi+ onderzoeksconsortium, 
Marianne Cense, Fayaaz Joemmanbaks (Rutgers) en Diana van Bergen (Rijksuniversiteit Groningen)  
  
 

Ik was altijd al niet standaard. Beleving van bi+ 7 
 
Hoofdstuk 6 – Individuele hulp en sociale verandering ........................................................................ 47 
6.1 Hulp en ondersteuning ................................................................................................................ 47 
6.2 Sociale verandering ..................................................................................................................... 49 
Hoofdstuk 6 kernpunten ................................................................................................................... 51 
Hoofdstuk 7 – Discussie en conclusies .................................................................................................. 53 
Ontwikkeling seksuele en relatie oriëntatie ...................................................................................... 53 
Zelfacceptatie, identificatie en openheid .......................................................................................... 54 
Ervaringen met stigma, discriminatie en sociale normen ................................................................. 54 
Navigeren van sociale normen .......................................................................................................... 56 
Hulp en sociale verandering .............................................................................................................. 56 
Beperkingen van het onderzoek ....................................................................................................... 56 
Aanbevelingen ................................................................................................................................... 57 
Literatuur ............................................................................................................................................... 61 
Bijlage 1 Begrippenlijst .......................................................................................................................... 65 
Bijlage 2 Topiclijst .................................................................................................................................. 67 
Bijlage 3 Hoofdcodes codeboom ........................................................................................................... 73 
 
  
 

Ik was altijd al niet standaard. Beleving van bi+ 9 
 
Hoofdstuk 1 – Onderzoeksopzet 
 
1.1 Achtergrond en doel van het onderzoek 
Bi+ personen zijn nog relatief weinig belicht als onderzoeksgroep, zowel internationaal als in 
Nederland. Kenmerkend voor bi+ personen is dat zij zich niet uitsluitend tot mannen of vrouwen 
voelen aangetrokken. Er is veel diversiteit in deze groep te vinden. Daarom hanteren we in dit 
rapport de term “bi+ personen” in combinatie met onderstaande definitie:  
Personen die seksuele en/of romantische aantrekking tot meerdere geslachten/genders 
ervaren, en/of personen die (recentelijk) seksuele en/of romantische ervaringen hebben 
(gehad) met personen van meerdere geslachten/genders, en/of personen die zichzelf als 
biseksueel, bi+, panseksueel, heteroflex, of queer labelen 
 
Vanwege het gebrek aan kennis over bi+ personen in Nederland, heeft de organisatie Bi+ Nederland 
een kwantitatief en kwalitatief onderzoek aangevraagd om het welzijn van deze groep beter in beeld 
te krijgen en te begrijpen. In februari 2021 verscheen het rapport van het kwantitatief onderzoek: 
‘Niet in één hokje: Ervaringen en welzijn van bi+ personen in Nederland’. Het onderzoek bestond uit 
een online vragenlijst die onder een groep van ruim 2.900 bi+ personen is afgenomen. In de 
vragenlijst werd gevraagd naar seksuele aantrekking, identiteit, ervaringen, gender, de bi+ en LHBTQ 
gemeenschappen, ervaren steun, mentale gezondheid, middelengebruik en ervaringen met de 
monoseksuele norm. Met dat laatste wordt gedoeld op de verwachting dat mensen zich tot slechts 
één gender voelen aangetrokken. In het kwantitatieve onderzoek werden ervaringen van 
(verschillende groepen) bi+ personen in Nederland cijfermatig belicht en de samenhang tussen hun 
ervaringen met de monoseksuele norm en mentale gezondheid en middelengebruik beschreven.  
 
Focus kwalitatieve studie 
Dit kwalitatieve onderzoek verdiept hoe bi+ personen hun seksuele en relatie oriëntatie ontwikkelen, 
hoe ze omgaan met de monoseksuele norm en met welke vooroordelen ze te maken krijgen. 
Bovendien willen we ook meer context en mogelijke verklaringen bieden bij enkele saillante 
kwantitatieve bevindingen over de bi+ groep. Omdat relatief weinig bekend is over de levens van bi+ 
personen en de invulling en uiting die zij aan hun seksualiteit, relatie- en gezinsvorming geven, 
hebben we voor het kwalitatieve onderzoek een leeftijdsgroep uitgekozen van bi+ personen die al 
redelijk wat jaren aan levenservaring heeft opgebouwd. Volwassen personen kunnen meer dan een 
jonge doelgroep vertellen over langdurige relaties en gezinsopbouw, in samenhang met hun bi+ zijn. 
We focussen in dit kwalitatief onderzoek daarom op mid-dertigers en begin veertigers. 
 
Aandachtspunten kwalitatieve studie 
De bevindingen van de kwantitatieve studie tonen een enorme diversiteit van seksuele en 
relationele ervaringen, identiteiten en expressie onder bi+ personen, en grote verschillen in hoe 
respondenten zich noemen voor zichzelf en naar anderen toe. Bi+ personen hanteren bovendien 
heel verschillende labels om hun seksualiteit te duiden, maar ook om hun gender te beschrijven. 
De ontwikkelingen qua eigen beleving van de seksualiteit als invulling van (seksuele) relaties en 
ervaringen met de monoseksuele norm als ook praktijken en ideeën over “labeling” vormen 
daarom een eerste aandachtspunt in deze kwalitatieve studie.  
 

Ik was altijd al niet standaard. Beleving van bi+ 11 
 
• Subthema’s: ervaring met stigma/discriminatie/sociale normen, interne en externe 
bi+negativiteit, gevolgen voor gezondheid en welbevinden, ervaring in communities, 
waaronder LHBTQI+ communities  
4. Hoe navigeren bi+ mensen de sociale normen en oordelen om hen heen?  
• Subthema’s: omgaan met problemen door ambigue of negatieve houding van 
partners of omgeving; strategieën, positieve ervaringen met bi+ zijn, ontwikkeling 
veerkracht  
5. Welke behoeften aan ondersteuning, hulp en ontmoeting hebben bi+ mensen?  
• Subthema’s: aansluiting bij (digitale/ face-to-face) LHBTQI+-communities, bi+ 
communities of andere eigen ontmoetingsplekken 
 
1.3 Uitgangspunten en methodologie 
Theoretische benadering 
Het theoretisch kader van dit onderzoek is gebaseerd op twee sociologische benaderingen: de 
seksuele scripttheorie en het levensloopperspectief (life history approach). De seksuele scripttheorie 
veronderstelt dat seksueel gedrag wordt aangeleerd door cultureel beschikbare boodschappen die 
definiëren wat 'telt' als seks en hoe je je moet gedragen in seksuele ontmoetingen (Simon & Gagnon, 
1984; Frith & Kitzinger, 2001). Deze theorie biedt een kader voor het begrijpen van seksuele 
ervaringen en seksueel gedrag en wordt veel gebruikt in zowel LHBTQI+ en feministisch 
seksualiteitsonderzoek. Mensen zijn volgens de scripttheorie geen passieve ontvangers van culturele 
scenario's, ze zijn in feite 'gedeeltelijke scriptschrijvers' die scenario's aanpassen, vormen en 
modelleren tot scripts in een verscheidenheid aan contexten (Bowleg et al., 2015). Veel 
wetenschappers hebben geconstateerd dat mensen heel andere scripts verlangen of uitvoeren dan 
de scripts die zij aanhalen als culturele normen (Dworkin & O'Sullivan, 2005; Masters et al., 2013). Dit 
heeft te maken met feit dat normen over genderrollen en heteronormativteit  een belangrijk stempel 
drukken op seksuele scripts (Wiederman, 2005). Dit geldt eveneens voor bi+ personen, omdat zij zijn 
opgegroeid in een heteronormatieve samenleving; hun bi+ seksualiteit ontwikkelt zich in response op 
deze socialisatie (Van Lisdonk, 2018). Ook gender is van grote betekenis voor seksuele scripts, omdat 
de maatschappij grotendeels uitgaat van behoorlijk essentialistische noties en binaire categorieën 
van gender, ontwikkelen bi+ personen hun seksualiteiten onder invloed van deze culturele 
boodschappen (Van Lisdonk, 2018). 
 Om inzicht te krijgen hoe mensen in interactie met hun sociale omgeving een bi+ leefwijze 
construeren en onderhandelen, hanteren we naast de seksuele scripts een levensloop perspectief 
(zie bijvoorbeeld Bryant & Schofield, 2007). Het levensloop perspectief maakt dat we sociale, 
culturele en maatschappelijke invloeden zichtbaar kunnen maken in de verhalen die iemand vertelt. 
Het werk van socioloog Ken Plummer Telling Sexual Stories. Power, Change and Social World (1995) 
maakt zichtbaar hoezeer persoonlijke verhalen, zoals die van LHBTQI+ personen, verbonden zijn aan 
discourses en ideologieën, waardoor bepaalde verhalen verteld en beleefd kunnen worden en 
andere verhalen niet. Mensen zijn niet geheel vrij om hun eigen verhaal te bepalen, ze moeten 
putten uit wat cultureel en sociaal beschikbaar is (Woodiwiss, 2014).  
 
Interview protocol en procedure 
Het interview protocol is gebaseerd op het interview protocol dat ontwikkeld is voor Generations 
Study (Frost et al., 2016). In dit kwalitatief interviewprotocol wordt ingegaan op 
sleutelherinneringen, seksuele identiteitsvorming, relatievorming, gezinsvorming, labelling, 
 

Ik was altijd al niet standaard. Beleving van bi+ 13 
 
 
Vanwege de coronacrisis zijn de interviews online afgenomen in het voorjaar van 2021. Dit 
heeft enige aanpassingen gevraagd aan de topiclist, met name rond concentratie. De tekeningen 
(lifeline en identiteitscirkel) zijn gemaakt door de deelnemers, voor de camera gehouden tijdens het 
interview en naderhand als foto doorgestuurd. De online interviews verliepen verder conform plan. 
Ze duurden gemiddeld 1,5 uur en de deelnemers gaven geen blijk van concentratieproblemen. Na 
afloop vertelden de deelnemers dat ze zich gehoord voelden en de interviews waardeerden.  
 
Ethische Aspecten  
De studie is goedgekeurd door de Ethische Commissie van de afdeling Pedagogische en 
Onderwijswetenschappen (Rijksuniversiteit Groningen, ethiek aanvraag ped-2021-s-0026). In de 
aanloop naar een interview werd transparant gecommuniceerd wat er met de informatie gebeurt. 
Na het tonen van interesse ontvingen deelnemers informatie over het onderzoek: doel, werkwijze en 
anonimiteit. Deelnemers kregen nadrukkelijk de keuze of ze mee wilden werken en voorafgaand aan 
het interview werd door de interviewer benoemd dat ze vrij zijn om op vragen geen antwoord te 
geven. Alle deelnemers hebben written consent gegeven. Alle deelnemers hebben aangegeven het 
rapport te willen ontvangen. 
 
1.4 Context en kenmerken van onze onderzoeksgroep 
Keuze voor een steekproef van de middelste generatie van bi+ personen 
De ervaringen van bi+ personen worden mede bepaald door welke invulling zij geven aan hun 
identiteiten. Deze invulling zal ook weer verschillen, afhankelijk van bijvoorbeeld de generatie 
waarin bi+ personen zijn opgegroeid en de tijdsperiode waarin zij zich bewust werden van hun 
seksuele oriëntatie. Met de toename in sociale acceptatie van seksuele diversiteit (Kuyper, Iedema 
& Keuzenkamp, 2013) is te verwachten dat de positie van bi+ volwassenen nu beter is dan toen 
oudere generaties jong waren. Bi+ personen in de leeftijd 34-41 jaar is een generatie die veel 
institutionele vooruitgang rond seksuele diversiteit meemaakte en opgroeide in een periode 
waarin seksuele diversiteit meer zichtbaar werd en gesteund werd in sociale instituties gedurende 
de jaren negentig. Pas veel recenter tekent zich bovendien een emancipatieslag af rond het thema 
transgender en non-binair zijn. Echter geldt dat specifiek bi+ personen in die periode (en in het 
heden) te maken hadden en hebben met monoseksuele normen en zodoende mogelijk minder 
vruchten plukten van lesbische en homo-emancipatie. 
 
Werving deelnemers 
In de kwantitatieve survey die een half jaar voor het kwalitatieve rapport plaatshad, werd een vraag 
opgenomen of deelnemers mee wilden werken aan een vervolginterview. Na de afname van de 
survey werd een overzicht gemaakt van deelnemers die mee wilden werken, en hun achtergronden 
(leeftijd, gender, seksuele oriëntatie, etnische achtergrond, relatiestatus). We selecteerden uit deze 
groep zoals eerder genoemd een groep die divers is qua achtergrond en die voldoet aan de 
verscheidenheid die we zochten. In de werving hielden we er rekening mee dat mensen zich kunnen 
terugtrekken, of niet bereikbaar zijn op het opgegeven telefoonnummer of email adres. We hebben 
daarom circa 70 deelnemers aangeschreven om uiteindelijk tot onze groep van 17 deelnemers te 
komen. Omdat bleek dat er relatief weinig personen (2) konden worden geïncludeerd via de survey 
met een biculturele niet-Europese achtergrond, hebben we het netwerk van de onderzoekers 
 

Ik was altijd al niet standaard. Beleving van bi+ 15 
 
Tabel 1: Kenmerken van de deelnemers aan de Bi+ interviews 
 
Gender  Seksuele Culturele 
Identiteit  Oriëntatie achtergrond  Relatievorm Kinderen Leeftijd 
       
No 1 Queer Androfiel Nederlands Twee vaste partners Ja 41 
Non-binair Queer  (beide cis man) 
No 2 Cis Vrouw Bi Nederlands Polyamoreus, serieel vriendinnen Ja 37 
Beetje gehad naast huidige vaste 
panseksueel partner (cis man). 
No 3 Cis vrouw Biseksueel Afrikaans/  ‘Beetje aan het daten’ Nee 36 
 Nederlands 
 
No 4 Cis man Hetero Aziatisch Getrouwd met cis vrouw Ja 36 
/Nederlands Seksueel contact gehad met 
transgender-sekswerkers. 
No 5  Cis vrouw Biseksueel Zuid- Geen relatie, geen dating Nee 37 
Aseksueel Europees / 
Nederlands 
No 6 Cis Vrouw Queer Caraïbisch/  Monogame relatie met cis vrouw Nee 34 
Nederlands 
No 7 Cis Vrouw Liever geen Nederlands Veel jaren geswingt binnen Ja 41 
labels, noemt huidige relatie met cis man. 
wel “stukje 
biseksualiteit” 
No 8 Genderfluïde Bi Nederlands Monogame relatie met cis man Nee 41 
soms cross Of Bi+ (met de optie voor open). 
dressing 
No 9 Benoemd Pan West Heeft relatie met cis man. Nee 38 
gender niet,  (of bi, nog Europees/ Daarnaast meerdere vaste 
doet cross niet besloten) Nederlands partners van verschillende 
dressing genders, poly-amoreus. 
No 10 Cis Vrouw Biseksueel Nederlands Monogaam, relatie met cis man  Ja 38 
 
No 11 Trans man Queer Nederlands Single, is wel aan het daten. Nee 37 
Pan 
Bi+ 
 
No 12 Cis Man Bischierig Nederlands Monogame relatie met cis vrouw Nee 37 
Hetero+ 
fleksueel 
No 13 “Mens” Fluïde Nederlands Heeft momenteel klein aantal Ja 40 
Ook dragking Lesbisch vaste sekspartners van 
geweest verschillende genders 
No 14 Cis Man Liever geen Nederlands Heeft momenteel klein aantal Ja 39  
labels, maar vaste sekspartners van 
noemt zich mannelijke genders 
vooral homo, 
beetje 
biseksueel 
No 15 Cis Vrouw Biseksueel Nederlands Tot 3 jaar geleden open relatie, Ja 38 
 polyamoreus.  Vaste partner is 
een cis man. 
No 16 Gender Biseksueel Nederlands Monogame relatie met cis vrouw Ja 34 
Queer 
No 17 Cis Vrouw Biseksueel Nederlands Heeft dates met cis mannen, af Nee 34 
en toe met cis vrouwen 
 
 
 
 

Ik was altijd al niet standaard. Beleving van bi+ 17 
 
Hoofdstuk 2 – Ontwikkeling van seksuele en relatie oriëntatie 
 
In dit hoofdstuk gaan we in op de ontwikkeling van seksualiteiten en seksuele identiteiten van de 
deelnemers. We bespreken eerst de invloed van boodschappen over seksuele diversiteit tijdens hun 
opvoeding en de seksuele ontwikkelingstrajecten die deelnemers hebben doorlopen. Vervolgens 
staan we stil bij de richting van hun aantrekking en de eventuele veranderingen die zich hebben 
voorgedaan op dit vlak. We gaan in op de manier waarop bi+ van invloed is op daten en op hun 
relatie met een partner, en op gezinsvorming. Tenslotte zetten we een aantal seksuele en relationele 
scripts op een rij, die te analyseren zijn in de manieren waarop de deelnemers hun seksualiteit en 
relaties beleven.  
  
2.1 Boodschappen tijdens de opvoeding over homo- en biseksualiteit 
Enkele deelnemers zijn opgegroeid in een tolerante omgeving als het gaat om seksualiteit en 
specifiek niet-heteroseksualiteit, wat zij waardevol vonden in hun zelfacceptatie rond hun bi+ zijn. Zo 
vertelt een deelnemer: “Mijn moeder was altijd heel vrij in alles. In alles! Over seks, over homo’s, over 
lesbiennes, over alles. Alles kon, alles mocht, alles was bespreekbaar” (deelnemer 10, cis vrouw, 38 
jaar).  Bijna de helft van de deelnemers is juist opgegroeid in een vrij conservatieve omgeving als het 
gaat om gender en seksualiteit. Bij meerdere deelnemers ging dit om een streng Christelijk gezin. Zij 
kregen traditionele opvattingen mee over gender en seksualiteit, bijvoorbeeld over hoe jongens en 
meisjes zich behoren te gedragen. Ook waren er heteronormatieve verwachtingen over hun 
toekomstige relaties. Zo vertelt een deelnemer die opgroeide in de biblebelt: “Toen zei ik op een 
gegeven moment tegen mijn vader van: ‘Nou, ik denk dat ik meisjes leuker vind dan jongens’ en daar 
mocht ik niet eens over nadenken” (deelnemer 13, genderfluïde, 40 jaar). Deelnemers kregen de 
boodschap dat bi+ (of homoseksueel) zijn zondig was en beschrijven dat ze hun uiterste best deden 
“af te komen van” hun bi+ identiteit: “bidden, vasten tot God smeken dat het niet zo is” (deelnemer 
3, cis vrouw, 36 jaar), en “Als ik maar hard genoeg op mijn knieën ga en hard genoeg blijf bidden, dan 
gaat dat misschien weg” (deelnemer 8, genderfluïde, 41 jaar).  
Er zijn ook meerdere deelnemers opgegroeid met het idee dat homoseksualiteit bestaat en 
acceptabel is, maar dat biseksualiteit niet bestaat of geloofwaardig is (zie ook paragraaf 4.1 over bi+-
erasure): “Ik weet bijvoorbeeld dat mijn vader daar geen hout van gelooft dat ik bi ben (..)  hij gelooft 
gewoon in zijn algemeenheid niet zo in bi. Hij gelooft ook niet in trans.” (deelnemer 17, cis vrouw, 34 
jaar). Een queer deelnemer (deelnemer 16, 34 jaar) geeft aan dat hen door “binaire storytelling” in 
hun thuis- en schoolomgeving waarin mensen het hokje ‘gay’ of ‘hetero’ kregen, veel moeite heeft 
gehad om hun biseksualiteit te ontdekken en zich te realiseren dat juist die identiteit passend is voor 
hen. Een andere deelnemer, een cis vrouw, had een eigen beeld gevormd over biseksualiteit als 
gevolg van het zwijgen over deze seksualiteit, waardoor ook zij niet goed op de hoogte was van hoe 
een biseksuele levensloop en relatievorming eruit kon zien: “Ik dacht oprecht dat iedereen bi was. 
Maar dat iedereen gewoon maar, ja ik wist het woord niet, dus ik dacht gewoon: iedereen voelt dit 
alleen mensen kiezen er voor om alleen met relaties met een man of een vrouw aan te gaan. Dat 
dacht ik echt. Ik ging er vanuit dat iedereen hetzelfde voelde alleen niet daar op acteerde.”  
(deelnemer 3, 36 jaar) 
 
 

Ik was altijd al niet standaard. Beleving van bi+ 19 
 
mijn eigen vader, door natuurlijk een aantal keer dat er gewoon misbruik is geweest.” (deelnemer 7, 
41 jaar). 
 
2.3 Huidige richting van de aantrekking  
Deelnemers antwoorden heel wisselend op de vraag tot wie zij zich aangetrokken voelen qua 
gender/geslacht. Een aantal deelnemers gebruikt de term “op zowel mannen als vrouwen te vallen.” 
Sommige van deze deelnemers voegen daar nog aan toe dat ze hierbij op een bepaald type man of 
vrouw vallen, een voorbeeld hiervan is een bi+ cis vrouw  die heel erg blij is dat haar huidige primaire 
partner een man is, die vrouwelijke kanten heeft. Er zijn daarnaast ook deelnemers die expliciet 
aangeven dat zij naast mannen en vrouwen, ook dragqueens, non-binaire personen en/of trans 
personen heel aantrekkelijk vinden. Zoals een gender queer respondent aangeeft: ”Sommige mensen 
denken dat bi dan een soort van trans excluding is, nou, dat is bij mij echt helemaal niet het geval. Ik 
zou echt hartstikke goed verliefd kunnen worden op non-binaire mensen.” (deelnemer 16, 34 jaar). 
De meeste deelnemers die expliciet non-binaire of trans personen noemen bij de opties van 
personen tot wie zij aantrekking voelen, vallen zelf ook in die gendercategorie. Er is een fluïde 
deelnemer die hun seksuele aantrekking voelt variëren al naar gelang hun genderidentificatie, die 
per periode fluctueert: “Als ik in mijn mannelijke periode zit, dan val ik ook wel meer op mannen en 
dan kan ik mezelf meer als homo identificeren. Maar ja, omdat ik dat niet ben, vandaar dat fluïde. 
Maar als ik heel erg meisjesachtig door het leven ga, die heb ik ook weleens, die fases, dan val ik ook 
echt op van die hele popperige meisje meisjes. Ja, en nu zit ik gewoon in een stoere meisjesfase, denk 
ik. Ja, wel vrouwelijk, maar wel stoer.” (deelnemer 13, 40 jaar). 
Echter, door beduidend meer respondenten wordt genoemd dat op wie zij vallen vooral 
beïnvloed wordt door het soort interactie dat zij met personen hebben. Een mooie en fijne interactie 
hebben was voor hen een echte turn on. Weer andere deelnemers beschrijven dat zij tegenwoordig 
letten op het soort energie dat iemand heeft en hierdoor soms ook een verandering van hun 
seksuele aantrekking hebben opgemerkt door de jaren heen. Zo noemt een cis man bijvoorbeeld dat 
hoewel hij al sinds zijn kinderjaren op mannen en vrouwen kan vallen, de laatste jaren meer naar 
mannen toetrekt, vanwege het ‘type energie’ dat hij vanuit hen ervaart: “De energie van een man is 
anders en daar heb ik meer behoefte aan, denk ik. Ik heb meer behoefte aan een man die, eh…dat 
heeft ook wel met mijn eigen, ja, ik denk seksualiteit. Ik ben wat meer bottom dan top aan het 
worden. Ja, ik ben daarin ook wel een beetje aan het zoeken/kijken. Dus dat, eh, ja, zo. Ik heb graag 
die energie om me heen.” (deelnemer 14, 39 jaar). 
As het gaat om de combinaties (of discrepanties) tussen seks, verliefd zijn, of relaties binnen 
bi+ seksualiteiten, wordt ook hier veel variëteit zichtbaar. Veruit de meeste deelnemers geven aan 
dat zij zowel verliefd kunnen worden, seks kunnen hebben, en een relatie kunnen hebben met 
personen van verschillende genders/geslachten. Sommige deelnemers voegen daar dus nog expliciet 
non-binaire of gender queer personen aan toe. Omdat deze deelnemers al die drie dimensies van bi+ 
zijn van toepassing op henzelf zien, vinden sommigen van hen het heel vervelend als over hen als bi+ 
persoon gezegd wordt dat zij alleen voor de lust zouden gaan. Anderzijds zijn er ook enkele 
deelnemers (uitsluitend cis personen) die duidelijk maken dat zij juist niet al die drie genoemde 
aspecten van seksualiteit (seks, relaties, verliefd) met alle genders willen of kunnen. De meeste van 
hen voelen wel de zin om seks te hebben met een andere gender dan zijzelf zijn, maar trekken daar 
dan ook meteen de grens, omdat verliefd kunnen worden of een relatie hebben, door hen niet wordt 
gevoeld. Zoals een cis vrouw vertelt: “Om met een vrouw te vrijen, dat vind ik helemaal geweldig. Dat 
is toch een ander stukje seksualiteit dan wat je met een man hebt. Alleen, ik zou nooit een relatie 
 

Ik was altijd al niet standaard. Beleving van bi+ 21 
 
van verschillende genders (of non-binaire gender) min of meer tegelijkertijd aan het daten. Er zijn 
bovendien meerdere deelnemers die aan het daten zijn met, of een relatie hebben met aanvullende 
partners buiten hun primaire relatie. Zij herkennen zich vaak in het label “polyamoreus”, maar 
sommige deelnemers gebruiken die term niet. De meeste deelnemers met aanvullende seksuele 
relaties naast de primaire relatie zijn tevreden over deze invulling van hun relatie(s). Toch hebben 
sommige deelnemers die relaties naast hun primaire relatie hebben of hadden, de ervaring dat poly 
zijn uitdagingen met zich meebrengt, bijvoorbeeld omdat zij vinden dat het intensief is om alles goed 
door te spreken en praktisch goed te organiseren, of omdat ze gingen twijfelen aan hun primaire 
relaties.  
 
2.5 Bi+ zijn en gezinsvorming  
Een ruime meerderheid van de geïnterviewde deelnemers is een gezin gestart met een partner en 
kinderen.  Opvallend is dat van de groep deelnemers met kinderen,  veruit de meesten hun kinderen 
hebben gekregen in een periode waarin zij relatief weinig identificatie met en/of zelfacceptatie als 
bi+ persoon hadden ontwikkeld, en doorgaans ook geen uiting gaven aan hun bi+ zijn. Uit hun 
levensloop verhaal valt op dat dit beïnvloed werd door de houding van (bij de meeste inmiddels hun 
ex) partner waarmee zij kinderen hebben gekregen, die vaak niet erg steunend was ten aanzien van 
hun seksuele identiteit. De enkele deelnemer die wel uiting gaf aan bi+ zijn in de periode dat er 
kinderen geboren werden, hield dat geheim voor zijn partner.  
Sommige deelnemers vinden dat hun bi+ zijn niet heel duidelijk van invloed is geweest op 
hun latere gezinsleven met kinderen. Maar er zijn ook deelnemers die zo’n verband wel zien, op 
verschillende manieren. Een gezin met kinderen maakt dat sommige deelnemers minder aandacht 
hebben voor hun seksuele oriëntatie en minder energie voelen om daar iets anders mee te doen: 
“Nou, het is nu allemaal helemaal braaf, monogaam, zoals het heteroseksueel hoort. Nee, op dit 
moment hebben we ook gewoon niet zoveel tijd en ruimte voor dat soort escapades. Weet je, we 
hebben pubers en pleegkinderen.” (deelnemer 15, cis vrouw, 38 jaar). Een heel ander verband tussen 
bi+ zijn en gezinsleven wordt genoemd door een non-binaire deelnemer, die aangeeft dat de 
maatschappelijke ruimte die de afgelopen jaren is ontstaan voor non-binair zijn hun heeft 
aangemoedigd om een kinderwens te vervullen: “Ik heb eigenlijk altijd geroepen van ik wil niet een 
standaard moederrol. Maar ja dat betekende dus automatisch dat ik geen kinderen wilde, terwijl nu 
de situatie zich voordeed dat ik geen standaard moeder hoefde te zijn. Omdat ik kon bestaan, ik 
bestond. En toen dacht ik van: Ja, misschien wil ik toch wel kinderen (…) als een ouder die geen 
moeder is.” (deelnemer 1, 41 jaar).  
Meerdere deelnemers zijn open naar hun kinderen over hun seksuele oriëntatie. Een queer 
deelnemer vertelt dat hun deze openheid heel belangrijk vindt. Dit jaar heeft hen samen met hun 
kind (in de basisschool leeftijd) de Pride gevierd en stipt dan middels een spel gerichte benadering 
(regenboog-vlaggenspeurtocht) hun bi+ identiteit opnieuw aan, als ook seksuele diversiteit in 
bredere zin. Hun zei toen tegen hun kind: ‘O, dit is de vlag van lesbiennes’, ‘oké, en wat zijn dat ook 
alweer?’ ‘Oké, en dit is een biseksuele vlag, dat is mijn vlag, jeej!’ Weet je, dus je gaat gewoon, je 
neemt hem mee in dat verhaal en zorgt dat hij ook, dat dat een gedeelte is van zijn cultuur, van zijn 
opvoeding (deelnemer 16, gender queer, 34 jaar). 
Er zijn echter ook deelnemers die niet open zijn naar hun kinderen over hun bi+ zijn. Redenen 
hiervoor liggen op het vlak van de verwevenheid van hun bi+ zijn met polyamorie, geheim bezoek 
aan sekswerkers of komen voort uit het überhaupt niet willen “confronteren” van kinderen (los van 
de gender van de partner) met openlijke seksualiteit van hun ouder(s). Over het ingewikkelde van 
 

Ik was altijd al niet standaard. Beleving van bi+ 23 
 
biseksueel, omdat ik me daar prettig bij voel. Alhoewel ik ook opensta voor een vrouw. Eh, dus ja, 
waar plaats ik me? Eh, ik zou eerlijk zijn: biseksueel zijn. Eh, alhoewel dat wat lastiger is binnen de 
homowereld om dat te zijn, denk ik, dan dat je gewoon zegt dat je homo bent.” (deelnemer 1439 
jaar)  
Een cis vrouw beschrijft dat ze het lastig vindt om te daten met een vrouw omdat ze zich niet 
thuis voelt in de lesbische scene: “Want op een of andere manier, de vrouwen die ik leuk vind die zijn 
negen van de tien keer lesbisch. Nou, en daar pas ik natuurlijk eigenlijk helemaal niet tussen omdat ik 
getrouwd ben met een man.” (deelnemer 2, 37 jaar). Een cis vrouw die momenteel een langdurige 
primaire relatie met een vrouw heeft volgt een monogaam lesbisch script: “We zijn denk ik acht jaar 
officieel, maar we zijn 8,5 of zo dat we echt met elkaar gingen daten en we zijn vier jaar getrouwd. En 
het is in die terms dan gewoon tot dusver een monogame relatie.” (deelnemer 6, 34 jaar). 
 
Bi+ scripts 
In de verhalen van de deelnemers komen ook scripts naar voren die als bi+ scripts gezien kunnen 
worden: (1) monogame relatie, (2) polyamorie in verschillende vormen, (3) open relatie met ruimte 
voor seks met anderen en (4) singles.  
 
1. Monogame relatie 
Uit het surveyonderzoek (Baams et al, 2021) kwam naar voren dat de meerderheid van de 
deelnemers een monogame relatie had. Ook in de onderzoeksgroep van dit onderzoek zijn er veel 
deelnemers met een monogame relatie. Een aantal deelnemers heeft een hechte, langdurige relatie 
met iemand die ook queer of bi+ is. Dit geeft veel herkenning en veel verbondenheid. Zo vertelt deze 
vrouw: “Ik kan me eigenlijk ook niet voorstellen dat ik met iemand anders ben qua gedachten, omdat 
we heel erg op één lijn zitten. Haar identiteit is natuurlijk daar ook iets complexer in qua 
aantrekkingskracht en seksualiteit, maar doordat we ons niet kunnen plaatsen in één box en we alle 
twee dan, ja, overkoepelend dan onszelf identificeren als queer, past dat gewoon goed met 
elkaar.”(deelnemer 6, cis vrouw, 36 jaar) 
 
2. Polyamorie 
Diverse deelnemers identificeren zich als polyamoreus en hebben zowel relaties met mannen als 
vrouwen of non-binaire/trans personen. De scripts hierover variëren van een ideaalbeeld van vrije 
liefde tot het hebben van een paar vaste relaties. Over de vrije liefde vertelt een genderfluïde 
deelnemer: “Wat ik het liefste zou willen, en ja, dat gaat natuurlijk nooit lukken, maar wat ik het 
leukste zou vinden is gewoon op een soort van community living te wonen waar gewoon een x-aantal 
mensen vlakbij elkaar wonen die elkaar gewoon heel fijn vinden en heel lief vinden en waar gewoon 
alles mag en alles kan. En dan gewoon een man of tien, vijftien of zo bij elkaar. Maar dan wel ook 
echt een grote ruimte dat ieder zijn eigen plek heeft, maar dat je wel kunt samensmelten op het 
moment dat je dat wilt en dat dat ook gewoon kan en dat er geen fucking jaloezie door de bocht gaat 
vliegen. Ja, dat zou ik wel mooi vinden.”(deelnemer 13, 40 jaar).  
Maar er zijn ook deelnemers die niet de vrije liefde als ideaal hebben, maar een afgebakend 
relatienetwerk. Een (andere) genderfluïde deelnemer vertelt: “Want ik heb dan nu twee relaties. 
Mijn vriend waarmee ik samenwoon die heeft ook twee relaties en dan, en mijn andere vriend ook en 
hun partners daar heb ik ook goed contact mee. Met een daarvan heb ik sinds kort ook iets en met de 
andere spreek ik af en toe af en dat zijn ook mensen waarmee ik heel goed over die dingen kan praten 
natuurlijk.” (deelnemer 9, 39 jaar) Een specifieke variant van deze vorm van polyamorie is een 
 

Ik was altijd al niet standaard. Beleving van bi+ 25 
 
best wel te regelen als je dat per se wil dus dat, dat vind ik daar nog wel los van staan of zo.” 
(deelnemer 3, 36 jaar). 
De meeste deelnemers die single zijn, zouden wel graag een relatie krijgen, maar niet per se 
een monogame relatie. Een cis vrouw vertelt over hoe haar toekomstbeeld verschoven is: “Van 
monogaam huwelijk, het moet met een man, naar het hoeft niet per se van mij maar ik zie wel een 
mogelijkheid voor open relaties. Ik heb al een keer een open relatie gehad ook. Met een jongen die 
ook biseksueel was. Dus dat was heel chill.” (deelnemer 3, 36 jaar). Eerdere ervaringen met relaties 
en meer zelfkennis maken dat deelnemers meer ruimte nemen om te zoeken wat ze zelf echt willen: 
“Nu ben ik toch niet meer zo makkelijk in mezelf delen. Ja, ik vind het lastig om toe te geven van 
mezelf, maar ik vind monogame relaties ook gewoon niet fijn. Eh, dan heb ik het niet over een hele 
open relatie, dat wil ik ook niet meer. Dat geeft me te veel onrust en noem maar op, maar wel 
gewoon, ik zou ook niet meer willen samenwonen. Dat is gewoon niet geschikt voor mij. Ik heb heel 
veel eigen ruimte en eigen tijd nodig. Ik moet ook echt kunnen bijkomen van interactie. Dus ik weet 
dat daar een relatie ook beter van zal worden, als dat niet meer zo is. Dus ja, ik ben wel van iemand 
die probeerde toch huisje, boompje, beestje te creëren toch wel gegaan naar de overtuiging dat 
latten voor mij geschikt is, dat ik niet alles van één persoon wil verwachten en dat ook niet van een 
ander wil voor mij. Dus het hoeft niet meer allemaal zo extravagant en uitdagend en noem maar op. 
Maar wel steady, ja, gewoon echte verbinding. Dus dat staat nu voor mij hoog.” (deelnemer 11, trans 
man, 37 jaar)” 
 
Hoofdstuk 2 kernpunten 
 
Opvoeding  
• Gedurende de opvoeding was biseksualiteit voor velen onzichtbaar en werd er (helemaal) 
niet over gesproken.  
• Enkele deelnemers die (religieus) conservatief opgevoed zijn, kregen traditionele opvattingen 
mee over gender en seksualiteit en werden verteld dat iedere variant van niet 
heteroseksualiteit een zonde is.  
Ontwikkeling  
• Veel deelnemers geven aan vanaf hun pubertijd of jongvolwassenheid verliefd te zijn 
geweest en/of seks te hebben gehad met verschillende genders.  
• Er is een kleine groep die recent als dertigers ontdekten over hun bi+ gevoelens. 
• Traumatische gebeurtenissen komen redelijk vaak voor, waarvan redelijk zichtbaar wordt dat 
het leidt tot een belemmering van een gezonde seksuele- en gender ontwikkeling. 
• Meerdere deelnemers geven aan door mannen seksueel misbruikt te zijn binnen 
familiekringen of in eerdere relaties, wat negatieve invloed heeft gehad op de seksuele 
beleving en ontwikkeling.  
Aantrekking 
• Deelnemers geven aan zich aangetrokken te voelen tot ‘bepaalde type’ mannen en vrouwen, 
en daarnaast expliciet ook tot draqqueens en trans- en non-binaire personen. 
• Velen benoemen dat aantrekking (sterk) afhangt van de interactie en dynamiek met de 
ander, waarin mogelijke (seksuele) veranderingen optreden door de jaren heen.  
• Sommige deelnemers maken een onderscheid tussen verliefdheid, seks en relaties op basis 
van gender of sekse; bij enkelen ook een onderscheid tussen romantische- en seksuele 
aantrekking. 
 

Ik was altijd al niet standaard. Beleving van bi+ 27 
 
Hoofdstuk 3 – Zelfacceptatie, identificatie en openheid over bi+ zijn  
 
In dit hoofdstuk gaan we in op het proces van zelfacceptatie, hoe mensen zich identificeren en 
labelen en hun keuzes in openheid naar de buitenwereld.  
 
3.1 Zelfacceptatie  
Deelnemers benoemen dat de eerste vragen die ze zichzelf stelden en de eerste stappen die ze 
hebben gezet om hun seksuele oriëntatie te verkennen soms een zware wissel trokken. Het leidde 
tot verwarring over wat zij precies voelden en wat nu de richting was van hun seksuele oriëntatie. 
Zoals een queer respondent vertelde: “Ik kreeg een nieuwe relatie en het voelde alsof er van alles nog 
niet helemaal goed zat. Ik wist: hier moet ik wat mee en dit gaat mijn hele leven soort van 
beïnvloeden en dit kan niet, dit kan het niet zijn, het kan niet bestaan, waardoor ik gewoon echt 
paniekaanvallen kreeg en ja, behoorlijk moeite ervaarde, waardoor ik heel slecht alleen kon zijn”.  
(deelnemer 16, 34 jaar). Het langdurig verdringen van verlangens en zoals deelnemers het nu zien, de 
eigen identiteit heeft sommige deelnemers vervreemd van zichzelf, waardoor het een hele zoektocht 
is om te ontdekken wat er aan de hand is. Een trans man beschrijft zijn spirituele reis als aanloop 
naar zelfacceptatie van zijn gender: “Ik heb echt van alles geprobeerd op alle mogelijke 
levensgebieden, ook spiritueel en noem maar op, maar ik kwam nooit tot die kern, zeg maar. Dus pas 
toen de kwartjes begonnen te vallen kon ik daar ook wat mee. Het was een heel lange weg. Omdat ik 
zo lang zo ver van mezelf af had geleefd, ja, duurde het ook lang om terug te komen, zeg maar.” 
(deelnemer 11, 37 jaar). 
Deelnemers geven een duidelijke ontwikkeling aan van verzet naar acceptatie van hun bi+ 
identiteit. Een trans man vertelt hoe zijn beleving van zijn bi+ zijn compleet veranderd is: “Dus dat 
wat ik eerst zag als een vloek, zeg maar, vind ik nu gewoon, ja, prima om niet in de vakjes te vallen.” 
(deelnemer 11, 37 jaar). Een cis vrouw benoemt dat het benoemen van haarzelf als bi+ als verrijking 
voelt: “Het positieve aan bi zijn is dat je gewoon heel erg in contact staat met wat jij voelt, wat ik 
voel, wat ik denk en dat ik daar bewust voor durf te kiezen. Voor mij is het een verrijking geworden, 
gewoon een bredere smaak, maar ook gewoon, ik voel daarin gewoon meer mezelf. Dat hokje is er 
niet, ik hoef niet te zeggen: dit of dat, hè. Dat is hetzelfde met het stukje monogamie, dat is voor mij 
eigenlijk daar, ja, zo zie ik dat als heel positief.”(deelnemer 7, 41 jaar).  
Ook geven deelnemers aan dat ze nu meer ruimte ervaren om anderen te accepteren, dat 
gaat gelijk op met hun zelfacceptatie: “Meer open tegenover mensen met een seksuele oriëntatie die 
niet 100% hetero is. Omdat ik zelf dat soort gevoelens begon te herkennen, is het van tegenstand, tot 
tolerantie, tot volledige acceptatie gegaan.” (deelnemer 5, cis vrouw, 37 jaar). Veel deelnemers 
benoemen dat het krijgen van een fijne relatie met een begripvolle partner een duidelijk verband 
heeft met het kunnen accepteren van hun bi+ oriëntatie (zie hoofdstuk 2). 
 
3.2 Seksuele identificatie, labels en fluctuatie 
Veel deelnemers gebruiken voor hun seksuele identificatie de term bi, soms voluit biseksueel, en 
slechts een enkele keer bi+, panseksueel of queer. Evengoed aarzelen meerdere deelnemers bij het 
gebruik van deze termen. Dit komt ten eerste omdat sommigen twijfelen of anderen hen wel “bi 
genoeg” vinden. Bijvoorbeeld omdat hun primaire relatie met een cis- persoon van een andere 
gender is, of omdat deelnemers aannemen dat ze alleen bij volledige fifty/fifty seksuele aantrekking 
en/of relationele interesse naar twee genders het label “bi “zouden mogen dragen, maar zij op dit 
 

Ik was altijd al niet standaard. Beleving van bi+ 29 
 
want ik heb ook nog gewoon contact met mannen, of tenminste, ook weleens seksueel contact met 
mannen. Hoewel ik met vrouwen fijner vind dan mannen, maar dat is weer wat anders” (deelnemer 
13, 40 jaar). Een tweede illustratie over het thema van opnieuw labelen kwam van een genderfluïde 
persoon die werd ingegeven doordat hun ruimte had ontwikkeld om romantische gevoelens richting 
vrouwen toe te geven: “Vroeger (…) als vrouwen mij benaderden dan was het eigenlijk een soort 
kramp, paniekreactie wat dat betreft. Ik was in eerste instantie homo-jongen in die zin, ja voordat dat 
een beetje doordrong van: je hoeft niet of/of te zijn. Kan ook prima bij dat, dat je vrouwen in die zin 
qua persoonlijkheid aantrekkelijker vindt.  (…) dat biseksuele kwam echt op basis van, ja 
verliefdheidsgevoelens richting vrouwen.” (deelnemer 8,41 jaar) 
 
3.3 Openheid  
De deelnemers in dit onderzoek kiezen er vaak voor om stapsgewijs te vertellen over hun bi+ 
identiteit, beginnende met de meest vertrouwde persoon in hun omgeving. Zo is het bij deze 
genderfluïde deelnemer gegaan: “Op een gegeven moment ben ik dat dus gaan vertellen, eerst in 
kleine, vertrouwde kringen, aan andere queer mensen, daarna familie.” (deelnemer 13, 40 jaar). 
Vrijwel geen enkele deelnemer in dit onderzoek is meteen open geweest over zijn/haar/hun bi+ 
identiteit, vanaf het moment dat degene erachter kwam. Ze bewaren meer openheid tot het 
moment dat zij voor zichzelf een duidelijk verhaal hebben geformuleerd en meer op hun gemak zijn 
met bi + zijn. Evengoed zijn er ook deelnemers voor wie juist het praten met andere mensen (en hun 
gevoel onthullen) hielp bij het beter begrijpen van de eigen seksuele oriëntatie. Sommige 
deelnemers vinden openheid ook nodig en belangrijk voor de emancipatie van bi+ personen (en/of 
trans personen) of vinden dat openheid tegemoet komt aan hun wens om hier “eerlijk” over te zijn 
naar anderen, uit authenticiteitsprincipe.  
Openheid over bi+ zijn maakt dat deelnemers voelen dat ze meer zichzelf kunnen zijn: 
“Iedereen weet dat van me, maar ook iedereen. Het maakt me helemaal niets uit, weet je wel, dat is 
gewoon wie ik ben. Zelfs op [mijn werk] weten ze dat, hoor. En sommigen die ik daar wel eens over 
hoor van: ‘Hé’, weet je wel. Ja, ik zeg altijd: ik sta lekker in het midden, ik kan van alles genieten wat 
hier rondloopt, zeg maar. Ik denk: hoe opener je zelf dat erin gooit, zeg maar, hoe makkelijker 
mensen daar ook mee omgaan.” (deelnemer 7, cis vrouw, 41 jaar). Een non-binaire deelnemer 
benadrukt vooral hoeveel ruimte het geeft om jezelf niet in een monoseksueel hokje te zetten: 
“Maar als mens denk ik dat ik mezelf echt veel meer ruimte gun dan de meeste mensen die 
bijvoorbeeld zeggen dat ze heel erg hetero zijn. Ik denk dat het mijn leven overall interessanter 
maakt.” (deelnemer 16, 34 jaar).  
In welke mate iemand open kan zijn over zijn/haar/hun bi+ identiteit, hangt sterk samen met 
diens omgeving. De meeste deelnemers in dit onderzoek leven in een accepterende omgeving. “Ik 
heb gewoon een hele accepterende omgeving op dit gebied. Kan ons allemaal niks schelen. Mijn 
ouders hebben ook al vanaf heel jongs af aan gezegd: het zou ons allemaal niks schelen als jullie 
lesbisch zouden zijn, prima.” (deelnemer 11, trans man, 34 jaar). Niet voor elke bi+ deelnemer is het 
even vanzelfsprekend om volledig open te kunnen zijn over hun identiteit. Zo vertellen enkele cis 
vrouwen dat zij aan cis hetero mannen met wie zij daten niet vertellen over hun biseksualiteit, omdat 
zij merken dat dat dan geseksualiseerd wordt en het gesprek naar trio’s geleid wordt (zie hoofdstuk 
4). Andere deelnemers merken op dat zij het zinvoller vinden om hun seksuele oriëntatie (explicieter) 
te benoemen als deze ook zichtbaarder wordt, als zij een relatie krijgen met iemand van dezelfde 
gender (eventueel naast hun relatie). Een belangrijke beslisfactor voor aan wie je het wel of niet 
vertelt, is de vraag hoe dichtbij iemand staat. Bij sommige deelnemers speelt de band met de 
 

Ik was altijd al niet standaard. Beleving van bi+ 31 
 
Hoofdstuk 4 – Ervaringen met stigma, discriminatie en sociale normen  
 
Dit hoofdstuk gaat in op de ervaringen van deelnemers met vooroordelen, discriminatie en stigma 
rondom hun bi+ zijn. Vrijwel alle deelnemers in het onderzoek geven aan negatieve ervaringen te 
hebben in hun (directe) omgeving, in relatie tot hun bi+ zijn. Deze ervaringen worden opgedeeld in a) 
stereotypen, vooroordelen en discriminatie, en b) (zelf)stigma/geïnternaliseerde bi-fobie.  
Daarnaast wordt ook omschreven hoe het gaat met de mentale gezondheid van deelnemers en of ze 
te maken hebben gehad met seksueel grensoverschrijdend gedrag. Tot slot eindigt het hoofdstuk 
met ervaringen van deelnemers binnen verschillende gemeenschappen waar ze onderdeel van 
(geweest) zijn.  
 
4.1 Stereotypen, vooroordelen en discriminatie  
Mononormativiteit 
Een veel voorkomend concept is mononormativiteit, dat gebaseerd is op de aanname dat iemand 
heteroseksueel of homoseksueel/lesbisch is en dat de seksuele identiteit gelinkt is aan de sekse of 
gender van iemands partner, en dat seksuele oriëntatie (en dus identiteit) onveranderlijk is.  Vrij veel 
deelnemers hebben een relatie die voor de buitenwereld heteroseksueel en/of monogaam oogt 
omdat zij en hun partners (van een ander gender) gezien worden als cis gender en hetero. Deze 
deelnemers hebben vrijwel allemaal meegemaakt dat zij niet herkend werden als bi+ persoon, en 
een enkeling ook niet in hun gender queer zijn (omdat dat vooral “binnenin zit”), tenzij hun daar zelf 
over begon. Zoals een cis vrouw over de invloed van dat soort heteroseksuele scripts vertelt: “Nee, ik 
krijg die vraag [naar seksuele oriëntatie] nooit, omdat ik er zo verschrikkelijk hetero uitzie van de 
buitenkant. Ik ben al 20 jaar bij mijn man, ik heb kinderen. Dat iedereen er zo vreselijk vanuit gaat dat 
ik nog nooit iets anders heb overwogen dan heteroseksualiteit. (…) Ja dus dat is het ingewikkelde 
denk ik.” (deelnemer 15, 38 jaar). Sommige deelnemers vinden het dus lastig, of moeilijk om niet 
direct herkend en gezien te worden als het gaat om hun bi+ zijn en  voelen zich daardoor ook 
onzichtbaar. Zo vertelt deze queer deelnemer: “Elke keer als ik op straat loop en ogenschijnlijk hetero 
ben, is dat een klein stukje van mijn eigen identiteit wat daarin niet gezien wordt (…) is onzichtbaar.” 
(deelnemer 16, 34 jaar) 
Bi+ erasure 
Nog een fenomeen waar deelnemers regelmatig mee geconfronteerd worden is de ‘uitwissing van 
hun bi+ zijn’, oftewel bi+ erasure. “Mensen denken altijd al: ik ben gay of juist niet.” (deelnemer 16, 
gender queer, 34 jaar) Sommige deelnemers krijgen te horen dat ze “gewoon gay” of “gewoon 
lesbisch” zijn, met name binnen LHBTQI+ gemeenschappen (zie paragraaf 4.5). Daarop aansluitend 
wordt het bi+ zijn als een fase gezien ‘die voorbij gaat’. Een cis vrouw kreeg van een ander te horen 
“[Naam Respondent] is eigenlijk hartstikke lesbisch, maar die durft niet uit de kast te komen.” 
(deelnemer 15, 38 jaar). In beide situaties geldt dat het bi+ zijn (volledig) ontkend wordt en daarmee 
ook de geloofwaardigheid van de seksuele identiteit van deze deelnemers. Er ligt een onderliggende 
aanname dat enkel monoseksuele aantrekking valide is. Bi+ deelnemers die in een (monogame) 
relatie zitten, krijgen nog meer te maken met het in twijfel trekken van hun seksuele identiteit, zoals 
in het voorbeeld van deze cis vrouw: “Het feit dat jij een keer een vriendin hebt gehad die terug is 
gegaan naar een jongen, betekent ook niet dat zij dan terug is gegaan (naar heteroseksueel zijn).” 
(deelnemer 17, 34 jaar). 
 
 

Ik was altijd al niet standaard. Beleving van bi+ 33 
 
zijn vanuit de omgeving. “Bij bi is het dan alsof het bij voorbaat al erotisch is.” (deelnemer 11, trans 
man, 37 jaar). Zij worden bijvoorbeeld geconfronteerd met het gedachtegoed dat ze enkel losse 
sekspartners zouden hebben, omdat ervan uit wordt gegaan dat bi+ personen ‘maar op iedereen 
vallen’. Een trans man vertelt dat er wel eens tegen hem gezegd is: “eh: ja, jij wilt gewoon alles, je 
kunt niet kiezen en, eh, of je wilt je nergens op vastleggen”. (deelnemer 11, 37 jaar). Dit 
gedachtegoed wordt versterkt wanneer bi+ personen meer dan één romantische partner hebben. Er 
wordt expliciet aangenomen dat deze relatie(s) zich voornamelijk richten op seks, of dat er per 
definitie buitengewoonlijke seks, zoals ‘trio’s’ en ‘seks buiten de relatie(s)’ plaatsvindt of dat de 
relatie ‘alleen maar over seks gaat’ (deelnemer 9, gender fluïde, 38).     
 Tot slot valt op dat vooral vrouwen en non-binaire deelnemers geseksualiseerd worden, 
(meestal) in relatie tot hun genderidentiteit. Een cis vrouw omschrijft dit in haar eigen woorden: “je 
hebt ook natuurlijk dat vrouwen mogen zoenen in het openbaar en dat wordt dan geseksualiseerd 
maar aan de andere kant word je er dus minder op afgerekend als in: het wordt een beetje 
toegejuicht, wat ook weer een ander probleem is” (deelnemer 3, 36 jaar). Het over-seksualiseren van 
vrouwen en non-binaire personen is een terugkerend patroon waar meerdere deelnemers tegen aan 
lopen en als vervelend ervaren. Deze aannames bevestigen het beeld dat stereotypes tegenover bi+ 
personen zich vooral richten op seksuele activiteiten en minder op liefde, intimiteit en romantische 
relaties.  
 
(On)betrouwbaarheid 
Een ander gedachtegoed dat sterk samenhangt met de seksualisering van bi+ personen is de 
overtuiging rondom hun (on)betrouwbaarheid. Meerdere deelnemers geven aan dat ze vooral 
binnen relaties niet serieus worden genomen en soms een gebrek aan vertrouwen ervaren, omdat er 
sterk vanuit wordt gegaan dat bi+ personen zouden vreemdgaan en ze ‘zich nergens aan willen 
vastleggen’. Zo geeft deze trans man aan: “En vaste partners, die nemen je vaak dan niet serieus of 
die, hè, want ja, dan ga je toch vreemd.” (deelnemer 11, 37 jaar). Enkele deelnemers lopen hier best 
wel tegen aan, omdat ze het gevoel krijgen zich constant te moeten verantwoorden, waardoor hun 
relatie niet valide aanvoelt. Dit is overigens niet van toepassing op elke deelnemer, omdat de meeste 
van hen een relatievorm hebben, waar zij zich voldoende prettig en comfortabel bij voelen. Alleen al 
vanwege hun bi+ zijn, gaat de omgeving ervan uit dat deelnemers hyperseksueel, onbetrouwbaar en 
niet loyaal zijn. Zo omschrijft deze trans man: “Gewoon zonder iets te doen was er überhaupt jaloezie 
op het feit dat het zo was, dus dan was ik niet te vertrouwen en kon ik eigenlijk ook geen vrienden 
hebben, want ja, je valt op allebei de seksen, dus je bent nergens, nergens mee te vertrouwen.” 
(deelnemer 11, 37 jaar) 
 
Discriminatie op andere kenmerken 
Er zijn meerdere deelnemers, die naast hun ervaring als bi+ zijn, ook te maken krijgen met 
vooroordelen en discriminatie rond andere kenmerken, zoals op grond van genderidentiteit of 
etniciteit. Bijvoorbeeld non-binaire personen die te maken krijgen met discriminatie, worden veelal 
geconfronteerd op gender non-conformerende- en lichamelijke kenmerken. “Dat er toch gezegd 
wordt: dit lichaam heb je gekregen van God. Dat je daar een andere identiteit aan geeft, betekent dat 
je niet accepteert wat jou gegeven is” (deelnemer 8, 41 jaar), aldus een genderfluïde deelnemer die 
aangeeft dat naast het in twijfel trekken van hun gender, ook een direct verband gelegd wordt tussen 
hun genderidentiteit en het lichaam.  
 

Ik was altijd al niet standaard. Beleving van bi+ 35 
 
komt mede vanwege (geïnternaliseerde) negatieve overtuigingen rondom het bi+ zijn en gebrek aan 
ruimte om deze gevoelen te kunnen uiten.  
  
Bi+ als zonde 
Enkele deelnemers benoemen dat ze hun bi+ zijn lange tijd als zonde hebben gezien of ervaren. In 
een aantal situaties heeft dit te maken met een (streng) religieuze achtergrond (zie paragraaf 2.2). 
Een cis vrouw met een religieuze achtergrond zegt hierover het volgende: “En ik wist dat [bi-zijn] dus 
wel mijn hele leven en had daar ook moeite mee omdat ik ook echt geloofde dat dat zondig was. Dat 
had ik helemaal geïnternaliseerd.” (deelnemer 3, 36 jaar). Verder geeft ze ook aan dat ze hierdoor 
voor een langere periode niet helemaal zichzelf kon zijn, wat te maken had met haar geloof in relatie 
tot haar bi+ identiteit: “Dus ik heb me best wel lang, ik denk een jaar of twee, toch een beetje raar 
gevoeld, een beetje awkward in het feit dat ik ook, ja, verliefd was op een meisje..”.  
 
Vervreemding 
Dat deelnemers zich ‘raar’, ‘vreemd’ en of ‘anders’ voelen, wordt vaak expliciet benoemd. In het 
voorbeeld van deze trans man die zegt: “Nu dan langzaam hoor ik het wat meer, maar zowel met 
mijn identiteit als mijn geaardheid, ik ben altijd een vreemde eend in de bijt geweest.” (deelnemer 11, 
37 jaar). Dit gevoel van ‘vervreemding’ wordt door enkele deelnemers gekoppeld aan hun bi+ zijn. Zij 
behoren niet tot gevestigde normen, waardoor ze het gevoel krijgen dat ze achterlopen in hun eigen 
proces, zoals bij deze cis vrouw: “Ik dacht dat ik gewoon raar was en dat mijn ontwikkeling 
achterliep.” (deelnemer 5, 37 jaar). 
 Het is een terugkerend patroon dat meerdere deelnemers negatieve associaties rondom hun 
bi+ zijn internaliseren, met als gevolg het in twijfel trekken van hun identiteit. Deze associaties 
ontstaan vanuit de ervaring van de omgeving die nog steeds uitgaat van heteronormatieve 
verwachtingen, binair denken en monoseksuele normen.   
 
4.3 Mentale gezondheid 
De negatieve ervaringen van bi+ deelnemers in dit onderzoek hebben impact op hen gehad. Een 
groot deel van de deelnemers geeft aan te maken hebben (gehad) met mentale- en/of fysieke 
gezondheidsklachten, maar linkt het niet meteen aan hun bi+ zijn. Maar er zijn ook deelnemers die 
wel expliciet benoemen dat hun welzijn negatief beïnvloed is door (reacties op) hun bi+ identiteit. Zo 
geeft een trans man aan dat hij, onder andere door zijn bi+ identiteit, zich niet altijd begrepen voelt 
door personen die niet dezelfde ervaring hebben. Hierdoor ontstond een gevoel van eenzaamheid: 
“Zelfs bij goede vrienden of wat dan ook, het wordt gewoon toch, ja, niet echt begrepen als het niet 
mensen zijn die het zelf ook ervaren of wat dan ook. Dat vind ik toch wel een eenzaam stukje.” 
(deelnemer 11, trans man, 37 jaar).  
Verder rapporteren deelnemers in dit onderzoek mentale gezondheidsproblemen, zoals 
depressie, angst en post-traumatische stress stoornis (PTSS), die niet direct gelinkt worden aan hun 
bi+ zijn. Deze mentale klachten worden omgeschreven in de context van andere 
levensgebeurtenissen, waaronder een familie instabiliteit, pestgedrag, criminaliteit en seksueel 
misbruik.   
 
 

Ik was altijd al niet standaard. Beleving van bi+ 37 
 
gemeenschap. “Nee. Ik pas bij geen enkele groep of gemeenschap echt.” (deelnemer 15, cis vrouw, 
38 jaar). Er zijn deelnemers die vanwege hun bi+ zijn uitsluiting ervaren, bijvoorbeeld binnen de 
LHBTQI+ gemeenschap. Meerdere deelnemers lopen tegen heteronormatieve, monoseksuele en 
binaire normen en hebben daarom het gevoel er niet bij te horen: “Gewoon, iedereen is heel 
gewoon. Ik ben niet gewoon helaas.” (deelnemer 17, cis vrouw, 34 jaar). Daarentegen zijn er ook 
deelnemers die aangeven juist wel prettig ervaringen te hebben binnen de kink/polyamoreuze  
gemeenschap, waar hun gedrag en gevoelens tot uiting komen. 
 
LHBTQI+ gemeenschap 
Van de vele gemeenschappen, wordt in dit onderzoek de LHBTQI+ gemeenschap het vaakst 
genoemd. Wat opvalt is dat de meeste deelnemers, op enkelen na, vooral negatieve ervaringen 
beschrijven. Wat duidelijk terugkomt bij hen is dat ze bijna allemaal te maken hebben gehad met 
vooroordelen en uitsluiting binnen de LHBTQI+ gemeenschap, op grond van hun bi+ zijn.  
 In hoofdstuk 3 werd al aangegeven dat bi+ identiteiten regelmatig ontkend worden door 
anderen. Vooral binnen LHBTQI+ gemeenschappen zijn er hier sterke aanwijzing voor. Zo kreeg een 
cis vrouw te horen dat ze “gewoon lesbisch” (deelnemer 3, cis vrouw, 36 jaar) zou zijn, terwijl een 
andere deelnemer die zich voorheen als vrouw presenteerde verteld werd dat ze “niet lesbisch 
genoeg” (deelnemer 11, trans man, 37 jaar) was. In beide gevallen wordt hun identiteit (volledig) 
ontkend, op grond van normatief- en monoseksueel gedachtegoed. Bi+ deelnemers voelen zich 
hierdoor niet altijd serieus genomen binnen de LHBTQI+ gemeenschap, zoals in het geval van deze 
deelnemer: “dus wat ik zei vanuit, en homo en lesbiënnewereld wel veel van: ja maar, jij hebt nog 
niet gekozen”. (deelnemer 4, cis man, 36 jaar). Verder zijn er ook enkele deelnemers die omschrijven 
geen positieve ervaringen te hebben binnen bi-gemeenschappen. Bijvoorbeeld deze cis vrouw geeft 
aan dat het op bi-feestjes “alleen maar op seks gericht is”, terwijl zij eerder behoefte heeft aan 
diepgang en gevoel (deelnemer 2, 37 jaar). Het overgrote deel van de deelnemers omschrijft echter 
weinig tot geen ervaring te hebben binnen bi+, pan of queer gemeenschappen, vooral omdat zij het 
idee hebben dat die er niet zijn. De behoefte om aan te aan te sluiten tot, of het opbouwen van een 
dergelijke gemeenschap is echter wel degelijk aanwezig.  
 
Uitsluiting heteroseksuele partner binnen LHBTQI+ gemeenschap 
Een andere vorm van uitsluiting waar bi+ deelnemers tegen aanlopen binnen de LHBTQI+ 
gemeenschap is gelinkt aan hun heteroseksuele cis partner. Zo geeft een non-binaire deelnemer aan: 
“De LHBT-gemeenschap heb ik heel lang een beetje het idee gehad dat ik daar niet in paste, omdat 
mijn primaire man een heteroman is. Mijn partnerkeuze, daar moet ik me blijkbaar voor schamen” 
(deelnemer 1, non-binair, 41). Het gaat er bij deze deelnemer om dat hun partner noch gezien noch 
erkend wordt. Hierdoor voelt de deelnemer als hun partner zich niet meer welkom binnen de 
LHBTQI+ gemeenschap.  
 Een soortgelijke onprettige ervaring omschrijft deze queer deelnemer: “Als ik een gay-bar 
binnenkom met mijn vrouw, dat is echt geen pretje. Dan bestaat zij namelijk ineens niet meer” 
(deelnemer 16, queer, 34). Het gevolg van deze uitsluitingsmechanismen is dat bi+ (en hun partners) 
zich geen onderdeel voelen van de LHBTQI+ gemeenschap, maar bijvoorbeeld eerder als bezoeker 
(van de canalpride in dit citaat): “Weet je, dan ben je daar, ben je het aan het vieren, maar dan voelt 
het heel erg alsof je een soort van ally bent en dat is toch anders dan dat het jouw feestje is.” 
(deelnemer 1, non-binair, 41)  
 
 

Ik was altijd al niet standaard. Beleving van bi+ 39 
 
Hoofdstuk 4 kernpunten 
 
Stereotypen, vooroordelen en discriminatie 
• Deelnemers worden regelmatig geseksualiseerd vanwege hun bi+ zijn. Dit komt het meest 
voor bij vrouwen, non-binaire personen en degenen die niet-monogaam zijn.   
• Deelnemers worden vanuit heteronormatieve en monogame kaders onbetrouwbaar en niet 
loyaal geacht om hun bi+ zijn. In enkele gevallen trekken ze daardoor hun zelfbeeld in twijfel.  
• Deelnemers worden niet gezien of erkend als bi+ in hun omgeving. Enerzijds voelen zij zich 
onzichtbaar en anderzijds wordt hun bi+ zijn uitgewist.  
• Bi+ mannen in heteronormatieve omgevingen ervaren een gevoel van sociale onveiligheid, 
waardoor ze ook niet altijd open hun zijn over hun seksuele oriëntatie. 
• Er heerst een dubbele seksuele- en gender moraal tussen mannen en vrouwen: het bi+ zijn 
wordt bij vrouwen omschreven als ‘sexy’ en bij mannen als ‘vies’. 
• Er zijn ook deelnemers die discriminatie ervaren op andere kenmerken, bijvoorbeeld op 
grond van gender identiteit of etnische achtergrond.  
Zelfstigma 
• Als gevolg van de negatieve ervaringen internaliseren sommige deelnemers de heersende 
stereotypen, denkbeelden en monoseksuele en binaire normen, wat leidt tot het bi+ zijn 
afkeuren, als zonde ervaren, of interne vervreemding. 
  
Mentale gezondheid 
• Deelnemers beschrijven verschillende mentale gezondheidsproblemen, maar linken het  
meestal niet direct aan hun bi+ zijn. Het valt echter niet uit te sluiten dat er wel een degelijke 
relatie is tussen deze twee factoren.  
 
Seksuele grensoverschrijding 
• Seksuele grensoverschrijding komt bij het vaakst (maar niet uitsluitend) voor bij cis vrouwen 
en non-binaire deelnemers , variërend van nageroepen worden op straat tot aan (poging tot) 
aanranding. De daders in dit onderzoek zijn meestal cis mannen.  
 
Gemeenschappen 
• Binnen de LHBTQI+ gemeenschap krijgen enkele deelnemers te maken met het uitwissen van 
hun bi+ zijn, als gevolg van monoseksuele normen.  
• Bi-feestjes worden enkel omschreven als seksueel beladen, terwijl deelnemers behoefte 
hebben aan een bredere bi+ gemeenschap met meerdere uitgangspunten. 
• Verder vindt uitsluiting ook plaats bij deelnemers met een heteroseksuele partner, of zij die 
zich als non-binair identificeren.  
• Er zijn ook enkele deelnemers die moeite hebben om een plek te geven aan hun bi+ zijn 
binnen een religieuze of spirituele gemeenschap, waardoor ze (meestal) afstand nemen van 
het geloof. 
• Binnen de poly/kink gemeenschap beschrijven deelnemers voornamelijk positieve ervaringen 
waarin kernwaarden, zoals respect en openheid, centraal staan. 
  
 

Ik was altijd al niet standaard. Beleving van bi+ 41 
 
Hoofdstuk 5 – Navigeren van sociale normen en oordelen  
 
In dit hoofdstuk beschrijven we hoe mensen omgaan met de sociale normen en oordelen. Veel 
deelnemers geven aan ‘buiten de boot te vallen’ of geen aansluiting te vinden tot bestaande 
gemeenschappen. Ook krijgen deelnemers te maken met verschillende vormen van stereotypen, 
vooroordelen en discriminatie rondom hun bi+ zijn (zie hoofdstuk 4). Leven in een monoseksuele, 
heteronormatieve samenleving vraagt van bi+ personen dat ze bewust en onbewust strategieën 
ontwikkelen om zich te verhouden tot de mensen om hen heen. Sommige strategieën zijn 
versterkend (zoals gelijkgestemden zoeken), andere strategieën zijn een tijdlang nodig of nuttig maar 
na een tijdje beperkend (zoals een dubbelleven leiden of heel selectief open zijn) of zijn destructief 
(zoals een verslaving). 
De strategieën fluctueren, al naar gelang de eigen ontwikkeling en levensfase van mensen, 
maar ook passend in de ruimte die mensen ervaren in hun sociale context (bijvoorbeeld de sfeer op 
het werk of de mate van acceptatie in de (schoon)familie). In de verhalen die de deelnemers 
vertellen, zijn zes strategieën te onderscheiden: (1) conformeren aan hetero- en monoseksuele 
normen, (2) voor jezelf opkomen, (3) breken met mensen die je niet accepteren, (4) behoedzaam 
navigeren, (5) een dubbelleven leiden en (6) activisme. Hieronder lichten we ze toe. 
 
5.1 Conformeren aan hetero- en monoseksuele normen 
Uit de ervaringen van verschillende deelnemers blijkt dat ze eerder in hun leven geprobeerd hebben 
om zich te conformeren aan heteronormatieve en monoseksuele normen. Een queer vrouw: “dat 
was in de lesbische scene ook een ding, echt the top and the bottom en dat vond ik altijd heel irritant. 
Ik vond het irritant, maar ik conformeerde me wel soort van naar die hokjes.” (deelnemer 6, 34 jaar). 
Een trans man beschrijft dat hij voor lange tijd geprobeerd heeft om zich te conformeren aan de cis 
gender- en heteronormen om er toch bij te kunnen horen: “Ik heb altijd heel erg geprobeerd om me 
te conformeren om dan toch maar ergens aan te haken. Maar dat lukte dan voor zo lang en dan 
kwam toch weer dat innerlijke weer. Je kunt het maar zo lang onder water drukken, zeg maar, en dan 
komt het weer twee keer zo hard naar boven” (deelnemer 11, 37 jaar). Een aantal deelnemers hield 
hun bi+ oriëntatie jarenlang verborgen voor de omgeving en een aantal heeft ook geprobeerd om 
hun identiteit te onderdrukken of ervan af te komen. Zo beschrijft dezelfde trans man “Ik ben zelfs 
nog zover gegaan dat ik een hele uitstap heb genomen in de kerkelijke wereld, echt bijbelschool, in 
Amerika gaan dienen, allemaal, ja, dat ik gewoon echt bij een anti-transrally uitkwam en zo, en dat ik 
echt bij mezelf dacht van: ja, nu moet je echt stoppen”. Hiernaast zijn er ook andere vermijdende 
strategieën ingezet als poging om af te komen van hun bi+ identiteit, zoals “hard genoeg werken en 
hard genoeg sporten” (deelnemer 8, genderfluïde, 41 jaar).  
 
5.2 Voor jezelf opkomen  
Deelnemers benoemen het belang van agency, oftewel regie en controle hebben over je eigen 
lichaam en je verhaal naar buiten.  Vaak volgt dit bij de deelnemers op een periode van tweestrijd, 
tussen wat ze voelen en wat van hen verwacht wordt, of tussen het voortzetten van een huwelijk en 
het losbreken daaruit. Een queer vrouw beschrijft haar worsteling met het gevoel te moeten kiezen 
tussen haar queer zijn en haar (gelovige) familie: “En dat was ook heel raar, want het was heel erg: 
kies een kant. En op een gegeven moment ging ik zo mee in een initiële teleurstelling, dat op een 
gegeven moment had ik daar gewoon genoeg van en toen heb ik gewoon gezegd: ik kies voor mezelf, 
 

Ik was altijd al niet standaard. Beleving van bi+ 43 
 
Naarmate deelnemers meer voorbeelden zagen en verhalen hoorden waarin ze zich herkenden, via 
sociale media en ontmoetingen, zagen ze ook meer wat er mis was met hoe hun omgeving hen 
behandelde. “Dus met het zien van: o, het kan ook zo, het kan ook liefdevol, het kan ook, hè, het is 
gewoon volledig normaal. Ja, dus het wel heel bewust kiezen, ja, wat ik nog binnen laat en ook wat ik 
lees. Dus ook niet meer bij mensen komen die jou afwijzen, heel simpel, en heel lastig, maar ja. Ja, 
alles nieuw maken.“ (deelnemer 11, trans man, 37 jaar) 
 
5.4 Behoedzaam navigeren 
De negatieve reacties die soms volgen op openheid over bi+ zijn of over polyamorie maken dat veel 
deelnemers selectief zijn in wie ze wat vertellen, om zichzelf te beschermen (zie hoofdstuk 3). Ook 
houden sommige deelnemers aspecten achter, om anderen niet voor het hoofd te stoten of te 
shockeren. Een genderfluïde deelnemer vertelt over polyamorie: “Ik denk dat ik het wel verberg als ik 
het gevoel heb dat de ander het niet wil horen.” (deelnemer 9, 38 jaar). Naast zwijgen, zijn er 
verschillende subtiele strategieën die door deelnemers worden toegepast om hun bi+ zijn zichtbaar 
te maken zonder directe confrontatie. Deelnemers laten bijvoorbeeld via likes op social media zien 
dat ze de LHBTQI+ wereld steunen. Een cis vrouw die een relatie met een man heeft en zich als 
bi/panseksueel identificeert, vertelt: “Als mensen gewoon kijken dan zien ze wat ik like. En ik maak er 
in die zin dan geen geheim van als mensen het aan me vragen, dan vertel ik het gewoon. Maar ik heb 
altijd zoiets van: ik ga ook niet op het dak staan en roepen: ik heb een man!” (deelnemer 2, 37 jaar).  
Deelnemers voelen zich soms overvallen door mensen die heel directe vragen stellen over 
hun seksleven en hebben niet altijd een antwoord paraat. Veel deelnemers geven aan dat ze hun 
omgeving moeten uitleggen wat bi+ zijn is en daarbij op allerlei vooroordelen stuitten (zie hoofdstuk 
4). Maar het kan ook voldoening geven als de uitleg ertoe leidt dat hun omgeving beter gaat 
reageren en de weg vrijkomt voor anderen om ook opener te zijn. Zo vertelt een deelnemer dat ze 
verandering ziet in haar omgeving als ze uitleg geeft over haar polyamoreuze relaties: “Ik merk ook 
dat als ik het dan een keer heb uitgelegd en die mensen spreek ik vaker daarover of ze horen dan daar 
vaker over, dat ik ook merk: o, ja, ze wennen daar heel snel aan en dan snappen ze het ook. Is ook 
leuk dan hoe meer mensen ik het uitleg, hoe makkelijker het dan wordt voor anderen ook. Omdat 
meer mensen daarover weten.” (deelnemer 9, gender fluïde, 38) 
Deelnemers met kinderen houden er ook rekening mee dat hun openheid over bi+ zijn of 
over polyamorie, gevolgen kan hebben voor hoe de buitenwereld zich opstelt naar de kinderen. Zo 
vertelt een cis vrouw die naast haar relatie met een man graag een relatie met een vrouw wil, dat ze 
er rekening mee houdt waar ze heen gaat verhuizen: “Als ik daar ga wonen in een heel erg gelovig 
dorp en wij mochten ooit iemand tegenkomen, dan heb je een hele bijzondere situatie natuurlijk voor 
de standaardbegrippen zeg maar. Dus ja, ga ik dat de kinderen aandoen? Ik zou het wel aandurven in 
die zin van: ja het is zo, dus helaas, maar ik heb niet alleen met mezelf te maken. Ik heb ook met de 
kindjes te maken...” (deelnemer 2, 37 jaar) 
Diverse deelnemers zijn opgegroeid in een streng christelijke omgeving, waar niets denkbaar 
of acceptabel was buiten het heteroseksuele, monogame huwelijk. In de uiting van hun seksuele 
oriëntatie houden deelnemers rekening met hun omgeving. Ze willen zo min mogelijk schade aan de 
relaties met hun familie toebrengen. In de LHBTQI+ gemeenschappen ligt de focus juist op uit de kast 
komen en vaak op lesbisch of homoseksueel zijn. Er zijn veel minder verhalen over mensen die bi+ 
zijn. Dit maakt dat sommige deelnemers zich in beide werelden niet goed begrepen voelen en het 
gevoel hebben overal te moeten manoeuvreren. Een cis vrouw die opgegroeid is in een 
gereformeerde omgeving vertelt: “Het was best een geworstel om uit te vinden van hoe wil ik nou 
 

Ik was altijd al niet standaard. Beleving van bi+ 45 
 
• Een strategie is conformeren aan heteronormatieve en monoseksuele normen, door hun bi+ 
zijn te verbergen of te onderdrukken. 
• Voor jezelf opkomen en daarmee je gevoelens uiten is een strategie die door deelnemers 
wordt toegepast, mits zij (sociaal en emotioneel) daartoe in staat zijn. De ene doet dat door 
de omgeving te confronteren, terwijl de ander speelt met stereotypen, make-up en kleding.     
• Veel deelnemers nemen afstand van mensen in hun omgeving die oordelend of 
stigmatiserend reageren, om zichzelf te beschermen.  
• Mensen passen ook subtiele strategieën toe (zoals likes op social media) om hun bi+ zijn 
kenbaar te maken, zonder directe confrontatie aan te gaan.  
• Soms kiezen mensen ervoor een tijd een dubbelleven te leiden en twee werelden gescheiden 
te houden.   
• Tot slot zijn er ook deelnemers die activistisch zijn, waarmee ze zich op hun eigen manier 
naar buiten kunnen uiten en een bijdrage kunnen leveren aan de bi+ gemeenschap. 
 
 
 
 
 
 
  
 

Ik was altijd al niet standaard. Beleving van bi+ 47 
 
Hoofdstuk 6 – Individuele hulp en sociale verandering  
 
Bi+ zijn is voor de meeste deelnemers geen vanzelfsprekendheid. Sommigen horen pas als ze 
volwassen zijn dat biseksualiteit en bi+ bestaat. Anderen weten het al lang van zichzelf, maar doen er 
jaren over zichzelf te accepteren en de ruimte te nemen om te verkennen hoe ze hun seksuele 
oriëntatie vorm willen geven (zie hoofdstuk 2 en 3). In dit hoofdstuk beschrijven we wat deelnemers 
nodig hadden of hebben in dit proces, aan sociale steun, verhalen en informatie of therapeutische 
hulp. Ook beschrijven we welke sociale verandering nodig is, in de ogen van de deelnemers, om de 
samenleving meer ‘bi+ vriendelijk’ te maken.  
 
6.1 Hulp en ondersteuning 
Sociale steun van mensen dichtbij 
Deelnemers geven aan dat de reactie van mensen die heel dichtbij staan, zoals iemands’ partner, 
familie, vrienden, ontzettend belangrijk is in de periode waarin iemands zelfacceptatie aan het 
groeien is. Bij verschillende deelnemers is het vinden van een nieuwe partner die wel openstaat 
tegenover bi+ zijn of zelf bi is, daarom de start van hun verkenning van bi+ zijn (zie hoofdstuk 3). 
Deelnemers zijn op zoek gegaan naar mensen om hen heen bij wie ze hun emoties kunnen uiten.  Zo 
geeft deze cis vrouw aan hoe belangrijk het voor haar was om haar emoties bij een vriendin te 
kunnen uiten, zonder daarop afgewezen te worden: “En daar was ook ruimte voor bij haar. Ik weet 
wel dat ik echt voelde ‘dit is echt een heel belangrijk moment’. Toen heb ik het geaccepteerd door er 
open over te zijn. Tegen iemand. Geaccepteerd worden door iemand die je niet afwijst.” (deelnemer 
3, 36 jaar). Ook andere emotionele reacties, zoals ‘boos worden’ of juist ‘grappen maken en lachen’ 
komen ter sprake. Het gaat er niet zozeer om wat voor emoties dit zijn, maar vooral dat die veilige 
ruimte en omgeving er zijn om deze emoties te kunnen uiten.  
Anderen beschrijven vooral wat ze gemist hebben aan reacties in hun omgeving, zoals deze 
deelnemer: “Dus misschien op dat moment wel, als ik terugkijk, als is het gewoon iemand die gewoon 
kon zeggen: ‘Hé, het is oké.’. Dus ik denk dat ik toen wel meer steun had kunnen krijgen.” (deelnemer 
6, cis vrouw, 34 jaar). Deze vrouw beschrijft hoe haar ouders haar later wel steunden naar de rest 
van de familie en hoezeer dit haar goed deed: “doordat mijn ouders heel erg achter me zijn gaan 
staan, ik kan natuurlijk niet zeggen dat ze alles misschien snappen in dat opzicht, omdat ze gewoon, 
ja, gelovig, hetero, een beetje, ja, standaard familie zijn. Maar ik weet gewoon dat er een hele grote 
tak van de familie is, die staat niet achter mijn huwelijk of mijn relatie, omdat ze gewoon vinden dat 
het [niet hetero zijn] een keuze is.” Sommige deelnemers geven aan dat ze minder vrienden 
overhouden, maar wel vrienden waar ze een hechtere band mee hebben gekregen: “Ja, van de 
trouwe vrienden om het zo maar te zeggen. Dat zijn er een handjevol dat uiteindelijk zijn 
overgebleven. Pff, tien jaar geleden had ik echt vijftig, zestig vrienden wat dat betreft. 
Verjaardagsfeestjes, dan moest ik de kroeg afhuren om iedereen maar onder te kunnen brengen.” 
(deelnemer 8, genderfluïde, 41 jaar). 
 
Vriendengroepen 
Bi+ deelnemers beschrijven vaak positieve ervaringen binnen hun eigen vriendengroepen. Hierin ligt 
de focus vooral ligt op een gemeenschappelijke identiteit die de groep bindt. Binnen 
vriendengroepen gaat het vooral om samenkomsten en ontmoetingen, waarin vriendschappelijke 
relaties centraal staan met de meest dichtstbijzijnde personen of personen die elkaar wat langer 
 

Ik was altijd al niet standaard. Beleving van bi+ 49 
 
kader, dat, wat niet mocht. Maar ik dacht wel: o, dit is, dit is het.” (deelnemer 3, cis vrouw, 36 jaar). 
Naast informatie, helpen de levensverhalen die mensen online delen ook. Een queer deelnemer 
geeft aan dat educatieve accounts van anderen op insta veel hielpen om zichzelf anders te gaan zien. 
Een andere cis vrouw heeft de nodige kennis opgedaan door te lezen en te schrijven, waarin ze ook 
nog haar creativiteit kwijt kon: “Ik heb eigenlijk gewoon heel veel gelezen en ik heb er ook artikelen 
over geschreven. Observeren, kijken, met mensen praten en ontdekken dat er veel meer 
mogelijkheden zijn.” (deelnemer 3, 36 jaar).  
 
Therapie 
Veel mensen hebben op gegeven moment hulpverlening gezocht, variërend van psychologen tot 
psychotherapeuten. De deelnemers zijn wisselend in de mate van tevredenheid over de therapie. 
Sommigen hebben er heel veel aan gehad in hun traject van zelfacceptatie, terwijl anderen zich 
slecht begrepen voelden. Een cis vrouw die veel aan de therapie heeft gehad vertelt wat het haar 
bracht: “Ik heb ook echt EMDR en zo gedaan over verschillende dingen. En bij mij zit het vervlochten 
met het afscheid nemen van een geloof. Het was ineens van: o, ik ben niet een slecht en zondig mens, 
maar ik ben gewoon goed zoals ik ben.” (deelnemer 3, 36 jaar). 
 Het is niet altijd eenvoudig om een goede therapeut te vinden, wat een non-binaire, queer 
deelnemer doet verzuchten: “Waar vind ik een psycholoog die dit snapt?” (deelnemer 1, 41 jaar). Het 
ontbreekt aan een databank met goede adressen, stellen deelnemers.  
  
Spiritualiteit 
Sommige deelnemers hebben veel baat gehad bij verschillende soorten spiritualiteit. Zo vertelt een 
genderfluïde deelnemer dat yoga na een lange zoektocht meer zelfacceptatie bracht: “Yoga heeft 
voor mij heel veel gedaan. Om op dat moment, dat half uurtje op de mat, die vrede in mezelf te 
voelen. En dat heeft uiteindelijk het hele proces in gang gezet. Toen kwam ook plotseling van, 
eigenlijk een beetje stapje voor stapje, dat ik opeens zoiets had van: ik weet wie ik ben. En ik heb daar 
vrede mee en ik accepteer dat van mezelf. “(deelnemer 8, 41 jaar). 
 
6.2 Sociale verandering 
Het welzijn van mensen die zich als bi+ identificeren, hangt erg samen met de omgeving waarin 
mensen opgroeien en leven, van de vooroordelen, uitsluiting en het stigma waar mensen mee te 
maken krijgen, of aan de andere kant juist de acceptatie en vertegenwoordiging die er mogelijk is. 
Daarom kijken we in dit onderzoek niet alleen naar individuele veerkracht en strategieën om te 
navigeren, maar ook naar veranderingen die nodig zijn in de samenleving, om het welzijn van bi+ 
mensen te vergroten. Deelnemers hebben last van de sociale normen die er zijn, rond 
heteroseksualiteit, monoseksualiteit, binaire genders en monogamie. Deze sociale normen maken 
dat ze zich een uitzondering voelen, dat ze steeds van alles moeten uitleggen en zich moeten 
verantwoorden. Het zou zoveel prettiger zijn als mensen met een open blik naar je kijken, vertelt een 
cis vrouw: “Dat er niet zo standaard vanuit gegaan wordt dat het blijkbaar wel zus of zo zit. Of als je 
een andere relatie hebt naast een relatie dat dat dan is: o dan ga je dus scheiden? Of dan vind je 
elkaar niet leuk genoeg meer. Weet je en dat heeft niet alleen maar te maken met heteroseksualiteit 
of homoseksualiteit denk ik, maar in zijn algemeenheid. Ik zou wel willen dat daar meer ruimte in 
zat.” (deelnemer 15, 38 jaar). 
‘Nederland is niet zo vooruitstrevend als vaak gedacht wordt’, stellen de deelnemers. Veel 
deelnemers ervaren zelfs dat het steeds lastiger wordt om buiten de hokjes te vallen. Een 
 

Ik was altijd al niet standaard. Beleving van bi+ 51 
 
krijgt, is een dragqueen. Maar dat is niet een ding, snap je? Het normaliseren. En dat kan de cultuur 
nog echt nog zoveel gebruiken.” (deelnemer 16, gender queer, 34 jaar) 
 
Aanbeveling 3) Betere voorlichting op school 
Goede voorlichting op scholen wordt door diverse deelnemers genoemd als belangrijke stap naar 
verandering. “Leer onze kinderen dat het gewoon is. Dat het normaal is, dat ervoor uitgekomen mag 
worden. En dat erover gepraat kan worden.” (deelnemer 10, cis vrouw, 38 jaar). Een andere 
deelnemer stelt dat het een groot gemis was, tijdens zijn schooltijd. Er is veel te verbeteren aan 
seksuele en relationele vorming, stelt hij: “En het zou dan mooi zijn als biseksualiteit daar ook in 
meekomt, dus dat er gewoon al vroeg wordt gezegd van: dat is ook gewoon een normale geaardheid 
die er nu eenmaal bij past. Dus het kan op veel vlakken gemakkelijker voor mensen gemaakt 
worden.” (deelnemer 11, trans man, 37 jaar) 
 
Hoofdstuk 6 kernpunten  
 
Hulp en ondersteuning 
• Deelnemers vinden steun van mensen die dichtbij staan, zoals familie, vrienden en partners, 
maar ook gelijkgestemden ontzettend belangrijk ter bevordering van het acceptatieproces. 
• Deelnemers hebben een (sterke) behoefte aan zowel ervaringsverhalen als het opdoen van 
feitelijke kennis en informatie over bi+ zijn.  
• Veel deelnemers hebben therapie gehad en beschrijven wisselende ervaringen, van ‘zich niet 
begrepen voelen’ tot aan ‘veel aan gehad’. Ook kan spiritualiteit, zoals yoga, veel bieden.   
Sociale verandering 
• Er wordt nog veel in hokjes gedacht en er is niet zoveel ruimte om daarbuiten te treden. 
Voorbeelden zijn heteroseksualiteit, mononormativiteit, binair denken en monogamie; 
normatieve kaders maken die maken dat deelnemers het gevoel hebben er niet bij te passen. 
• Aanbevelingen die volgens deelnemers effectief zijn om welzijn van bi+ personen te 
vergroten zijn i) zichtbaarheid, ii) voldoende representatie en normalisatie van bi+ personen 
en iii) bi+ inclusieve voorlichting op scholen.  
 
  
 

Ik was altijd al niet standaard. Beleving van bi+ 53 
 
Hoofdstuk 7 – Discussie en conclusies 
 
Ontwikkeling seksuele en relatie oriëntatie  
Voor vrijwel alle deelnemers is het ontdekken van en uiting geven aan hun bi+ zijn een proces 
geweest van vele jaren, dat nog steeds in beweging is. Deelnemers die in streng (Christelijke) 
omgevingen opgroeiden, ervoeren meer uitdagingen hierbij. Dit is in lijn met onderzoek onder 
lesbische en homoseksuele mensen uit streng Christelijke groepen, zowel internationaal als in 
Nederland (Barnes & Meyer, 2012; Ganzevoort, van der Laan & Olsen, 2011; Van Bergen en van 
Lisdonk, 2011). We hebben geen aanwijzingen dat er vanuit een religieuze achtergrond van 
deelnemers specifiek kritiek kwam op bi+ seksualiteit, veelal lijkt het erop dat vanuit deze religieuze 
gemeenschappen alle niet heteroseksuele vormen van liefde en/of relaties op weersstand, 
vergelijkbaar bij wat Maliepaard (2020a) beschrijft over hoe het denken en doen van romantische 
partners beïnvloed worden door mononormativiteit en de institutionalisering van monogamie.  
Opvallend is dat vooral een aanmoedigende en begripvolle partner een belangrijke rol lijkt te 
vervullen in het ontdekken en vormgeven aan de bi+ oriëntatie. De relevantie van de houding van de 
partner van bi+ personen voor hoe zij zichzelf verhouden tot hun bi+ zijn, sluit aan bij eerder 
onderzoek (Baumgartner, 2017; Hayfield et al., 2018).  Daarnaast valt op dat genderfluïde, 
transgender of non-binaire bi+ personen vertellen dat het beter begrijpen van hun genderidentiteit 
en de manier waarop zij hier uiting aan willen geven voor hen eigenlijk een complexer proces is 
geweest dan hun bi+ zijn. Mogelijk hangt dit samen met de grotere zichtbaarheid naar buiten toe van 
een transgender of non-binaire genderidentiteit in vergelijking met een doorgaans behoorlijk 
onzichtbare bi+ oriëntatie (Maliepaard, 2020b). Het kan ook zijn dat genderidentiteit zo belangrijk is 
voor iemands welzijn en zelfbeeld dat seksualiteit en seksuele oriëntatie (tijdelijk) naar de 
achtergrond schuift. De zichtbaarheid en erkenning van transgender, genderfluïde en non-binaire 
genderidentiteiten is pas recent begonnen (Lee & Kahn, 2019). 
 
Het uitgangspunt van de seksuele scripttheorie is mensen seksueel gedrag aanleren door 
cultureel beschikbare boodschappen die laten zien wat seksualiteit inhoudt, hoe deze beleefd zou 
moeten worden en hoe je je zou moeten gedragen in seksuele ontmoetingen (Simon en Gagnon, 
1984; Frith and Kitzinger, 2001). Uit het feit dat deelnemers in deze studie geen voorbeelden kenden 
van bi+ personen of bi+ levenslopen toen zij opgroeiden, kan afgeleid worden dat er geen culturele 
positieve boodschappen of leefwijzen rond bi+ beschikbaar waren en dat er geen verbale, non-
verbale en visuele aanwijzingen waren waarmee bi+ zichtbaar wordt gemaakt (Maliepaard 2018). In 
combinatie met mononormativiteit werd de ontwikkeling van seksualiteit en relaties rondom het bi+ 
zijn uitgewist. Desondanks hebben vrijwel alle deelnemers aan deze studie in de loop der jaren wel 
hun bi+ zijn uiteindelijk weten te ontwikkelen. We hebben een aantal seksuele scripts waargenomen 
(in ideaal en/of praktijk) die verweven lijken te zijn met bi+ zijn (hoewel deze scripts niet exclusief 
voorkomen onder bi+). Dit betreft: (1) monogame relatie, (2) polyamorie in verschillende vormen, (3) 
open relatie met ruimte voor seks met anderen en (4) singles. In overeenstemming met de seksuele 
script theorie (Bowleg, 2015) zijn de bi+ deelnemers die wij spraken geen passieve ontvangers van 
culturele scenario's, maar actieve scriptsschrijvers die vormgeven aan hun (bi+ gerelateerde) 
seksuele scripts, waarmee ze heteronormatieve en monosekuele normen proberen te doorbreken. 
 
 

Ik was altijd al niet standaard. Beleving van bi+ 55 
 
Hequembourg, 2014; Callis, 2013). Dit zijn ook de groepen die het meest te maken krijgen met 
seksueel grensoverschrijdend gedrag. Uit eerder onderzoek is bekend dat seksuele victimisatie het 
vaakst voorkomt onder biseksuele vrouwen, vergeleken met lesbische- en heteroseksuele vrouwen 
(Nikkelen et al., 2019). Op grond van deze studie is niet te duiden dat het geweld direct gelinkt is aan 
de seksuele oriëntatie van deelnemers, maar lijkt er een samenhang te zijn tussen meerdere 
(onderliggende) factoren (zoals voorgeschiedenis van onveilige jeugd en jeugdtrauma’s). In dit 
onderzoek geven vrouwen aan dat de daders van seksuele grensoverschrijding voornamelijk mannen 
zijn, die zich zonder consent geroepen voelen tot het objectiveren van vrouwen. Dit is het resultaat 
van heteronormatieve gender ongelijkheid, waarin vrouwen symbolisch worden neergezet als 
erotisch object die ondergeschikt zijn aan mannen, oftewel de male gaze (Van Lisdonk, 2018). 
Mannen aan de andere kant , worden niet in dezelfde mate geobjectiveerd als vrouwen (de 
afwezigheid van een female gaze).  
Voor mannen in dit onderzoek geldt een ander patroon: zij worden geconfronteerd met 
haatreacties rondom homoseksualiteit en er wordt van hen verwacht (nog meer) te conformeren aan 
dominante masculiene normen. Deze normen worden ook wel hegemonic masculinity genoemd, 
waarin het ideaalbeeld van ‘mannelijkheid’ bestaat uit bepaalde eigenschappen die vooraf 
geconstrueerd zijn (Valkonen & Hänninen 2012). Uit eerder onderzoek weten we dat mannen die 
zich distantiëren van masculiene normen meer te maken krijgen met afwijzing dan vrouwen die zich 
distantiëren van feminiene normen (Bem, 2000). Bi+ mannen moeten navigeren tussen enerzijds het 
openlijk willen uiten van hun bi+ gevoelens en anderzijds hegemonic masculinity, wat status geeft 
binnen heteronormatieve omgevingen. Het gevolg is dat bi+ mannen belemmerd worden in zowel 
hun gender als seksuele expressie. 
 Andere mechanismes waar deelnemers mee te maken krijgen in dit onderzoek zijn de 
onzichtbaarheid van het bi+ zijn en het (actief) uitwissen van hun bestaan; bevindingen in lijn met 
eerder onderzoek naar bi+ vooroordelen (Callis, 2013; Brewster & Moradi, 2010). In dit onderzoek 
komt sterk naar voren dat het uitwissen regelmatig plaatsvindt binnen de LHBTQI+ gemeenschap, als 
gevolg van monoseksueel denken, of juist niet voldoen aan stereotyperende kenmerken en 
verwachtingen rondom het bi+ zijn (“niet bi+ genoeg”). In de gevallen waar dit plaatshad, bleek het 
lastig voor deelnemers om aansluiting te vinden tot de betreffende gemeenschap en het gevoel te 
krijgen erbij te horen. Het heeft het moeilijker gemaakt om een voorstelling te kunnen maken van 
(volwaardige) acceptatie en aansluiting. Het is hiermee ook de vraag of bi+ zijn (al) een legitieme plek 
heeft binnen de LHBTQI+ gemeenschap. In de studie van Van Lisdonk & Keuzenkamp (2017) zijn er 
indicaties dat onzichtbaarheid van bi+ personen niet zozeer een consequentie is van weinig 
relevantie of verlangen om er open over te zijn, maar dat er een gebrek is aan ruimtes waar bi+ 
personen openlijk zichzelf kunnen zijn. Uit dit onderzoek is ook te concluderen dat bi+ personen een 
groot gemis ervaren aan veilige ruimtes, en meer specifiek bi+ gemeenschappen, waarin zij zichzelf 
kunnen zijn zonder zich te hoeven verantwoorden voor hun bestaan.   
Bevindingen rondom uitsluiting van bi+ personen zijn consistent met eerder onderzoek, 
waarin ervaring met vooroordelen tegenover bi+ personen, meer specifiek bi+ fobie en 
(geïnternaliseerde) stigma, geassocieerd zijn met verslechterde mentale gezondheid (Baams et al., 
2021; Mereish et al., 2017). In het huidige onderzoek geven de meeste deelnemers aan ook te maken 
te hebben met mentale gezondheidsproblemen, maar plaatsen ze dit in de context van andere 
levensgebeurtenissen, zoals jeugdtrauma’s en seksueel misbruik. In lijn met eerder onderzoek is het 
echter niet uit te sluiten dat mentale gezondheid sterk gelieerd is aan onderliggende factoren 
rondom het bi+ zijn. Om meer hierover te weten te komen is een intersectionele benaderingswijze 
 

Ik was altijd al niet standaard. Beleving van bi+ 57 
 
Het is dus zeker denkbaar dat we een deel van de bi+ groep niet gesproken hebben: mensen die 
twijfelen over hun bi+ zijn en/of die zichzelf niet als bi+ (willen) labelen of die hun bi+ zijn verborgen 
houden voor hun partner en/of omgeving. Ook mensen die een partner hebben die hun bi+ zijn niet 
steunt, zullen zich wellicht minder snel aanmelden voor onderzoek. 
 
Online deelname 
Vanwege de coronacrisis hebben de interviews allemaal online plaatsgevonden. Ondanks de vele 
voordelen van online deelname, kent het ook zijn beperkingen. Zo is het bijvoorbeeld moeilijker voor 
de onderzoekers geweest om zorgvuldig te kunnen reageren op emotionele en heftige verhalen (en 
reacties) van de deelnemers. Met name non-verbale communicatie wordt enigszins belemmerd, 
waardoor de interactie ook wat stroever verloopt dan op een fysieke afspraak. Bovendien zijn er 
twee deelnemers die schriftelijk hebben deelgenomen, omdat ze online deelname te spannend 
vonden en zich makkelijker konden uiten op papier. Hierdoor was er geen ruimte om door te vragen 
tijdens de interviews.    
 
Leeftijdsgroep 
Omdat er een weloverwogen keuze is gemaakt om een leeftijdsgroep van dertigers en begin 
veertigers te interviewen, heeft dit rapport geen ervaringen kunnen optekenen van jongere (18-25) 
en oudere (50+) bi+ personen die zich mogelijk op een andere manier verhouden binnen het gender- 
en seksuele spectrum, ten opzichte van de huidige leeftijdsgroep. 
 
Grootte van de onderzoeksgroep 
Onze onderzoeksgroep is bescheiden qua omvang, deze bestond uit 17 personen. Daarom  is enige 
voorzichtigheid geboden bij de informatie die gebaseerd op analysen waarin bepaalde subgroepen 
worden uitgelicht. Voor die analyses wordt  de deelnemerspool van 17 mensen verder opsplitst 
waardoor de aantallen per subgroep klein zijn.  Daarom zou in de toekomst middels een grotere 
steekproef sommige van de analysen op subgroepen herhaald moeten worden. 
 
Aanbevelingen 
 
1. Tegengaan van discriminatie en uitsluiting van bi+ door normativiteit aan te pakken 
Bi+ mensen krijgen regelmatig te maken met discriminatie en uitsluiting. Om sociale acceptatie te 
bevorderen en ruimte te creëren voor mensen die bi+, polyamoreus en/of gender non-conform zijn, 
is het belangrijk dat de hetero- en mononormativiteit, het binaire genderdenken en de monogame 
relatienormen in de Nederlandse samenleving ter discussie gesteld en verruimd worden. De overheid 
heeft een taak om te zorgen dat burgers niet gediscrimineerd worden en zou hierin het voortouw 
moeten nemen. Eén van de strategieën hiertoe is het meer zichtbaar maken van de diversiteit die er 
is in seksuele oriëntaties, maar ook in relatie- en leefvormen. Daarnaast zou het bevorderend zijn als 
organisaties, instituties en de bredere samenleving zich meer bewust worden en voorlichting of 
scholing aanbieden over attitudes, gedrag en houding ten opzichte van seksuele, gender en relatie 
diversiteit. Bewustwording van institutioneel monoseksueel, heteronormatief denken en de impact 
daarvan – hoe het mensen in hokjes duwt, beperkt en uitsluit – zorgt voor een gezamenlijke 
draagvlak ten aanzien van (meer) sociale- en maatschappelijke verandering. Een begin is dat 
organisaties en professionals die zich al bezig houden met gender en LHBTQI+ zich meer bewust 
worden van hun blinde vlekken in houding, vaardigheden en gedrag met betrekking tot seksuele, 
 

Ik was altijd al niet standaard. Beleving van bi+ 59 
 
personen veel vaker traumatische gebeurtenissen in de jeugd hebben meegemaakt dan 
heteroseksuele, lesbische en homoseksuele personen. Sensitiviteit van hulpverleners is van groot 
belang, niet alleen voor de bi+ oriëntatie, maar ook voor gender non-conformiteit en polyamorie. 
Ook zouden opleidingen van psychologen en andere hulpverleners meer aandacht kunnen besteden 
aan bi+ oriëntatie en leefwijze.  
6. Vervolgonderzoek 
Dit kwalitatieve onderzoek belicht de leeftijdsgroep 34-41 jaar, het tweede cohort uit de 
Amerikaanse Generations studie. Om in kaart te brengen of er ook in Nederland verschillen te vinden 
zijn tussen de generaties, op grond van een veranderende cultuur en rechtpositie van LHBTQI+, is het 
aan te bevelen vervolgonderzoek te doen onder jongeren (18-25 jaar) en onder ouderen (52-59 jaar). 
Toekomstig onderzoek zou een intersectioneel perspectief moeten innemen, om de ervaringen van 
mensen op seksuele oriëntatie in samenhang te bezien met andere factoren, zoals relatie oriëntatie, 
genderidentiteit, religie en culturele achtergrond. Ook is verdiepend onderzoek specifiek gericht op 
subgroepen binnen de bi+ gemeenschap wenselijk, zoals trans bi+ personen en bi+ personen van 
kleur, om meer inzicht te krijgen in hun ervaringen en beleving.   
     
 

Ik was altijd al niet standaard. Beleving van bi+ 61 
 
Literatuur 
 
Baams, L., de Graaf, H., van Bergen, D., Cense, M., Maliepaard, E., Bos, H.M.W., de Wit, J., Jonas, K., 
den Daas, C., & Joemmanbaks, F. (2021). Niet in één hokje: Ervaringen en welzijn van bi+ 
personen in Nederland. The Netherlands: Rijksuniversiteit Groningen & Rutgers 
Baumgartner, R. (2017). “I think that I’m not a relationship person” – Bisexual women’s accounts of 
(internalised) binegativity in non-monogamous relationship narratives. Psychology of 
Sexualities Review, 8(2), 25-40.  
Barnes, D. M., & Meyer, I. H. (2012). Religious affiliation, internalized homophobia, and mental 
health in lesbians, gay men, and bisexuals. American Journal of Orthopsychiatry, 82(4), 505.  
Bem, D.J. (2000). Exotic becomes erotic: Interpreting the biological correlates of sexual orientation. 
Archives of Sexual Behavior, 29, 531-548 
Bergen, D.D. van & Lisdonk, J. van (2011). Veilig jezelf zijn? Ervaringen van homojongeren. In: E. Van 
den Berg, P. van Houwelingen & J. de Hart (reds.), Informele groepen. Eigentijdse Bronnen 
van Sociale Cohesie (pp. 232-243). Den Haag: SCP.  
Berney, L.R. & Blane, D.B. (1997). Collecting retrospective data: Accuracy of recall after 50 years 
judged against historical records. Soc Sci Med. 45(10):1519-1525 
Bostwick, W. & Hequembourg, A. (2014). ‘Just a little hint’: bisexual-specific microaggressions and 
their connection to epistemic injustices. Culture, Health & Sexuality, 16, 488–503.   
Bowleg, L., Burkholder, G.J., Noar, S.M., Teti, M., Malebranche, D.J. & Tschann, J.M. (2015). “Sexual 
Scripts and Sexual Risk Behaviors among Black Heterosexual Men: Development of the Sexual 
Scripts Scale.” Archives of Sexual Behavior 44 (3): 639–654.  
Braida, N. (2020). Plurisexualities and consensual non-monogamies. Bisexuality in Europe: Sexual 
citizenship, romantic relationships, and bi+ identities, 131-145. 
Brewster, M.E. & Moradi, B. (2010a). Perceived experiences of anti- bisexual prejudice: Instrument 
development and evaluation. Journal of Counseling Psychology, 57, 451–468.  
Bryant, J. & Schofield, T. (2007). Feminine sexual subjectivities: Bodies, agency and life history. 
Sexualities. 10(3):321-340. 
Callis, A. (2013). The black sheep of the pink flock: Labels, stigma, and bisexual identity. Journal of 
Bisexuality, 13, 82–105.  
Cense, M. & R. R. Ganzevoort (2017) Navigating Identities: Subtle and Public Agency of Bicultural Gay 
Youth, Journal of Homosexuality, 64:5, 654-670 
Cense, M. (2019) Rethinking sexual agency: proposing a multicomponent model based on young 
people’s life stories, Sex Education, 19:3, 247-262.  
Doan Van, E. E., Mereish, E. H., Woulfe, J. M., & Katz-Wise, S. L. (2019). Perceived discrimination, 
coping mechanisms, and effects on health in bisexual and other non-monosexual adults. 
Archives of Sexual Behavior, 48(1), 159–174.  
Dworkin, S. L., & O’Sullivan, L. (2005). “Actual versus desired initiation patterns among a sample of 
college men: Tapping disjunctures within traditional male scripts.” Journal of Sex Research 
42: 150–158.  
Feinstein, B.A., Dyar, C., Milstone, J. S., Jabbour, J., & Davila, J. (2021, OnlineFirst). Use of different 
strategies to make one’s bisexual+ identity visible: Associations with dimensions of identity, 
minority stress, and health. Stigma and Health.  
Flanders, C. E., Ross, L. E., Dobinson, C., & Logie, C. H. (2017). Sexual health among young bisexual 
women: A qualitative, community-based study. Psychology & Sexuality, 8(1-2), 104-117. 
Frith, H., & Kitzinger, C. (2001). “Reformulating sexual script theory: developing a discursive 
psychology of sexual negotiation.” Theory and Psychology 11: 209–232. 
Frost, D.M., Hammack P.L., Wilson, B.D.M., Russell, S.T., Lightfoot, M., & Meyer, I.H. (2016). A 
Qualitative Approach to Understanding Minority Stress, Identity, and Health in the Context of 
Social Change—Interview Protocol. 
Ganzevoort, R. R., van der Laan, M., & Olsman, E. (2011). Growing up gay and religious. Conflict, 
 

Ik was altijd al niet standaard. Beleving van bi+ 63 
 
Wilson, S., S. Cunningham-Burley, A. Bancroft, K. Backett-Milburn & Masters, H. (2007). “Young 
People, Biographical Narratives and the Life Grid: Young People’s Accounts of Parental 
Substance Use.” Qualitative Research 7(1): 135–151.  
Woodiwiss J. (2014) Beyond a single story: The importance of separating ‘harm’ from ‘wrongfulness’ 
and ‘sexual innocence’ from ‘childhood’ in contemporary narratives of childhood sexual 
abuse. Sexualities. 17(1-2):139-158. 
 

Ik was altijd al niet standaard. Beleving van bi+ 65 
 
Bijlage 1 Begrippenlijst 
 
De letters LHBTQIA+ worden steeds vaker gebruikt om een groeiende, diverse groep personen te 
beschrijven. Het is belangrijk om daarbij oog te hebben voor de grote diversiteit binnen die groep en 
de unieke ervaringen van elke subgroep. Ook is het belangrijk om in overweging te nemen dat niet 
iedereen die hetzelfde label voor de seksuele of genderidentiteit gebruikt daar ook dezelfde beleving 
van heeft, of op dezelfde manier invulling geeft aan hun gender, seksualiteit, en relaties. Naast 
seksuele en genderidentiteit, wordt er in dit rapport geschreven over verschillende relatievormen. 
Om inzicht te geven in de soms onbekende of nieuwe labels en termen die mensen gebruiken, geven 
wij hieronder een korte begrippenlijst.  
 
Seksuele identiteiten 
Lesbisch Seksuele identiteit die voornamelijk gebruikt wordt door vrouwen die alleen 
op vrouwen vallen 
Homo(seksueel)/ Seksuele identiteit die voornamelijk gebruikt wordt door mannen die alleen 
gay op mannen vallen 
Bi(seksueel) Seksuele identiteit die voornamelijk gebruikt wordt door personen die op 
meer dan één gender vallen 
Panseksueel Seksuele identiteit die voornamelijk gebruikt wordt om aan te geven dat 
personen op mensen vallen, ongeacht gender of geslacht   
Questioning/ Seksuele en/of genderidentiteit die gebruikt wordt om aan te geven dat men 
zoekende nog zoekende is naar een voor hen passende seksuele of genderidentiteit. Dit 
kan een tijdelijke of vaststaande identiteit zijn 
Bi+ Wordt gebruikt als een overkoepelende term om de groep mensen te 
beschrijven die wat betreft aantrekking, relaties, en/of identiteit een niet-
monoseksuele oriëntatie hebben 
Aseksueel/ Seksuele identiteit die voornamelijk gebruikt wordt om te beschrijven dat 
Aromantisch men geen seksuele/romantische aantrekking ervaart of geen behoefte heeft 
aan seksuele/romantische relaties en contacten 
Demiseksueel Seksuele identiteit die voornamelijk gebruikt wordt om aan te geven dat zij 
alleen seksuele aantrekking ervaren als er een sterke emotionele band is met 
een persoon 
Androfiel Persoon die zich romantisch of seksueel aangetrokken tot mannen of 
mannelijkheid. De term staat los van iemands gender identiteit. Dus, mannen, 
vrouwen, non-binaire personen enzovoorts kunnen androfiel/androseksueel 
zijn. 
(Gender)queer Seksuele en/of genderidentiteit die voornamelijk wordt gebruikt door 
personen die zich niet kunnen vinden in de gebruikelijke, vaststaande kaders 
voor gender en seksuele identiteit, of deze afwijzen 
Genderidentiteiten 
Transgender Genderidentiteit die voornamelijk gebruikt wordt door personen bij wie het 
geboortegeslacht of geslacht aangewezen bij geboorte niet overeenkomt met 
de genderidentiteit. Dit label zegt niets over een eventuele transitie 
 

Ik was altijd al niet standaard. Beleving van bi+ 67 
 
Bijlage 2 Topiclijst 
 
INLEIDING   
Welkom en hartelijk dank voor je deelname.  
Hoe wil je aangesproken worden tijdens het interview?  
Ik zal eerst kort schetsen wat je kunt verwachten van dit interview: 
• We beginnen met een activiteit die een overzicht geeft van je levensloop.  
• Ik ga vragen stellen over de groepen en gemeenschappen waar je je mee verbonden voelt, 
naar je ontwikkeling op vlak van relaties en seksualiteit, en over uitdagingen en stress die je 
misschien in je leven hebt ervaren. En over wat dan helpt. 
 Als je dat wilt, kunnen we een pauze nemen.  Geef dat vooral aan. 
Het staat je altijd vrij om geen antwoord te geven.  
Alles blijft anoniem, we garanderen dat niets dat naar buiten gaat, herleidbaar zal zijn naar jou. Ik ga 
het gesprek dus opnemen, dat heb je gelezen, zodat ik niet mee hoef te schrijven. We laten het 
uittypen. 
Heb je vragen vooraf? 
Als nodig >  Heb je het consent formulier al ingevuld / opgestuurd? Zou je dat anders nu willen doen? 
Als nodig> - Ik wil het gesprek graag opnemen, ga je daarmee akkoord? 
 
DEEL 1. LEVENSLOOP 
Life-Line Drawing [ongeveer 10 minuten]. 
Deze eerste activiteit wordt een levenslijn genoemd. Wil je een lijn tekenen die je leven voorstelt? De 
lijn begint wanneer je geboren bent, en loopt verder naar vandaag. Teken de lijn omhoog als het een 
goede tijd in je leven was en omlaag als het een slechte tijd in je leven was. Neem een paar minuten 
de tijd om over je leven na te denken en de lijn te trekken, en als je klaar bent kunnen we het 
bespreken. 
➢ Wil je je papier omhoog houden richting de camera zodat ik hem kan zien?  
 
Bespreken levenslijn [ongeveer 10 minuten] 
Ik wil graag de lijn die je hebt getrokken doorlopen en je een paar vragen stellen over gebeurtenissen 
in je leven.  
1. Kun je me vertellen waarom je de lijn hebt getrokken zoals je dat deed? [Vraag alleen door voor 
opheldering over de gebeurtenissen; vermijd onderbrekingen.] 
2. Laten we kijken naar een paar belangrijke gebeurtenissen die je in je leven zijn overkomen. Vertel me 
eens over de tijd in je leven die echt het hoogtepunt in je levensverhaal is.  
3. Wil je me iets vertellen over de tijd in je leven die je als dieptepunt ervaart?  
4. Wil je me iets vertellen over een keerpunt in je leven?  
Een keerpunt is een tijd waarin iets gebeurde dat je als persoon veranderde. Denk aan een bepaalde 
gebeurtenis in je leven die zo'n impact op je heeft gehad, dat je daardoor heel anders over jezelf 
bent gaan denken.  
Bedankt voor het delen van dit overzicht van je levensverhaal. We kunnen later in het interview 
terugkomen op enkele van deze gebeurtenissen. 
 
 
 

Ik was altijd al niet standaard. Beleving van bi+ 69 
 
e
Ik wil eerst met je terugblikken naar je adolescentie en vroege volwassenheid.   Van je 12 tot je 
begin twintig [Verwijs naar de levenslijn periode op tekening indien nodig]. Doorvragen naar:  
1. Ben je in die periode al eens verliefd geweest op mensen van verschillende geslachten in die 
periode?]  
2. Was jouw [seksuele identiteit en seksuele aantrekking) in deze periode al van betekenis? Zo ja, hoe? 
(allebei uitvragen steeds, dus identiteit en aantrekking, als dat speelt voor diegene) 
3. Was je al seksueel actief in die periode? Hoe speelde jouw [seksuele identiteit en seksuele 
aantrekking) daarin mee?  
4. Had je al relaties en zo ja, wat voor relaties had je? (monogamie, open relatie, polyamorie of 
anders?) Kun je daar iets over vertellen?  
5. Hoe heb je je seksuele en/of romantische partners ontmoet of waar kwam je ze tegen? 
6. Maakte jouw seksuele oriëntatie uit bij wat soort partners je koos (hanteer onderscheid seksueel- 
romantisch)?  
7. Heb je ervaring met seksueel grensoverschrijdend gedrag, zoals bijvoorbeeld lastiggevallen worden 
op straat of in het uitgaansleven, online ongewenste sexting of seksueel geweld? Zo ja, kun je me er 
wat over vertellen? Heb je het gevoel dat je [seksuele oriëntatie] hier een rol in speelde? 
 
8. Heb je op dit moment een liefdesrelatie of relaties?  
Indien ja:  
• Voor hoe lang? Is je relatie/ relaties monogaam, open, of ben je polyamoreus?  [Vraag om details, de 
aanloop naar non-monogamie, veranderingen in de loop van de tijd, relatieafspraken etc.] 
• Hoe vind(en) jouw partner(s) het dat je bi+ bent/ op meerdere genders valt (eventuele 
onzekerheden, angst voor verlies) 
• Voel je je hierin geaccepteerd of niet, is het een belangrijk punt of niet?  
• Kun je helemaal jezelf zijn, heb je het idee dat je partner jouw [seksuele oriëntatie] helemaal 
begrijpt? Geeft je partner jouw alle ruimte om hier open over te zijn, anderen sociaal te ontmoeten, 
en eventueel romantisch/seksueel als je daar behoefte aan hebt? 
• En hoe ervaart de partner dit, voor zover de respondent dit weet? 
• Wat vind je van jouw liefdesleven? Tevreden? Niet tevreden? [Vraag om uitleg]  
• Wat vind je van je (eventuele) relatie-afspraken? En van je (eventuele) seks-afspraken binnen je 
relatie? 
 
Indien geen relatie:  
• Wat vind je van je dates en dating (voor COVID en ten tijde van COVID) 
• Maak je je zorgen over seks of je seksuele oriëntatie? 
• Hoe beïnvloedt jouw [seksuele oriëntatie] je seksleven? En je relaties? 
 
9.  Zijn de manieren waarop je over seks en relaties denkt en doet veranderd in de loop der jaren? 
• Waarom denk je dat dit in de loop der jaren is veranderd? 
• [Vraag door voor levensgebeurtenissen en sociale factoren die de waargenomen verschillen 
beïnvloeden.]  
• [Vraag door naar specifieke leeftijden waarop veranderingen worden opgemerkt.] 
  
10. Heb je een gezin gevormd? 
 

Ik was altijd al niet standaard. Beleving van bi+ 71 
 
 
7. Wat voor soort dingen hielpen je om te gaan met uitdagingen en negatieve ervaringen die je 
hebt gehad met betrekking tot het zijn [seksuele oriëntatie]? 
a. Hoe ben je er zelf mee omgegaan? Met onbegrip of/en negatieve reacties omgegaan, zijn ze daar 
beter in geworden of anders in gaan handelen door de tijd heen? 
b. Had je behoefte aan steun van buiten? Van wie? 
c. Zijn de mogelijkheden tot ondersteuning voor [Identiteit respondent] in de loop der jaren 
veranderd? Zo ja, hoe? 
d. Ken je organisaties of online en offline ontmoetingsplekken voor [seksuele identiteit [herhalen 
van respondent/ Bi+/ LGBT]? Ben je daar wel een heen gegaan? Wat vond je ervan? 
e. Heb je online hulp of advies gevraagd aan een [identiteit herhalen van respondent/ Bi+/ LGBT] 
persoon of organisatie? 
Hoe is dat verlopen? 
f. Heb je face to face hulp of advies gevraagd aan een [identiteit herhalen van respondent/ Bi+/ 
LGBT] persoon of organisatie in jouw gemeenschap, buurt of verder weg? Hoe is dat verlopen? 
 
DEEL 5: Reflecties [ongeveer 5 minuten]  
• Ten slotte, als je terugkijkt op je leven, wat zou je dan zeggen dat leuk of positief is aan [seksuele 
oriëntatie] zijn? 
• Heb je tips voor anderen die opgroeien/leven als [seksuele identiteit]?  
 
Dat waren de vragen voor het onderzoek. Is er iets dat je nog wilt toevoegen of heb je nog vragen 
voor mij? 
 
Dank je voor je tijd. 
 
Zou je me van je beide tekeningen een foto willen mailen of appen? Dat is belangrijk voor onze 
analyse. 
Als dank voor je moeite ontvang je van ons een kadobon van 20 euro, die ga ik je mailen.  
Als je wilt, sturen we je rond de zomer de samenvatting van de resultaten van het onderzoek 
toegestuurd. Heb je daar interesse in?  
  
 

Ik was altijd al niet standaard. Beleving van bi+ 73 
 
Bijlage 3 Hoofdcodes codeboom 
 
De hoofdcodes: 
• Levensloop (keerpunten, dieptepunten en hoogtepunten)  
• Seksuele ontwikkeling (opvoeding, puberteit (12-20), ontwikkeling genderidentiteit, 
identiteitscrisis, seksuele ervaringen, relatie ervaringen, ontwikkeling eigen opstelling t.a.v. 
relaties en seksualiteit) 
• Beleving huidige seksuele gender romantische oriëntatie (identiteiten en labels, zelfbenoeming, 
ontkenning, aantrekking, expressie, openheid, relationeel) 
• Seksuele scripts (heteroscripts, bi scripts) 
• Navigeren van normatieve omgeving (conformeren, behoedzaam navigeren, voor jezelf 
opkomen, eigen omgeving kiezen, dubbelleven leiden, activisme) 
• Bi zijn en huidige relatie (struggle, openheid, steun, polyamorie) 
• Bi zijn en gezin (mate openheid naar kinderen, gezin belemmering bi zijn) 
• Bi zijn en single (daten, corona) 
• Communities (positieve en negatieve ervaringen met: religieus/spirituele community, 
polyamoreuze community, lhbtiqia+/queer-community, vriendengroep, overige communities) 
• Seksuele grensoverschrijding (ervaringen, impact) 
• Ervaring met stigma en discriminatie (stereotypen, vooroordelen, stigma, discriminatie, 
uitsluiting) 
• Mentale gezondheid (kortdurende, langdurende problemen) 
• Behoefte aan hulp en ondersteuning (informatie en ontmoeting, steun en bevestiging, therapie, 
spiritualiteit) 
• Wat is mooi aan bi zijn? 
• Wat is nodig voor sociale verandering?  
• Tips voor anderen 
 
 
 

Ik was altijd al niet standaard. Beleving van bi+ 75 
 
  
 

