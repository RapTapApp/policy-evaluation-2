Werken aan veiligheid 
en rechtvaardigheid in 
Caribisch Nederland
De JenV beleidsagenda 2021-2025 voor Caribisch Nederland 
Werken aan veiligheid en rechtvaardigheid in  
Caribisch Nederland Werken aan veiligheid en 
rechtvaardigheid in Caribisch Nederland Werken aan 
veiligheid en rechtvaardigheid in Caribisch Nederland 
Werken aan veiligheid en rechtvaardigheid in 
Caribisch Nederland Werken aan veiligheid en 
rechtvaardigheid in Caribisch Nederland Werken aan 
veiligheid en rechtvaardigheid in Caribisch Nederland 
Werken aan veiligheid en rechtvaardigheid in 

Inhoud
1. Inleiding 4
2. Terugblik: mijlpalen de afgelopen vijf jaar 5
3. Vooruitblik: vier speerpunten  8
1. Georganiseerde en ondermijnende criminaliteit 8
2. Grensbewaking en migratie 11
3. Resocialisatie, re-integratie en jeugdbeleid 13
4. Crisisbeheersing  15
4. Randvoorwaarden 17

2. Terugblik: mijlpalen de afgelopen vijf jaar
1
De vorige beleidsagenda reikte van 2016 tot en met 2020. De justitie- en veiligheidsketen in Caribisch 
Nederland (CN) heeft zich in deze periode verder ontwikkeld. Er is hard gewerkt aan het op orde krijgen 
van de basis van de organisaties en de processen en aan het verkrijgen van een goed veiligheidsbeeld. 
Van een goed beeld naar gerichte aanpak
Het zicht op de aard en omvang van verschillende vormen van criminaliteit in CN is de afgelopen jaren 
verbeterd. In opdracht van het Openbaar Ministerie BES is de aard en de omvang van criminaliteit 
2
beschreven in het in december 2018 gepubliceerde Veiligheidsbeeld BES. Tevens is in 2018 het WODC-
rapport National Risk Assessment (NRA) witwassen en terrorisme financiering BES op aanvraag van het 
3
ministerie van Financiën en van JenV opgeleverd. 
Met het WODC-rapport over good practices voor rechtshandhaving en veiligheid ‘Hoe doen de Buren dat?’ 
is meer inzicht gekregen hoe nabijgelegen Caribische eilanden (British Virgin Islands, Guadeloupe en 
American Virgin Islands) omgaan met vraagstukken naar de organisatie van de rechtstaat en enkele 
specifieke thema’s zoals jeugdstrafrecht, detentie, toegang tot het recht, crisisbeheersing en 
4
grensbewaking. 
Met deze rapporten als basis, is gerichter toegewerkt naar een versterkte aanpak voor Caribisch 
Nederland op onder andere witwassen, mensenhandel en mensensmokkel, drugscriminaliteit en 
grensbewaking. Zo is er in juni 2019 een convenant witwassen gelanceerd, waarin aandacht uitgaat naar 
de versterking van de aanpak door middel van aanscherping van de Wet ter voorkoming van witwassen 
en financieren van terrorisme BES en vergroting van de informatiepositie, kennis en capaciteit met 
5
betrekking tot de aanpak van financieel-economische en ondermijnende criminaliteit. 
In juli 2017 is een integraal plan van aanpak mensenhandel en mensensmokkel opgesteld voor Caribisch 
Nederland met hierin aandacht voor slachtoffers, preventie, en strafrechtelijke en bestuurlijke aanpak. 
Naar aanleiding van de evaluatie van het Memorandum of Understanding (MoU) van samenwerking ter 
voorkoming en bestrijding van mensenhandel en mensensmokkel in 2018 zijn hernieuwde afspraken 
6
gemaakt over de samenwerking binnen het Koninkrijk op deze dossiers. 
Basis op orde
De JenV-diensten werkten aan het beter organiseren van ‘de basis op orde’, wat heeft geresulteerd in 
aanpassingen van de organisatiestructuren van enkele organisaties, via (concept) Organisatie & Formatie 
rapporten van het Korps Politie CN (KPCN), het Brandweer korps CN (BKCN), de Voogdijraad CN en de 
Justitiële Inrichting Caribisch Nederland (JICN). Daarnaast is voor de Stichting Reclassering CN (SRCN) een 
directe subsidierelatie met JenV ingericht. 
Naast verbeteringen binnen de individuele organisaties, is ook geïnvesteerd in de samenwerking tussen de 
organisaties binnen de keten. Extra tijdelijke beleidscapaciteit is voor de BES-diensten beschikbaar 
gesteld, zowel voor de strafrechtketen als voor de vreemdelingenketen. Dit heeft geresulteerd in betere 
procesbeschrijvingen binnen de organisaties, maar vooral in concrete werkafspraken tussen de diensten 
in de strafrechtketen. Zo hebben het KPCN, de Koninklijke Marechaussee (KMar) en de Immigratiedienst 
Caribisch Nederland (IND-CN) een convenant gesloten waarin werkafspraken zijn opgenomen om elkaar 
beter te ondersteunen in de uitvoering van het vreemdelingentoezicht op Bonaire. Ook is de samenwerking 
1 
Kamerstukken II, 2016/17, 31568, nr. 181.
2 
‘Veiligheidsbeeld BES 2018’ Kamerstukken II, 2018/19 35000-IV, nr. 42.
3 
Kamerstukken II, 2018/19, 31477, nr. 28.
4 
Kamerstukken II, 2019/20, 31568, nr. 215.
5 
Kamerstukken II, 2018/19, 31447, nr. 41.
6 
Zie Kamerstukken II, 2019/20, 28638, nr.180 voor toelichting over het MoU. 
5 | De JenV beleidsagenda 2021-2025 voor Caribisch Nederland

8
behoren functioneerden, maar dat in termen van coördinatie winst was te behalen. De aanbevelingen 
van de Inspectie JenV zijn opgepakt. Zo heeft de waarnemend Rijksvertegenwoordiger het 
“Coördinatieplan boveneilandelijke rampenbestrijding en crisisbeheersing Bonaire, Sint Eustatius en 
Saba” vastgesteld in januari 2020, de portofoons voor de hulpdiensten van de openbare lichamen zijn 
vervangen en het brandweerkorps op Bonaire heeft de beschikking gekregen over een containerkantoor 
dat gebruikt kan worden als commandopost op de plaats van een incident. Daarnaast is, gecoördineerd 
door JenV en in samenwerking met de betrokken departementen, de openbare lichamen en de waar-
nemend Rijksvertegenwoordiger, het ‘Handboek crisisbeheersing voor de Caribische delen van het 
Koninkrijk’ opgeleverd in juni 2020. Ook is een procesbeschrijving opgesteld voor het aanvragen van 
bijstand door de openbare lichamen en Aruba, Curaçao en Sint Maarten en zijn er Bestuurlijke netwerk-
9
kaarten opgesteld waarin de verantwoordelijkheden en verplichtingen in tijden van crisis zijn omschreven. 
Met deze opvolging van de aanbevelingen van de Inspectie zijn goede stappen gezet om te komen tot 
een robuuste organisatie voor rampenbestrijding en crisisbeheersing in Caribisch Nederland.
Geconcludeerd mag worden dat er veel werk is verzet op het beleidsterrein van JenV in Caribisch 
Nederland. Vanuit een basis die steeds beter op orde is, zal met een focus op de vier speerpunten en de 
randvoorwaarden, verder gewerkt worden aan het optimaliseren van de veiligheid en rechtvaardigheid in 
Caribisch Nederland.
8 
Kamerstukken II, 2018/19 31568, nr. 208.
9 
https://www.ifv.nl/kennisplein/Paginas/bestuurlijke-netwerkkaarten-crisisbeheersing.aspx
7 | De JenV beleidsagenda 2021-2025 voor Caribisch Nederland

dienstverlening is daardoor kwetsbaar (want minder zicht) en het levert bovendien problemen op voor 
het waarborgen van de toegang tot het recht (zie hieronder meer). Gewerkt zal daarom worden aan het 
anders inrichten van deze dienstverlening, waarbij het uitgangspunt zal zijn dat notarisdiensten op alle 
BES-eilanden op grond van BES-wetgeving worden verricht. 
Medio 2021 wordt de geactualiseerde versie van de NRA BES gepubliceerd, waar wederom lessen uit 
geleerd zullen worden en acties uit zullen voortkomen.
Preventie
Effectief tegengaan van georganiseerde en ondermijnende criminaliteit vraagt naast repressie ook om 
preventie. De komende periode wordt daarom ingezet op zowel dadergerichte als slachtoffergerichte 
preventie. De uitwerking daarvan gebeurt in nauwe samenwerking met partners in het sociaal domein, 
de zorg en het justitiedomein en door publiek- private samenwerking.
Regionale steun en samenwerking
Het effectief tegengaan van georganiseerde en ondermijnende criminaliteit in Caribisch Nederland vergt 
daarnaast een Koninkrijksbrede aanpak. Zo is intensieve samenwerking op preventie cruciaal in de 
aanpak van fenomenen als ondermijning en geweld en zal er worden ingezet op nauwere samenwerking 
met de landen Aruba, Curaçao en Sint Maarten. 
Ook zal het regionaal aanwezige Recherche samenwerkingsteam (RST) dat actief is in alle Caribische 
delen van het Koninkrijk, zich blijven inzetten voor de aanpak van ondermijnende criminaliteit en voor 
financiële opsporing in CN. Zo is er binnen KPCN een gezamenlijk decentraal team ingericht, gelijk aan 
een dergelijke inrichting in Aruba, Curaçao en Sint Maarten. In dit gezamenlijke team zijn medewerkers 
van het korps en medewerkers van het RST werkzaam. Samen vormen zij een (combi) team, dat zich 
primair richt op de bestrijding van misdrijven die een ernstige inbreuk maken op de rechtsorde. 
Naast de decentrale combi-teams werkt het RST ook met centrale teams. De centrale teams van het RST 
staan in nauw contact met de politiekorpsen, waaronder KPCN, ten behoeve van een verbinding tussen 
transnationale criminaliteit en het bestrijden van rechtsorde schokkende criminaliteit. Dit betreft mede 
de aanpak van ondermijning en corruptie.
Vanuit het interinsulaire informatie coördinatiepunt, gefaciliteerd door het RST, wordt gericht internatio-
nale informatie ontsloten, ten behoeve van de inzet van de korpsen, waaronder KPCN, en de centrale 
RST-teams. Bij het ontsluiten van internationale informatie zijn medewerkers van de politiekorpsen 
nauw betrokken, waardoor de informatie direct bruikbaar wordt voor onderzoeken. Dit betreft mede de 
onderzoeken voor Caribisch Nederland. In 2021 zal een verdieping van deze samenwerking plaatsvinden.
Onlangs is door de Rijksministerraad een reactie uitgebracht op het rapport ‘Veiligheid en rechtsorde in 
11
het Caribisch gebied” van de Adviesraad Internationale Vraagstukken (AIV). Ook daarin wordt het belang 
benadrukt van een regionale aanpak van (onder meer) ondermijnende criminaliteit.
Cybercrime
De aanpak van cybercrime en digitale criminaliteit krijgt de komende jaren aandacht van het KPCN. KPCN 
heeft onlangs een team cyber/digitaal ingericht, waaraan twee specialisten vanuit de Nederlandse politie 
meedoen om dit mede vorm te geven. Daarnaast is er een samenwerking met publiek-private partijen 
gestart om te komen tot een cybernetwerk in Caribisch Nederland. Als doelstellingen worden benoemd: 
kennisuitwisseling, barrière vorming en de verbetering van de weerbaarheid van de vitale infrastructuur.
Bestuurlijke aanpak
Stijgende bewustwording van ondermijnende criminaliteit komt het zicht op de aard, ernst en omvang 
van ondermijning ten goede. Een adequate infrastructuur voor bestuurlijke informatie-uitwisseling ten 
11 
Kamerstukken II 2020/21, 35570 IV, nr. 34.
9 | De JenV beleidsagenda 2021-2025 voor Caribisch Nederland

2. Grensbewaking en migratie
Migratie
De problematiek in Venezuela, met migratie daarvandaan tot gevolg, legt druk op de grensbewaking van 
Bonaire. Deze uitdagingen vereisen samenwerking op verschillende niveaus en een extra inzet van 
capaciteit. De JenV-diensten en Defensie hebben in nauwe samenwerking met het openbaar lichaam 
Bonaire scenario’s uitgewerkt mocht de situatie in de regio leiden tot een hoge instroom van migranten, 
in de eerste plaats uit Venezuela. Processen zijn afgestemd op identificatie en registratie, opvang en 
verblijfsstatus en eventueel de terugkeer naar het land van herkomst.
JenV zal het traject tot aanpassing van de Wet toelating en uitzetting BES voortzetten, in nauwe samen-
werking met de ketenpartners. De inzet hierbij is erop gericht om samenwerking tussen de ketenpartners 
en handhaving te bevorderen en goed aan te sluiten bij de uitvoeringspraktijk op de eilanden. Om beter 
zicht te hebben op de toekomstige ontwikkelingen, is conform de aanbeveling van de Raad voor de 
Rechtshandhaving een samenwerking gestart met de openbare lichamen tot het opstellen van visie-
13
documenten per eiland. Ontwikkelingen zoals bevolkingstoename, diversifiëren van de economische 
sector, en groei van toerisme houden immers nauw verband met het te voeren migratiebeleid per eiland. 
Om migratie vraagstukken goed aan te pakken speelt integrale samenwerking een centrale rol. Daarbij 
gaat het om samenwerking tussen partners in de ketens, tussen Bonaire en de bovenwindse eilanden, 
tussen de BES- en Europees Nederlandse-diensten, en tussen de BES-eilanden en de landen in de regio. 
Om de ketensamenwerking in de vreemdelingenketen verder te ontwikkelen heeft JenV financiële 
middelen beschikbaar gesteld voor het aanstellen van een ketenregisseur bij de IND-CN. Primaire taak 
van deze medewerker is de beleidsontwikkeling een push te geven door de samenwerking tussen de 
ketenpartners te stimuleren en de informatie-uitwisseling vorm te geven in concrete procesafspraken. 
Lucht- en zeegrens
Voor grensbewaking worden de werkzaamheden tot het beter inrichten van signaleringen aan de grens 
voortgezet. Een onderdeel hiervan is de versterkte samenwerking met de landen binnen het Koninkrijk 
door middel van het organiseren van informatie-uitwisseling over ongewenste personen, overstay en 
watchlists. Het inrichten van Advanced Passenger Information (API) systeem BES, is zo goed als gereed. 
Op de langere termijn zal gekeken worden naar de mogelijkheden voor het invoeren van wetgeving voor 
Caribisch Nederland ten aanzien van het gebruik van passagiersgegevens (PNR-gegevens) voor het 
voorkomen, opsporen, onderzoeken en vervolgen van terroristische misdrijven en ernstige criminaliteit.
De Kustwacht voor het Koninkrijk der Nederlanden in het Caribisch Gebied (KWCARIB) heeft de afgelopen 
jaren meer geïnvesteerd in criminaliteitsbestrijding, met name de aanpak van drugshandel, wapenhandel 
en mensensmokkel. De inzet van de Kustwacht wordt nader omschreven in het Justitieel Beleidsplan 
Kustwacht. De komende periode worden trajecten voor de aanschaf van nieuwe radars voortgezet en de 
vervanging van de walradarketen op de benedenwindse eilanden wordt naar verwachting eind 2021 
afgerond. Conform het lange termijnplan materieel van de KWCARIB volgt vanaf 2023 een uitbreiding 
van die walradarketen op de bovenwinden. In 2021 zal gestart worden met de realisatie van een aanleg-
steiger voor de boten van het multidisciplinaire initiatief op Bonaire, de zogeheten Multidisciplinaire 
Maritieme Hub Bonaire. Hierin werken de ketenpartners KMAR, KPCN, Douane CN en KWCARIB op en 
rond Bonaire samen in maritiem toezicht, opsporing en grensbewaking. 
13 
Kamerstukken II 2017/18, 31568 nr. 195.
11 | De JenV beleidsagenda 2021-2025 voor Caribisch Nederland

3. Resocialisatie, re-integratie en jeugdbeleid
-
Binnen het traject ‘veranderende sanctietoepassing CN’ zijn diverse stappen gezet richting een sanctie
toepassing met oog voor het veroorzaakte leed bij slachtoffers, nabestaanden en de samenleving. 
Daarnaast moet recidive voorkomen worden. Een belangrijk beoogd effect van de maatregelen is het 
terugdringen van de instroom in de JICN en het bevorderen van de uitstroom vanuit de JICN naar de 
maatschappij. 
Actieve detentie met re-integratiemogelijkheden
Om recidive te beperken is actieve detentie het uitgangspunt. Justitiabelen krijgen meer verantwoordelijk-
heid voor hun re-integratieproces. Door verantwoordelijkheid te nemen voor re-integratie leert een 
justitiabele op eigen benen te staan en zelfstandig juiste keuzes te maken. In de JICN wordt een detentie 
& re-integratiebeleid gevoerd waarbij detentie wordt gezien als onderdeel van iemands levensloop, in 
plaats van een onderbreking hiervan. Aansluitend op het detentie & re-integratiebeleid binnen de JICN is 
de reclassering al in een vroeg stadium van de detentieperiode aanwezig om met justitiabelen te werken 
aan probleembesef, probleeminzicht, verantwoordelijkheid nemen voor gedrag en het vergroten van 
vaardigheden om de kans op een succesvolle re-integratie in de samenleving te vergroten.
Ingezet wordt op het betrekken van het sociaal netwerk van de justitiabele om bij diens re-integratie te 
ondersteunen. Familie, vrienden of bijvoorbeeld een (oud-)werkgever kunnen een justitiabele op een 
positieve manier stimuleren om zijn of haar leven opnieuw in te richten. Ook kunnen zij praktisch 
ondersteunen, bijvoorbeeld door het aanbieden van (tijdelijk) onderdak na de detentieperiode. Als er op 
15
meerdere leefgebieden ingezet moet worden kan ondersteuning worden geboden in de vorm van een 
persoonsgerichte aanpak waarbij tijdens en na detentie nauw wordt samengewerkt tussen de betrokkenen 
op de verschillende leefgebieden. Goede werkafspraken – inclusief de borging daarvan – tussen de 
betrokken organisaties zijn cruciaal.
Oog voor veiligheid
Caribisch Nederland kent van oudsher een strafcultuur waarbij de nadruk op vergelding ligt en minder 
aandacht wordt besteed aan re-integratie of resocialisatie. Nieuwe maatregelen waarbij de justitiabele 
en zijn re-integratieproces centraal komen te staan worden daarom zorgvuldig geïntroduceerd in de 
samenleving. Voorkomen dient te worden dat maatschappelijke onrust ontstaat door de terugkeer van 
een (ex-)justitiabele in de maatschappij. Er wordt daarom door de justitiële ketenpartners en de 
openbare lichamen gestreefd naar een zorgvuldige aanpak in de terugkeer van een ex-gedetineerde in de 
samenleving, om de slagingskans van dit traject te vergroten. Voorbeelden hiervan zijn het betrekken van 
de openbare lichamen bij resocialisatie en het voornemen om restorative justice ook mogelijk te maken bij 
terugkeer van ex-gedetineerden in de samenleving.
Sint Eustatius en Saba
Er zal speciale aandacht komen voor justitiabelen uit Sint Eustatius en Saba. Het organiseren van een 
succesvolle re-integratie is lastiger vanwege de 900 km afstand tussen hun woonplaats en Bonaire, waar 
zij hun gevangenisstraf uitzitten. Voor deze groep zullen extra mogelijkheden worden gecreëerd om 
contact met hun familie te intensiveren in de laatste fase van detentie. Daarnaast zal de afstemming van 
resocialisatie en re-integratie tijdens en na detentie goed op elkaar moeten worden afgestemd, en zullen 
nauwe afspraken gemaakt moeten worden over huisvesting, werk, zorg en het in kaart brengen van hun 
sociale netwerk.
Er zal worden toegewerkt naar convenanten met de openbare lichamen over nazorg voor ex-gedetineerden. 
Denk hierbij aan huisvesting, identiteit, werk, zorg, schuldenproblematiek, sociaal vangnet, en aan 
aandacht voor terugkerende justitiabelen bij wie openbare orde en recidive risico’s aanwezig zijn. 
Afspraken over informatie-uitwisseling en taakverdeling tussen diensten zullen gemaakt moeten 
15 
Wonen, zorg, werk, opleiding, schulden en identiteitsbewijs.
13 | De JenV beleidsagenda 2021-2025 voor Caribisch Nederland

4. Crisisbeheersing 
Op basis van de Veiligheidswet BES is de minister van JenV verantwoordelijk voor het stelsel van de 
brandweerzorg, de rampenbestrijding en crisisbeheersing in Caribisch Nederland. Voor de uitvoering 
ervan zijn de openbare lichamen verantwoordelijk. De doelstelling is dat de openbare lichamen voldoende 
zijn toegerust om risico’s en crises te voorkomen en te beheersen, nu en in de toekomst. Om hiertoe te 
komen zet JenV in op een aantal onderwerpen, in samenwerking met de openbare lichamen, de waar-
nemend Rijksvertegenwoordiger en andere crisispartners.
Evaluatie Veiligheidswet BES
Naar aanleiding van de bevindingen van de Inspectie JenV in 2018 over de rampenbestrijding in Caribisch 
Nederland, zal de Veiligheidswet BES worden geëvalueerd met inachtneming van de uitkomsten van de 
evaluatie van de Wet veiligheidsregio’s. De evaluatie van de Veiligheidswet BES start in 2021, in opdracht 
van het WODC. Zij heeft tot doel om de werking, doeltreffendheid en de effecten van de Veiligheidswet 
BES en onderliggende regelgeving in de praktijk te onderzoeken en om te bezien of de huidige wet 
passend en sluitend is voor zowel Caribisch Nederland in zijn geheel als voor de openbare lichamen 
afzonderlijk in het licht van actuele en toekomstige dreigingen, maatschappelijke ontwikkelingen en 
ontwikkelingen in het veiligheidsdomein.
Verstevigen samenwerking
De kleinschaligheid, de geografische ligging, het insulaire karakter en de onderlinge afhankelijkheid van 
de eilanden, zowel onderling als van de autonome landen in het Caribische deel van het Koninkrijk, 
maakt de eilanden kwetsbaar, helemaal in het geval van een ramp of crisis. Bovendien kan een ramp of 
crisis meerdere (ei)landen binnen het Koninkrijk tegelijk treffen. Zowel in de voorbereiding op een crisis 
als in de warme fase noodzaakt dit tot nauwe, boveneilandelijke samenwerking tussen Caribisch 
Nederland, de landen in het Caribisch deel van het Koninkrijk en Europees Nederland. Verschillende 
eiland-overstijgende samenwerkingsverbanden zijn dan ook in ontwikkeling. JenV zet zich ervoor in, 
samen met onder meer de waarnemend Rijksvertegenwoordiger, dat deze samenwerkingsvormen op 
elkaar aansluiten en een plek krijgen in de bestaande plannen en planvorming van Caribisch Nederland 
en Europees Nederland en bij voorkeur ook in die van de landen. Bovendien moeten dit alles onderling 
worden afgestemd en in samenhang met elkaar gaan functioneren. 
Daarnaast zet JenV het periodiek overleg met de gezaghebbers en de rampencoördinatoren van de 
openbare lichamen voort, waarvoor ook de waarnemend Rijksvertegenwoordiger wordt uitgenodigd. 
Ook het interdepartementaal overleg, onder voorzitterschap van JenV, wordt voortgezet en fungeert als 
platform waar crisisbeheersing en gerelateerde zaken in het Caribisch deel van Koninkrijk besproken en 
afgestemd worden.
Informatiemanagement en coördinatie 
Informatiemanagement en coördinatie zijn twee belangrijke pijlers binnen de crisisbeheersing. JenV zal 
verkennen of er een meerwaarde is voor Bonaire, Sint Eustatius en Saba en desgewenst de Caribische 
landen om aan te sluiten op de binnen Europees Nederland bestaande afspraken en initiatieven op het 
terrein van informatiemanagement en coördinatie om te komen tot een integraal en dynamisch 
informatiebeeld en actueel overzicht van capaciteiten.
Kwaliteit en robuustheid van de crisisorganisatie
Voor de verdere ontwikkeling van de crisisorganisatie in Caribisch Nederland is opleiden, trainen en 
oefenen van groot belang. JenV zal, in afstemming met onder meer de openbare lichamen, de waarne-
mend Rijksvertegenwoordiger, de Caribische landen en andere crisispartners (waaronder de ministeries 
van Defensie, Infrastructuur en Waterstaat, Volksgezondheid, Welzijn en Sport en Binnenlandse Zaken en 
Koninkrijksrelaties), een verkenning uitvoeren naar relevante gezamenlijke oefenthema’s, oefenvormen 
en deelnemers. Daarnaast zullen de specifieke behoeftes van de openbare lichamen voor het versterken 
15 | De JenV beleidsagenda 2021-2025 voor Caribisch Nederland

4. Randvoorwaarden
Voor het bereiken van de doelen genoemd onder de speerpunten maar ook voor het in brede zin 
verbeteren van de veiligheid en rechtvaardigheid in CN, is het nodig om een aantal randvoorwaarden 
beter op orde te brengen. Dit zijn randvoorwaarden zoals de toegang tot het recht, gelijkwaardige 
wetgeving en beleid, de regionale samenwerking en de informatie-uitwisseling. 
Toegang tot het recht
De toegang tot het recht in Caribisch Nederland is op onderdelen nog onvoldoende gewaarborgd. 
De komende jaren zal daarom worden bezien of het organiseren van een juridisch loket, of een variant 
ervan, voor alle drie de eilanden soelaas biedt. Daarnaast zal een nieuwe systematiek voor de inzet van 
juridische beroepsgroepen zoals notarissen en deurwaarders worden verkend. Beoogd wordt het 
werkgebied van de notarissen en deurwaarders van Bonaire uit te breiden naar Saba en Sint Eustatius. 
Hiermee wordt ervoor gezorgd dat alle diensten onder BES-wetgeving worden verricht en kan er 
rechtstreeks zicht en controle worden gehouden op de toegankelijkheid van deze diensten voor de 
burgers op de bovenwinden. Om de kwaliteit te borgen van notarissen en deurwaarders zal toegewerkt 
worden naar samenwerking met de Nederlandse beroepsorganisaties, waarmee opleidingsmogelijkheden 
worden uitgebreid en de uitwisseling van kennis en ervaring met hun Europees Nederlandse collega’s 
wordt verbeterd. 
De sluiting van grenzen tijdens de COVID-19 pandemie veroorzaakte connectiviteitsproblemen tussen de 
eilanden en heeft knelpunten zichtbaar gemaakt als het gaat om de beschikbaarheid van bepaalde 
dienstverlening op de eilanden. Digitalisering en Video Conferencing bleken vaak een oplossing voor 
deze problemen. Zo was in de gevangenis op Bonaire al een ruimte ingericht waardoor strafzittingen via 
teleconferencing doorgang konden vinden. De betrokken ketenpartners (het Gemeenschappelijk Hof, 
het OM BES, de gevangenis en de advocatuur) hebben hiervoor specifieke procesafspraken gemaakt. 
Het Gemeenschappelijk Hof waakt over de rechtsstatelijke aspecten bij de uitvoering van deze nieuwe 
werkwijze. Ook het passeren van notariële akten voor inwoners op Sint Eustatius en Saba levert bij 
reisbeperkingen problemen op. De inzet voor de komende jaren is om te bezien of er meer gebruik kan 
worden gemaakt van de digitale mogelijkheden, zoals het digitaal passeren van notariële akten.
Verdere digitalisering van de JenV dienstverlening zal ook voortgezet worden in de vreemdelingen- en 
strafrechtketen. Zo werkt IND-CN aan het opzetten van een digitaal proces voor het aanvragen en 
verlengen van verblijfsvergunningen. De politie verkent daarnaast verdere mogelijkheden voor het doen 
van digitale aangiften. 
• Om de toegang tot het recht te versterken wordt bezien of de inrichting van juridische 
lokketten op de drie eilanden haalbaar is en hoe de toegang tot notarissen en deurwaarders 
kan worden verbeterd.
Wetgeving en beleid: toewerken naar gelijkwaardigheid
Het kabinet heeft in zijn reactie op de voorlichting van Afdeling advisering de Raad van State betreffende 
de bestaande vormgeving tussen Caribisch en Europees Nederland en de coördinerende rol van BZK en 
het IBO Koninkrijksrelaties toegelicht dat de legislatieve terughoudendheid voor Caribisch Nederland niet 
langer geldt en dat via het beginsel van comply or explain zal worden toegewerkt naar nauwere gelijkschakeling 
16
tussen Caribisch Nederland en Europees Nederland. Dit betreft ook JenV-dossiers. Het genoemde 
beginsel houdt in dat wetgeving en beleid voor Europees Nederland ook voor Caribisch Nederland zou 
moeten gelden (comply), of toegelicht moet worden waarom dat niet het geval kan zijn (explain). 
16 
Kamerstukken I 2019/20, 35300 IV, nr. 11.
17 | De JenV beleidsagenda 2021-2025 voor Caribisch Nederland

Informatie-uitwisseling
Veel efficiëntie kan nog bereikt worden met het optimaler uitwisselen van informatie, met name tussen 
de ketenpartners in bijvoorbeeld de strafketen en de migratieketen. 
De komende jaren zal worden ingezet op informatie gestuurd werken. De trajecten die reeds zijn ingezet 
in de strafrechtketen en in de vreemdelingenketen zullen worden voortgezet, waarbij naast de uitwisseling 
van informatie in concrete zaken, ook verbeteringen via de ICT-systemen worden doorgevoerd. Nu de 
gevangenis is aangesloten op het Prison Administration System kan de uitwisseling met ketenpartners 
via ICT gestructureerd worden. Deze trajecten verlopen in nauwe samenwerking met de Stichting Beheer 
ICT Rechtshandhaving (SBIR), de leverancier van ICT-systemen voor de meeste JenV-diensten.
Aspecten van informatie-uitwisseling in andere samenwerkingsverbanden zullen verder worden 
geborgd, denk hierbij aan de Zorg en Veiligheidshuizen in CN, het RIEC CN en uiteraard binnen de 
verschillende samenwerkingsvormen die veelal via convenanten en memoranda of understanding worden 
afgesloten. De wens van de BES-ketenpartners om de wettelijke basis voor informatie-uitwisseling te 
verstevigen zal worden verkend. 
Organisaties in CN wisselen dagelijks persoonsgegevens uit met organisaties in het Europese deel van 
Nederland. Het is daarom wenselijk dat er wet- en regelgeving komt waarmee de bescherming van 
persoonsgegevens in Europees en Caribisch Nederland zoveel mogelijk gelijk getrokken wordt en op 
eenduidige wijze gehandhaafd kan worden. Op dit punt is nadrukkelijk de samenwerking opgepakt met 
Aruba, Curaçao en Sint Maarten, doordat er gewerkt wordt aan een consensus rijkswet bescherming 
persoonsgegevens. Deze consensus rijkswet beoogt één beschermingsniveau te bewerkstelligen binnen 
het Caribisch deel van het Koninkrijk. Ook wordt daarmee beoogd een bredere grondslag voor gegevens-
uitwisseling voor het gehele Koninkrijk te bewerkstelligen. Dat is een traject dat enige tijd in beslag zal 
nemen. In de tussentijd zal voor de deling van politiegegevens een tijdelijke oplossing worden ingericht. 
Voor de komende tijd geldt uiteraard dat de Commissie toezicht bescherming persoonsgegevens BES 
haar werkzaamheden als toezichthouder voor Caribisch Nederland verder voortzet, met een focus op 
toezicht en handhaving. Het secretariaat is hiervoor uitgebreid met een juridisch medewerker.
• De randvoorwaarden voor informatie gestuurd werken, waaronder ICT-voorzieningen en 
gegevensbescherming, worden verbeterd.
Cijfermatige informatie
Voor inzicht in beleidseffecten en voor een goede onderbouwing van nieuw beleid is inzicht nodig in de 
ontwikkeling van de (on)veiligheid in Caribisch Nederland. Dat geldt ook voor de workload in de 
rechtshandhaving en in de migratieketen en voor keteneffecten. Goede statistische informatie op dit 
gebied kan helpen inzicht te krijgen in ontwikkelingen en is van belang voor beleidsmakers, politici, 
wetenschappers en media en daarmee voor alle inwoners.
Zowel in de vreemdelingenketen als in de strafrechtketen zijn in Caribisch Nederland trajecten gestart 
gericht op het verkrijgen en bijeen brengen van cijfermatige informatie. In de vreemdelingenketen zorgt 
het samenbrengen van cijfermatige informatie vanuit grensbewaking, toezicht op illegaliteit, verblijfs-
situaties, visa-informatie, inschrijving bij de openbare lichamen en verstrekte arbeidsvergunningen voor 
een goed beeld op van de geregistreerde situatie. Hierdoor wordt meer inzicht verkregen in trends en 
doorlooptijden bij de ketenpartners.
Ook in het strafrechtelijke traject wordt ingezet op het organiseren van een betere cijfermatige informa-
tiepositie. Zo wordt gewerkt aan het introduceren van een strafrechtketennummer per verdachte en 
wordt gekeken naar het traject van eerste contact met een opsporingsdienst, vervolging, executie en 
nazorg. Daarnaast wordt zoals gezegd gewerkt aan het verkrijgen van inzicht in recidive in Caribisch 
Nederland. In de strafrechtketen zullen de uitvoeringsdiensten de kwaliteit van hun informatiemanagement 
19 | De JenV beleidsagenda 2021-2025 voor Caribisch Nederland

Naast de operationele insteek en samenwerking, wordt ook in toenemende mate samengewerkt in het 
organiseren van gezamenlijke trainingen en opleidingen en wordt kennis en expertise uitgewisseld. 
Het JVO vormt het gremium op ministerieel niveau waarin deze samenwerking samenkomt en waarin 
steeds aanvullende thema’s worden ingebracht waarop de samenwerking wordt versterkt. Zo zijn er 
verschillende ambtelijke werkgroepen actief waarin de vier landen kennis en expertise delen, onder 
andere ten aanzien van herstelrecht, informatie-uitwisseling, vreemdelingenbeleid, mensenhandel en 
mensensmokkel en grensveiligheid. Daarnaast is er een goede samenwerking tussen de landen in het 
college van Korpschefs alsook tussen de brandweercommandanten.
De komende jaren zal JenV inzetten op verdergaande samenwerking met Aruba, Curaçao en Sint Maarten. 
Zoals al benoemd heeft de COVID-19 pandemie nogmaals de kwetsbaarheid van de connectiviteit 
aangetoond. Dit roept om blijvende aandacht voor goede samenwerking met de Caribische landen.
21 | De JenV beleidsagenda 2021-2025 voor Caribisch Nederland

