

 
 
De ACS wijst er daarnaast op dat in veel gevallen vijftien jaar niet het strafmaximum is in zaken 
waar doodslag ten laste is gelegd. Het strafmaximum kan oplopen tot twintig jaar indien de 
2
verdachte naast doodslag ook voor een ander strafbaar feit wordt veroordeeld . Daarbij komt dat 
tussen doodslag en moord ook nog een ander strafbaar feit met een hogere maximum straf zit: 
gekwalificeerde doodslag (artikel 288 WvSr). De doodslag wordt in die gevallen kort gezegd 
gepleegd met het oogmerk om een ander strafbaar feit gemakkelijk of mogelijk te maken, of om 
daarvoor straffeloos te blijven. Het strafmaximum voor deze vormen van doodslag is levenslang of 
een gevangenisstraf van dertig jaar. 
 
Het enige voorbeeld uit de rechtspraak waaruit concreet blijkt dat de rechter zwaarder had willen 
straffen dan het wettelijke strafmaximum is Gerechtshof Arnhem-Leeuwarden 20 juli 2016, 
ECLI:NL:GHARL:2016:5907. Het gerechtshof overwoog in die zaak dat het een gevangenisstraf 
van zestien jaar in beginsel geboden achtte, maar gebonden was aan het strafmaximum van 
vijftien jaar. Het verschil was derhalve beperkt. 
 
In de memorie van toelichting wordt ook gewezen naar Rechtbank Rotterdam 13 december 2019, 
ECLI:NL:RBROT:2019:9745. De rechtbank legde een gevangenisstraf van veertien jaar en een 
(niet gemaximeerde) maatregel van terbeschikkingstelling met verpleging van overheidswege op, 
terwijl in die zaak - gelet op artikel 57 WvSr - het strafmaximum een gevangenisstraf van negentien 
jaar was. Deze zaak kan derhalve moeilijk dienen ter onderbouwing van de noodzaak van de 
voorgestelde regeling. 
 
Dat verschillende leden van het openbaar ministerie pleiten voor een verhoging van het 
strafmaximum voor doodslag maakt de noodzaak van de voorgestelde regeling ook niet duidelijk; 
het is immers de rechter die uiteindelijk bepaalt welke straf in het concrete geval passend en 
geboden is. 
 
De ACS is van mening dat uit de in de memorie van toelichting gegeven voorbeelden onvoldoende 
blijkt van de noodzaak van de voorgestelde regeling. 
 
(ii) Wijziging voorwaardelijk invrijheidsstelling (naar verwachting per 1 mei 2021) 
 
Naar verwachting treedt in de loop van volgend jaar de wet Straffen en beschermen in werking. 
3
Deze wet beperkt de maximale duur van voorwaardelijke invrijheidstelling tot twee jaar . Een 
gevolg van deze wet is dat veroordeelden na invoering niet meer na twee derde van hun straf 
voorwaardelijk kunnen vrijkomen, maar op zijn vroegst twee jaar voor het einde van de opgelegde 
straf. Een veroordeelde die dan vijftien jaar gevangenisstraf opgelegd heeft gekregen kan dus pas 
na dertien jaar onder voorwaarden in vrijheid worden gesteld, daar waar dat onder de huidige 
wetgeving na tien jaar is.  
 
Naar de mening van de ACS brengt deze wetswijzing met zich mee dat de rechter al op korte 
termijn meer ruimte krijgt om een hogere netto gevangenisstraf voor doodslag op te leggen, zonder 
dat de voorgestelde regeling daarvoor noodzakelijk is. 
 
2
 Op grond van artikel 57 lid 2 WvSr is b j meerdaadse samenloop het strafmaximum het totaal van de hoogste straffen op 
de feiten gesteld, maar niet meer dan een derde boven het hoogste maximum. Op grond van deze bepaling is b jvoorbeeld 
b j doodslag met een vuurwapen het strafmaximum negentien jaar (artikel 287 WvSr maximaal vijftien jaar vermeerderd met 
artikelen 26 jo 55 lid 3 WWM maximaal vier jaar). 
3
 Artikel 15, eerste lid, onder b, Sr, Wetsvoorstel Straffen en beschermen, Kamerstukken I 2019/20, 35 122, nr. A; 
aangenomen door de Eerste Kamer op 24 juni 2020; de wet treedt naar verwachting op 1 mei 2021 in werking. 
Pagina 3 van 4 
 

