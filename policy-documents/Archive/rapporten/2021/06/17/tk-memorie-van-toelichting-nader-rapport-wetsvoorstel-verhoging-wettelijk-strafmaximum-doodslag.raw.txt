Wijziging van het Wetboek van Strafrecht in verband met de verhoging van het wettelijk 
strafmaximum van doodslag (verhoging wettelijk strafmaximum doodslag) 
 
MEMORIE VAN TOELICHTING 
 
1. Inleiding 
Dit wetsvoorstel voorziet in verhoging van het wettelijk strafmaximum van doodslag van vijftien 
jaar naar vijfentwintig jaar gevangenisstraf. Daarbij wordt artikel 10, tweede en derde lid, van het 
Wetboek van Strafrecht (Sr) met deze strafbedreiging in overeenstemming gebracht.  
In 2018 kwamen in Nederland 119 mensen om het leven door doodslag of moord, zo blijkt 
uit cijfers van het Centraal Bureau voor de Statistiek (vgl. www.cbs.nl). In de periode van 1 
februari 2006 tot en met 31 december 2018 is in 688 strafzaken een veroordeling wegens doodslag 
uitgesproken waarbij een vrijheidsbenemende sanctie is opgelegd (WODC-onderzoeksrapport, 
Verhoging strafmaximum moord; is veertig het nieuwe dertig? (2019), blz. 74). Dit zeer ernstige 
misdrijf veroorzaakt onherstelbaar leed bij nabestaanden van slachtoffers, en leidt tot gevoelens 
van afkeer en onveiligheid in de samenleving. De strafbedreiging van doodslag moet – op zichzelf 
en in verhouding met in het bijzonder het strafmaximum van moord – recht doen aan de ernst van 
dit feit en de rechter voldoende armslag geven om een passende straf op te leggen. Signalen uit de 
rechtspraktijk indiceren echter dat het strafmaximum bij zeer ernstige gevallen van doodslag als 
knellend wordt ervaren (vgl. Gerechtshof Arnhem-Leeuwarden 20 juli 2016, 
ECLI:NL:GHARL:2016:5907) en het verschil tussen de maximumduur van de tijdelijke 
gevangenisstraffen voor doodslag en moord (te) groot wordt bevonden (vgl. J. Hoekman, ‘Het 
strafgat tussen doodslag en moord’, Strafblad, maart 2017/4; Rechtbank Rotterdam 13 december 
2019, ECLI:NL:RBROT:2019:9745 (Hümeyra); voorzitter van het College van procureurs-generaal 
Van der Burg in Trouw, 16 januari 2020).   
Sinds de invoering van het Wetboek van Strafrecht in 1886 wordt doodslag bedreigd met 
maximaal vijftien jaar gevangenisstraf. In 2006 is met de Wet herijking aantal strafmaxima (Stb. 
2006, 11) de maximale tijdelijke gevangenisstraf die als alternatief voor een levenslange 
gevangenisstraf kan worden opgelegd, verhoogd van twintig naar dertig jaar. Sindsdien bedraagt 
de maximale tijdelijke gevangenisstraf voor onder andere moord dus dertig jaar. Bij voormelde 
verhoging is het strafmaximum van doodslag niet opnieuw beoordeeld. Als gevolg daarvan is het 
verschil tussen de maximale tijdelijke gevangenisstraf van doodslag en die van moord, aanzienlijk 
vergroot. Dit wetsvoorstel strekt ertoe het strafmaximum van doodslag te verhogen, en daarmee 
het ontstane zogeheten ‘strafgat’ te verkleinen.  
De maximumduur van de tijdelijke gevangenisstraffen voor moord en doodslag, en de 
verhouding daartussen, heeft al langer politieke aandacht. In 2016 heeft de toenmalige 
Staatssecretaris van Veiligheid en Justitie een onderzoek naar de wenselijkheid van een verdere 
verhoging van de maximale tijdelijke gevangenisstraf bij moord aangekondigd (Kamerstukken II 
2015/16, 29279, nr. 325). In diezelfde brief is het voornemen kenbaar gemaakt om een 
wetsvoorstel tot verhoging van het strafmaximum van doodslag voor te bereiden. Naar aanleiding 
van het aangekondigde onderzoek is door onderzoekers van de Erasmus Universiteit Rotterdam 
onderzocht of het verantwoord zou zijn om voor het delict moord een verdere strafverhoging door 
te voeren. In dit verband is ook gekeken naar de strafoplegging bij doodslag. De bevindingen zijn 

strafmaxima in 2006. Bij die wet is een aantal strafmaxima in het Wetboek van Strafrecht 
gewijzigd. Daarbij is als gevolg van het amendement-Van Haersma Buma c.s. (Kamerstukken II 
2003/04, 28484, nr. 32) in de algemene bepaling van artikel 10, derde en vierde lid, Sr alsook bij 
de afzonderlijke misdrijven waarvoor naast een tijdelijke ook levenslange gevangenisstraf kan 
worden opgelegd, de maximaal op te leggen tijdelijke gevangenisstraf verhoogd van twintig naar 
dertig jaar. Doel van deze verhoging was het als groot ervaren verschil met de levenslange 
gevangenisstraf te verkleinen, en de rechter zodoende meer armslag te geven om recht te doen 
aan de ernst van het voorliggende geval. Omdat de maximale gevangenisstraf van doodslag tot 
vijftien jaar beperkt bleef, nam het verschil met de maximumstraf voor moord toe van vijf tot 
vijftien jaar gevangenisstraf.   
Dit forse verschil is temeer gaan klemmen sinds de Hoge Raad in zijn uitspraak van 28 
februari 2012, ECLI:NL:HR:2012:BR2342 hogere eisen stelt aan het bewijs van de voorbedachte 
raad (nader toegelicht in Hoge Raad 15 oktober 2013, ECLI:NL:HR:2013:963). Dit behoeft enige 
toelichting. Voorbedachte raad is een psychologisch begrip, zo blijkt uit de wetsgeschiedenis (H.J. 
Smidt, Geschiedenis van het Wetboek van Strafrecht, Deel II, Haarlem: Tjeenk Willink 1891, blz. 
453-454 en 460). Vereist is dat de betrokkene daadwerkelijk heeft nagedacht over de betekenis en 
de gevolgen van zijn voorgenomen daad en zich daarvan rekenschap heeft gegeven. Dat de 
verdachte daadwerkelijk heeft nagedacht en zich rekenschap heeft gegeven, leent zich evenwel 
moeilijk voor strafrechtelijk bewijs. Vóór de uitspraak van de Hoge Raad uit 2012 werd voor het 
bewijs van de voorbedachte raad in wezen genoegen genomen met de vaststelling dat de 
betrokkene de gelegenheid heeft gehad na te denken over de betekenis en de gevolgen van zijn 
voorgenomen daad, en zich daarvan rekenschap te geven (vgl. Hoge Raad 27 juni 2000, 
ECLI:NL:HR:2000:AA6308). In die benadering was het psychisch voorbedachteraadsbegrip van de 
wetgever, verworden tot een objectief vereiste (vgl. R.S.T. Gaarthuis, ‘Voorbedachte raad: een 
objectief vereiste?’, Delikt en Delinkwent 2009/80). Sinds 2012 wordt weer recht gedaan aan de 
oorspronkelijke wil van de wetgever, doordat de Hoge Raad de bewijslat hoger heeft gelegd. De 
aanscherping houdt in de kern in dat voldoende tijd voor beraad weliswaar een belangrijke 
objectieve aanwijzing vormt dat met voorbedachte raad is gehandeld, maar steeds zal de rechter in 
zijn uitspraak moeten uitleggen waarom het redelijk is om aan te nemen dat de betrokkene die 
gelegenheid daadwerkelijk in de hiervoor bedoelde zin heeft benut. Contra-indicaties – zoals de 
omstandigheid dat de besluitvorming en uitvoering in plotselinge hevige drift hebben 
plaatsgevonden – kunnen de rechter tot het oordeel brengen dat de betrokkene in het gegeven 
geval niet met voorbedachte raad heeft gehandeld.  
Door deze koerswijziging laten zich veroordelingen voor moord aanwijzen die onder het 
oude bewijsregime zijn uitgesproken, waarvan de bewijsconstructie onder vigeur van het huidige 
bewijsregime ‘slechts’ een veroordeling wegens doodslag zou kunnen dragen (vgl. G. Knigge & 
H.D. Wolswijk, Het materiële strafrecht, Deventer: Wolters Kluwer 2015, blz. 132-133 en J. 
Hoekman, ‘Het strafgat tussen doodslag en moord’, Strafblad, maart 2017/4). Deze constatering 
vindt steun in de meer algemene onderzoeksbevinding dat de rechter sinds de verzwaring van de 
bewijseisen in 2012, verhoudingsgewijs veel vaker komt tot een bewezenverklaring van doodslag 
dan moord; in de zes jaar voorafgaand aan de bedoelde uitspraak van de Hoge Raad was de 
verhouding 1:1,29 (één bewezenverklaring van moord staat tot 1,29 bewezenverklaringen van 
doodslag), in de zes daaropvolgende jaren 1:2,33 (WODC-onderzoeksrapport, Verhoging 

Daarmee is de maximale gevangenisstraf van doodslag nu – anders dan voorheen – lager 
dan het algemene strafmaximum. Ook is deze lager dan de strafbedreiging van voormelde 
misdrijven, terwijl bij die misdrijven – anders dan bij doodslag – niet is vereist dat een ander 
(opzettelijk) van het leven is beroofd. Deze strafmaxima zijn niet in balans. De verhoging van de 
strafbedreiging van doodslag en in het verlengde daarvan van het algemene strafmaximum, strekt 
ertoe te komen tot een evenwichtiger onderlinge verhouding.  
 
4. Verhoging van het strafmaximum naar vijfentwintig jaar gevangenisstraf 
De genoemde ontwikkelingen maken dat het historisch bepaalde strafmaximum van doodslag 
tegenwoordig – op zichzelf en in verhouding met in het bijzonder het strafmaximum van moord – 
onvoldoende recht doet aan de ernst van dit feit. Daarom is bijstelling van de strafbedreiging van 
doodslag aangewezen. 
Het voorstel dit strafmaximum op te hogen naar vijfentwintig jaar gevangenisstraf is in lijn 
met de mate van ophoging die in de motie-Van Wijngaarden c.s. wordt voorgestaan 
(Kamerstukken II 2019/20, 29279, nr. 576). Het beoogde strafmaximum positioneert zich tussen 
de hoogst mogelijke tijdelijke gevangenisstraf die nu op grond van artikel 10, tweede lid, Sr kan 
worden opgelegd (achttien jaar) en de maximale tijdelijke gevangenisstraf voor moord (dertig 
jaar). Daarmee wordt op het niveau van de systematiek van strafmaxima recht gedaan aan de 
relatieve ernst van doodslag. Het terugbrengen van het verschil met de maximale tijdelijke 
gevangenisstraf voor moord tot vijf jaar gevangenisstraf, is in lijn met het verschil van vijf jaar dat 
in 1886 bestond en vormt een passender uitdrukking van de nauwe verwantschap tussen beide 
levensdelicten. Daarmee komen beide strafmaxima weer in redelijke verhouding tot elkaar te 
staan. In relatie tot andere misdrijven maakt het verhoogde strafmaximum zichtbaar dat doodslag 
een verschijningsvorm is van de meest ernstige onomkeerbare aantasting van het hoogste 
rechtsgoed, te weten het menselijk leven. Daarnaast wordt recht gedaan aan de veranderde 
maatschappelijke opvatting over de strafwaardigheid van levensdelicten, die tot uiting komt in de 
gemiddeld gezien zwaardere bestraffing daarvan. Het kabinet staat voor een op de samenleving 
georiënteerd strafrecht dat deze veranderde opvattingen serieus neemt. De verhoging van de 
strafbedreiging wil dit maatschappelijk oordeel weerspiegelen, en de rechter voldoende armslag 
geven om ook de ernstigste gevallen van doodslag proportioneel te kunnen bestraffen.  
De verhoging naar vijfentwintig jaar gevangenisstraf, alsook de verhouding daarvan tot de 
maximale tijdelijke gevangenisstraf voor moord, sluit aan bij de strafmaxima van doodslag en 
moord die in het Caribisch deel van het Koninkrijk gelden. Aldaar kennen beide levensdelicten 
dezelfde inhoud als in Nederland. In zowel Aruba, Curaçao als Sint Maarten gelden voor 
respectievelijk doodslag en moord, strafmaxima van vierentwintig jaar gevangenisstraf (doodslag) 
en een tijdelijke gevangenisstraf van dertig jaar dan wel een levenslange gevangenisstraf (moord) 
(vgl. de artikelen 2:259 en 2:262 van het Wetboek van Strafrecht van respectievelijk Curaçao, 
Aruba en van Sint Maarten). Op de BES-eilanden is ook de maximale tijdelijke gevangenisstraf voor 
moord gesteld op vierentwintig jaar (vgl. de artikelen 300 en 302 van Wetboek van Strafrecht 
BES). Het onderhavige wetsvoorstel brengt binnen het Koninkrijk de strafmaxima van doodslag op 
hetzelfde niveau; de titel voor vrijheidsbeneming op grond van een veroordeling wegens doodslag 
heeft telkens een vergelijkbare maximumduur.  
 

 Het OM heeft het wetsvoorstel met instemming begroet. In het advies wordt onderschreven 
dat het verschil tussen de maximumduur van de tijdelijke gevangenisstraffen voor doodslag en 
moord te groot is geworden, en dat dit verschil conform het wetsvoorstel moet worden verkleind. 
De NVvR heeft kennisgenomen van het wetsvoorstel en stemt in met een verhoging van 
het strafmaximum van doodslag. De NVvR stelt voor dit maximum te verhogen naar twintig jaar 
gevangenisstraf.  
   De NOvA adviseert het wetsvoorstel in heroverweging te nemen. De NOvA stelt dat niet is 
gebleken dat de voorgestelde verhoging van het strafmaximum naar vijfentwintig jaar 
gevangenisstraf noodzakelijk is.  
 De politie en de Rvdr hebben geen inhoudelijke opmerkingen bij het wetsvoorstel. RN heeft 
aangegeven geen bezwaren te hebben tegen de voorgestelde strafmaximumverhoging.  
Daarnaast is dit wetsvoorstel in internetconsultatie gebracht. Naar aanleiding daarvan zijn 
zes reacties van particulieren ontvangen. In vier reacties wordt de voorgestelde 
strafmaximumverhoging voor doodslag onderschreven. In de overige reacties worden 
kanttekeningen geplaatst bij het nut van langdurige(r) vrijheidsstraffen in het algemeen. Daarbij 
wordt aangestipt dat het doel van straffen niet alleen bestaat in vergelding, maar bijvoorbeeld ook 
in speciale preventie (waaronder resocialisatie). In reactie op deze kanttekeningen wordt 
opgemerkt dat het opleggen van een straf inderdaad verschillende doelen dient. Behalve de 
hierboven genoemde doelen komt ook gewicht toe aan generale preventie (normbevestiging en 
afschrikking) en reparatie (zoals genoegdoening aan het slachtoffer of nabestaanden). Het is de 
rechter die in een concreet geval moet beslissen welke straf – mede gelet op deze strafdoelen – 
passend en geboden is. Dit wetsvoorstel doet daaraan niet af.  
 Hieronder worden de hoofdlijnen uit de ontvangen adviezen besproken.  
 
6.2 Veranderde verhouding tussen doodslag en moord 
Het OM voert in zijn advies aan dat sinds de maximaal op te leggen tijdelijke gevangenisstraf voor 
moord is verhoogd van twintig naar dertig jaar (door inwerkingtreding van de Wet herijking aantal 
strafmaxima in 2006) het verschil tussen de maximumduur van de tijdelijke gevangenisstraffen 
voor doodslag en moord te groot is geworden. Dat is in het bijzonder het geval, aldus het OM, 
wanneer een doodslag wordt uitgevoerd op een wijze die heel dicht aanligt tegen moord. 
De NOvA is een andere mening toegedaan. In het advies wordt gesteld dat niet is gebleken 
dat de voorgestelde verhoging van het strafmaximum van doodslag naar vijfentwintig jaar 
gevangenisstraf noodzakelijk is. Daartoe wordt aangevoerd dat de genoemde verhoging van de 
tijdelijke gevangenisstraf van moord vooral was bedoeld om binnen het kader van moord het 
verschil met de levenslange gevangenisstraf te verkleinen. Ook wordt erop gewezen dat als sprake 
is van samenloop van doodslag met een of meer andere misdrijven, al een (aanmerkelijk) hogere 
gevangenisstraf kan worden opgelegd dan het huidige strafmaximum van vijftien jaar 
gevangenisstraf (vgl. artikel 57, tweede lid, en artikel 288). Verder constateert de NOvA dat de 
uitspraak van het Gerechtshof Arnhem-Leeuwarden die hiervoor in de paragrafen 1 en 2 is 
genoemd het enige voorbeeld is waaruit uitdrukkelijk blijkt dat de rechter ter zake van doodslag 
boven het huidige strafmaximum had willen straffen. 
De NVvR adviseert als vermeld verhoging van het strafmaximum van doodslag naar twintig 
jaar gevangenisstraf. Daarbij betrekt de NVvR – net als de NOvA – dat de recidive- en 

Dat de voorgestelde verhoging van de strafbedreiging naar vijfentwintig jaar 
gevangenisstraf in geval van samenloop of recidive met zich brengt dat – gelet op de algemeen 
geldende bovengrens van dertig jaar tijdelijke gevangenisstraf (artikel 10, derde en vierde lid) – bij 
doodslag in voorkomende gevallen een verhoging met een derde niet in volle omvang mogelijk is, 
is naar het oordeel van het kabinet niet onverenigbaar met de huidige wettelijke regeling van de 
algemene strafmaxima. Dat houdt verband met het volgende. Bij de invoering van het Wetboek 
van Strafrecht in 1886 gaf artikel 10 blijk van een eenduidige systematiek: de hoogst mogelijke 
tijdelijke gevangenisstraf gesteld op een afzonderlijk misdrijf (artikel 10, tweede lid; toen vijftien 
jaar) vermeerdert met de verhoging met een derde op grond van een algemene strafverhogende 
omstandigheid (artikel 10, derde lid in verbinding met, toegespitst op samenloop, artikel 57, 
tweede lid) had als resultante de algemeen geldende maximumduur van de tijdelijke 
gevangenisstraf (toen: twintig jaar). De grenzen van artikel 10, tweede tot en met vierde lid, zijn 
sindsdien gewijzigd. De algemeen geldende maximumduur van de tijdelijke gevangenisstraf (nu: 
dertig jaar) is niet langer de optelsom van de hoogst mogelijke tijdelijke gevangenisstraf voor een 
afzonderlijk misdrijf (nu: achttien jaar) en de strafverhoging met een derde (bijvoorbeeld vanwege 
samenloop of recidive) of met de helft (in het kader van terroristische misdrijven (vgl. bijvoorbeeld 
artikel 176a)). Daarmee is de hiervoor geschetste koppeling tussen de verschillende artikelleden 
van artikel 10 die in 1886 bestond, losgelaten. De onderlinge verhouding tussen de grenzen van 
artikel 10 is veranderd. Dit wetsvoorstel brengt slechts een nadere aanpassing van die grenzen 
met zich. Onverkort blijft gelden dat de tijdelijke gevangenisstraf gesteld op een afzonderlijk 
misdrijf op zichzelf beschouwd of die in combinatie met een algemene strafverhogende 
omstandigheid, de duur van dertig jaar gevangenisstraf niet overstijgt.  
 
6.3 Wijziging regeling van de tenuitvoerlegging van vrijheidsstraffen 
De NVvR brengt in het advies naar voren dat bij inwerkingtreding van de Wet straffen en 
beschermen de periode waarover voorwaardelijke invrijheidstelling wordt verleend zal zijn 
gemaximeerd tot twee jaren. Bijgevolg zal een groter deel van een langdurige gevangenisstraf 
daadwerkelijk in de gevangenis worden doorgebracht dan nu het geval is. Dit zal de rechter 
meewegen bij de strafoplegging ter zake van doodslag. Tegen die achtergrond zou een 
strafmaximumverhoging naar vijfentwintig jaar gevangenisstraf in de toekomstige praktijk niet 
leiden tot oplegging van hogere gevangenisstraffen door de rechter, aldus de NVvR.  
Ook de NOvA wijst op de maximering van voorwaardelijke invrijheidstelling tot twee jaren 
bij inwerkingtreding van de Wet straffen en beschermen. Consequentie daarvan is onder meer dat 
het “netto strafdeel” van de opgelegde gevangenisstraf – het deel van een opgelegde 
gevangenisstraf dat daadwerkelijk in detentie wordt doorgebracht – van aanmerkelijk langere duur 
is dan in het Caribisch deel van het Koninkrijk, omdat in die landen een regeling blijft gelden 
waarin de periode van voorwaardelijke invrijheidstelling op maximaal een derde van de opgelegde 
straf is gesteld.   
 In reactie hierop wordt opgemerkt dat moet worden onderscheiden tussen de oplegging 
van een gevangenisstraf enerzijds en de tenuitvoerlegging daarvan anderzijds. Het wettelijk 
strafmaximum heeft telkens betrekking op straffen die wegens het begaan van een bepaald delict 
kunnen worden opgelegd. Oplegging van een gevangenisstraf door de rechter voorziet in een titel 
voor vrijheidsbeneming van een bepaalde duur. Het onderhavige wetsvoorstel beoogt de maximale 

