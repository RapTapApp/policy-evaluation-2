 
 
 
VIERDE RAPPORTAGE NEDERLAND  
Kaderverdrag inzake de bescherming van nationale minderheden 
 
 
 
 
 
 
 
 
 
 
 
 
Mei 2021  

Inleiding 
 
Het Kaderverdrag inzake de bescherming van nationale minderheden, is als verdrag van de Raad van 
Europa in werking getreden op 1 februari 1998. Met het verdrag verbindt Nederland zich aan 
afspraken die de positie van de Friezen als nationale minderheid beschermen. De lidstaten die dit 
verdrag ondertekenen en ratificeren, verplichten zich tot het bevorderen van de volledige en 
daadwerkelijke gelijkheid van tot nationale minderheden behorende personen op alle economische, 
maatschappelijke en culturele terreinen. Ook moeten de omstandigheden waaronder zij hun cultuur 
en identiteit tot uitdrukking kunnen brengen en deze kunnen behouden en ontwikkelen, 
gewaarborgd worden. Het Nederlandse parlement heeft in 2004 ingestemd met het voorstel van de 
regering dat het Kaderverdrag een expliciet beschermende werking voor de Friezen zal inhouden.  
 
Nederland heeft op 16 februari 2005 het Kaderverdrag inzake de bescherming van nationale 
minderheden van de Raad van Europa (RvE) geratificeerd, waarna het op 1 juni 2005 voor ons land in 
werking is getreden. Voorts heeft de Nederlandse regering verklaard dat ze ervan uitgaat, dat de 
bescherming geboden door het derde lid van artikel 10, ondanks de verschillen in redactie, niet 
afwijkt van die geboden door het tweede lid van artikel 5 en het derde lid, onder a en onder e, van 
artikel 6 van het Europees Verdrag tot bescherming van de rechten van de mens en de fundamentele 
vrijheden (EVRM). 
 
In het kader van de verdragsverplichtingen is Nederland gehouden periodiek over de implementatie 
van het Kaderverdrag te rapporteren aan de RvE. In deze vierde rapportage wordt ingegaan op 
praktische maatregelen getroffen op nationaal niveau met betrekking tot het Kaderverdrag, 
maatregelen getroffen naar aanleiding van de aanbevelingen van het Comité van Ministers en 
verdere maatregelen getroffen voor de implementatie van het Kaderverdrag. Deze rapportage 
beslaat de periode na de derde rapportage (juni 2018) tot en met maart 2021. Alvorens hierop in te 
gaan zullen eerst kort de enkele algemene ontwikkelingen en ontwikkelingen met betrekking tot de 
Friese taal en cultuur uiteen gezet worden.  
3 
 

Fries goed tot heel goed te kunnen schrijven, dit was 14,5 % in 2015 en 9,5% in 2007. De taalatlas 
concludeert dat het aantal Friezen dat Fries kan lezen en schrijven in 12 jaar licht is toegenomen.  Het 
percentage inwoners dat Fries verstaat en spreekt is stabiel gebleven.  
 
 
Beheersing Fries: verstaan, spreken, lezen, schrijven – naar leeftijd. Uit: De Fryske Taalatlas 2020 – 
Friese taal in beeld. 
5 
 

Voor de vierde rapportage inzake het Kaderverdag zijn bij de Friese taal en cultuur betrokken 
organisaties gevraagd input te leveren. Naast de betrokken overheden hebben o.a. de volgende 
taalorganisaties en instanties gereageerd op het verzoek om input vanuit het ministerie van 
Binnenlandse Zaken of de provincie Fryslân: DINGtiid, Fryske Akademy/Mercator, Sectie Levende 
Talen Fries, Steatekomitee Frysk, Cedin, de leerstoel Friese taal- en letterkunde aan de 
Rijksuniversiteit Groningen, Jongfryske Mienskip, Ried fan de Fryske Beweging, Stifting Fryske 
Berneopfang (SFBO) en de Feriening Frysk Ûnderwiis. De geleverde input is op directe en indirecte 
wijze meegenomen in onderstaande rapportage met betrekking tot de Friese taal en cultuur. Over 
het algemeen hebben de organisaties input geleverd over hun activiteiten aangaande de Friese taal 
en aangegeven waar volgens hen de grootste aandachtspunten voor de Friese taal liggen. Het orgaan 
voor de Friese taal, DINGtiid, is gevraagd te reageren op de conceptversie van deze rapportage voor 
4
het Europees Handvest voor regionale talen of talen van minderheden.
 Gelet op de grote overlap 
met betrekking tot het Fries tussen het Handvest en het Kaderverdrag is deze input ook 
meegenomen in deze rapportage. De Jongfryske Mienskip heeft ervoor gekozen te reageren op  de 
e 5
kabinetsreactie van Nederland op de 3 evaluatie van het Adviescomité . Zij laat zich kritisch uit over 
de reactie en pleit voor meer inzet vanuit de overheid op de Friese taal en cultuur. 
 
 
d. Andere maatregelen getroffen om bewustzijn over het Kaderverdrag te vergroten bij 
minderheden, officials en het algemeen publiek. 
 
Om informatie met betrekking tot het Kaderverdrag en de erkende talen in Nederland beter 
toegankelijk te maken voor een breder publiek is er binnen de website van de Rijksoverheid apart 
ruimte gereserveerd op www.erkendetalen.nl (deel van de website van de Rijksoverheid). Op de site 
is informatie opgenomen over de erkende talen in Nederland en bij het onderdeel Friese taal ook 
over het Kaderverdrag. De publicaties met betrekking tot het Kaderverdrag zijn ook via deze website 
toegankelijk (onder documenten). 
 
Binnen het European Charter Classroom Activities (ECCA) project, waar de provincie Fryslân als één 
van de partners van het Network to Promote Linguistic Diversity (NPLD) aan mee werkt, dat rondom 
het Europees Handvest voor regionale talen of talen van minderheden is opgezet, is zijdelings ook 
6
aandacht voor het Kaderverdrag.  Binnen dit project wordt een lessenserie over de taalrechten van 
jongeren opgezet. Vooralsnog ligt de focus op het Europees Handvest, maar mogelijk zal in 2022 ook 
gekeken worden een gelijksoortig lessenprogramma rondom het Kaderverdrag te ontwikkelen. Deze 
lessen worden in eerste instantie in het Fries, Nederlands en Engels beschikbaar gesteld. 
 
 
  
                                                           
4
 Dingtiid - Adviesbrief conceptrapportage Europees Handvest 
5
 https://www.e-pages.dk/frieschdagblad/1596/article/1306692/24/3/render/?token=84a7ada732e4916de002339558e8c029 
6
 www.thisismylanguage.eu 
7 
 

dat professionele deskundigen, opinieleiders, ervaringsdeskundigen, en/of vertegenwoordigers van 
gemeenschappen zijn. De vorm van dit overleg hangt af van het onderwerp en de betrokken partijen.  
 
Met betrekking tot de Friese taal en cultuur regelt de Wet gebruik Friese taal de instelling van een 
8
orgaan voor de Friese taal. DINGtiid, het adviesorgaan voor de Friese taal, heeft tot taak de gelijke 
positie van de Friese taal en de Nederlandse taal in de provincie te bevorderen. Het orgaan doet dit 
in ieder geval door te rapporteren over de behoeften en de wensen ten aanzien van de Friese taal en 
cultuur in relatie tot de Wet gebruik Friese taal, het Europees Handvest voor regionale talen of talen 
van minderheden en het Kaderverdrag inzake de bescherming van nationale minderheden. DINGtiid 
breng advies uit aan zowel het Rijk, als de provincie Fryslân. 
 
Er zijn sinds de invoering van het Meldpunt Frysk bij de provincie sinds mei 2020, 50 meldingen 
binnengekomen. Deze meldingen variëren in inhoud: van een compliment of een anti-Friese mening 
tot inhoudelijke opmerkingen (en verzoeken) over het nalaten van het gebruik van Fries door de 
overheden (mededelingen, folders, formulieren), de media, het onderwijs, het openbare leven 
(onvoldoende zichtbaarheid) en de techbedrijven (Wikipedia, Facebook etc.). 
 
Er wordt hierbij van de provincie uit, als het om meldingen gaat die als discriminerend worden 
ervaren, samengewerkt met Tûmba in Leeuwarden. Tûmba is het kenniscentrum voor 
discriminatiezaken, diversiteit en gelijkheid. De meldingen die tot nu toe zijn ontvangen hebben 
geleid tot o.a. een scherper intern taalbeleid bij de provincie Fryslân en meer aandacht voor het 
gebruik van de Friese taal in meertalige rijkscommunicatie (coronamaatregelen, donorfolder). 
  
                                                           
8
 wetten.nl - Regeling - Wet gebruik Friese taal - BWBR0034047 (overheid.nl) 
9 
 

Artikel 4 van het Kaderverdrag 
Bescherming tegen discriminatie 
Het Adviescomité roept de autoriteiten op om “taal” expliciet als grond op te nemen in de Wet gelijke 
behandeling om de duidelijkheid, toegankelijkheid en zichtbaarheid van de geldende bepalingen te 
vergroten, waaronder met betrekking tot sprekers van het Fries. 
 
Het begrip ras in de Algemene Wet Gelijke Behandeling (AWGB) moet overeenkomstig (de definitie 
in) het Internationaal Verdrag inzake de uitbanning van elke vorm van rassendiscriminatie (IVRD) en 
overeenkomstig vaste jurisprudentie van de Hoge Raad (sinds HR 15 juni 1976, NJ 1976, 551, m.nt. 
Van Veen) ruim worden uitgelegd en omvat tevens: huidskleur, afkomst, en nationale of etnische 
afstamming (Kamerstukken II 1990/91, 22 014, nr. 3, p. 13).  
 
Aangezien Nederland partij is bij het Kaderverdrag inzake de bescherming van nationale 
minderheden stelde de voorganger van het College voor de rechten van de mens vast (onder meer in 
oordeel 2012-56), dat de Nederlandse regering in het kader van dit verdrag de Friezen heeft 
aangewezen als nationale minderheid. Dit onder meer vanwege de eigen taal, cultuur en 
geschiedenis, en het feit dat zij van oudsher in de provincie Friesland wonen (Kamerstukken II, 
2003/04, 26389, nr. 9). Daarnaast is de Friese taal erkend als regionale taal in het kader van het 
Europees Handvest voor regionale talen of talen van minderheden en voorts dat het Fries in de 
Algemene wet bestuursrecht (artikel 2:7) is aangewezen als taal die gebruikt kan worden in het 
verkeer tussen burgers en bestuursorganen, voor zover deze laatste in de provincie Fryslân zijn 
gevestigd.  
 
Dit tezamen maakt dat (de voorganger van) het College voor de rechten van de mens van oordeel is 
dat Friese afkomst valt onder het begrip ras. Steun hiervoor werd gevonden in de parlementaire 
behandeling van het Kaderverdrag waarbij expliciet is ingegaan op de vraag of een nationale 
minderheid in de zin van het Verdrag een beroep kan doen op de AWGB. Deze vraag is door de 
behandelend minister voor de Friezen bevestigend beantwoord (Kamerstukken I 2000/01, 26 389, nr. 
60, p. 3). 
 
 
Het Adviescomité acht het van essentieel belang te waarborgen dat het College voor de Rechten van 
de Mens, de Ombudsman en de gemeentelijke antidiscriminatievoorzieningen over toereikende 
middelen beschikken en roept hen op te investeren in het vergroten van de bewustwording van de 
antidiscriminatiewetgeving en met name de rechtsmiddelen die beschikbaar zijn bij personen die tot 
nationale minderheden behoren. 
 
Het College voor de rechten van de mens, de Ombudsman en de gemeentelijke 
Antidiscriminatievoorzieningen (ADV) spelen een belangrijke rol in de ondersteuning van slachtoffers 
van discriminatie. In reactie op het rapport ‘Ongekend onrecht’ heeft de regering onlangs besloten 
om een belangrijke impuls te geven aan het College voor de rechten van de mens en de ADV’s. Bij het 
College gaat het in de eerste plaats om aanvullende middelen voor het behandelen van klachten 
tegen uitvoeringsorganisaties, zoals de dienst Toeslagen. De ADV’s ontvangen aanvullende middelen 
voor het bieden van juridische en emotionele ondersteuning bij het indienen van dergelijke klachten. 
Deze signalen moeten altijd grondig worden onderzocht en passend worden opgevolgd. Met het 
College voor de Rechten van de Mens gaat de regering overleggen over een correcte afhandeling van 
discriminatieklachten tegen uitvoeringsorganisaties. Daarnaast zal het College trainingen aanbieden 
aan medewerkers van uitvoeringsdiensten om preventief onbewuste vooroordelen tegen te gaan. 
Hiervoor zal een omvangrijke versterking van capaciteit en middelen worden gerealiseerd in 2021. 
 
 
11 
 

Sinds 31 oktober 2019, is Leeuwarden-Fryslân toegelaten tot het UNESCO Creative Cities Network 
(UCCN). Kennis en ervaringen over literatuur, de promotie van boeken en meertaligheid, met nadruk 
op Friese taal, worden zo gedeeld. Binnen dit UNESCO-netwerk is niet alleen middels literatuur, maar 
ook door design, film of gastronomie aandacht voor de Friese cultuur. 
 
Los hiervan zal, op internationaal niveau van de provincie uit aansluitend op afspraken uit de BFTK, 
ook gekeken worden in hoeverre in overleg met het Ministerie van Buitenlandse Zaken bij de 
verschillende Nederlandse ambassades betreffende cultuuractiviteiten, ook expliciet aandacht kan 
zijn voor de Friese taal en cultuur. Dit wordt in de loop van het jaar vanuit de provincie verder 
opgepakt. 
 
 
Artikel 6 van het Kaderverdrag 
Tolerantie en interculturele dialoog 
Het Adviescomité roept de autoriteiten op intercultureel respect en tolerantie in de samenleving te 
bevorderen, onder andere door het instellen van een duurzame, transparante en representatieve 
structuur voor het raadplegen van minderheidsgroepen en het ondersteunen van maatschappelijke 
organisaties van deze groepen. 
 
Zie voor de flexibele dialoog die de Rijksoverheid voert, ook onder deel II punt 3. Ook binnen het 
burgerschapsonderwijs is het van belang dat leerlingen leren omgaan met diversiteit en wordt er 
ingezet op het vergroten bij leerlingen van wederzijds begrip en kennis van elkaars culturen en 
godsdiensten en de bestrijding van intolerantie. Het ministerie van Onderwijs, Cultuur en 
Wetenschap heeft eind 2019 een herzien wetsvoorstel burgerschap verzonden aan de Tweede 
Kamer waarin dit wordt beoogd.  
 
Bescherming tegen haatzaaiende uitlatingen en haatmisdrijven 
Het Adviescomité moedigt de autoriteiten aan om haatzaaiende uitlatingen en haatmisdrijven op 
effectieve wijze te blijven voorkomen, onderzoeken, vervolgen en strafbaar stellen door middel van 
adequate wetgeving en instellingen die over voldoende middelen beschikken en daarnaast personen 
die tot minderheidsgroepen behoren bewuster te maken van de mogelijkheden van aangifte. 
 
Aan het Openbaar Ministerie (OM) is als taak het handhaven van de strafrechtelijke rechtsorde 
toebedeeld. Ten aanzien van discriminatie wordt deze taak in eerste instantie ingekaderd door de 
strafrechtelijke discriminatiebepalingen en de beschermde belangen die de wetgever met die 
strafbaarstellingen heeft beoogd: bescherming van de openbare orde, bescherming van 
onbelemmerd maatschappelijk functioneren van groepen en bescherming van individuele personen. 
Het OM spreekt met partners, belangenorganisaties en media-experts over de vraag hoe het de 
strafrechtelijke aanpak van discriminatie voor het voetlicht brengt, met inachtneming van de 
magistratelijke positie en opdracht van het OM. In een open dialoog wisselen de betrokken partijen 
met elkaar van gedachten over de impact van discriminatie op de gemeenschap, de 
(on)mogelijkheden van het strafrecht en de dilemma’s rond de woordvoering over strafzaken. 
 
Om de meldings- en aangiftebereidheid van slachtoffers van discriminatoir geweld te vergroten, zet 
de politie in op maatregelen die onder meer zien op de ondersteuning van het slachtoffer bij het 
doen van een melding, of aangifte en op het vergroten van de kennis en expertise door de inzet van 
interne politienetwerken. Het uitgangspunt van de politie is en blijft dat de politie van en voor 
iedereen is en dat iedereen bij elke politiemedewerker terecht moet kunnen en goed geholpen 
wordt. 
 
13 
 

Artikel 9 van het Kaderverdrag 
Media in de Friese taal 
Het Adviescomité moedigt de autoriteiten sterk aan hun steun voor het ook op lange termijn 
functioneren van de enige Friestalige omroep van het land te blijven voortzetten en te waarborgen 
dat deze ook in de rest van het land beschikbaar is. 
 
De laatste jaren zijn NOS en regionale omroepen steeds meer gaan samenwerken. In eerste instantie 
met name online en in de journaals van 12.00 en 15.00 uur. Sinds januari 2021 werkt de landelijke 
NOS nog intensiever samen met de lokale (NLPO) en regionale publieke omroepen (RPO), doordat de 
NOS journalisten bij diverse regionale en lokale omroepen heeft gestationeerd. Dit is mogelijk 
10
gemaakt door een bijdrage van het Rijk. Ook de NOS maakt op haar beurt regelmatiger gebruik van 
beeldmateriaal van de Friese omroep waardoor het vaker dan voorheen voorkomt dat ook interviews 
van mensen die Fries spreken met ondertiteling te zien zijn op het landelijke NOS-journaal. 
 
 
Het Adviescomité roept de autoriteiten op een coherente strategie voor Friestalige media te 
ontwikkelen en daarbij gebruik te maken van nieuwe technologische ontwikkelingen en de 
mogelijkheden die door sociale media worden geboden. Daarnaast moet worden overwogen te 
investeren in hoogwaardige en relevante content in de Friese taal, gericht op een breed scala van 
sprekers van het Fries van alle leeftijden, die kan worden gebruikt door verschillende soorten online- 
en gedrukte media. 
 
De drie grote Friese mediabedrijven, radio en tv Omrop Fryslân, de kranten Leeuwarder Courant en 
Friesch Dagblad zijn bezig om voor de jaren 2021 – 2023 een gezamenlijke projectaanvraag voor te 
bereiden. Deze bij de provincie in te dienen aanvraag, richt zich op een werkervaringsprogramma om 
nieuwe journalisten de Friese taal, cultuur en identiteit machtig te maken. Hierbij is door 
betrokkenen aanvullend ook gekeken naar subsidiemogelijkheden voor journalisten met 
minderheidstalen in de Europese context. Hier zijn echter vooralsnog bij de bestaande 
subsidieregelingen van de Europese Commissie geen passende regelingen aangetroffen. 
 
Bij de uitvoering van de realisatieplannen 2021-2024 van het primair onderwijs ten behoeve van 
Taalplan Frysk 2030 ambities, heeft Omrop Fryslân een Friese familievlog als product ontwikkeld voor 
sociale media en televisie. Met deze vlog wil Omrop Fryslân een koppeling maken tussen thuis en 
school.  
 
Vanuit de provincie Fryslân wordt al langer breder ingezet dan op enkel de traditionele media. 
Verschillende organisaties hebben ook het belang aangegeven van een (laagdrempelig) Fries 
tijdschrift. Naast het financieren van het literaire tijdschrift de Moanne en het tijdschrift voor 
11
jongeren (LinKk) stimuleert de provincie, zover dit past binnen de rol als overheid, ook 
vernieuwende vormen van Friestalige media. De Ried fan de Fryske Beweging heeft het Friestalige 
tijdschrift de Nije gelanceerd.  De Fryske Beweging acht het van belang om meer in te zetten op het 
stimuleren van laagdrempelige lectuur voor gewone lezers om zo het Fries een functionele taal te 
maken. Op basis van de huidige vraag van het Friese publiek betreft dit een oplage van 800 – 1000 
12
exemplaren. 
 
Ook het gebruik van het Fries op sociale media en in podcasts is belangrijk voor het voortbestaan van 
de Friese taal.  
                                                           
10
 https://nos.nl/artikel/2364537-nos-gaat-samenwerking-aan-met-lokale-en-regionaleomroepen. 
html 
11
 LinKk » LinKk, wat is dat? 
12
 Glossy ‘De Nije’ gaat door ondanks geringe verkoop (frieschdagblad.nl) 
15 
 

buiten de organisatie meer uit te dragen. DINGtiid heeft op 12 maart 2020 een DINGpetear 
georganiseerd waarbij wetenschappers en enkele vertegenwoordigers van Friese gemeenten met 
elkaar in gesprek gingen. In januari 2021 stond een vervolg gepland op dit DINGpetear, maar deze 
bijeenkomst is door de corona-maatregelen uitgesteld tot nader order.  
 
Inmiddels voldoen alle gemeenten, die vallen onder de Wet gebruik Friese taal, aan de wettelijke 
verplichting om een taalbeleidsplan vast te stellen. Met dit taalbeleidsplan kan het gebruik van de 
Friese taal binnen de gemeente bevorderd worden. Bij een deel van de gemeenten moet nog wel 
verder invulling gegeven worden om hier ook actief uitvoering aan te geven. De hiervoor door de 
provincie beschikbaar gestelde regeling Mei-inoar foar it Frysk wordt verlengd en geactualiseerd. 
Deze regeling wordt ook beschikbaar gesteld voor semi-overheden in de provincie, zoals Wetterskip 
Fryslân, Veiligheidsregio, de Meldkamer en gedecentraliseerde rijksdiensten als CJIB en de 
Belastingdienst. 
 
In 2019 voerde DINGtiid op verzoek van het ministerie van Binnenlandse Zaken een casestudy uit 
naar het gebruik van het Fries bij Rijksuitvoeringsorganisaties. Het doel van de casestudy was 
inzichtelijk krijgen welke rol de Friese taal speelt bij Rijksuitvoeringsorganisaties. Uit de casestudy 
komt onder andere naar voren dat medewerkers van Rijksuitvoeringsorganisaties bekend zijn met de 
Wet Gebruik Friese taal en de wettelijke positie van het Fries. Hoewel de betrokken organisaties 
geen taalbeleid hebben opgesteld, en hiertoe ook geen wettelijke verplichting hebben, is het Fries 
wel dagelijkse praktijk. DINGtiid raadt aan de organisaties te stimuleren om richtlijnen op te stellen 
voor het gebruik van de Friese taal en wijst hierbij ook op de mogelijke ondersteuning die Afûk hierbij 
kan geven. Ook adviseert DINGtiid om intensiever in te zetten op Friese taalbeheersing door middel 
van cursussen en het inzichtelijk maken van de taalcompetenties van medewerkers.  De provincie 
Fryslân, heeft in haar rol als Taalskipper, met verschillende vertegenwoordigers van 
Rijksuitvoeringsorganisaties overleg gehad over de aanbevelingen van DINGtiid. Hierbij moet 
opgemerkt worden dat Rijksuitvoeringsorganisaties onafhankelijk zijn en zelf gaan over de eigen 
bedrijfsvoering. 
 
Voor wat betreft de rechtspraak geldt dat het Fries gebruikt kan worden op rechtzittingen bij alle 
zittingslocaties van de rechtbank Noord-Nederland en het gerechtshof Arnhem-Leeuwarden, mits de 
betrokkene in de provincie Fryslân woont, feitelijk verblijft of gevestigd is. 
 
 
Gebruik van de Friese taal in rechtbanken en gerechtshoven 
Het Adviescomité roept de autoriteiten op om het recht om de Friese taal te bezigen in rechtbanken 
en gerechtshoven, zoals gewaarborgd door de Wet gebruik Friese taal, volledig te implementeren. 
Hiertoe dienen ze de situatie te monitoren en te evalueren, de bewustwording te vergroten en te 
voorzien in de nodige middelen om de beschikbaarheid van Friestalige medewerkers te verzekeren. 
 
Inwoners van Fryslân hebben - kort samengevat – het recht in rechtszaken bij de rechtbank Noord-
Nederland en bij het gerechtshof Arnhem-Leeuwarden Fries te spreken en in de Friese taal 
geschreven processtukken in te dienen. Dat is geregeld in de Wet gebruik Friese Taal. In alle 
zittingsplaatsen van de rechtbank (in Leeuwarden, maar ook in Assen en Groningen) en de 
zittingsplaatsen van het gerechtshof (in Leeuwarden, maar ook – onder meer – in Arnhem en Zwolle) 
mogen inwoners van Fryslân in het Fries procederen. 
 
Inwoners van Fryslân zijn welkom om de Friese taal in de rechtszaken van de rechtbank Noord-
Nederland en het gerechtshof Arnhem-Leeuwarden te gebruiken. Zaken van inwoners van de 
provincie Fryslân worden in beginsel in Leeuwarden behandeld. Een uitzondering betreft een aantal 
soorten bestuursrechtelijke zaken. Maar daarbij geldt dat vanwege specifieke lokale binding een zaak 
17 
 

tweede deel betreft het naar voren laten komen van de Fryske naam op de komborden. Over het 
laatste mag het dorp bij monde van bijvoorbeeld een dorpsbelang of een ander het dorp 
vertegenwoordigend orgaan, en gedragen door een bewezen meerderheid van het dorp, een 
voorkeursvariant geven.  
 
Het betreft een gemeentelijke bevoegdheid om plaatsnamen te mogen ‘verfriezen’, maar op dit 
moment zorgt het op meerdere plaatsen in de gemeente Noardeast-Fryslân voor problemen en zelfs 
rechtszaken. Bij een klein aantal dorpsbelangen, als wel bij enkele raadsleden, die eerder instemden 
met het amendement, zijn zorgen ontstaan over o.a. de kosten. Van de gemeente uit wordt 
benadrukt dat het van belang is om vooroordelen en verwarring rondom Friese plaatsnamen te 
voorkomen. Omdat dit een gemeentelijke taak betreft, hebben zowel de provincie als het Rijk hierbij 
geen rol. Wel wordt vanuit de provincie voor een gedeelte hiervan financiële middelen beschikbaar 
gesteld. 
 
 
Artikel 12 van het Kaderverdrag 
Kennis over nationale minderheden, intercultureel onderwijs en meertaligheid 
Het Adviescomité nodigt de autoriteiten uit om de gevolgen voor het lesgeven in de Friese taal in het 
kader van een meertalige aanpak op uitgebreide schaal te blijven beoordelen. 
 
De provincie Fryslân en de onderwijsinspectie hebben regelmatig ambtelijk en bestuurlijk overleg. 
Om ervoor te zorgen dat de inspectie voor het Onderwijs oog blijft houden voor het Fries zijn in de 
Bestjoersôfspraak Fryske Taal en Kultuer (BFTK) 2019-2023 afspraken gemaakt. Zo is onder meer 
afgesproken dat de onderwijsinspectie elke vijf jaar een themaonderzoek over het Fries in het basis- 
en voortgezet onderwijs houdt.  
 
In het najaar van 2020 is er een webinar over het Fries in het onderwijs georganiseerd waar de 
onderwijsinspectie ook een rol bij speelde. Verder is bestuurlijk en ambtelijk overleg geweest met 
alle inspecteurs die Fryslân als werkgebied hebben. Er heeft tevens een ambtelijk overleg plaats 
gevonden over de specifieke situatie van de scholen op de Waddeneilanden. Al deze overleggen 
zullen in 2021 op een frequente basis voortgezet worden. 
 
In het kader van de reguliere vierjaarlijkse onderzoeken naar bestuur en scholen besteedt de 
onderwijsinspectie als daar aanleiding toe bestaat aandacht aan de wijze waarop het bestuur de 
kwaliteit van het leerstofaanbod en daarbinnen het aanbod in de Friese taal op de scholen monitort 
en bevordert. Als er aanwijzingen of signalen zijn dat het aanbod ernstig tekortschiet, kan de 
inspectie besluiten in de verificatie- of risico-onderzoeken op scholen de kwaliteit van het Fries te 
onderzoeken. In december 2019 werd zo door de Inspectie het rapport ‘Fries in het primair en 
18
voortgezet onderwijs: ‘sizzen is neat, mar dwaan is in ding’ opgeleverd. In dit rapport stelt de 
Inspectie van Onderwijs dat bestuurders in het basisonderwijs weinig urgentie voelen om zich in te 
spannen voor het Fries. De helft van de ondervraagde bestuurders liet weten ‘geen ambitie’ te 
voelen om het aanbod Fries in de lessen uit te breiden. Bestuurders zijn vooral bezig met 
personeelsbeleid, schoolgebouwen en fusies. 
 
In opdracht van de provincie Fryslân heeft het adviesorgaan DINGtiid in februari 2021 een advies 
19
uitgebracht over waar het toezicht op het vak Fries belegd zou moeten zijn. Binnen de provincie 
bestaat bestuurlijk de wens dit te beleggen bij de provincie. DINGtiid raadt echter aan de 
bevoegdheid voor het toezicht van het vak Fries in het primair en voortgezet onderwijs bij het Rijk 
                                                           
18
 Fries in het primair en voortgezet onderwijs | Themarapport | Inspectie van het onderwijs (onderwijsinspectie.nl) 
19
 Dingtiid - Orgaan foar de Fryske taal 
19 
 

Taalplan Fries, teneinde de doelstelling voor 2030 - een aanzienlijke toename van zowel mondelinge 
als schriftelijke kennis van de Friese taal - te behalen. Een voldoende hoog kwaliteitsniveau van het 
onderwijs moet door de Inspectie voor het Onderwijs worden gewaarborgd en systematisch worden 
gecontroleerd. 
 
Het Adviescomité moedigt de autoriteiten sterk aan om maatregelen te nemen om het onderwijzen 
en leren van de Friese taal in het secundair onderwijs aantrekkelijker te maken, bijvoorbeeld door 
lage drempels vast te stellen voor het opstarten van Friese taalcursussen en door belemmeringen 
voor de keuze van het Fries als eindexamenvak op te heffen. 
 
De provincie Fryslân en het Rijk hebben als gezamenlijk doel gesteld dat op zijn laatst in 2030 alle 
scholen voor primair en voortgezet onderwijs alle kerndoelen voor het Fries op voldoende niveau 
aan moeten bieden. Het te bereiken niveau wordt met behulp van het ‘Taalplan Frysk’ op basis van 
profielen vastgesteld. De inzet is hierbij dat alle scholen elke vier jaar stappen zetten, zodat alle 
scholen in 2030 ook daadwerkelijk het Fries op een voldoende niveau aanbieden. Met het realiseren 
van dit gezamenlijke doel zal het aantal lesuren van, en in het Fries in het primair onderwijs, alsmede 
het aantal scholen in het voorgezet onderwijs, met Fries in het lessenpakket uiteindelijk gaan stijgen. 
Ook voor de andere onderwijsniveaus (voorschools, middelbaar en hoger beroepsonderwijs en 
speciaal onderwijs) heeft de provincie Fryslân beleidsdoelen opgesteld. 
 
In de periode 2016-2018 is met het project ‘Taalplan Frysk’ een eerste inventarisatie gemaakt van de 
invulling van het vak Fries op alle scholen in Fryslân (primair en voortgezet onderwijs). Op basis 
hiervan is er door de provincie een profiel toegekend aan elke school. Scholen die een A-profiel 
gekregen hebben bieden het Fries volgens de kerndoelen reeds op voldoende niveau aan. In het 
primair onderwijs heeft 27% van de scholen profiel A toegekend gekregen. In het voortgezet 
onderwijs lag dit percentage op 39%.  
 
In oktober 2020 stelde de provincie Fryslân dat ten minste zeventien scholen in de provincie in het 
schooljaar 2019/2020 meer uren Friese les hebben gegeven dan in het jaar daarvoor. Het gaat in dit 
geval om scholen in het voortgezet onderwijs en mbo-scholen. Zij hebben gebruik gemaakt van een 
subsidiepakket dat de provincie beschikbaar stelde. Scholen in het voortgezet onderwijs konden met 
deze subsidie bijvoorbeeld leraren Fries inzetten.  
 
Om de doelstelling voor 2030 verder te kunnen realiseren heeft de provincie Fryslân eind 2020 haar 
onderwijs gerelateerde boekjaarsubsidie-instellingen voor de aanstaande beleidsperiode 2021-2024 
gevraagd om gezamenlijk een realisatieplan te schrijven en uit te voeren. De instellingen Cedin, Afûk, 
NHL Stenden Hogeschool, Stifting Frysktalige Berne Opfang, Omrop Fryslân, Kunstwurk en SEMKO 
werken hierdoor nog meer als eerder doelgericht samen om scholen te ondersteunen bij het 
aanbieden van Fries op de school. Dit doen zij op een te realiseren wijze die samenhangt met de 
context waar elke specifieke school mee te maken krijgt. Het realisatieplan is gericht op de 
beleidsdoelstellingen van het Rijk en de provincie. Over vier jaar moet elke school op zijn minst een 
‘Taalplan Frysk profiel’ hoger uitkomen. Realisering van het uiteindelijke doel blijft gericht op 2030, 
echter kan er sprake zijn van een beperkte versnelling door de werkwijze waar de provincie nu voor 
gekozen heeft. Realisering van deze versnelling is echter wel afhankelijk van beschikbaar gestelde 
extra financiële middelen die een impuls kunnen geven.   
 
De leerstoel Friese taal en letterkunde benadrukt het belang van geletterdheid voor de overlevering 
24
van het Fries en voldoende aandacht daarvoor binnen onderwijsprogramma’s. Bij het hierboven 
                                                           
24
 Geletterdheid hoeft daarbij niet alleen op scholen aangeboden te worden. Het ontwerp en de verspreiding van digitale leermiddelen 
voor het schrijfonderwijs, zoals spell-checkers en woordvoorspellers, zijn hierbij van belang. Inmiddels zijn er met onder andere steun van 
de provincie verschillende digitale helpmiddelen ontwikkeld zoals de Friese spellingchecker voor Microsoft, Swiftkey en Gboard voor de 
mobiele telefoon en het digitale woordenboek Taalweb.frl. Zie ook: Andere hulpmiddelen » Afûk (afuk.frl)  
21 
 

onder meer door financiële en professionele stimulansen voor Friese en niet-Friese studenten en 
docenten van andere vakken. 
 
De Inspectie van het Onderwijs, maar ook verschillende organisaties betrokken bij de Friese taal, 
geven aan dat het gebrek aan geschikte docenten het grootste probleem voor het Fries is. In het 
basisonderwijs zijn niet alle leraren bevoegd en bekwaam om Fries te geven. In het voortgezet 
onderwijs is Fries een te klein vak. Vaak heeft een school maar één leraar Fries. Bij ziekte vallen de 
29
lessen uit. De inspectie adviseert besturen meer bevoegde docenten aan te nemen. Het ministerie 
van Onderwijs geeft aan dat het delen van een leraar Fries met meerdere scholen hierin een 
oplossing kan zijn. 
 
Met name het Friese basisonderwijs krijgt in het algemeen ook te maken met een tekort aan 
leerkrachten. In 2025 zou dat in de provincie Fryslân kunnen oplopen tot 35 voltijdsbanen, bleek uit 
eerder onderzoek naar de arbeidsmarkt voor leraren. Wat betreft het specifieke tekort aan docenten 
Fries op de basisschool en middelbare school, zet de provincie onder meer in om meer studenten te 
trekken naar de docentenopleiding Fries die is ondergebracht bij NHL Stenden Leeuwarden. Bij de 
NHL Stenden Leeuwarden is een proef gestart met het tegelijk halen van de lesbevoegdheid 
Nederlands en Fries. De eerste drie studenten hebben in 2020 hun diploma’s gehaald.  
Voor het basis- en voortgezet onderwijs biedt de NHL Stenden vanaf 2021 een nieuwe cursus Fries 
aan voor leerkrachten. NHL heeft in samenwerking met onderwijsorganisatie Cedin, met subsidie van 
de provincie Fryslân, de Kursus Klasse Frysk “WOW Frysk” ingericht. Met deze cursus krijgen 
leerkrachten praktische handvatten aangereikt om in aanvulling op de pabo-bevoegdheid hun lessen 
Fries vorm te kunnen geven. In verband met de grote vraag zijn inmiddels extra cursussen gepland. 
 
Hiernaast hebben de onderwijsministers in het afgelopen jaar samen met het onderwijsveld ook een 
landelijke taskforce ingesteld om de aanpak van het algemene lerarentekort te verstevigen. Het is 
hierbij belangrijk dat lerarenopleidingen beter aansluiten op de doelgroep en dat leraren zelf ook 
30
meer bij de aanpak worden betrokken.  Met ingang van de beleidsperiode 2021-2024 heeft de 
provincie Fryslân middels een subsidie aan de NHL Stenden Hogeschool de mogelijkheden tot het 
volgen van een opleiding tot een eerste- of tweedegraads docent Fries vergemakkelijkt. Dit is gedaan 
door zowel het aanbod aan de hogeschool aantrekkelijker te maken (o.a. door een 
combinatieopleiding met de pabo mogelijk te maken) als door een subsidieregeling in te stellen die 
het ook reeds werkzame docenten mogelijk maakt om een bevoegdheid Fries te behalen. 
 
 
Artikel 15 van het Kaderverdrag 
Participatie 
Het Adviescomité verzoekt de autoriteiten erop toe te zien dat personen die tot nationale 
minderheden behoren, naar behoren worden geraadpleegd bij de ontwikkeling en uitvoering van het 
taalbeleid in het kader van gemeentelijke fusies. 
 
Op 1 januari 2019 is uit de Friese gemeenten Dongeradeel, Ferwerderadiel en Kollumerland en 
Nieuwkruisland de gemeente Noardeast-Fryslân tot stand gekomen. Hierna zijn er geen bestuurlijke 
herindelingen meer geweest in de provincie Fryslân. De provincie Fryslân bestaat inmiddels uit totaal 
18 Friese gemeenten. Verschillende gemeenten zoals Noardeast-Fryslân en Dantumadiel werken wel 
als één gefuseerde ambtelijke dienst samen. Ook de gemeenten Weststellingwerf, Ooststellingwerf 
en Opsterland werken op privaatrechtelijke basis samen. Hier is echter geen sprake van een 
bestuurlijke fusie. Op de korte termijn staan er ook geen bestuurlijke indelingen meer op de planning 
                                                           
29
 Sizzen is neat maar dwaan is in ding Fries in het primair en voortgezet onderwijs | Kamerstuk | Rijksoverheid.nl 
30
 Taskforce om aanpak lerarentekort te verstevigen | Nieuwsbericht | Rijksoverheid.nl 
23 
 

het opzetten van een uitwisselingsprogramma voor leerlingen en leraren wilde dit programma de 
eigen taal positief onder de aandacht brengen: Met je eigen taal kom je wel verder dan je eigen 
grens”. Hoewel vooralsnog geen uitvoering is kunnen geven aan het uitwisselingsprogramma, zijn er 
in de verschillende regio’s waaronder ook de Friese regio, wel klassenactiviteiten rondom het 
Europese handvest in de verschillende taalregio’s uitgevoerd. Bij de kick-off bijeenkomst die eind 
2019 nog voor de corona ontwikkelingen in Brussel plaats heeft gevonden, was ook een 
vertegenwoordiger van de Raad van Europa aanwezig. 
 
Ook vond in 2020 een werkbezoek vanuit de provincie Fryslân plaats aan de overheid van 
Luxemburg. Friese bestuurders en vertegenwoordigers van het Adviesorgaan DINGtiid konden zo, 
onder leiding van de Commissaris van de Koning en de gedeputeerde voor de Friese taal, kennis 
maken met de meertalige situatie in Luxemburg. Zodra het weer mogelijk is, zullen er mogelijk ook 
plannen gemaakt worden voor een tegenbezoek aan de provincie Fryslân. 
 
In 2021 zal de provincie Fryslân zich ook in overleg met vertegenwoordigers van het Ministerie van 
Buitenlandse Zaken verder oriënteren op mogelijkheden om het Fries in een internationaal 
perspectief door middel van uitwisseling te kunnen positioneren. 
 
 
25 
 

