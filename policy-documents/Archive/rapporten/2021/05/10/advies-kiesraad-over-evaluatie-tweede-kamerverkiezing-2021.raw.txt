KIESRAAD 
De Minister van Binnenlandse Zaken en Koninkrijksrelaties 
Postbus 20011 
Datum 
2500 EA  's Gravenhage 
10 mei 2021 
Ons kenmerk 
2021-0000219184 
 
 
 
Onderwerp 
Advies over de evaluatie van de Tweede 
Blad 
Kamerverkiezing van 2021 
1 van 17 
Aantal bijlagen 
1 
Bezoekadres 
Muzenstraat 85 
2511 WB  Den Haag 
Postadres 
Inleiding 
Postbus 20011 
Op 15, 16 en 17 maart 2021 waren de stembureaus geopend voor de verkiezing 
2500 EA  Den Haag 
van de leden van de Tweede Kamer der Staten-Generaal. De Kamerverkiezing 
Internetadres 
vond vanwege de Covid-19-pandemie plaats onder bijzondere omstandigheden. 
www.kiesraad.nl 
Voor het eerst in de Nederlandse geschiedenis waren er bij een Tweede 
Kamerverkiezing extra maatregelen nodig om het verspreidingsrisico van het 
E-mailadres
Covid-19-virus te beperken. Hiermee zijn voor Nederland bijzondere maatregelen 
kiesraad@kiesraad.nl
geïntroduceerd, zoals vervroegd stemmen, briefstemmen voor ouderen en 
afstands- en hygiënemaatregelen in het stemlokaal.  
Het is gebruikelijk dat de Kiesraad na afloop van een verkiezing een evaluatie 
uitvoert en aanbevelingen doet om het verkiezingsproces te verbeteren. Dit keer 
ziet deze evaluatie ook op de tijdelijke maatregelen die vanwege de Covid-19-
pandemie waren ingevoerd. De evaluatie van deze tijdelijke maatregelen is van 
belang omdat de regering voor 1 juli 2021 een keuze moet maken over het al dan 
niet verlengen van de Tijdelijke wet verkiezingen COVID-19 (hierna: de Tijdelijke 
1
wet). Bij verlenging krijgen ook de gemeentelijke herindelingsverkiezingen van 
2021 te maken met de bijzondere maatregelen uit deze wet. Als de Tijdelijke wet 
daarna nogmaals verlengd wordt, dan gelden deze ook bij de reguliere 
gemeenteraadsverkiezingen van 2022. De Kiesraad gaat in dit advies niet in op de 
noodzaak tot verlenging, maar bespreekt de getroffen tijdelijke maatregelen wel 
met het oog op toekomstige ontwikkelingen. 
Gedurende de verkiezingsperiode heeft de Kiesraad samen met het ministerie van 
Binnenlandse Zaken en Koninkrijksrelaties het Informatiepunt Verkiezingen 
1
 Artikel 30 van de Tijdelijke wet verkiezingen COVID-19. 
 

 
Datum 
10 mei 2021 
 
Kenmerk 
2021-0000219184 
 
Onderdeel 
Kiesraad 
 
blijft. Ook het verhogen van de waarborgsom en het aantal 
Blad 
ondersteuningsverklaringen dat bij de kandidaatstelling moet worden 
3 van 17 
ingeleverd, verdient daarbij overweging; 
c. Vergroten van het vertrouwen in het verkiezingsproces door verbetering 
van de kwaliteit, grotere transparantie en mogelijkheden om fouten in het 
tel- en optelproces te onderzoeken en te herstellen. 
 
De verkiezing is in het algemeen goed en zonder incidenten is verlopen. Dat is 
mede de verdienste van de talloze vrijwilligers op de stembureaus en de 
ambtenaren die zich de afgelopen maanden hebben ingezet voor een goed 
verloop van de verkiezing. Voor hen past een woord van dank. 
 
1. Kandidaatstelling 
In aanloop naar de dag van kandidaatstelling bleek dat een recordaantal van 89 
politieke groeperingen een aanduiding had geregistreerd. Uiteindelijk dienden 41 
groeperingen een lijst in, waarvan er 37 geldig zijn verklaard. Dit is beduidend 
2
meer dan bij voorgaande Kamerverkiezingen. Het grote aantal deelnemende 
lijsten geeft blijk van een levendige democratie. Het brengt echter ook uitdagingen 
met zich mee voor het stembiljet en voor de controle van de lijsten. Het is urgent 
deze punten de komende periode aan te pakken. 
 
1.1. Omvang van het stembiljet 
Om alle deelnemende lijsten weer te kunnen geven, was bij twee Tweede 
Kamerverkiezingen achter elkaar een stembiljet nodig van 100 bij 70 centimeter. 
Het maximale aantal lijsten dat drukkers op dit stembiljet kwijt kunnen, is zo goed 
3
als bereikt. Daarbij zorgen de grote stembiljetten voor moeilijkheden bij het 
uitbrengen van de stem, het tellen ervan en raken de stembussen sneller vol. Eén 
oplossing hiervoor is om zoals voorgenomen te gaan experimenteren met een 
4
ander, kleiner, model stembiljet. Het is voor snelle implementatie van belang 
spoedig met dit stembiljet ervaring op te doen. 
 
Groeperingen die niet reeds in de Kamer zijn vertegenwoordigd, moeten voor 
deelname aan de verkiezing een waarborgsom van €11.250 betalen en 30 
ondersteuningsverklaringen inleveren voor elk van de 20 kieskringen waar de 
5
groepering op het stembiljet wil staan. Deze eisen zijn bedoeld om lichtvaardige 
kandidaatstelling tegen te gaan en te verzekeren dat de groepering over een 
6
zekere aanhang beschikt alvorens deze op het stembiljet komt. De 
                                                
2
 Het aantal deelnemende lijsten vertoont een stijgende lijn: 19 in 2010, 21 in 2012 en 28 in 2017. 
3
 Enige ruimte kan nog worden geboden door het stembiljet staand te oriënteren zodat het maximaal 46 
kolommen kwijt kan in twee rijen. Sommige lijsten hebben vanwege het hoge aantal kandidaten meer 
kolommen nodig. Kunnen niet alle lijsten op de voorzijde worden afgedrukt, dan zullen er noodgrepen 
toegepast moeten worden door lijsten bijvoorbeeld deels op de achterzijde te plaatsen of de gegevens 
waarmee kandidaten worden vermeld in te korten. Beide noodgrepen hebben niet de voorkeur van de 
Kiesraad. Zie ook: Advies stembiljet voor Tweede Kamerverkiezing 15 maart 2017 (advies van 29 
december 2016, te vinden op www.kiesraad.nl), Den Haag: Kiesraad 2016. 
4
 Een wetsvoorstel ligt momenteel ter behandeling bij de Tweede Kamer, Kamerstukken II, 2019/20, 
35455, 2. 
5
 Voor kieskring Bonaire kan worden volstaan met 10 ondersteuningsverklaringen. Wil een lijst in alle 
kieskringen deelnemen, dan zijn dus 580 verklaringen nodig. 
6
 Kamerstukken II 1915/16, 226, 4 en meer recentelijk Kamerstukken II 1996/97, 25227, 3, p. 8. 

 
Datum 
10 mei 2021 
 
Kenmerk 
2021-0000219184 
 
Onderdeel 
Kiesraad 
 
1.3. Terinzagelegging tot moment vaststelling kandidatenlijsten 
Blad 
Na onderzoek van de kandidatenlijsten legt het centraal stembureau de lijsten ter 
5 van 17 
11
inzage, samen met de ondersteuningsverklaringen. Niet geheel duidelijk is 
echter wat het eindmoment is van de terinzagelegging, waardoor deze feitelijk pas 
12
eindigt na vaststelling van de uitslag. De Kiesraad adviseert om in de Kieswet te 
bepalen dat de documenten worden vernietigd nadat onherroepelijk is beslist over 
de geldigheid van de ingeleverde lijsten. Of door te verduidelijken dat de 
terinzagelegging tot dat moment duurt. Het betreft namelijk documenten met 
persoonsgegevens van kiezers en kandidaten die vanwege hun bijzondere 
13
karakter bescherming toekomen. Het na vaststelling van de lijsten langer 
openbaar houden van deze documenten dient geen doel meer.  
 
1.4. Dubbele kandidaatstelling 
De Kiesraad adviseert verder de wettelijke regeling rondom dubbele 
kandidaatstelling te verduidelijken. Bij deze verkiezing deed zich namelijk de 
uitzonderlijke en door de wetgever niet voorziene situatie voorgedaan dat er drie 
14
kandidaten in verschillende kieskringen op verschillende lijsten stonden. De 
Kieswet bepaalt dat een kiesgerechtigde slechts op één lijst kan staan binnen 
15
dezelfde kieskring. De wet kent echter geen bepaling die het onmogelijk maakt 
dat een kandidaat in de ene kieskring op de ene lijst staat, en in een andere 
kieskring op een andere lijst. Theoretisch kan het gebeuren dat de kandidaat 
vervolgens op beide lijsten wordt gekozen. Onduidelijk is of de wetgever deze 
dubbele kandidatuur wenselijk acht en – indien dat het geval is – op welke lijst de 
kandidaat benoemd wordt als deze op beide lijsten is gekozen. 
 
2. Bijzondere maatregelen in het stemlokaal 
Om te zorgen dat de kiezers in het stemlokaal geen ontoelaatbaar 
gezondheidsrisico lopen, zijn in de Tijdelijke wet maatregelen getroffen. Het gaat 
hier om een gezondheidscheck die de kiezer zelf doet. Alsook om afstands- en 
hygiënevoorschriften in het stemlokaal, zoals het bij binnenkomst desinfecteren 
van de handen en het dragen van een mondneuskapje.  
 
2.1. Afstands- en hygiënevoorschriften 
De Kiesraad adviseert om bij verlenging van de maatregelen opnieuw te 
overwegen of het gepast is om een minderheid van kiezers die zich niet kan of wil 
houden aan deze maatregelen, de toegang tot het stemlokaal te ontzeggen. Hier 
botst namelijk de noodzaak voor het stellen van beschermende maatregelen met 
de toegankelijkheid van de stemming en het belang van de kiezer om in persoon 
16
aan de stemming deel te nemen.  
                                                
11
 Artikel I 3, eerste lid, van de Kieswet. 
12
 Artikel I 19 van de Kieswet. 
13
 Tot 2018 werden de stukken vernietigd wanneer de geldigheid van de lijsten onherroepelijk was 
vastgesteld. Bij de Aanpassingswet AVG is echter het moment van vernietiging verlaat om de 
uitvoeringslasten te verlagen. Zie: Kamerstukken II 2017/18, 34939, 3. 
14
 ABRvS 16 februari 2021, ECLI:NL:RVS:2021:312. 
15
 Artikel I 6, eerste lid, onder g, van de Kieswet. 
16
 De Kiesraad adviseerde eerder dat zolang het weigeren te voldoen aan de bijzondere maatregelen 
incidenteel voorkomt, het stembureau hier verstandig mee kon omgaan en niet direct de toegang tot het 

 
Datum 
10 mei 2021 
 
Kenmerk 
2021-0000219184 
 
Onderdeel 
Kiesraad 
 
Kiesraad om de beperkte openstelling in het geval van kleinschalige stemlocaties 
Blad 
alleen toe te passen op mobiele stembureaus.  
7 van 17 
 
Mobiele stembureaus houden steeds kort zitting op een locatie en passen 
zodoende beter bij kleinschalige stemlocaties (zoals een zorginstelling waar een 
afgebakend aantal kiezers woont of verblijft). Tevens moet duidelijker geregeld 
22
worden dat de telling altijd in het openbaar plaatsvindt. Het mobiele stembureau 
moet zich na afloop van de stemming verplaatsen naar de tellocatie waar kiezers 
in het openbaar kunnen toezien op het verloop van de telling. 
 
2.4. Volmachten 
Op grond van de Tijdelijke wet kon een kiezer dit keer door drie kiezers worden 
aangewezen om als volmachtnemer op te treden, in plaats van de gebruikelijke 
twee. De Kiesraad was ter voorkoming van ronselpraktijken geen voorstander van 
23
deze uitbreiding. Uiteindelijk bedroeg het aantal uitgebrachte volmachtstemmen 
917.698 (8,77%). Dat is lager dan in 2017 (toen: 964.811 of 9,13%). Volgens de 
Kiesraad pleit dit niet voor verlenging van deze tijdelijke uitbreiding van het aantal 
volmachten dat een kiezer mag aannemen. De Kiesraad herhaalt in dit verband 
juist zijn eerdere advies om het aantal uit te brengen volmachtstemmen terug te 
24
brengen tot één. 
 
Ook dit keer zijn er oproepen gedaan door partijen voor het verzamelen van 
volmachtbewijzen. Omdat het initiatief voor de volmachtverlening moet liggen bij 
de volmachtgever, zijn deze oproepen volgens de Kiesraad onwenselijk maar 
desondanks wettelijk niet strafbaar. De Kiesraad heeft er al eerder op 
aangedrongen om de delictsomschrijving van artikel Z 8 van de Kieswet aan te 
scherpen zodat er kan worden opgetreden tegen onwenselijke oproepen tot het 
25
verzamelen van volmachten. De Kiesraad vraagt daar opnieuw aandacht voor. 
 
3. Briefstemmen 
Bij deze Tweede Kamerverkiezing konden kiezers binnen Nederland voor het eerst 
per brief stemmen. Dit was voorbehouden aan kiezers van 70 jaar of ouder. Zij 
mochten hun stem ook per volmacht of in het stemlokaal uitbrengen. 
 
3.1. Risico’s briefstemmen en maatregelen 
Aan briefstemmen zijn risico’s verbonden. De Kiesraad is daarom onder normale 
26
omstandigheden geen voorstander van briefstemmen. Anders dan bij stemmen 
in het stemlokaal is er geen controle dat de kiezer het stembiljet persoonlijk invult. 
                                                
22
 Op grond van de artikelen 3 en 4 van de Tijdelijk wet verkiezingen COVID-19 kan het zo zijn dat voor 
de telling eveneens een beperkt toegankelijke locatie wordt aangewezen. 
23
 Advies over de Tijdelijke wet verkiezingen COVID-19 (advies van 7 september 2020, te vinden op 
www.kiesraad.nl), Den Haag: Kiesraad 2020, p. 12. 
24
 Evaluatieadvies gemeenteraadsverkiezingen en raadgevend referendum 21 maart 2018 (advies van 
17 mei 2018, te vinden op www.kiesraad.nl), Den Haag: Kiesraad 2018, p. 12. 
25
 Advies inzake het onderzoek naar strafbepalingen in het verkiezingsproces (advies van 12 juni 2015, 
te vinden op www.kiesraad.nl), Den Haag: Kiesraad 2015, p. 5. 
26
 Advies over de wijziging van de Tijdelijke wet verkiezingen COVID-19 (advies van 10 november 
2020, te vinden op www.kiesraad.nl), Den Haag: Kiesraad 2020, p. 7. 

 
Datum 
10 mei 2021 
 
Kenmerk 
2021-0000219184 
 
Onderdeel 
Kiesraad 
 
3.2. Ontwerp briefstembescheiden 
Blad 
In aanloop naar de stemming bleek dat kiezers niet altijd goed begrepen hoe zij de 
9 van 17 
briefstembescheiden moesten retourneren. Er waren kiezers die alle bescheiden 
tezamen in de briefstembiljetenvelop hadden gestoken. Andere kiezers 
verstuurden de stempluspas en het briefstembiljet los. Gebleken is dat circa 
33.000 ongeadresseerde briefstembiljetenveloppen in de postsorteercentra zijn 
29
beland. Met extra inspanning van de postbezorging en 25 gemeenten is van 
deze enveloppen onderzocht of zij wellicht ook de stempluspas bevatten. Zo 
mogelijk zijn deze enveloppen alsnog aan het gemeentelijk briefstembureau 
aangeboden. Dit betrof echter een zeer klein deel van alle ongeadresseerde 
30
briefstembiljetenveloppen, waarschijnlijk enkele procenten. 
 
Mogelijk hebben de betreffende kiezers na separate zending van beide 
bescheiden hun fout ingezien, bijvoorbeeld door de aandacht hiervoor in de media, 
en hebben zij met vervangende stembescheiden alsnog kunnen stemmen. 
Desalniettemin blijkt dat de instructie voor het verzenden van briefstembescheiden 
voor deze kiezers kennelijk onvoldoende duidelijk was. Geadviseerd wordt daarom 
om indien gekozen wordt voor een verlengde inzet van het briefstemmen de vorm, 
de kleur en het formaat van de briefstembescheiden tegen het licht te houden, en 
ervoor te zorgen dat het gebruik ervan voor kiezers intuïtiever is en begeleid wordt 
met instructie en communicatie op maat. 
 
3.3. Terzijdelegging van onvolledige briefstembescheiden 
Sommige briefstembureaus begonnen op 13 en 14 maart met het openen van de 
31
retourenveloppen. Bij deze vooropening werden veel briefstemmen terzijde 
gelegd omdat in de retourenvelop alleen een zogenoemde ‘briefstembiljetenvelop’ 
was gevoegd en de stempluspas niet los werd aangetroffen. Het vermoeden was 
echter dat de kiezers zowel de stempluspas als het briefstembiljet samen in de 
briefstembiljetenvelop hadden gestoken. 
 
Het ministerie van Binnenlandse Zaken en Koninkrijksrelaties had gemeenten op 3 
februari 2021 geïnformeerd hoe tijdens de vooropening te handelen. Aangegeven 
was dat de briefstem terzijde wordt gelegd als in de retourenvelop alleen een 
briefstembiljetenvelop en geen losse stempluspas wordt aangetroffen. Deze 
instructie verzette zich ertegen om de briefstembiljetenvelop te openen om te 
controleren of alle bescheiden er misschien toch in zaten. De Kiesraad wees er in 
zijn spoedadvies van 15 maart op dat deze behandeling niet door de Tijdelijke wet 
32
wordt voorgeschreven en adviseerde de instructie daarmee in lijn te brengen. 
Het is een belangrijk leerpunt om te onderkennen dat gemeenten en 
                                                
29
 Antwoord op vragen van het lid Van Otterloo over de aanpassing van de procedure omtrent het 
geldig verklaren en het tellen van binnengekomen briefstemmen, kenmerk: 2021D12356. 
30
 Antwoord op vragen van het lid Van Otterloo over de aanpassing van de procedure omtrent het 
geldig verklaren en het tellen van binnengekomen briefstemmen, kenmerk: 2021D12356. 
31
 Bij deze vooropening worden de stempluspas en het briefstembiljet uit de retourenvelop gehaald en 
wordt beoordeeld of het briefstembiljet in de stembus wordt gedaan. De daadwerkelijke telling van de 
geldige, ongeldige en blanco briefstemmen wordt op woensdag 17 maart 2021 gedaan. 
32
 Spoedadvies over de terzijdelegging van briefstemmen (advies van 15 maart 2021, te vinden op 
www.kiesraad.nl), Den Haag: Kiesraad 2020. 

 
Datum 
10 mei 2021 
 
Kenmerk 
2021-0000219184 
 
Onderdeel 
Kiesraad 
 
36
fenomeen, ook bij voorgaande verkiezingen was dit aan de orde. Soms omdat de 
Blad 
kiezer na de peildatum voor kiesgerechtigdheid (1 februari 2021) naar een andere 
11 van 17 
gemeente is verhuisd. Maar er zijn ook kiezers die bijvoorbeeld door fouten in de 
productie en bezorging onterecht geen stempas hebben gekregen.  
 
De Kiesraad heeft de indruk dat er door de Covid-19-pandemie meer problemen 
waren met het ontvangen van vervangende documenten. Het lijkt erop dat dit keer 
meer kiezers plots een kiezerspas of schriftelijke volmacht aan moesten vragen, 
bijvoorbeeld vanwege mantelzorg of quarantaine. Deze documenten kwamen in 
sommige gevallen niet of niet tijdig aan. Ook kiezers die ten onrechte geen 
stempas ontvingen, waren aangewezen op de aanvraagprocedure voor een 
vervangend document. Hiervoor hadden zij dit keer enkele dagen minder de 
gelegenheid. Normaal gesproken kon het aanvragen van een vervangend 
document schriftelijk uiterlijk de vrijdag voor de stemming en mondeling daags 
37
ervoor tot 12 uur. Daarna worden de oorspronkelijke stempasnummers in het 
register van ongeldige stempassen (ROS) opgenomen. Vanwege het eerder 
openen van stembureaus (op maandag en dinsdag) en de mogelijkheid om al 
vanaf vrijdagavond retourenveloppen te openen, moest dit register al eerder 
beschikbaar zijn. Hierdoor werden er na vrijdag 12 maart, 17 uur geen nieuwe 
38
stempassen, kiezerspassen en schriftelijke volmachtbewijzen meer verstrekt.  
 
Kiezers wachten soms dagen voordat zij aan de bel trekken, in de veronderstelling 
dat de stempas nog wel komt, en blijken dan te laat te zijn voor het aanvragen van 
een vervangend document. Het vervroegen van de uiterlijke termijn waarvoor de 
39
stempas moet zijn ontvangen biedt hiervoor een eerste oplossing. De Kiesraad 
denkt dat er ook winst is te behalen door kiezers gericht te informeren wanneer zij 
de stempas ontvangen moeten hebben. Kiezers hebben dan zo nodig nog 
voldoende gelegenheid om tijdig een vervangend document aan te vragen. De 
communicatie hierover kan worden opgenomen in de landelijke of lokale 
communicatiecampagnes. 
 
5. Vervroegd stemmen 
Kiezers hadden dit keer de mogelijkheid om al op maandag 15 of dinsdag 16 
maart hun stem in het stemlokaal uit te brengen. Het is bij de beoordeling van de 
vraag of deze tijdelijke mogelijkheid herhaald moet worden, belangrijk om na te 
gaan hoeveel kiezers van deze mogelijkheid gebruik gemaakt hebben. Vooralsnog 
lijkt de maatregel bij kiezers in een behoefte te hebben voorzien. Overigens is 
hiervoor al geconstateerd dat door het vervroegd openen van enkele stemlokalen 
kiezers minder tijd hadden voor de dag van stemming nog een vervangende 
stempas aan te vragen.  
 
                                                
36
 Evaluatie verkiezingen voor provinciale staten, algemene besturen waterschappen en kiescolleges in 
Caribisch Nederland (advies van 17 mei 2019, te vinden op www.kiesraad.nl), Den Haag: Kiesraad 
2019, p. 3. 
37
 Artikel J 8, derde lid, van de Kieswet. 
38
 Artikelen 7e, 13a en 16, tweede lid, van de Tijdelijke wet verkiezingen COVID-19. 
39
 Bijvoorbeeld door de termijn voor aanvraag te rekenen vanaf het eerste moment waarop de kiezer de 
stempas kan gebruiken (te weten maandag bij vervroegd stemmen in plaats van woensdag). 

 
Datum 
10 mei 2021 
 
Kenmerk 
2021-0000219184 
 
Onderdeel 
Kiesraad 
 
6.1. Actieplan toegankelijk stemmen  
Blad 
De Kiesraad vindt het belangrijk dat alle kiezers naar hun eigen vermogen aan de 
13 van 17 
stemming kunnen deelnemen. Bij uitvoerders van het verkiezingsproces en de 
politiek ligt een gezamenlijke opdracht om dit zoveel mogelijk te faciliteren. In 
aanloop naar de Tweede Kamerverkiezing is daartoe het Actieplan toegankelijk 
stemmen opgesteld. Met het plan waren acties gemoeid om de fysieke 
toegankelijkheid te verbeteren, beter begrijpelijke kiezersinformatie aan te bieden, 
betere voorlichting en instructie aan stembureauleden te geven, en de 
verkiezingscampagne begrijpelijk te maken voor kiezers met een (licht) 
verstandelijke beperking. 
 
Veel van de voorgenomen acties uit het Actieplan zijn goed opgepakt. Het 
maximale resultaat is echter nog niet bereikt, mede omdat betrokkenen al hun 
capaciteit nodig hadden voor het organiseren van de stemming in de Covid-19-
pandemie. De Kiesraad pleit er daarom voor om het actieplan bij de verkiezingen 
van 2021 en 2022 opnieuw onder de aandacht te brengen. 
 
6.2. Bijstand in het stemhokje 
Momenteel kunnen alleen kiezers met een lichamelijke beperking hulp krijgen in 
42
het stemhokje. Dit hangt samen met de opvatting dat er bij bijstand aan kiezers 
met een verstandelijke beperking de kans bestaat op ongewenste beïnvloeding 
van de stemkeuze. Zij moeten het in het stemhokje daarom zonder hulp stellen. In 
het evaluatieadvies van 2018 heeft de Kiesraad aangegeven dat het toestaan van 
bijstand aan kiezers met een verstandelijke beperking serieuze overweging 
verdient. Daarbij zijn voorwaarden genoemd om het risico op ongewenste 
43
beïnvloeding te reduceren. Eerder heeft de minister van Binnenlandse Zaken en 
44
Koninkrijksrelaties het voornemen geuit om dit wettelijk mogelijk te maken. De 
Kiesraad ziet het conceptwetsvoorstel met belangstelling tegemoet. 
 
7. Kwaliteitsverbetering uitslag 
Kiezers moeten erop kunnen vertrouwen dat de uitslag van de verkiezingen op 
een integere en correcte wijze tot stand komt. Mede hierom is het belangrijk dat 
het telproces in de stembureaus in het openbaar plaatsvindt. Kiezers moeten 
kunnen toezien op een goed verloop van de telling. Ook moeten kiezers het 
optelproces van de uitslagen door gemeenten, hoofdstembureaus en het centraal 
stembureau kunnen controleren. Zij kunnen hiervoor de oorspronkelijke 
stembureau-uitslagen op internet raadplegen en vaststellen dat de getotaliseerde 
uitslagen correct is.  
 
Het vertrouwen in de uitslagvaststelling is niet vanzelfsprekend. Uit onderzoek van 
IPSOS in opdracht van de NOS rond de dag van stemming bleek dat in 
vergelijking met 2017 minder kiezers het verkiezingsproces als ‘heel eerlijk’ 
                                                
42
 Artikel J 28 van de Kieswet. 
43
 Evaluatie gemeenteraadsverkiezingen en raadgevend referendum 21 maart 2018 (advies van 17 mei 
2018, te vinden op www.kiesraad.nl), Den Haag: Kiesraad 2018, p. 17. 
44
 Kamerstukken II 2019/20, 35300-VII, 124, p. 29. 

 
Datum 
10 mei 2021 
 
Kenmerk 
2021-0000219184 
 
Onderdeel 
Kiesraad 
 
7.3. Digitale gegevensoverdracht 
Blad 
Gemeenten brengen het gemeentetotaal fysiek op papier naar het 
15 van 17 
hoofdstembureau. Die stelt op basis hiervan het kieskringtotaal vast. Dit totaal 
wordt vervolgens eveneens op papier naar het centraal stembureau overgebracht. 
De Kiesraad heeft eerder gepleit voor een parallelle digitale gegevensoverdracht 
zodat de integriteit van de overgebrachte uitslagen onafhankelijk vastgesteld kon 
50
worden. Deze gewaarborgde overdracht is dit keer gerealiseerd in 
51
samenwerking met de Vereniging Nederlandse Gemeenten (VNG). De Kiesraad 
wil zich ervoor inzetten dat de overdracht van digitale telbestanden tussen 
afzonderlijke gemeenten, hoofdstembureaus en het centraal stembureau ook in de 
toekomst mogelijk blijft. De robuustheid van de uitslagvaststelling, die nog steeds 
uitgaat van een papieren overdracht van uitslagen, neemt daardoor verder toe.  
 
7.4. Voorkomen en herstellen van fouten 
Enkele tientallen kiezers hebben na raadpleging van de gepubliceerde processen-
verbaal gemeld dat zij hun stem niet terugzagen in de uitslag van het 
52
stembureau. Hiervoor zijn verschillende redenen denkbaar. Het kan allereerst zo 
53
zijn dat de stem ongeldig was. Ook is in sommige gevallen gebleken dat van een 
stemlocatie meerdere processen-verbaal zijn omdat er op die locatie meerdere 
stembureaus zitting hadden, of dat er op meerdere dagen zittingen waren. Kiezers 
moesten daardoor even zoeken voordat ze het juiste proces-verbaal vonden. 
 
Toch is niet uit te sluiten dat een stem per ongeluk onjuist door het stembureau 
wordt meegeteld of dat er bij het invullen van het proces-verbaal sprake is geweest 
van een verwisseling. Helaas komen dergelijke telfouten altijd wel voor. Tellen is 
mensenwerk. Ook verkeerde optellingen komen voor. Zo bleek bij de hertelling van 
een stembureau in Ede door de Commissie geloofsbrieven van de Tweede Kamer 
dat 43 stemmen niet in de uitslag waren meegenomen. In navolging van de wens 
van de Commissie geloofsbrieven heeft de Kiesraad samen met de gemeente Ede 
en het ministerie van BZK de geconstateerde verschillen en mogelijke oorzaken 
onderzocht. Gebleken is dat de door het stembureau genoteerde stemcijfers bij de 
kandidaten niet correct optelden tot de lijsttotalen.  
 
Voor het vertrouwen in de uitslag en de integriteit daarvan heeft het tegengaan van 
telfouten en optelfouten hoge prioriteit. Allereerst vereist dit betere instructie van 
stembureauleden en naleving daarvan. Het is belangrijk dat in deze instructie ook 
aan bod komt op welke wijze de kwaliteit van de aantallen gewaarborgd blijft, 
bijvoorbeeld door optellingen extra na te rekenen en te vergelijken. In de praktijk 
blijkt de vermoeidheid van stembureauleden de naleving van de telinstructie te 
bemoeilijken en zijn er niet altijd extra tellers beschikbaar. 
 
                                                
50
 Evaluatie verkiezingen voor provinciale staten, algemene besturen waterschappen en kiescolleges in 
Caribisch Nederland (advies van 17 mei 2019, te vinden op www.kiesraad.nl), Den Haag: Kiesraad 
2019, p. 6. 
51
 Kamerstukken II 2020/21, 35165, 30. 
52
 Proces-verbaal van de verkiezingsuitslag van de Tweede Kamer (26 maart 2021, te vinden op 
www.kiesraad.nl en Stcrt. 2021, 17975), Den Haag: Kiesraad 2021. 
53
 Artikel N 7 van de Kieswet. 

Datum 
10 mei 2021 
Kenmerk 
2021-0000219184 
Onderdeel 
Kiesraad 
beschermingsmiddelen. Er is door alle betrokken partijen een goede prestatie 
Blad 
geleverd bij deze bijzondere verkiezing. Dat verdient grote waardering. 
17 van 17 
De Kiesraad heeft geconstateerd dat de verkiezing ondanks de grote uitdagingen 
in het algemeen goed is verlopen. Met het oog op een eventuele verlenging van de 
tijdelijke maatregelen is het belangrijk om de toegepaste maatregelen goed te 
evalueren. In sommige gevallen bepleit de Kiesraad een aanpassing van de 
maatregelen omdat zij dan beter passen bij de uitgangspunten van het 
verkiezingsproces. Deze punten zijn belangrijk te betrekken als besloten wordt om 
de tijdelijke maatregelen te verlengen voor de gemeenteraadsverkiezingen van 
2021 en 2022.  
Op andere punten vraagt het verkiezingsproces om meer grondige aanpassingen. 
Dat is urgent en vraagt investeringen in belang van de vertrouwbaarheid van de 
verkiezingen en de democratie. Een nieuw kabinet zal daaraan prioriteit moeten 
geven. In dit advies is een aantal punten genoemd, zoals het herzien van de 
procedure van kandidaatstelling, een nieuw stembiljet en de kwaliteitsverbetering 
van de uitslagvaststelling. De Kiesraad zou graag deze onderwerpen in 
gezamenlijkheid oppakken met het ministerie van Binnenlandse Zaken en 
Koninkrijksrelaties, de Vereniging Nederlandse Gemeenten en de Nederlandse 
Vereniging voor Burgerzaken om zo samen tot een agenda te komen van 
vernieuwing van het verkiezingsproces. Tegelijkertijd is een voortvarende transitie 
van de Kiesraad naar verkiezingsautoriteit in dit verband van groot belang. Zo 
kunnen er ook de komende jaren weer substantiële stappen worden gezet om het 
verkiezingsproces te versterken. 
DE KIESRAAD, 
voor deze, 
(was getekend) (was getekend) 
W.J. Kuijken P.J. Young, 
voorzitter secretaris-directeur 

