   
Basisrapportage programma vervanging onderzeebootcapaciteit (BS2021010576)  
Inleiding 
De basisrapportage is de eerste rapportage over het programma vervanging 
onderzeebootcapaciteit in het kader van de Regeling Grote Projecten. De vervanging van de uit de 
begin jaren negentig stammende Walrusklasse onderzeeboten vormt het hoofdbestanddeel van de 
door Defensie beoogde investering in een betaalbare, toekomstbestendige Nederlandse 
onderzeebootcapaciteit. Voortzetting en instandhouding van de onderzeebootcapaciteit is vanwege 
de zich ontwikkelende internationale machtsverhoudingen en dreigingscontext van rechtstreeks 
belang voor de nationale veiligheid van Nederland en van het Koninkrijk in bredere zin. Daarnaast 
vormen de onderzeeboten een belangrijke en veelgevraagde niche-capaciteit, waarmee Nederland 
kan bijdragen aan de informatiepositie en de slagkracht van de NAVO en de EU.  
De vervanging van de onderzeebootcapaciteit is door de Tweede Kamer aangemerkt als een groot 
project conform de Regeling Grote Projecten (Kamerstuk 34225, nr. 2). Op verzoek van uw Kamer 
heeft de Auditdienst Rijk (ADR) in dit kader een onderzoek uitgevoerd naar de totstandkoming en 
inhoud van de basisrapportage. Het accountantsrapport is als afzonderlijk document meegezonden 
(referentie 2021-0000102318). Voorts heeft de ADR een voorstel gedaan voor het 
(vervolg)onderzoek van de ADR in de D-fase van het programma vervanging 
onderzeebootcapaciteit, waarmee de Kamer heeft ingestemd op 15 april 2021. Bij het opstellen van 
de basisrapportage zijn zoveel mogelijk de lijnen gevolgd die de Kamer heeft vastgelegd voor de 
afbakening, inhoud en kwaliteit van de informatievoorziening in de uitgangspuntennotitie ‘groot 
project vervanging onderzeebootcapaciteit’ (10 december 2020).  
De Kamer wordt, zoals gebruikelijk bij Defensie Materieel Proces (DMP-)projecten, over de 
onderzeebootvervanging in separate DMP-brieven geïnformeerd. Voor de als groot project 
aangemerkte (DMP-)projecten, zoals de verwerving van de F-35 en nu ook de vervanging 
onderzeebootcapaciteit, ontvangt de Kamer separate voortgangsrapportages. De aan 
onderzeeboten gerelateerde (DMP-)projecten worden in de onderzeebootrapportages benoemd, 
maar de Kamer wordt over deze aan onderzeeboten gerelateerde (DMP-)projecten tevens 
geïnformeerd in het jaarlijkse Defensie Projectenoverzicht (september) en indien daartoe 
aanleiding is in de afwijkingsrapportage ten opzichte van het Projectenoverzicht (mei). In de 
uitgangspuntennotitie heeft de Kamer verzocht om een jaarlijkse voortgangsrapportage in de 
huidige fase tussen de zogenoemde B-brief en D-brief van de onderzeebootvervanging. De Kamer 
kan na de basisrapportage de volgende rapportage (voortgangsrapportage met accountantsrapport 
van de ADR) derhalve tegemoet zien in het voorjaar van 2022. De Kamer heeft in de 
uitgangspuntennotitie verzocht om na de D-brief een rapportagefrequentie aan te houden van 
tweemaal per jaar, uiterlijk voor 1 april en voor 1 oktober. In mijn brief in reactie op de 
uitgangspuntennotitie (Kamerstuk 34225, nr. 28) heb ik voorgesteld om voor een eenduidige 
informatievoorziening aan uw Kamer de uiterlijke data voor rapportages over het project gelijk te 
trekken met de reguliere begrotings- en verantwoordingssystematiek en rapportages derhalve op 
de derde woensdag van mei (Verantwoordingsdag) en (na de D-fase) de derde dinsdag van 
september (Prinsjesdag) aan de Tweede Kamer aan te bieden. Hiermee kan worden voorkomen dat 
(vooral vooruitkijkende) financiële informatie afwijkt van hetgeen in het jaarverslag en/of de 
begroting is opgenomen. Ik treed graag in overleg met uw Kamer over het gewenste moment voor 
ontvangst van de jaarrapportage in het voorjaar 2022. In de brief heb ik tevens uiteengezet dat 
naarmate het project vordert steeds meer informatie beschikbaar zal zijn. In de basisrapportage 
kan aan relatief veel gestelde informatie-eisen nog niet (geheel) worden voldaan. In die gevallen 
is, mede na overleg met de ADR, volstaan met een toelichting waarom niet of nog slechts beperkt 
informatie kan worden verstrekt.  
De Algemene Rekenkamer (AR) verricht eveneens onderzoek naar de onderzeebootvervanging. Met 
haar rapport van 12 oktober 2020 heeft de AR de bevindingen gepubliceerd van het onderzoek 
naar de onderzoeksfase (B-fase) van de onderzeebootvervanging. In het rapport constateert de AR 
financiële risico’s als gevolg van het niet kopen van een nieuwe onderzeeboot ‘van de plank’. De AR 
beoordeelt het inschatten van de kosten voor de hele levensduur van 30 jaar positief, maar merkt 
1 
 

   
te voeren, materieel nog steeds kan worden beschouwd als materieel dat van de plank is 
verworven. Als aanpassing van MOTS ingrijpend is en leidt tot hoge meerkosten, is er sprake van 
doorontwikkeling. Het materieel dient dan te worden getypeerd als "gemodificeerde COTS/MOTS", 
waarop het toetsingskader van toepassing is.  
In het geval van de onderzeebootvervanging is zonder aanvullende, specifieke en gevalideerde 
informatie van de kandidaat-werven niet te duiden vanaf welk punt beperkte, tegen geringe 
meerkosten door te voeren aanpassingen overgaan in significante meer risicovolle aanpassingen. 
De mate waarin beoogde aanpassingen als ingrijpend moeten worden getypeerd, kan per ontwerp 
en op componentenniveau verschillen. Daarom is in de B-fase geconcludeerd dat de dialoog met de 
kandidaat-werven inzicht zal moeten geven op welke wijze de beoogde aanpassingen van een 
MOTS-ontwerp op verantwoorde wijze uitvoerbaar zijn binnen een betaalbaar programma van 
eisen. Toetsing van de mogelijkheden en risico’s maakt deel uit van de risicomanagementstrategie 
voor het programma in de verwervingsvoorbereidingsfase, die is toegesneden op tijdige levering en 
beheersing van de kosten. 
Zoals gemeld in de B-brief, helt de balans voor de kennis en informatie over de ontwikkeling, 
engineering en bouw van onderzeeboten tussen Defensie en de kandidaat-werven over in de 
richting van de industrie. Dit heeft als nadeel dat de in de onderzoeksfase opgestelde planning, 
risico’s en eisen pas gaandeweg de dialoog tijdens de verwervingsvoorbereidingsfase op basis van 
specifieke informatie van de kandidaat-werven nader kunnen worden ingevuld, geactualiseerd en 
vastgesteld. Bij een verwervingsvoorbereiding in concurrentie heeft Defensie wel de mogelijkheid 
om de informatie van meerdere aanbieders te vergelijken om de genoemde onbalans enigszins te 
ondervangen. Ook huurt Defensie waar nodig geacht extern capaciteit in, om de ontbrekende 
kennis en kunde in de eigen organisatie aan te vullen. Tijdens de dialoog wordt tot slot een 
risicomanagementplan uitgevraagd bij de kandidaat-werven, dat alle maatregelen dient te 
omvatten die de kandidaat-werf zal treffen om de werkzaamheden voor ontwerp, bouw, levering en 
instandhouding van de nieuwe onderzeeboten beheerst uit te voeren. Vanwege de 
informatieafhankelijkheid blijft echter het risico bestaan dat in de dialoog niet de vereiste diepgang 
wordt bereikt en dat het meer tijd zal kosten om de haalbaarheid van het eisenpakket te toetsen. 
Zoals eerder de Kamer gemeld (Kamerstuk 34225, nr. 28), kan ook de situatie omtrent Covid-19 
invloed hebben op de voortgang van de dialoog.     
Huidige fase 
De D-fase ter voorbereiding op de verwerving van nieuwe onderzeeboten bestaat uit drie stappen: 
voorbereiding, dialoog en gunning. De kaders die ten grondslag liggen aan de dialoog met de 
industrie zijn voorbereid en afgestemd in de (interdepartementale) overleggen. De Ministeriële 
Commissie Onderzeebootvervanging (MCOV) heeft deze kaders op 5 februari jl. goedgekeurd en 
2
ingestemd met de start van de dialoog. Deze datum geldt tevens als peildatum voor (het 
onderzoek naar) de basisrapportage. De dialoog zal, als alles volgens planning verloopt, duren tot 
en met begin 2022 en bestaat uit drie gespreksronden. Na de offerteaanvraag en de tijd die de 
kandidaat-werven nodig hebben om daarop met een offerte te reageren, zal in het derde/vierde 
kwartaal van 2022 het gunningsbesluit gestalte moeten krijgen om eind 2022 het contract met de 
winnende werf te kunnen tekenen. Uiteraard is dit mede afhankelijk van het verloop en de 
uitkomst van de dialoog. De basisrapportage bevat, zoals toegezegd in mijn brief van 19 januari 
2021, een eerste (procesmatige) update van de contacten met de kandidaat-werven. Defensie kan 
in de huidige fase geen informatie openbaar maken over specifieke aspecten die de doorslag 
kunnen geven bij de gunning. Hierover zal in de basisrapportage alleen in grote lijnen informatie 
worden verstrekt. De reden daarvoor is dat aanbestedingsrechtelijk geldt dat een eenmaal 
gepubliceerd criterium of een benoemde weegfactor in de loop van een procedure niet meer 
                                                           
2
 De kaders voor de dialoog zullen bij het ministerie van Defensie ter vertrouwelijke inzage beschikbaar worden 
gesteld voor de leden van de vaste commissie voor Defensie (VCD). 
3 
 

   
- Governance en programmabeheersing 
- Planning 
- Transitie 
- Financiële aspecten en risico’s 
- Gerelateerde projecten 
- Vervolgstappen 
Doel en afbakening  
Een onderzeeboot is een strategisch wapensysteem, dat ook tactisch ingezet kan worden en vormt 
daarmee een essentiële schakel als onderdeel van een maritieme taakgroep. Het belangrijkste 
kenmerk van een onderzeeboot is dat deze onder water vrijwel onvindbaar is. Dat maakt de 
onderzeeboot uitermate geschikt voor het beschermen van de aanvoerlijnen over zee, het 
beschermen van de eigen vlootverbanden, het opsporen en elimineren van vijandelijke 
onderzeeboten en oppervlakteschepen, het afzetten en oppikken van special forces, het vergaren, 
analyseren en delen van inlichtingen en het bijdragen aan operaties op en rond de zeebodem. De 
onderzeeboot kan dit lange tijd ongezien en op grote afstand van de thuisbasis wereldwijd 
uitvoeren. Deze maritieme slagkracht maakt de onderzeeboot tot één van onze belangrijkste 
wapensystemen.  
De huidige onderzeeboten van de Walrusklasse bereiken eind jaren twintig het einde van de 
operationele, economische en technische levensduur. De vervanging van de Walrusklasse betreft 
een programma met als doel tijdig te voorzien in vier long range, veelzijdig inzetbare, 
conventioneel voortgestuwde onderzeeboten. Deze bemande onderzeeboten moeten de daarop 
volgende drie decennia inzetbaar zijn binnen het NAVO-verdragsgebied en in andere regio’s waar 
de (veiligheids-)belangen van het Koninkrijk moeten kunnen worden beschermd, zoals in het 
Caribisch gebied. 
De rapportages hierover in het kader van de Regeling Grote Projecten beslaan meer 
aandachtsgebieden dan (voorbereiding op) de aankoop van nieuwe onderzeeboten binnen te 
stellen eisen ten aanzien van het product, de looptijd van het project en het taakstellend budget. 
Naast de onderzeeboot als platform gaat het om de bewapening, ondersteunende capaciteiten 
zoals het torpedowerkschip, de infrastructuur, informatietechnologie (IT), en om alle met de 
investering gepaard gaande kosten (Life Cycle Costing – LCC) en risico’s.  
Om het inzicht te vergroten in alle relevante internationale aspecten bij de verwerving, bouw en 
exploitatie van nieuwe onderzeeboten, rapporteren de defensieattachés ontwikkelingen in de 
landen van hun accreditatie. Het gaat hierbij om informatie uit openbare bronnen over 
ontwikkelingen die van invloed kunnen zijn op het programma vervanging onderzeebootcapaciteit. 
De rapportages van de defensieattachés worden door de projectorganisatie beoordeeld op de 
relevantie voor het programma vervanging onderzeebootcapaciteit. Bijlage 1 bevat een beknopt 
overzicht. In de huidige fase is er voor gekozen om het internationale overzicht toe te spitsen op 
de landen van de kandidaat-werven, omdat ontwikkelingen in deze landen direct van invloed 
kunnen zijn op het programma vervanging onderzeebootcapaciteit. Voorts kan mede naar 
aanleiding van een rapport van de Australische rekenkamer informatie worden verstrekt over de 
geplande vervanging van de Australische onderzeeboten. In de volgende (voortgangs-)rapportages 
4
zal over deze en eventueel aanvullende landen nader worden gerapporteerd. 
Verwervingsstrategie 
Zoals toegelicht in de beschrijving van de huidige fase van het programma, beschikt Nederland niet 
meer over een zelfscheppende onderzeebootindustrie en zal het zich voor de bouw van nieuwe 
onderzeeboten moeten wenden tot een buitenlandse werf. De verwervingsstrategie is er op gericht 
                                                           
4
 Het betreft hier geen compleet overzicht van de bondgenoten en partnerlanden waarmee op 
onderzeebootgebied wordt samengewerkt, zie: Kamerstuk 34225, nr. 1 (bijlage). 
5 
 

   
Het programma heeft als doel tijdig te voorzien in vier long range, veelzijdig inzetbare, 
conventioneel voortgestuwde onderzeeboten. De nieuwe (bemande) onderzeeboten moeten 
na de uitfasering van de Walrusklasse decennia inzetbaar zijn binnen het NAVO-
verdragsgebied en in andere regio’s waar de (veiligheids-)belangen van het Koninkrijk 
dienen te worden beschermd, zoals in het Caribisch gebied. In het onderzeebootconcept 
van de kandidaat-werf zullen specifiek Nederlandse eisen moeten worden 
geaccommodeerd. Het kader “concept of operations (CONOPS)” beschrijft de militair-
operationele behoefte die vervolgens is uitgewerkt tot functioneel gespecificeerde eisen (de 
functionaliteit is beschreven, de kandidaat-werf kan hieraan zelf technisch invulling geven). 
Daarnaast resulteren uit de militair-operationele behoefte concrete mogelijkheden van 
government furnished equipment/information/software (GFx), die tijdens de dialoog met de 
kandidaat-werven zullen worden besproken. Voor het deelgebied beste boot zullen primaire 
en secundaire eisen gelden. 
- Beste prijs: 
In de B-fase is het taakstellende budget voor de gehele submarine enterprise voor een 
levensduur van 30 jaar bepaald. De offertes van de drie kandidaat-werven moeten passen 
binnen de nog vast te stellen plafondprijs. De plafondprijs voor de aanschaf en de 
instandhouding van de nieuwe onderzeeboten, wordt een primaire eis en vormt daarmee 
bij overschrijding in de offerte een knock-out. Defensie communiceert tijdens de dialoog 
een richtprijs, separaat voor de aanschaf en voor de instandhouding en verkent in de 
dialoog wat de plafondprijs gaat worden. Naast een prijsaanbieding op of onder de 
plafondprijs zullen de kandidaat-werven zich in de multicriteria-analyse 
(beoordelingsmethodiek van het gunningsmodel) ook ten aanzien van de secundaire eisen 
moeten onderscheiden met een optimale score om de gunning te kunnen winnen. 
- Risicobeheersing: 
 
In het kader van de programmabeheersing wordt een projectmanagementplan en een 
risicomanagementplan uitgevraagd bij de drie kandidaat-werven. Zoals eerder genoemd, 
zullen de kandidaat-werven de risico’s van aanpassingen van het MOTS-ontwerp in het 
risicomanagementplan moeten duiden, omdat is voorzien dat een zekere mate van 
engineering nodig zal zijn voordat de nieuwe onderzeeboten kunnen worden gebouwd. De 
voorwaarden die Defensie aan de vorm en inhoud van deze plannen stelt, maken deel uit 
van de primaire eisen. Er worden daarnaast secundaire eisen opgesteld om de maatregelen 
te kunnen waarderen die de kandidaat-werven zeggen te kunnen treffen om de 
werkzaamheden voor ontwerp, bouw, levering en instandhouding van de nieuwe 
onderzeeboten beheerst uit te voeren. De programmabeheersing en het risicomanagement 
van Defensie zelf worden verderop in deze rapportage nader toegelicht. 
 
- Wezenlijk belang van nationale veiligheid en strategische autonomie: 
De verwervingsstrategie is erop gericht om door gebruikmaking van artikel 346 VWEU 
vanuit een wezenlijk nationaal veiligheidsbelang, kennis en capaciteit te waarborgen, ook 
met het oog op de instandhouding op termijn (beste boot houden). Defensie wil de nieuwe 
onderzeeboten gedurende hun levensduur zelfstandig kunnen inzetten en onderhouden en 
zal daarbij ook een beroep moeten doen op in Nederland aanwezige kennis en technologie. 
Defensie streeft er naar om bij het garanderen van essentiële nationale veiligheidsbelangen 
zo min mogelijk afhankelijk te zijn van andere landen, de (buitenlandse) industrie en/of 
bedrijven. Dit vergt een zekere mate van strategische autonomie om militaire capaciteit in 
stand te houden en operaties uit te voeren, ongeacht de coalitie waarbinnen inzet 
plaatsvindt. De borging van het wezenlijk nationaal veiligheidsbelang en strategische 
7 
 

   
voor korte opdrachten zoals internationale oefeningen. Ook is regelmatig beschikbaarheid gewenst 
voor bijvoorbeeld de snelle reactiemacht van de NAVO (Very High Readiness Joint Task Force), 
waarvoor bondgenoten bij toerbeurt capaciteiten beschikbaar stellen. In de antwoorden op de 
Kamervragen naar aanleiding van de B-brief (Kamerstuk 34225, nr. 25) heb ik voorts gemeld dat 
de huidige inzetbaarheidsdoelstelling vanwege het Instandhoudingsprogramma Walrusklasse (IPW) 
is bijgesteld naar één onderzeeboot gereed voor langdurige inzet.  
De Algemene Rekenkamer heeft in zijn rapport ‘Vizier op de vervanging van de onderzeeboten’ 
opgemerkt dat de beschikbaarheid van een derde onderzeeboot voor de NAVO wel een factor 
vormt in de onderbouwing voor een minimum van vier onderzeeboten, maar geen deel uitmaakt 
van de AGDEF. Het zou volgens de AR logisch zijn als de Commandant der Strijdkrachten die 
daarin ook zou opnemen. Hierover kan het volgende worden gerapporteerd. Defensie heeft, zoals 
gemeld in de B-brief, bij de beschouwing van de uitkomsten van de kosten-baten analyse (KBA) 
naast de nationale inzetdoelstelling ook de inzetdoelstelling van de NAVO als factor meegewogen 
om het benodigde aantal onderzeeboten te bepalen. Voor grootschalige inzet in NAVO-verband in 
een conflictsituatie voor de eerste hoofdtaak – de verdediging van het eigen en 
bondgenootschappelijke grondgebied – verwacht de NAVO van Nederland twee onderzeeboten 
binnen dertig dagen (high readiness forces) en één onderzeeboot binnen zes maanden (forces of 
lower readiness). De Commandant der Strijdkrachten legt de nationale operationele 
gereedheidseisen jaarlijks vast in de AGDEF. Hierin is de NAVO-inzetdoelstelling niet expliciet 
gemaakt, maar is daarmee wel degelijk rekening gehouden. De NAVO-inzetdoelstelling is afgeleid 
van de zogenoemde capability targets uit de NAVO-planning, die eens per vier jaar worden 
geactualiseerd. De betreffende force table kijkt 18 jaar vooruit en vermeldt de periode waarbinnen 
eenheden van de lidstaten beschikbaar moeten zijn voor operationele inzet (notice to move). Voor 
de NAVO-inzetdoelstelling geldt dus een andere maatstaf dan voor de nationale inzetdoelstelling, 
die immers berust op de inzetduur (langdurige inzet, kortdurende inzet) en het 
voortzettingsvermogen van de onderzeebootcapaciteit. Hierdoor zijn de NAVO-inzetdoelstelling en 
de nationale inzetdoelstelling niet één-op-één te vergelijken. Maar ook voor de NAVO-
inzetdoelstelling geldt dat deze alleen volledig is te verwezenlijken met een vierslag. In dit kader is 
van belang om te melden dat de geactualiseerde NATO capability targets dit jaar zullen worden 
vastgesteld voor een nieuwe periode van vier jaar. De verwachting op basis van onderliggende 
documenten is dat vanaf 2032 de beschikbaarheid van een derde onderzeeboot binnen zes 
maanden (forces of lower readiness) zal komen te vervallen. Hiermee vervalt echter niet de 
noodzaak van een vierslag. Integendeel, de NAVO moet voor zijn high readiness forces altijd 
kunnen rekenen op de beschikbaarheid van twee Nederlandse onderzeeboten op 30 dagen notice 
to move. Aan deze inzetdoelstelling kan Nederland alleen voldoen met een vierslag.  
 
In de B-fase is geconcludeerd dat met drie onderzeeboten niet kan worden voldaan aan de 
nationale inzetdoelstelling en tevens niet aan de NAVO-inzetdoelstelling. Deze conclusie blijft 
gelden, ook voor de periode na 2032. Voor het benodigde aantal onderzeeboten vormt vooral de 
technische beschikbaarheid (rekening houdend met gepland en onvoorzien incidenteel onderhoud) 
een bepalende factor. In de B-fase is tot slot beschouwd of met toekomstige technieken, 
onderhoudsfilosofieën en bemanningsconcepten een kleiner aantal onderzeeboten dan de huidige 
vier volstaat. Dat bleek niet realistisch. Tegen deze achtergrond is het aantal onderzeeboten 
vastgesteld op vier en is het levensduurkostenbudget voor de nieuwe onderzeeboten aangepast. 
Over de hoogte van dit levensduurkostenbudget is de Tweede Kamer met een vertrouwelijke 
bijlage bij de B-brief geïnformeerd.  
 
De inzetbaarheid van de onderzeeboten voorafgaand aan en tijdens de transitie is onder meer 
afhankelijk van de instandhouding van de Walrusklasse, maar ook van het opleiden en opwerken 
van onderzeebootbemanningen en risico’s, zoals vertraging bij de besluitvorming en de bouw. 
Informatie over de inzetbaarheid van wapensystemen kan, zoals gebeurt bij de huidige 
inzetbaarheidsrapportage, alleen vertrouwelijk met de Kamer worden gedeeld, omdat dit informatie 
bevat over de gereedheid van de krijgsmacht en ingaat op de status van specifieke capaciteiten en 
inzetbare eenheden. De door de Kamer gevraagde informatie over de geplande en de feitelijke 
inzetbaarheid van de onderzeeboten voorafgaand, tijdens en na de transitie zal als onderdeel van 
9 
 

   
kaders die worden afgestemd in de Ministeriële Commissie Onderzeebootvervanging (MCOV). De 
besluiten van de MCOV worden voorbereid in de Hoogambtelijke Commissie 
Onderzeebootvervanging (HCOV). Intern Defensie wordt de staatssecretaris geadviseerd door de 
stuurgroep onder voorzitterschap van de secretaris-generaal, die is gepositioneerd tussen het 
interne directeursniveau van Defensie en de overleggen op het interdepartementale hoog-
ambtelijke/politieke niveau. In de samenstelling van de stuurgroep komt de in 2019 
geïntroduceerde ‘Topstructuur’ bij Defensie tot uiting, dat wil zeggen (organisatorisch gescheiden) 
beleid, uitvoering en control, met onderlinge checks and balances. Naast de leden van de 
bestuursraad van Defensie, maken ook de Commandant Zeestrijdkrachten en de Directeur van de 
Defensie Materieelorganisatie (D-DMO) deel uit van de stuurgroep. Een externe dwarsdenker is als 
adviserend lid toegevoegd aan de stuurgroep voor een onafhankelijke kritische blik.  
Onder de stuurgroep is een program board ingesteld onder voorzitterschap van de 
programmamanager, die is aangesteld voor de integrale coördinatie en afstemming intern defensie 
van het programma en de bewaking van de voortgang binnen de gestelde kaders van product, tijd 
en geld. Het Interdepartementaal Werkoverleg Onderzeeboten (IWO) dient voor informatie-
uitwisseling en coördinatie ter voorbereiding op de HCOV. 
De in het schematische overzicht genoemde werkgroepen worden ingesteld en aangestuurd door 
de projectorganisatie. De projectorganisatie onder leiding van de projectleider bestaat uit dertien 
vaste defensiemedewerkers, aangevuld met acht tijdelijk aangestelde externe (civiele) adviseurs 
van PwC, met expertise op het terrein van inkoop en kosten- en risicoanalyse. Daarnaast nemen 
(technische) vakspecialisten uit verschillende onderdelen van Defensie naar behoefte deel aan de 
activiteiten van de projectorganisatie. Van defensiezijde zijn tijdens de dialoog 60 tot 70 
medewerkers betrokken. 
Het Commissariaat Militaire Productie van het ministerie van Economische Zaken en Klimaat (EZK) 
werkt zoals eerder gemeld gedurende de dialoog en gunning een industriële 
samenwerkingsovereenkomst uit met de kandidaat-werven. 
Gezien de complexiteit van de verwerving van de vervangende onderzeeboot-capaciteit is ervoor 
gekozen de oorspronkelijke projectsturing om te vormen naar een programma. De 
programmaorganisatie richt zich zowel op de uitvoering als op besluitvorming in de politieke en 
ambtelijke context. Ze is gericht op de verwezenlijking van het programma en de bestuurlijke 
coördinatie intern en extern Defensie. Het externe bureau Gateway Review heeft in augustus 2020 
een review uitgevoerd van de governance in de D-fase. Deze review keek onder meer naar de 
omvorming van het project naar een programma en concludeerde dat goede benutting van de 
governance-structuur kan bijdragen tot het behalen van de programmadoelstelling. Defensie 
beschouwt de aanbevelingen uit het rapport (toegevoegd in bijlage 3) als steun in de rug voor de 
gekozen aanpak en brengt deze verder in praktijk. Een volgende Gateway Review is geadviseerd 
voor een tussentijdse evaluatie na circa een jaar of indien overwogen wordt de governance terug te 
schalen in een volgende fase van het programma (na gunning). 
Programmabeheersing 
Naar aanleiding van de Walrus-affaire in de jaren tachtig van de vorige eeuw, heeft Defensie het 
Defensie Materieel Proces (DMP) opgezet. Het DMP bevat afspraken over de wijze van 
informatievoorziening van Defensie aan de Tweede Kamer voor materieel-, vastgoed- en IT-
projecten met een projectvolume vanaf 25 miljoen euro, zodat een goede afweging bij de 
besluitvorming over grote of gevoelige projecten mogelijk is. Defensie hanteert voor het DMP 
interne regelgeving ter sturing en beheersing van processen, gebaseerd op internationaal erkende 
best practices. Ook op het gebied van projectmanagement is sinds de Walrus-affaire veel 
veranderd en geprofessionaliseerd. Defensie hanteert een standaardaanpak voor project- en 
programmamanagement en voor de competentieontwikkeling van projectleiders. De 
standaardaanpak sluit aan bij algemeen geaccepteerde standaarden voor project- en 
programmamanagement. De standaard binnen Defensie is de projects in a controlled environment 
11 
 

   
Interdepartementale Coördinatiegroep (ICG), later Interdepartementaal Werkoverleg 
Onderzeebootvervanging (IWO) genoemd, ingesteld om gedurende het gehele vervangingstraject 
zorg te dragen voor informatie-uitwisseling en coördinatie, maar ook om de betrokkenheid van de 
betreffende departementen te vergroten.  
De Algemene Rekenkamer heeft in oktober 2016 een brief aan de Tweede Kamer gezonden met 
opmerkingen bij de DMP A-brief. Na de B-brief aan de Kamer, heeft de Algemene Rekenkamer 
voorts een onderzoek uitgevoerd naar de B-fase. Het rapport “Vizier op de vervanging van de 
onderzeeboten” is op 12 oktober 2020 gepubliceerd. Daarnaast heeft Bureau Gateway, zoals 
eerder genoemd, in augustus 2020 een review uitgevoerd van de governance in de D-fase. Deze 
review keek onder meer naar de omvorming van het project naar een programma, de aanstelling 
van een programmamanager, de aansturing van de stuurgroep door de secretaris-generaal van 
Defensie en de instelling van de HCOV en van de MCOV sinds het verschijnen van de B-brief. De 
aanbevelingen uit de review zijn overgenomen (zie bijlage 3). 
Met de basisrapportage in het voorjaar van 2021 start de rapportageplicht conform de Regeling 
Grote Projecten. De Auditdienst Rijk zal, zoals vastgelegd in de uitgangspuntennotitie van de 
Tweede Kamer, tijdens de D-fase een jaarlijks onderzoek naar deze rapportages uitvoeren. De 
Kamer heeft op 30 maart jl. de opzet voor het ADR-onderzoek in de D-fase ontvangen (referentie 
BS2021006967). Met de beperking ten aanzien van het openbaar maken van vertrouwelijke 
informatie dient de controlerende instantie in diens rapportage rekening te houden.  
Planning 
Op basis van de in de onderzoeksfase (B-fase) aangeleverde informatie door de kandidaat-werven 
en de tijdens de onderzoeksfase geïnventariseerde risico’s is een oplevering van een eerste 
onderzeeboot in 2028 in de planning opgenomen. Volgens deze planning, zoals uiteengezet in de 
B-brief, worden de nieuwe onderzeeboten vanaf 2028 ingevoerd en zal de Walrus-klasse in 2031 
zijn vervangen door de nieuwe onderzeebootcapaciteit. Dit betekent een geleidelijke instroom van 
de nieuwe onderzeeboten en uitfasering van de bestaande capaciteit. Zoals aangekondigd in de 
beantwoording van de Kamervragen over de B-brief, zal tijdens de dialoog met de kandidaat-
werven moeten blijken welke planning op basis van informatie van de kandidaat-werven is te 
realiseren. Het definitieve oplever- en overdrachtsschema benodigd om de vier nieuwe 
onderzeeboten tijdig fully operational capable te krijgen, zal bij de offerteaanvraag als primaire eis 
worden gesteld en zal na gunning contractueel met de winnende kandidaat-werf worden 
vastgelegd. De precieze invoermomenten voor de (gefaseerde) levering van de nieuwe 
onderzeeboten zijn in de dialoog onderwerp van gesprek. Uitgangspunt hierbij is de levering van de 
eerste nieuwe onderzeeboot vanaf 2028 en ten minste twee nieuwe onderzeeboten fully 
operational capable uiterlijk eind 2031. Met twee nieuwe onderzeeboten die volledig inzetbaar zijn 
voor alle taken van de Walrusklasse kan namelijk – voor een beperkte duur – aan de 
inzetdoelstellingen (nationaal en NAVO) invulling worden gegeven, zodat de Walrusklasse kan 
worden uitgefaseerd. Het is essentieel dat het fully operational capable beschikbaar komen van de 
derde en de vierde onderzeeboot dan snel volgt na 2031 om zoals eerder toegelicht de 
inzetbaarheid op langere termijn te kunnen waarborgen. De precieze invoermomenten zullen zoals 
bekend pas bij de offerteaanvraag als primaire eis worden gesteld en na gunning contractueel met 
de winnende kandidaat-werf worden vastgelegd. Factoren als diepgang van de dialoog, 
complicaties bij de bouw en bij beproevingen voor de inzetgereedverklaring kunnen vertragend 
werken en zijn als risico geïdentificeerd. 
De beoogde mijlpalen in de planning zijn opgesteld voordat het Covid-19 virus wereldwijd de 
economie, de internationale handel en het maatschappelijke verkeer verstoorde. Ook Defensie zelf 
ondervindt de gevolgen van Covid-19, onder meer op het terrein van de materieelprojecten. De 
gevolgen voor het programma vervanging onderzeebootcapaciteit zijn in de periode van 
voorbereiding op de dialoog met de kandidaat-werven nog beperkt gebleken. Het is nu, relatief 
vroeg in de dialoog met de kandidaat-werven, moeilijk om vast te stellen of en zo ja, hoe de 
beperkingen als gevolg van de pandemie doorwerken in de meerjarige planning van het 
programma vervanging onderzeebootcapaciteit. Het is, zoals eerder benadrukt, nog onzeker of de 
13 
 

   
Naar aanleiding van het Algemene Rekenkamerrapport over het onderzoek naar de totstandkoming 
van de KBA en de B-brief (Vizier op de vervanging van de onderzeeboten, 12 oktober 2020), kan 
worden opgemerkt dat de kosten van de transitiefase pas inzichtelijk worden in de D-fase, na de 
dialoog met de werven. Uit de uitwerking van het gunningsbesluit volgt een planning voor de 
levering van de nieuwe onderzeeboten door de winnende kandidaat-werf. Op basis daarvan kan 
een gefundeerde inschatting van de kosten worden gemaakt tijdens de transitie, die dienen te 
worden gedekt vanuit het taakstellend budget. Op voorhand is nog niet duidelijk of de transitiefase 
per definitie meerkosten met zich meebrengt. Het project vervanging mijnenbestrijdingscapaciteit 
laat bijvoorbeeld lagere uitgaven zien in de transitiefase. Aandachtspunten betreffen de 
exploitatiekosten bij het gedurende een nader te bepalen periode gelijktijdig in de vaart moeten 
houden van Walrusklasse en nieuwe onderzeeboten, maar ook de planning en personele 
beschikbaarheid voor de exploitatievoorbereiding voor de nieuwe boten (onderhoud, reservedelen, 
configuratie, opleidingen en infrastructuur).  
Inpassing investeringsprogramma en verdringingseffecten 
De budgettaire behoefte van het gehele programma vervanging onderzeeboten, inclusief 
gerelateerde projecten, is opgenomen in de begroting van Defensie. De investerings- en 
instandhoudingsbudgetten maken deel uit van de begroting van het 
defensiematerieelbegrotingsfonds (DMF) en de overige exploitatie-uitgaven zijn opgenomen in 
‘hoofdstuk X (Defensie)’ van de Rijksbegroting. Sinds het verschijnen van de B-brief is aan het 
budget loon- en prijsbijstelling toegevoegd om de koopkracht van het programma op peil te 
houden. Dit is in lijn met de jaarlijkse prijsbijstellingssystematiek. 
Er is geen sprake geweest van andere toevoegingen dan wel onttrekkingen aan het budget. Van 
verdringing van andere uitgaven op de begroting is dan ook geen sprake. Zoals verwoord in de B-
brief staat de risicobeheersing, waaronder budgettaire beheersbaarheid, centraal en is een 
taakstellend budget vastgesteld. Dit om te voorkomen dat zich in de toekomst verdringingseffecten 
zullen voordoen. Bij de voortgangsrapportages zal inzichtelijk worden gemaakt of alsnog 
verdringingseffecten kunnen optreden. 
Gerelateerde projecten 
In de uitgangspuntennotitie van de Tweede Kamer is de behoefte kenbaar gemaakt om in de 
informatievoorziening over de verwerving van de nieuwe onderzeeboten ook mijlpalen op te nemen 
voor de samenhangende DMP-trajecten op het terrein van het torpedowerk- en 
ondersteuningsschip, de bewapening, de infrastructuur en eventueel overige investeringen die te 
maken hebben met de submarine enterprise.  
Torpedowerk- en ondersteuningsschip 
De vervanger van Zr.Ms. Mercuur is onderdeel van het DMP-project Hulpvaartuigen. Het totale 
project omvat naast de vervangende capaciteit voor het torpedowerkschip Zr.Ms. Mercuur, de 
vervangende capaciteiten voor een opleidingsschip (nu: Zr.Ms. Kinsbergen), een 
ondersteuningsschip in het Caribisch gebied (nu: Zr.Ms. Pelikaan), twee Hydrografische vaartuigen 
en vijf havenduikvaartuigen. Het project bevindt zich in de B-fase. Volgens de planning moet in 
2026 de vervangende capaciteit voor het huidige torpedowerkschip initial operational capable zijn. 
De kosten van de vervanging zijn opgenomen in het LCC-budget voor de onderzeebootvervanging 
(zie commercieel vertrouwelijke bijlage 1). De planning is als volgt: 
 A-fase afgerond 7 mei 2020 (A-brief project vervanging hulpvaartuigen Koninklijke 
Marine); 
 B-brief uiterlijk begin 2022; 
 De planning van de D-fase en eventuele C-fase is nog niet bepaald. De einde levensduur 
van het torpedowerk- en ondersteuningsschip voor onderzeeboten Zr.Ms. Mercuur is 2026. 
De vervangende capaciteit moet dan gereed zijn. 
15 
 

   
ook de data die uit het wapensysteem komt en voor het wapensysteem is benodigd. In het LCC-
budget voor de onderzeebootvervanging is zoals gezegd rekening gehouden met de noodzakelijke 
interoperabiliteit met nationale, NAVO en strategische partners door eisen te stellen aan 
informatie- en communicatiesystemen. Eventuele toekomstige nieuwe behoeften ten aanzien van 
IT en informatiegestuurd optreden, die onder meer voortvloeien uit de Defensievisie 2035, zijn niet 
binnen het levensduurkostenbudget voor het programma geraamd en zullen het reguliere 
behoeftestellingsproces doorlopen. 
Vervolgstappen 
Defensie zal het conceptprogramma van eisen richting het einde van de dialoog aanscherpen en 
vaststellen. Het beoordelingskader en het daarmee samenhangende gunningsmodel worden 
uitgewerkt in de governance. Defensie vraagt conform het DMP de kandidaat-werven na afsluiting 
van de dialoog om een offerte. In de laatste fase van de verwervingsvoorbereiding, de gunning, zal 
Defensie na evaluatie van de wijze waarop met de offerte tegemoet wordt gekomen aan de 
primaire en secundaire eisen, het gunningsvoorstel uitwerken ter vaststelling in de MCOV. 
In een parallel traject zal EZK tijdens de D-fase met de kandidaat-werven een industriële 
samenwerkingsovereenkomst uitwerken. Deze overeenkomst heeft tot doel om aanvullende 
Nederlandse betrokkenheid vast te leggen die bijdraagt aan een verdere versterking van de 
NLDTIB, bovenop hetgeen voortvloeit uit de eisen voor de gunning die worden gesteld om het 
wezenlijke nationale veiligheidsbelang en de strategische autonomie. De uitkomsten van het 
parallelle traject worden voorafgaand aan de gunning voorgelegd aan de MCOV. 
Defensie informeert met de D-brief de Tweede Kamer over de keuze voor het product en de 
geselecteerde werf met de daarbij vastgestelde oplevertermijn en prijs. Na parlementaire 
behandeling zal Defensie de overeenkomst met de werf bekrachtigen en het af te sluiten contract 
met de werf en de MoU met betreffende nationale overheid ondertekenen. 
Tijdens de verwervingsvoorbereiding kan het kabinet niet vooruitlopen op de uitkomst van de 
gunning. Een oplevertermijngarantie voor de bouw van een complex wapensysteem als een 
onderzeeboot kan op dit moment evenmin worden gegeven. Factoren als diepgang van de dialoog 
en complicaties bij de bouw en bij beproevingen voor de inzetgereedverklaring kunnen vertragend 
werken. Mocht Covid-19 of een andere oorzaak nopen tot een substantiële aanpassing van de 
planning, dan wordt uw Kamer daarover in de vervolgrapportages, of eerder zodra alle implicaties 
duidelijk zijn, via de reguliere begrotingscyclus geïnformeerd.  
17 
 

   
Franse minister van defensie voorts het startsein gegeven voor de ontwerpfasefase van de 
derde generatie nucleaire SSBN (project SNLE 3G). De eerste onderzeeboot van dit type 
moet worden geleverd in 2035 en vervolgens met tussenpozen van vijf jaar nog eens drie. 
De vier nieuwe SSBN worden gebouwd om zeker te stellen dat ook op termijn permanent 
één SSBN op zee kan patrouilleren als vast bestanddeel van de Franse nucleaire 
afschrikkingsmacht. Het contract met Naval Group voorziet in strategische samenwerking 
voor de instandhouding van de nieuwe SSBN tot in de jaren negentig van deze eeuw. 
Frankrijk beschikt zelf niet over conventionele (dieselelektrische) onderzeeboten, maar 
Naval Group exporteert deze wel. Een belangrijk contract vormt de levering van twaalf 
onderzeeboten aan Australië, die moeten worden gebouwd in Australië (zie verderop). In 
2021 en 2022 zal de marine van Brazilië volgens planning vier dieselelektrische 
onderzeeboten in de vaart nemen, gebouwd door de Naval Group. 
 Zweden 
Zweden beschikt over vijf conventionele onderzeeboten: twee Södermanlandklasse en drie 
Gotlandklasse onderzeeboten. De Södermanlandklasse onderzeeboten worden vervangen 
door de Blekingeklasse (A26). De Zweedse Defensie heeft twee type A26-onderzeeboten 
besteld bij de werf Saab Kockums en heeft een optie voor de levering van nog twee 
onderzeeboten van dit type. Vanaf ongeveer 2025, als de Blekingeklasse wordt geleverd, 
wordt besloten over de vervanging van de Gotlandklasse. Australië beschikt over zes 
dieselelektrisch voortgestuwde onderzeeboten van de Collins-klasse, ontworpen door de 
Zweedse werf Kockums en gebouwd in Australië. 
Overige landen 
 Australië  
Australië heeft in 2016 ervoor gekozen om het Shortfin Barracuda-ontwerp van de Franse 
Naval Group als uitgangspunt te nemen voor de vervanging van de Collins-klasse. De bouw 
van de veel grotere, nieuwe onderzeeboten zal in Australië geschieden. Lockheed-Martin is 
geselecteerd voor de levering van het AN/BYG-1 Combat Control System. Het project 
SEA1000 is het grootste en meest complexe verwervingstraject ooit in de geschiedenis van 
het land en de lifetime costs worden geschat op ongeveer 80 miljard Australische Dollar, 
ongeveer 52 miljard euro (bron: website Australische Rekenkamer). De start van de bouw 
is voorzien in 2023. De eerste van de in totaal twaalf nieuwe Attack Class submarines zou 
medio 2030 gereed moeten zijn. Met een initieel geplande uitfasering van de Collins-klasse 
vanaf 2026 betekent dit dat de levensduur moet worden verlengd met een zogenoemde 
Life of Type Extension, waarvoor nader onderzoek wordt verricht. De Australische 
rekenkamer heeft op basis van onderzoek naar het SEA1000-project de aandacht 
10
gevestigd op het belang van een effectief lange termijn partnerschap met de 
geselecteerde buitenlandse werf. Ook beklemtoont de Australische rekenkamer in zijn 
rapport het belang van een risico-beheersingsstrategie waarmee kan worden ingespeeld op 
(de effecten van) verlenging van de ontwerpfase, die nodig kan blijken omdat niet is 
gekozen voor een military-off-the-shelf submarine platform.  
  
                                                           
10
 Australian National Audit Office report nr. 22 2019-20, zie: https://www.anao.gov.au/work/performance-
audit/future-submarine-program-transition-to-design,  
19 
 

   
Bijlage 3. Aanbevelingen extern bureau Gateway Review 
Uit: Gateway Reviewrapport ‘Samen voor de beste onderzeeboot voor Nederland’, 2 september 
2020. 
Aanbeveling 1 - Investeer in elkaar en gezamenlijkheid 
Bewaak expliciet de noodzakelijke voorwaarden voor vertrouwen in- en extern: trek samen op en 
organiseer steun in plaats van verzet door in het project verwerving onderzeeboten werkelijk 
samen te werken met de interne en externe deelnemers, vanuit het streven en het vertrouwen dat 
het zeker een uitdaging maar ook een succes wordt. Pas op dit streven de stukken, de taal, het 
gewenste gedrag en de communicatie aan en beloon waar het goed gaat. Sta hierbij open en 
transparant stil bij dilemma’s om daarvan te leren en verder te gaan. Organiseer bewust met 
elkaar hoe je van gelijk hebben naar gelijk krijgen komt: Deel vroegtijdig informatie, verwelkom 
tegenspraak, luister hiernaar en acteer vervolgens. Investeer hierbij - zeker in coronatijd - in de 
menselijke verhoudingen, de onderlinge samenwerking en de teamgeest, het gezamenlijk belang. 
Aanbeveling 2 - Wees rolbewust in gezamenlijkheid 
Geef positieve aandacht aan het koppelen van de gescheiden rollen. Het scheiden van rollen is 
relatief goed geregeld. Cruciaal voor succes is de vraag: ‘welk effect willen we bereiken en welke 
bijdrage lever ik daaraan?’ Voorkom dat de invulling van rolbewustheid verwordt tot een alibi voor 
het onttrekken aan de gezamenlijke verantwoordelijkheid. Gebruik het risicomanagement om 
zorgen in de stuurgroep te bespreken. 
Aanbeveling 3 - Neem de gekozen governance serieus 
Formele en informele bilaterale overleggen (in- en extern, ambtelijk en bestuurlijk), zonder steeds 
de top te belasten met de noodzaak van voorafgaand akkoord, zijn belangrijk. Laat daarbij de 
procedures en de gekozen governance voor je werken: werk consequent volgens de afspraken en 
geef expliciet aandacht aan het voortdurend terugkoppelen en bijsturen van deze overleggen. De 
inrichting van de governance is bewust gekozen en dat betekent ook iets voor het gedrag in het 
programma. 
Aanbeveling 4 - Hou de werking van de governance levendig 
Besteed met enige regelmaat als stuurgroep expliciet aandacht aan de werking van de gekozen 
opzet: werkt hij nog zoals bedoeld? Lopen we tegen dilemma’s aan? Wat gaat goed en wat kan 
beter? Wat is ervoor nodig om dat bij te sturen en betekent dat iets voor de opzet van de 
governance? Hou hierbij de stip op de horizon in ere: wat is het doel van de hele opzet? 
Aanbeveling 5 - Positioneer de programmamanager onafhankelijk, met de juiste 
ondersteuning 
Geef de programmamanager werkelijk de ruimte: positioneer haar/hem als onafhankelijk. Zowel in 
opzet als in de uitvoering. Let hier voortdurend op. De SG/Stuurgroep stuurt hem of haar aan. 
Ondersteuning van de programmamanager is nodig om minimaal de kwaliteit en de stroomlijning 
van de informatie te borgen. 
Aanbeveling 6 - Schrijf vanuit principes de governance zo eenvoudig mogelijk op 
Schrijf de voorgestelde structuur zo eenvoudig mogelijk op met daarbij duidelijk toegelicht waarom 
hiervoor wordt gekozen. Start hierbij met je belangrijkste principes die de nieuwe governance 
moeten ondersteunen. Beschouw het niet als de reparatie van een groot probleem, maar als 
opmaat tot gezamenlijk succes. De juiste taal hoort daarbij: positieve toonzetting is van belang. 
Communiceer dit goed intern en extern. 
 
21 
 

