Lange Termijn Plan 2019-2028 
Kustwacht voor het  
Koninkrijk der Nederlanden in 
het Caribisch gebied 

Kustwacht voor het Koninkrijk der Nederlanden in het Caribisch Gebied   LTP 2019-2028 (versie december 2018) 
4.3 Ambitieniveau ............................................................................................................ 22 
4.3.1 Vervangingsmaatregelen capaciteiten ............................................................... 23 
4.3.2 Financiële raming ............................................................................................... 30 
5 Conclusies, vervangingsvoorstellen en aanbevelingen .................................................... 31 
5.1 Conclusies .................................................................................................................. 31 
5.2 Vervangingsvoorstellen ............................................................................................. 32 
5.3 Aanbevelingen ........................................................................................................... 35 
Bijlage. Geactualiseerde kosten capaciteitskeuzes .................................................................. 36 
Pagina 3 van 36 

Kustwacht voor het Koninkrijk der Nederlanden in het Caribisch Gebied   LTP 2019-2028 (versie december 2018) 
Door in te stemmen met dit LTP bestendigen en omarmen de vier Landen van het Koninkrijk 
het voortbestaan van de Kustwacht Carib en geven zij opdracht de noodzakelijke 
vervangingen over de jaren nader te onderzoeken. Per vervanging kan vervolgens bijtijds 
besluitvorming plaatsvinden, zodat daarmee tijdig de financiële ruimte in de begrotingen 
van de Landen en relevante ministeries kan worden opgenomen en adequaat kan worden 
aangevangen met de lange verwervingstrajecten. 
Het is de verwachting dat in de komende jaren een toenemende vraag naar opsporing en 
toezicht zal ontstaan  als gevolg van de instabiliteit van de omgeving. De incidenten 
gerelateerd aan o.a. terreur en illegalenproblematiek dwingt ook het Koninkrijk in het 
Caraibisch gebied de grenzen te versterken en zo de gerelateerde risico’s te beperken. 
Tijdens het Justitieel Vierlanden Overleg (JVO) van 11 juli 2017 is besloten dat de landen 
binnen het Caribisch deel van het Koninkrijk een baseline ontwerpen voor de zee- en 
luchtgrenzen om de weerbaarheid van de grenzen te vergroten. Bij de Kustwacht ligt de 
focus op de bewaking van de maritieme grenzen. Echter, de capaciteiten voor het vergaren 
van data en gegevens, voor het analyseren van informatie, maar ook de capaciteit voor 
command & control en interventies zijn nog niet volledig op orde om te voldoen aan de 
toenemende vraag naar opsporing en toezicht. Ook zullen de huidige bevoegdheden 
opnieuw tegen het licht worden gehouden. Zoals eerder aangegeven focust dit plan zich op 
de vervanging van bestaande capaciteiten en de uitbreiding van waldetectie, maar geeft ook 
een doorkijk naar mogelijke intensiveringen en/of doorontwikkelingen op basis van de 
2
baseline Grip op Grenzen en IGP.  
1.2 Algemene beschrijving van het LTP 
Voor de totstandkoming van het LTP is het volgende uitgevoerd: 
 Een analyse van de omgeving en de technologische ontwikkelingen. Deze analyse
betreft zowel de eilandelijke als de regionale ontwikkelingen.
 Het inwinnen van informatie bij de bij de Kustwacht betrokken departementen van
de vier Landen en de rechtshandhavingspartners in het Caribisch gebied.
 Vergelijking met andere rechtshandhavingsorganisaties en ketenpartners.
 Verkennend financieel onderzoek naar de kosten van de vervangingsmaatregelen.
 Studie door een externe onderzoeksinstantie om te bezien welke Luchtverkennings- 
capaciteiten en middelen het best geschikt zijn voor de taakuitvoering van de
Kustwacht. Het definitieve rapport van de NLR, gedateerd januari 2018, is ontvangen.
Conclusies en aanbevelingen zijn verwerkt in dit geactualiseeerd LTP.
 Beschouwingen van eigen (niet gerubriceerde) Kustwacht informatie en inlichtingen.
2
 Hier komen nog de processen maritieme baseline [nog in te voegen] 
Pagina 5 van 36 

Kustwacht voor het Koninkrijk der Nederlanden in het Caribisch Gebied   LTP 2019-2028 (versie december 2018) 
De operationele inzet bepaalt in belangrijke mate de benodigde capaciteiten en daarmee de 
vervangingsinvesteringen en verbeteringen bij de Kustwacht. 
1.4 Vervangingsinvesteringen materieel 
Om de continuïteit van de operationele inzetbaarheid en de duurzaamheid van de 
Kustwacht te kunnen blijven garanderen, moet materieel periodiek worden vervangen. De 
capaciteitsbehoefte die ingeschat wordt op basis van de toekomstige ontwikkelingen van de 
omgeving en de beschikbare technologie is daarbij leidend. Soms leidt dit tot een 
aanbeveling tot het één op één vervangen van de materiële capaciteiten, maar dat is niet in 
alle gevallen nodig.  
De op handen zijnde vervangingstrajecten zijn weergegeven in tabel 1.  
Huidig 
Capaciteit Vervangingsjaar Projectaanloop Levensduur Additionele  kosten 
middel 
Waldetectie Walradar 2020 2018 10 jaar 21,6 
Luchtverkenning DASH 8 2020 2018 10 (+2) jaar 64,0 
Hangaar 
Infrastructuur 2020 2018 25 jaar 5,5 
HATO 
Helikopter AW 139 2021 2019 10 (+2) jaar 16,0 
Kleine varende Justice 20 2023 2021 10 jaar 1,2 
Middelgrote varende Cutter 2023 2020 25 jaar 49,3 
Aanv. 
4
Mobiele Radar 2024 2022 10 jaar 1,1 
Walradar 
Ondersteuning Diversen 2019 2019 10 jaar 1,2 
TOTAAL 159,9 
tabel 1. Vervangingstrajecten materieel in M€
1.5 Overige verbetermaatregelen 
De Kustwacht besteedt continu aandacht aan de kwaliteit van de organisatie. Daarbij wordt  
bekeken of verbetermaatregelen leiden tot een grotere graad van efficiëntie, maar ook tot 
gewenste capaciteiten op basis van de baseline Grip op Grenzen en het Intelligence Gestuurd 
5
Politieoptreden (IGP) . Deze maatregelen zullen in de jaarplannen van de Kustwacht worden 
opgenomen. Voorbeelden hiervan zijn: 
o het aansluiting zoeken bij het Openbaar Ministerie (OM) en de ketenpartners
binnen de rechtshandhaving met als doel meer aandacht te geven aan het proces
‘opsporing’ in het maritieme domein.
o het streven naar een 24/7 bezetting van de maritieme steunpunten door
samenwerking met ketenpartners;
o het thematisch samenwerken met Defensie waarmee, door de inzet van
restcapaciteit van Defensie, een nog hoger rendement wordt verkregen;
4
 Deze vervanging staat nu gepland voor 2024, maar de Kustwacht heeft de ambitie om deze urgente behoefte 
zo snel mogelijk te realiseren. 
5
 IGP is een data- en informatie verwerkend concept, bestaande uit het vergaren, vastleggen, verrijken en 
analyseren van gegevens om deze vervolgens te vertalen in intelligence. Intelligence omvat het geheel van 
informatie en kennis dat nodig is om een verantwoorde beslissing te nemen over een operatie en dat bijdraagt 
aan een succesvolle uitvoering daarvan (naar Dessens, 2006). 
Pagina 7 van 36 

Kustwacht voor het Koninkrijk der Nederlanden in het Caribisch Gebied   LTP 2019-2028 (versie december 2018) 
 Altijd kunnen onderscheppen. Alleen of in gezamenlijkheid onderscheppen van
middelen van de tegenstander vereist dat de Kustwacht beschikt over
onderscheppingsmiddelen en uitrusting die opgewassen zijn tegen de inzet van de
tegenstander. De tegenstander heeft namelijk het voordeel dat hij zelf bepaalt waar,
hoe en wanneer de criminele activiteit plaatsvindt.
 Goede coördinatie. Of het nu SAR of een justitiële actie betreft, de inzet van
meerdere middelen vereist coördinatie.
Pagina 9 van 36 

Kustwacht voor het Koninkrijk der Nederlanden in het Caribisch Gebied   LTP 2019-2028 (versie december 2018) 
2 Omgevingsanalyse 
2.1 Inleiding 
Voor de onderbouwing van de beleidskeuzes is als eerste stap een omgevingsanalyse voor 
de Kustwacht uitgevoerd. Deze omgevingsanalyse is gebaseerd op literatuuronderzoek, 
benchmarking met andere Kustwachtorganisaties, trends en analyses, contact met 
kennisinstituten en via interviews met partners en belanghebbenden, zowel binnen als 
buiten de Kustwacht. De omgevingsanalyse richt zich vooral op de eilandelijke en regionale 
ontwikkelingen in de werkomgeving van de Kustwacht, die van invloed zijn op de 
taakgebieden van en taakuitvoering door de Kustwacht. Dit zijn bijvoorbeeld veranderingen 
in de regionale verhoudingen, ontwikkelingen op rechtshandhavingsgebied, maar ook 
wijzigingen in het gebruik van de maritieme omgeving. 
Mede op basis van deze analyse wordt aangegeven welke effecten en daarmee 
samenhangende capaciteiten of verbeteringen voor de Kustwacht noodzakelijk worden 
geacht om aan deze ontwikkelingen het hoofd te kunnen bieden. 
Toenemende grensoverschrijdende criminaliteit en de kleinschaligheid van de individuele 
landen in het Caribische deel van het Koninkrijk vragen ook in het komende decennium om 
versterking bij de bestrijding daarvan op het niveau van zowel het Koninkrijk, de regio als het 
land. Hierin heeft ook de Kustwacht als de maritieme politie en als onderdeel van de 
rechtshandhavingsketen een verantwoordelijkheid. 
2.2 Maritieme drugsbestrijding (opsporing) 
De Kustwacht is sinds haar oprichting in 1996 primair belast met de bestrijding van de 
maritieme en aeronautische drugssmokkel in het Caribische deel van het Koninkrijk en heeft 
daarmee niet alleen een eilandelijke, maar ook een vooraanstaande regionale rol op dat 
gebied. Aan deze taak levert de Kustwacht sinds 1996 een substantiële bijdrage. De 
Kustwacht is succesvol, maar daarmee is de drugssmokkel geen halt toe te roepen. Het doel 
van de inzet van de Kustwacht op dit terrein is om een zo hoog mogelijke drempel tegen de 
drugshandel op te werpen voor de eilanden en zo de gevolgen voor de samenleving(en) 
beheersbaar te houden. Daarnaast is de Kustwacht erop gericht om aanvoerlijnen van 
verdovende middelen via het Caribisch gebied zoveel mogelijk te doorbreken en daarmee de 
aanvoer richting Europa en de VS te frustreren. De vraag naar en het aanbod van 
6
verdovende middelen houden elkaar min of meer in stand/evenwicht , maar dit kan per jaar 
en per regio sterk wisselen. Vermoedelijk zal dit in de periode 2019-2028 zo blijven.  
7
De eilanden in het Caribisch deel van het Koninkrijk blijven mede vanwege hun  
geografische positie tussen Noord – en Zuid Amerika en als poort naar Europa kwetsbaar 
voor de effecten van de drugssmokkel in de Caribische regio (zie figuur 2). 
In het Caribisch gebied zijn de volgende ontwikkelingen geconstateerd die zich naar 
verwachting voortzetten in de periode 2019-2028: 
6
 UNODC World drug report 2016 pag. xiii en verder. 
7
 Hierna te noemen “de eilanden”(Bonaire, St. Eustatius, Saba, St. Maarten, Aruba, Curaçao). 
Pagina 11 van 36 

Kustwacht voor het Koninkrijk der Nederlanden in het Caribisch Gebied   LTP 2019-2028 (versie december 2018) 
Zeilvaartuigen halen voor de kust van de Guyana’s hun drugs op en transporteren 
deze, ten oosten van de Bovenwinden, veelal richting Europa. 
 In toenemende mate lijkt gebruik gemaakt te worden van containers als
12
transportmiddel voor drugs bestemd voor Europa en de Verenigde Staten . In de
havens van Antwerpen en Rotterdam worden recordhoeveelheden verdovende
middelen onderschept, vaak afkomstig uit of via de ABC-eilanden getransporteerd.
 Het gebruik van zogenaamde overlaadlocaties nabij Curaçao en Aruba en tussen Saba
en de Isla Aves eilanden (Venezuela), maar buiten de territoriale wateren van die
Landen, neemt toe.
13
 Het gebruik van verdovende middelen op de eilanden is relatief gering , maar
Curaçao, Aruba en St. Maarten spelen daarnaast een rol als hub voor vooral verdere
doorvoer via de lucht of over het water naar Europa. Meerdere kleine ladingen
worden vooral op Curaçao en Aruba samengebracht om, vaak op creatieve wijze
verborgen, Europa te bereiken.
 Drugssmokkelorganisaties ontwikkelen strategieën om ontdekking c.q. aanhouding te
voorkomen. Zo kiezen ze routes die buiten het bereik van detectiemiddelen blijven
en wordt m.n. in de Pacific en de Westelijke Caraïben ook gebruik gemaakt van semi-
onderzeeboten als transportmiddel. Deze vaartuigen zijn moeilijk traceerbaar. Voorts
is drugssmokkel met kleine vliegtuigen vanuit voornamelijk Venezuela naar
Honduras, de Dominicaanse Republiek en Haïti nog steeds gangbaar.
2.3 Terrorisme 
De bestaande drugskartels zijn uitgegroeid tot netwerken die actief zijn in diverse landen en 
regio’s. Zij houden zich niet alleen meer bezig met drugstransporten, maar ook met diverse 
vormen van illegale handel en activiteiten. Zo worden de drugsroutes en netwerken op de 
terugweg van de VS en Europa gebruikt voor geldstromen en witwassen en worden ze ook 
gebruikt voor mensen- of wapensmokkel. Tenslotte keren nog steeds (ex) IS-strijders terug 
naar voornamelijk Trinidad & Tobago. Daarvandaan lijken ze zich over de rest van het 
14
Caribisch Gebied te verspreiden . Een klein deel van de islamitische Libanese diaspora kan 
zich door werkloosheid en uitzichtloosheid door die teruggekeerde IS-strijders negatief laten 
beïnvloeden. Mede hierdoor ontstaat er een capaciteit die in staat is om terreuraanslagen te 
plegen. Toeristen uit met name Westerse landen vormen dan een duidelijk doelwit. Gezien 
de ontwikkelingen in Turkije en Tunesië hebben dergelijke terreurdaden een enorme impact 
op de lokale economieën, die vrij eenzijdig op toerisme zijn georiënteerd. 
12
 European Monitoring Centre for Drugs and Drug Addiction (EMCDDA) and Europol EU drug markets report 
2016 pag. 12. 
13
 Onderzoekers schatten het gebruik op Curaçao op ongeveer 1000 kg cocaïne per jaar. Fenomeen onderzoek 
Curaçao, CBA 2014, pag. 21. 
14
 USSOUTHCOM tijdens de Caribbean Nations Security Conference 6-8 december 2016 te San Juan Puerto 
Rico.  
Pagina 13 van 36 

Kustwacht voor het Koninkrijk der Nederlanden in het Caribisch Gebied   LTP 2019-2028 (versie december 2018) 
Kustwacht aanjagen. Ten aanzien van de Saba bank is dit reeds het geval. Eventuele schade 
aan het (mariene) milieu kan immers grote financiële consequenties hebben voor de 
16
economie van de Eilanden .  
2.6 Gebruik van het maritieme domein (handhaving en toezicht, dienstverlening) 
Relevante tendensen op dit gebied zijn: 
17
 Door de geleidelijke bevolkingstoename op de eilanden (gemiddeld in totaal 1 % per
jaar) bij een gelijkblijvende economie zal de vraag naar consumptiegoederen
navenant toenemen en daarmee ook de kleine scheepvaart uit de regio (vooral
vanuit Colombia en Venezuela).
 Ten gevolge van de overname van de scheepsreparatiecapaciteit op Curaçao door
Damen Shipyards behoudt Curaçao deze vorm van economische bedrijvigheid. De
kwaliteit van de overslagcapaciteit te Curaçao is zodanig beperkt dat scheepvaart
mogelijk uitwijkt of zich verplaatst naar omliggende Caribische (ei)landen zoals
Aruba, Jamaica, Colombia en Cuba. Met de aanleg van de containerterminal te
Barcadera heeft Aruba een goede concurrentiepositie. Over het algemeen zullen er
dus rond de eilanden veel maritieme activiteiten blijven plaats vinden.
 Logistieke ondersteuning van passerende en wachtende scheepvaart,
(boor)platformen of bezoekende kleine scheepvaart neemt geleidelijk toe. De
18
instelling van z.g. Dedicated Transshipment Areas (DTA’s) door Aruba en op termijn
Curaçao zullen economisch van belang blijven, respectievelijk worden.
 China heeft een grote behoefte aan grondstoffen en zoekt dit ook in het Caribisch
19
gebied. Dit past binnen haar buitenlands economische strategie . Het transport
hiervan zal gepaard gaan met meer maritieme activiteiten.
 De jaarlijks sterk groeiende aantallen cruise- en verblijfstoeristen en de
bevolkingsaanwas leiden tot een intensiever gebruik van de wateren in de directe
omgeving van de Benedenwindse eilanden. Omdat de orkaan Irma in 2017 relatief
weinig schade heeft toegebracht in de haven van St. Maarten, kon St. Maarten de
dagelijkse ontvangst van cruisetoeristen vrij snel hervatten. Bonaire staat in de top-5
van Caribische cruise bestemmingen. Met de tweede mega-pier te Curaçao is het
cruisetoerisme in de eerste 6 maanden van 2018 met 17% gestegen t.o.v. de zelfde
periode in 2017.
 Recreatie op het water neemt toe.
De toenemende scheepvaart activiteiten in de SAR-gebieden van het Caribische deel van het 
Koninkrijk zal leiden tot een geleidelijk toenemende behoefte aan toezicht, opsporing en 
dienstverlening door de Kustwacht. 
16
 Jaarverslag 2015 Commissie Financieel toezicht. 
17
 CBS statistical orientation Curaçao 2015 en CBS 2016 Caribisch Nederland. 
18
 In de DTA’s vinden schip-naar- schip afhandelingen op zee plaats. 
19
 Inter-American Development Bank, The Chinese Rise in the Caribbean, juli 2016. 
Pagina 15 van 36 

Kustwacht voor het Koninkrijk der Nederlanden in het Caribisch Gebied   LTP 2019-2028 (versie december 2018) 
3 Ontwikkeling van de taakgebieden 
3.1 Inleiding 
De ontwikkelingen geschetst in de omgevingsanalyse hebben invloed op de taken van de 
Kustwacht. In tabel 2 hieronder wordt geschetst welke ontwikkelingen op deze taakgebieden 
worden verwacht, die in de volgende paragrafen kort worden toegelicht. Deze 
ontwikkelingen en het feit dat er een geleidelijke toename van het aantal incidenten op elk 
taakgebied geconstateerd wordt, nopen de Kustwacht er toe effecten na te streven om haar 
taken adequaat te kunnen blijven uitvoeren. De relatie tussen de vervangingsmaatregelen 
en de gewenste effecten wordt in paragraaf 3.2 weergegeven in tabel 3.  
Taakgebied Verwachting (omschrijving) 
Algemene politietaken licht stijgend 
Terrorismebestrijding Stijgend 
Grensbewaking  Stijgend 
Douanetoezicht Licht stijgend 
Visserij Licht stijgend 
Milieu verontreiniging Licht stijgend 
Marien milieu Licht stijgend 
Scheepvaart Licht stijgend 
SAR en hulpverlening Licht stijgend 
Dienstverlening 
Rampenbestrijding Stijgend 
tabel 2. Verwachte ontwikkeling taakgebieden
3.1.1 Algemene politietaken 
De maritieme drugsbestrijding blijft de komende jaren zowel in de directe omgeving van de 
Eilanden als breder in de regio een belangrijk aandachtsgebied voor de Kustwacht. Zeker 
omdat drugssmokkel in de regio toeneemt. De Kustwacht vervult de drugsbestrijdingstaak 
niet alleen, maar werkt nauw samen met andere ketenpartners in de Landen en 
internationale drugsbestrijdings-organisaties als de Britse NCA en het Franse OCRTIS. 
Daarnaast investeert de Kustwacht in de uitbreiding van de formele samenwerking op het 
gebied van drugsbestrijding met andere partners in de regio. Dit wordt geformaliseerd in 
MOU’s en operationele overeenkomsten of protocollen. Die regionale (internationale) 
samenwerking heeft vooral betrekking op onder meer informatie-uitwisseling en het 
uitvoeren van gezamenlijke operaties en oefeningen. Het is de verwachting dat de komende 
periode de Kustwacht op aanwijzing van de Openbare Ministeries (OM’s) van de Landen 80% 
van haar capaciteit zal blijven richten op dit taakgebied. De bestrijding van de smokkel van 
mensen en wapens over zee –door onder andere de situatie in venezuela - zal in de LTP-
periode krachtiger de aandacht nodig hebben, zeker als er terroristische aspecten aan 
verbonden zijn. 
Door een krachtige thematische aansturing van het Openbaar Ministerie en een goede 
vulling van criminele databases zal de feitelijke uitvoering van deze taak steeds meer 
intelligence gestuurd worden. 
3.1.2 Terrorismebestrijding 
Terroristische aanslagen zullen blijven plaatsvinden in het komende decennium. Hoewel de 
terroristische dreiging in de Caribische regio nog als relatief gering wordt ingeschat, kan de 
impact bij een incident groot zijn voor het gebied, zoals bij een aanslag op een soft target als 
Pagina 17 van 36 
Toezicht, handhaving 
en opsporing 

Kustwacht voor het Koninkrijk der Nederlanden in het Caribisch Gebied   LTP 2019-2028 (versie december 2018) 
3.1.6 Milieu verontreiniging 
Door het opnieuw in gebruik nemen van de olieraffinaderij te Aruba en de teruglopende 
staat van onderhoud van die te Curaçao, gecombineerd met de toename van de 
scheepvaartintensiteit (commerciële vaart) voor en onder de kust (recreatieve activiteiten), 
zal het risico op grote milieuverontreinigingen toenemen. Aandacht voor het milieu en 
bijbehorende strengere regelgeving, duurzame vormen van toerisme en de aantrekkende 
economische afhankelijkheid van toerisme voor de Eilanden noodzaken een adequate 
aandacht van de Kustwacht voor dit taakgebied, in de vorm van controle en waarneming.  
3.1.7  Marien milieu 
De onder 3.1.6. genoemde argumenten gelden ook voor het mariene milieu. De ecologische 
24
en toeristische waarde van de kustgebieden op de Landen nemen in belang toe . 
3.1.8 Scheepvaart 
Door de geleidelijke toename van het cruise toerisme, de groeiende (maritieme) handel van 
en naar de Landen, de wereldwijde toename van maritiem transport, uitbreiding van de 
ankergebieden en de stijging van de recreatieve pleziervaart zal de intensiteit van de 
scheepvaart in de regio toenemen. Gecombineerd met strengere internationale en lokale 
regelgeving zal dit resulteren in een intensivering van dit taakgebied.  
3.1.9 SAR en hulpverlening 
De onder 3.1.8. genoemde toenemende scheepvaart intensiteit en het groeiende beroeps- 
en recreatief gebruik van het water (in het bijzonder de kuststrook voor toerisme) vergroot 
de kans op incidenten en daarmee de behoefte aan hulpverlening. Dit zal leiden tot een 
geleidelijke stijging van activiteiten op dit taakgebied bij de Kustwacht. Hierbij zal blijvend 
nauw worden samengewerkt met internationale partners en civiele vrijwillige redding 
organisaties. 
3.1.10  Rampenbestrijding 
Klimatologische weersextremiteiten zijn een jaarlijks terugkerend fenomeen in het Caribisch 
gebied. In 2017 waren dit o.a. de verwoestende orkanen Irma en Maria die groteschade 
hebben veroorzaakt op de Bovenwindse eilanden. Bij dergelijke calamiteiten biedt de 
Kustwacht met Defensie en regionale organisaties noodhulp aan. Het gemiddelde risico op 
orkanen, tsunami’s of aardbevingen op of nabij de Boven-en benedenwinden laat zich 
moeilijk voorspellen maar lijkt, door de opwarming van de aarde eerder toe dan af te 
nemen.  
De hierboven beschreven ontwikkelingen in de taakgebieden beïnvloeden de taken van de 
Kustwacht en de uitvoering daarvan. In hoofdstuk 4 worden vijf minimale kerncapaciteiten 
onderscheiden, die benodigd zijn voor de uitvoering van de kustwachttaken in de drie 
werkgebieden (toezicht, opsporing en dienstverlening). Deze capaciteiten betreffen 
informatievergaring, beeldopbouw, interceptie, coördinatie en patrouilleren. De koppeling 
tussen de in paragraaf 1.6 beschreven gewenste effecten en de gewenste 
vervangingsmaatregelen is schematische weergegeven in tabel 3. Een koppeling tussen een 
maatregelen en effect wordt gevisiualiseerd middels een zwart hokje in tabel 3. 
24
 Protocol Concerning Specially Protected Areas and Wildlife (SPAW) en natuurbeschermingsontwikkelingen in 
de Caraïben. 
Pagina 19 van 36 

Kustwacht voor het Koninkrijk der Nederlanden in het Caribisch Gebied   LTP 2019-2028 (versie december 2018) 
4 Reactie op de ontwikkelingen (capaciteitsbehoefte) 
4.1 Inleiding 
In dit hoofdstuk wordt op basis van de ontwikkelingen van de taakuitvoering en de 
benodigde effecten (zoals beschreven in hoofdstuk 1 en 3) het ambitieniveau voor de 
Kustwacht in de periode 2019-2028 vastgesteld en vertaald naar benodigde capaciteit. De 
benodigde capaciteit betreft de vervanging van de bestaande Kustwachtcapaciteiten en een 
uitbreiding van de wal detectiecapaciteit, de daaraan gekoppelde middelen en de 
bijbehorende kostenraming. Waar relevant zal ook een doorkijk gegeven worden naar 
mogelijke intensiveringen en/of doorontwikkelingen, bijvoorbeeld het toekomstbestendig 
maken van het Reddings- en Coördinatie Centrum (RCC) en de mogelijke 
capaciteitsuitbreiding benodigd voor de baseline Grip op Grenzen en het Intelligence 
Gestuurd Politieoptreden (IGP). Tweede en derde orde effecten van intensiveringen alsook 
personele veranderingen zijn nog niet inzichtelijk gemaakt en derhalve nog niet 
meegenomen in dit LTP.   
In dit geactualiseerd LTP is bij de kostenramingen uitgegaan van prijspeil 2018. Deze 
bedragen dienen jaarlijks geïndexeerd te worden om te voorkomen dat het 
Kustwachtbudget zichzelf uitholt.Nieuw zijn de risico- en onzerheidsreserveringen per 
vervangings- of investeringsproject. Afhankelijk van het type project varieert de initieel toe 
te kennen  risicoreserving tussen 2,5% en 12,5% en de toe te kennen onzekerheids-
reservering tussen 0 en 5%. De vervangingsmaatregelen hangen samen met het antwoord 
op de vraag welke capaciteiten (blijvend) nodig zijn voor de Kustwacht om de toekomstige 
ontwikkelingen en de gevolgen daarvan voor de taakuitvoering van de Kustwacht te kunnen 
ondervangen. Technologische ontwikkelingen spelen hierbij een belangrijke rol. 
4.2 Technologische ontwikkelingen 
De technologie zal zich in de LTP periode snel ontwikkelen waardoor een goede prognose 
m.b.t. haalbaarheid en betaalbaarheid niet eenvoudig is. De te verwachten belangrijkste 
ontwikkelingen in de maritieme technologie voor de Kustwacht zijn de volgende. 
 Het gebruik van satellieten t.b.v. data verzameling, informatie-uitwisseling en
communicatie. Geostationaire satellieten met een hoge resolutie kunnen op de lange
termijn walradarsystemen overbodig maken. Voorlopig zijn deze nog niet
beschikbaar boven de Caraïben en bovendien in de planperiode onbetaalbaar.
 Conventionele verbindingen zoals HF/UHF/VHF blijven voorlopig als back-up bestaan.
Er zal een vervolg worden gegeven aan het lopend project ter vervanging en/of
verbetering van het VHF-communicatiesysteem, conform de standaard van de
International Maritime Organization. Deze verbindingen worden in de toekomst
25
vervangen door glasvezel- en beveiligde VOIP en satelliet verbindingen als primaire
communicatiemiddelen. Beveiligde chat- en app- applicaties vervangen meer en
meer het traditionele telefoonverkeer.
25
 Bij Voice over IP of VoIP wordt het internet of een ander IP-netwerk gebruikt om spraak te transporteren. 
Pagina 21 van 36 

Kustwacht voor het Koninkrijk der Nederlanden in het Caribisch Gebied   LTP 2019-2028 (versie december 2018) 
meerbehoefte betreft een uitbreiding van de waldetectiecapaciteit. Deze ambitie is niet 
alleen te verwezenlijken door deze vervanging of vernieuwing van de kustwachtcapaciteiten. 
Parallel aan deze uitbreidingen dient het Reddings- en Coördinatie Centrum (RCC) 
toekomstbestendig gemaakt te worden en is er mogelijk een capaciteitsuitbreiding benodigd 
op basis van de baseline ‘grip op grenzen’ en het Intelligence Gestuurd Politieoptreden (IGP).  
Het geografisch werkgebied van met name het stationsschip, het vliegtuig en de cutter strekt 
zich uit van de binnenwateren tot buiten de TTW’s, conform de Rijkswet artikel 3 en artikel 
11. Dat is noodzakelijk om tijdig intercepties te kunnen uitvoeren en te voldoen aan de
internationale verantwoordelijkheid van het Koninkrijk in het Caribisch gebied t.a.v. 
grensoverschrijdende criminaliteit. Het is tevens noodzakelijk, omdat verdachte routes 
steeds vaker buiten de TTW’s liggen. Dit betekent niet dat de Kustwacht de 
toezichthoudende en opsporingstaken alleen en met eigen capaciteiten dient uit te voeren 
maar dat de kustwacht streeft naar nog nauwere, vaak internationale, samenwerking.  
De detectiecapaciteit en de kennis van het situatiebeeld op de Bovenwindse eilanden is in 
vergelijking met de Benedenwindse eilanden nog beperkt. In het kader van het versterken 
grenstoezicht St. Maarten zal de Kustwacht drie mobiele walradarinstallaties verwerven ten 
einde detectiekansen te verhogen. De installaties moeten begin 2019 operationeel zijn.  
4.3.1 Vervangingsmaatregelen capaciteiten 
Om de gewenste effecten te bereiken op basis van IGP-inzet heeft de Kustwacht behoefte 
aan de volgende vijf kerncapaciteiten voor de uitvoering van haar taken in de drie 
werkgebieden:opsporing, toezicht (handhaving) en dienstverlening. 
• Capaciteit voor volcontinue net-centrische informatievergaring en – verwerking.
27
Dit betreft de uitvoering van activiteiten die onderdeel zijn van IGP en
noodzakelijk zijn voor het veilig, efficient en effectief optreden in alle drie de
werkgebieden.
• Capaciteit voor beeldopbouw. Dit omvat het detecteren, identificeren en
classificeren van vaartuigen, objecten en personen in het water.
• Capaciteit voor analyse. Dit omvat het verwerken van gegevens uit de
beeldopbouw naar gerichte informatie ten behoeve van de interceptie.
• Capaciteit voor interceptie. Dit behelst het uitvoeren van een snelle nadering en
interceptie van een vaartuig, object of persoon in het water en de daarop
aansluitende vervolgactie zoals boarding en staande- en/of aanhouding.
• Capaciteit voor coördinatie. Dit heeft betrekking op de aan- en bijsturing van
eenheden die (in)direct betrokken zijn bij een actie.
27
 IGP is een data- en informatie verwerkend concept, bestaande uit het vergaren, vastleggen, verrijken en 
analyseren van gegevens om deze vervolgens te vertalen in intelligence. Intelligence omvat het geheel van 
informatie en kennis dat nodig is om een verantwoorde beslissing te nemen over een operatie en dat bijdraagt 
aan een succesvolle uitvoering daarvan (naar Dessens, 2006). 
Pagina 23 van 36 

Kustwacht voor het Koninkrijk der Nederlanden in het Caribisch Gebied   LTP 2019-2028 (versie december 2018) 
walradars zijn klein en hebben als voordeel dat ze snel en flexibel via het lokale wegennet 
kunnen worden ingezet. Ze kunnen echter niet dienen als vervanging voor de vaste 
walradars, omdat het radarbereik van de mobiele walradars door hun geringe hoogte en 
grootte beperkt is. Twee mobiele systemen vragen een eenmalige investering van M€ 1,1 en 
jaarlijkse uitgaven voor exploitatie en instandhouding van M€ 0,1. Deze vervanging staat nu 
gepland voor 2024, maar de Kustwacht heeft de ambitie om deze urgente behoefte zo snel 
mogelijk te realiseren.  
De Bovenwinden zijn op dit moment voor beeldopbouw en informatie nog volledig 
afhankelijk van vlieg- en vaartuigen. Gezien de grote scheepvaart dichtheid, is dit niet 
optimaal, omdat het nu nog geen 24/7 actueel situatiebeeld levert van de regio. Door 
verwerving van de drie mobiele walradarinstallaties in het kader van het versterken van het 
grenstoezicht op Sint Maarten zullen de detectiekansen na 2018 toenemen. Alternatieven, 
zoals een radarballon (hoge kosten en meteorologische beperkingen) en een geostationaire 
satelliet (niet operationeel in de Caribische regio en uiterst kostbaar), zijn anno 2018 niet 
realiseerbaar. Camera’s kunnen voorzien in detectie en identificatie, hoewel die detectie 
onvoldoende tijdig is omdat de camera’s een gering bereik hebben. Mobiele walradars 
zullen, hoewel niet optimaal (t.g.v. hun beperkte radarbereik), wel snel en relatief goedkoop 
een detectie bijdrage gaan leveren na 2018. Voor een meer structurele oplossing zijn vaste 
walradars nu de enige haalbare optie. Een separate studie moet uiteindelijk inzicht 
verschaffen of op de lange termijn realistische alternatieven voor handen zijn. 
Om de Bovenwinden volledig te kunnen bewaken vanaf het Reddings- en Coördinatie 
Centrum te Curaçao, zijn acht radars benodigd. De bouw van masten, radars en de aanleg 
van de infrastructuur vraagt een investering van M€ 13,5 inclusief risicoreserveringen, en 
exploitatiekosten van M€ 0,7 per jaar met een verwachte levensduur van 10 jaar. De 
investering ligt hoger dan op de Benedenwinden door de infrastructurele uitdagingen. 
Uitgaande van prioriteit bij de vervanging van de waldetectiecapaciteit op de 
Benedenwinden, is het noodzakelijk de Bovenwinden aansluitend te voorzien van vaste 
walradars.  
4.3.1.2 Vastvleugelige luchtverkenningscapaciteit 
De vastvleugelige luchtverkenningscapaciteit bestaat uit een continu inzetbaar vliegtuig 
(hiervoor zijn twee vliegtuigen op steunpunt Hato aanwezig), dat dagelijks zijn meerwaarde 
bewijst. Mede door de hoge gereedheid kan een grote bijdrage worden geleverd aan 
succesvolle reddingsacties, het ondersteunen van Humanitarian Assistance and Disaster 
Relief Operations (HADR) in de vorm van een transportcapaciteit en damage assessment 
capacity, grensoverschrijdende criminaliteitsbestrijding buiten de TTW’s met 
uitstralingseffect naar de eilanden en het Europese deel van het Koninkrijk, en aan detectie 
en beeldopbouw.  
De bewaking van het gebied vereist een goed omgevingsbeeld ter minimalisatie van illegale 
goederen- en persoonsstromen en versterking van de maritieme grenzen. De noodzaak voor 
de Kustwacht m.b.t. deze capaciteit blijft onveranderd om operaties op volle zee uit te 
kunnen voeren en met deze capaciteit de Bovenwinden te ondersteunen vanaf het 
steunpunt Hato. De potentieel beschikbare vliegende middelen zijn de afgelopen jaren 
toegenomen.  
Pagina 25 van 36 

Kustwacht voor het Koninkrijk der Nederlanden in het Caribisch Gebied   LTP 2019-2028 (versie december 2018) 
• Unmanned Aerial Vehicle (UAV).
30
o Grotere UAV’s lijken te passen binnen de functionele eisen van de
31
Kustwacht , gezien vliegduur, bereik en aeronautische eigenschappen over
water. Ze zijn echter kostbaar bij aanschaf en exploitatie, mede omdat het
gebruik ervan een complexe infrastructuur vereist. De systemen zijn daarnaast
nog niet te leasen. Het gebruik van grotere UAV’s kan alleen als een aanvullend
middel worden beschouwd op de huidige LVC die grotere afstanden kan
32
bestrijken op de Beneden- of de Bovenwinden . Door het grote financiële
beslag en impact op organisatie en bedrijfsvoering, is deze optie als
onrealistisch beschouwd en niet verder uitgewerkt.
o Kleine- of mini- UAV’s zijn t.g.v. beperkingen op de punten vliegduur en bereik,
evenals vliegen over water en windgevoeligheid, na een proefperiode te
Curaçao ongeschikt gebleken voor de vervanging van de bestaande
vastvleugelige LVC bij de Kustwacht. Mini UAV’s kunnen in sommige gevallen
complementair zijn aan bemande LVC en een bijdrage leveren aan het
situatiebeeld tijdens kort durende heimelijke operaties in een beperkt
inzetgebied. De verwervingskosten hiervan zijn gering.
Bij de keuze voor een vastvleugelig alternatief moet in ieder geval rekening gehouden 
33
worden met de nieuwbouw van een hangaar in 2020. De eenmalige kosten hiervoor 
worden geraamd op M€ 5,5. De verwachte levensduur na ingebruikneming wordt geraamd 
op 25 jaar.  
4.3.1.3 Helikoptercapaciteit 
Voor SAR-acties op zee is de helikoptercapaciteit van levensbelang. Een helikopter moet 
beschikken over een hijsinrichting om drenkelingen uit zee te kunnen redden. Met 
vastvleugelige vliegtuigen is dat onmogelijk. Daar SAR een wettelijke taak en 
internationaalrechtelijke verplichting voor de Kustwacht is, moet zij over deze capaciteit 
kunnen blijven beschikken. Aan het einde van de huidige contractperiode (inclusief de 
verlenging met twee jaar) in oktober 2021 moet een nieuwe contractaanbesteding hierin 
voorzien. Deze capaciteit blijkt ook regelmatig een effectieve oplossing bij het bestrijden van 
criminele activiteiten of de ondersteuning bij rampenbestrijding. Gezien het belang van de 
capaciteit en het naderende einde van de huidige contractperiode (okt 2020) is inmiddels de 
verwerving van een nieuw contract gestart (samen met de vastvleugelige behoefte in het 
project LVC), voorafgaande aan goedkeuring van het LTP. Realistische alternatieven zijn niet 
voorhanden, zodat het bestaande leaseconcept vanaf 2021 waarschijnlijk moet worden 
voortgezet.  
30
 In 2013 en 2016 werd een Amerikaanse MQ-9 Guardian Medium Altitude Long Endurance (MALE UAV) kort 
ingezet in samenwerking met het stationsschip. 
31
 Een Defensie studie (31 mei 2016) naar de inzet van z.g. Remotely Piloted Aircraft Systems (RPAS) gaf aan dat 
deze UAV’s slechts gezien kunnen worden als aanvullende capaciteit, maar niet als vervanging van de huidige 
vliegende Kustwacht middelen. UAV’s kunnen namelijk nog niet alle taken zoals het redden van drenkelingen 
uitvoeren. 
32
 Antwoord Kamervragen 8 juni 2015 vraag 8, 9 en 10 pag. 3 en 4. 
33
 De bestaande niet afsluitbare hangaar is in 2020 aan het eind van zijn levensduur en kan de kwetsbare 
vliegtuigen en hun apparatuur onvoldoende beschermen tegen de klimatologisch omstandigheden. 
Pagina 27 van 36 

Kustwacht voor het Koninkrijk der Nederlanden in het Caribisch Gebied   LTP 2019-2028 (versie december 2018) 
analyseert, veredelt en verrijkt informatie om IGP mogelijk te maken. Dat kan alleen als een 
actueel omgevingsbeeld bestaat en daarvoor is een moderne informatiehuishouding en –
organisatie nodig. Het MIK/LIK zal daartoe zowel in kennis, kunde en vaardigheid alsook in 
capaciteit moeten groeien.     
4.3.1.5 Defensie capaciteit 
Door zijn uitrusting en capaciteit om lang op zee te blijven, heeft het stationsschip een grote 
meerwaarde voor de Kustwacht. Samen met de boordhelikopter (type NH 90), het 
Kustwacht boardingteam, het sensorpakket, de snelle interceptors en het coördinerend 
vermogen, fungeert het schip als een steunpunt op de volle zee. Vooral als het stationsschip 
met de boordhelikopter wordt ingezet op de Bovenwinden, draagt het bij aan het 
situatiebeeld, omdat dat gedeeltelijk het ontbreken van een lokale walradar compenseert en 
het ontbreken van permanente helikoptercapaciteit op de Bovenwinden.  
De Kustwacht wil, op basis van zijn meerwaarde en de positieve ervaringen van de afgelopen 
jaren, in de komende LTP-periode minimaal vasthouden aan de 92 vaardagen voor het 
stationsschip en minimaal de bijbehorende 290 vlieguren van de boordhelikopter.  
4.3.1.6 Kleine varende capaciteit  
De kleine varende capaciteit bestaat uit twee typen vaartuigen, elk met een specifiek doel. 
Voor het gebruik dicht onder de kust, op ondiepe en intensief gebruikte locaties en voor 
situaties waar een geringe geweldsuitstraling noodzakelijk is, wordt gebruik gemaakt van vijf 
Justice 20 vaartuigen, die in 2023 moeten worden vervangen. In vervangende capaciteit kan 
worden voorzien door vier vaartuigen (Aruba, Curaçao, en Sint Maarten elk één en één t.b.v. 
opleiding/reserve) met een beoogde minimale levensduur van 10 jaar. Hiermee is een 
additioneel bedrag van M€ 1,2 gemoeid. De jaarlijkse onderhoudskosten van k€ 50 zijn 
voorzien in de Kustwachtbegroting. 
 
Voor intercepties binnen de TTW’s, soms ook op volle zee en op zeer hoge snelheid, gebruikt 
de Kustwacht momenteel de Super RHIB’s (SRHIB’s). Deze leveren tot het uitfaseren in 2018 
de primaire interceptiecapaciteit. In 2018 worden de SRHIB’s vervangen door 12 Metal 
Sharks. Voor elk van de 3 steunpunten wordt uitgegaan van 4 interceptors: minimaal 2 
operationeel beschikbaar, 1 niet beschikbaar i.v.m. klein onderhoud en 1 niet beschikbaar 
wegens groot onderhoud. De investeringen en exploitatie voor deze vervanging is in de 
begroting van de Kustwacht opgenomen. De eerste vier Metal Sharks zijn op Curaçao op 21 
juni 2018 formeel overgedragen aan de Kustwacht. 
 
De Metal Sharks hebben een verwachte levensduur van 10 jaar na ingebruikname (2018). De 
vervanging wordt dan gepland vanaf 2028. Binnen de periode van dit LTP moet al nagedacht 
worden over de vervanging van de Metal Sharks. Vervanging wordt geraamd op 15,9 M€. Dit 
bedrag komt niet terug in de tabellen van dit LTP, omdat het bedrag geraamd is voor na 
2028. De feitelijke aanschaf en levering valt dus buiten de LTP-periode. 
 
4.3.1.7 Middelgrote varende capaciteit  
De middelgrote varende capaciteit bestaat anno 2018 uit 3 cutters. De cutters leveren 
beeldopbouw, interceptie- en patrouillecapaciteit. Aanvullend leveren de cutters ook een 
beperkte (lokale) coördinatiecapaciteit. Zij worden vooral ingezet binnen de TTW en op volle 
Pagina 29 van 36 
 

Kustwacht voor het Koninkrijk der Nederlanden in het Caribisch Gebied   LTP 2019-2028 (versie december 2018) 
5 Conclusies, vervangingsvoorstellen en aanbevelingen 
5.1 Conclusies 
Vanwege het bereiken van het einde van de economische dan wel de technische levensduur 
van capaciteiten, zullen deze in de periode 2019-2028 moeten worden vervangen. Dit 
geactualiseerd LTP beschrijft op welke wijze hierin kan worden voorzien.  
De Kustwacht is een essentiële schakel in de rechtshandhavingsketen in het Caribisch deel 
van het Koninkrijk met uitstralingseffect naar het Europese deel van het Koninkrijk. Het 
zwaartepunt van haar taken richt zich vooral op de bestrijding van grensoverschrijdende 
criminaliteit (drugs- en wapensmokkel en illegale immigratie) en de beveiliging en bewaking 
van de maritieme buitengrenzen van het Caribische deel van het Koninkrijk.  
De verwachte veranderingen in de werkomgeving van de Kustwacht (hoofdstuk 2) hebben 
gevolgen voor de taakgebieden opsporing, toezicht (handhaving), en dienstverlening van de 
Kustwacht. Op basis van deze gevolgen (hoofdstuk 3) kan geconcludeerd worden dat er 
sprake is van een geleidelijk stijgende lijn aan behoeften. Om hieraan het hoofd te kunnen 
bieden, streeft de Kustwacht een aantal effecten (hoofdstuk 1 en 3) na die verwezenlijkt 
kunnen worden door te beschikken over een mix van capaciteiten (hoofdstuk 4). Dit vergt 
investeringen in personeel (nog niet gekwantificeerd) en materieel. Dat betekent enerzijds 
het efficiënter uitvoeren van taken. Het efficiënter uitvoeren van taken wordt ingevuld door 
het thematisch opereren en IGP-optreden en zal een andere – nog meer gerichte of 
informatie gestuurde - inzet van de Kustwacht vragen. Preventieve inzet blijft echter ook 
noodzakelijk. De inzet in de vorm van patrouilles levert uiteindelijk operationele informatie 
op die een efficiënte IGP-toepassing mogelijk maakt. Anderzijds zal de meer-behoefte 
gerealiseerd moeten worden uit een verbeterslag of kwaliteitsimpuls door vervanging van de 
bestaande capaciteiten. Dit LTP is daarvoor het beleidsdocument. Dit plan heeft ook een 
doorkijk gegeven welke ambities de Kustwacht heeft in relatie tot toekomstige 
intensiveringen en/of doorontwikkelingen, bijvoorbeeld het toekomstbestendig maken van 
het Reddings- en Coördinatie Centrum (RCC) en de mogelijke capaciteitsuitbreiding benodigd 
voor de baseline Grip op Grenzen en het Intelligence Gestuurd Politieoptreden (IGP).   
Een ingrijpende verschuiving van het geografisch werkgebied valt in de periode 2019-2028 
niet te verwachten. De huidige inzet in de vorm van een gelaagde verdediging, dekt het 
verantwoordelijkheidsgebied grotendeels. Wel zal de focus moeten blijven liggen op het 
opereren nabij verdachte routes. Omdat die routes ook vaak buiten de TTW’s liggen, blijft 
internationale samenwerking essentieel. 
Met de huidige capaciteit is een goede combinatie van vliegende en varende middelen 
beschikbaar, waarbij de beschikbaarheid van capaciteiten verschilt tussen de 
Benedenwinden en de Bovenwinden. Het in stand houden van de bestaande capaciteit en 
het nog veiliger, effectiever en efficiënter optreden (waaronder het inrichten van een 
common datalink systeeem) vereist vervangingsmaatregelen bij de Kustwacht. 
Pagina 31 van 36 

Kustwacht voor het Koninkrijk der Nederlanden in het Caribisch Gebied   LTP 2019-2028 (versie december 2018) 
 Kleine varende capaciteit. Deze:
i. past in de wens om daar waar nodig effect te bereiken met een capaciteit met
een geringe geweldsuitstraling;
ii. is noodzakelijk ten behoeve van extra toezicht dicht onder de kust en op de
binnenwateren;
iii. draagt bij aan de gewenste effecten (vroegtijdige detectie, intensief
samenwerken, en onderscheppingsmogelijkheid).
 Interceptorcapaciteit. Deze:
i. fungeert als primaire snelle interceptor;
ii. draagt bij aan de gewenste effecten afschrikking, intensief samenwerken,
tijdig onderscheppen, en geloofwaardige bijdrage aan de maritieme
veiligheid.
 Middelgrote varende capaciteit. Deze:
i. bestaat uit patrouilleschepen;
ii. levert langdurig beeldopbouw, interceptie- en patrouillecapaciteit en levert
aanvullend een coördinatiecapaciteit;
iii. geeft invulling aan samenwerking met internationale ketenpartners door
inzet in de TTW en op de volle zee;
iv. draagt bij aan de gewenste effecten (afschrikking, vroegtijdige detectie,
coördinatievermogen, intensief samenwerken, geloofwaardige bijdrage aan
de maritieme veiligheid, en tijdig onderscheppen).
 Overige ondersteunende materieelprojecten en hangaar. Deze projecten (wapens en
rijdend materieel) dragen bij aan de taakuitvoering van werkzaamheden in het
maritieme en aeronautische werkveld van de Kustwacht. Gezien de financiële
omvang vormt de bouw van een gesloten hangaar ter bescherming en onderhoud
van de vastvleugelige LVC hiervan een apart onderdeel.
Pagina 33 van 36 

Kustwacht voor het Koninkrijk der Nederlanden in het Caribisch Gebied   LTP 2019-2028 (versie december 2018) 
5.3 Aanbevelingen 
Onderstaande aanbevelingen zijn besproken en aangenomen tijdens de Presidium 
vergadering van 18 maart 2018: 
 te besluiten om dit LTP te beschouwen als een brede verkenning van de benodigde
capaciteiten tot en met 2028;
 te besluiten dat dit LTP als visiedocument en als leidraad wordt gebruikt voor de
verdere ontwikkeling van de Kustwacht tot en met 2028;
 te besluiten om op basis van de in het overzicht opgenomen capaciteiten (tabel 4.a
en 4.b) separaat per te vervangen capaciteit door de jaren heen aanvullend
onderzoek te verrichten naar de juiste middelen en de daaraan gekoppelde financiële
(meer)behoefte en financiering;
 te besluiten om besluitvorming over de vervangingen (inclusief de financiering) door
de jaren heen, bijtijds op te nemen in de respectievelijke jaarplannen en
rijksbegroting.
Naar aanleiding van de actualisatie van het LTP wordt geadviseerd om dit document 
eenmaal per 3 jaar te actualiseren of zoveel eerder indien ontwikkelingen dat zouden 
vergen.  
Pagina 35 van 36 

