       Commissaris voor Bonaire, 
       Sint Eustatius en Saba 
 
       H.G.J. Kamp 
        
 
 
 
Kralendijk, 7 december 2009  
 
 
Voortgangsrapportage “Halverwege” 
 
Op 1 januari 2009 ben ik als commissaris voor Bonaire, Sint Eustatius en 
Saba begonnen met het treffen van de benodigde voorbereidingen voor de 
overgang van de drie eilanden van het land Nederlandse Antillen naar het 
land Nederland. Inmiddels is als datum voor de overgang – de transitie – 
10 oktober 2010 vastgesteld. Per die datum zal het land Nederlandse 
Antillen worden ontbonden. Sinds mijn aantreden heb ik u frequent 
geïnformeerd over de voortgang en de stand van zaken. In aanvulling 
daarop bied ik u nu – halverwege de periode van 1 januari 2009 tot 10 
december 2010 – een tussenstand aan. 
 
Nadat eerder was gekozen voor een directe band tussen Nederland en 
ieder van de drie eilanden Bonaire, Sint Eustatius en Saba, werd in 
oktober 2006 gekozen voor een invulling in de vorm van (drie) openbare 
lichamen in de zin van artikel 134 van de Grondwet. Deze keuze werd 
door de drie Eilandsraden unaniem bekrachtigd. Daarop werden de 
voorbereidingen voor de totstandkoming van nieuwe wetten gestart en 
begonnen de Nederlandse ministeries met de gerichte voorbereidingen op 
hun nieuwe verantwoordelijkheden. Na de transitiedatum moeten zij op 
grote afstand van Den Haag, op kleine schaal en zonder provinciale 
tussenlaag overheidstaken uitvoeren. Voor een groot deel betreft dit 
bovendien taken die de Rijksoverheid in Nederland niet (meer) uitvoert. 
 
In 2008 werden met de eilandbesturen afspraken gemaakt over de door 
Nederland te verrichten taken. Dit in aanvulling op het uitgangspunt dat 
Nederland de taken overneemt van de Nederlandse Antillen. De 
aanvullende afspraken betroffen onder meer volksgezondheid, onderwijs 
en sociale zaken. Tevens werd toen door de eilandbesturen aangegeven 
op welke prioriteiten Nederland zich bij de voorbereidingen op de 
transitie vooral zou moeten richten: jeugd, onderwijs, volksgezondheid en 
veiligheid. 
 
U koos voor de vroegtijdige oprichting van een Regionaal Service 
Centrum (RSC), met kantoren op ieder van de drie eilanden. De 

 
Omdat in slechts twee jaar tijd de Nederlandse overheidsorganisatie op de 
drie eilanden van de grond af moet worden opgebouwd, wordt een 
permanent en groot beroep gedaan op de inzet van in het bijzonder de 
leidinggevenden (directeur en afdelingshoofden) van het RSC. Gelukkig 
weten zij zich permanent gesteund door het ministerie van BZK. Ook de 
andere ministeries zijn desgevraagd steeds bereid gebleken om 
ondersteuning te bieden en te helpen problemen op te lossen. 
 
De samenwerking tussen de directie Koninkrijksrelaties (KR) van uw 
ministerie en uw vooruitgeschoven posten op Bonaire, Sint Eustatius en 
Saba verloopt uitstekend. Daaraan draagt ongetwijfeld ook de regelmatige 
uitwisseling van medewerkers bij. Mijn medewerkers en ik streven naar 
volledige transparantie voor de KR-collega’s. Dagelijks vindt 
informatieuitwisseling en afstemmingsoverleg plaats.  
 
Vanaf de transitiedatum gaan departementale eenheden in de plaats van 
de kwartiermakers functioneren. In deze departementale eenheden zullen 
ook ondergebracht worden de naar schatting 260 ambtenaren die van het 
land Nederlandse Antillen overkomen. Datzelfde geldt voor de 
ambtenaren die “meegaan” met de taken die Nederland van de eilanden 
overneemt. Het herhaalde malen toegezegde overzicht van de over te 
nemen N.A.-ambtenaren is door hun huidige werkgever nog niet 
aangeleverd. Niet bekend is dus nog welke personen een aanbieding voor 
indienstneming moet worden gedaan. Behalve onzekerheid voor de 
betrokken landsambtenaren brengt dit ook onzekerheid met zich mee voor 
het RSC en voor de Nederlandse departementen die tijdig hun 
uitvoeringsorganisaties op Bonaire, Sint Eustatius en Saba gereed willen 
hebben. 
Bezien wordt op welke wijze wij de benodigde informatie over deze 
landsambtenaren kunnen verkrijgen opdat wij deze ambtenaren 
vervolgens een aanbod kunnen doen. 
 
Met uitzondering van de directeur RSC, de commissaris en de staf van de 
commissaris, worden door Nederland alle medewerkers aangetrokken c.q. 
aangesteld tegen lokale arbeidsvoorwaarden. De werving van nieuwe 
medewerkers richt zich in het bijzonder op personen die op de 
Nederlandse Antillen wonen of hier geboren zijn en nu in Nederland 
wonen. 
 
Sommige (onderdelen van) departementale eenheden krijgen of hebben al 
eigen huisvesting. Dit betreft onder meer de politie en de brandweer, de 
Belastingdienst, de Dienst Justitiële Inrichtingen (DJI) en de 
uitvoeringseenheden voor de uitkeringen en de ziektekostenverzekering. 
 
 3

 
Behalve dat door deze ontwikkelingen tijd verloren gaat, ontstaan ook 
grote onzekerheden. In overeenstemming met de eerder gemaakte 
afspraken is immers inmiddels op Bonaire door de DJI het beheer van het 
huis van bewaring overgenomen, zijn de voorbereidingen voor een BES-
politiekorps nagenoeg afgerond, worden grote investeringen in de opzet 
van een algemene ziektekostenverzekering gedaan, hebben OCW en 
Jeugd & Gezin een groot aantal activiteiten opgestart (waaronder 
aantrekken personeel en investeringen in gebouwen) en bereidt Verkeer 
en Waterstaat de renovatie van de start- en landingsbaan van de 
luchthaven voor. 
 
In eerste instantie was het de bedoeling het tweede referendum in januari 
2010 te houden. Recent is sprake van een datum in maart of april. Ik merk 
op dat naar mate de onzekerheden voortduren, de risico’s toenemen op 
problemen bij de uitvoering van voor de Bonairianen belangrijke 
overheidstaken en op kapitaalvernietiging. 
 
Sinds kort is binnen de staf van het RSC een professionele medewerkter 
actief op het gebied van voorlichting en communicatie. De frequentie van 
de informatiebijeenkomsten voor de bewoners van de eilanden wordt 
opgevoerd tot één per maand op Bonaire en één per vier maanden op Sint 
Eustatius en Saba. Op beide laatstgenoemde eilanden vinden daarnaast in 
de RSC-kantoren frequent spreekuren van de commissaris en 
kwartiermakers voor de bewoners plaats. Daarnaast zijn andere 
voorlichtings- en communicatieactiviteiten in uitvoering of in 
voorbereiding. 
 
Sint Eustatius en Saba liggen op 900 kilometer afstand van Bonaire. De 
vliegverbindingen lopen via Curacao en Sint Maarten. Een op Bonaire 
wonende functionaris die een bezoek brengt aan Sint Eustatius en Saba, 
maakt in totaal acht vluchten verspreid over drie dagen. Niet zelden doen 
zich aansluitingsproblemen voor. Bezien zal worden of er mogelijkheden 
zijn het tijdverlies als gevolg van het reizen te beperken. 
 
Hieronder geef ik u een beknopt overzicht van de stand van zaken op de 
beleidsvelden van de diverse ministeries. 
 
 
 5

 
Pensioenen 
Voor de pensioenvoorziening voor de (semi-)overheidswerknemers op de 
drie eilanden is een private stichting BES-pensioenfonds in oprichting. 
Met betrekking tot de pensioenaanspraken zal een reglement van 
toepassing zijn. Net als in Nederland is dan de pensioenvoorziening voor 
de (semi-)overheidswerknemers geheel privaatrechtelijk vormgegeven. 
De Nederlandse Pensioenwet zal worden omgezet in een voor Bonaire, 
Sint Eustatius en Saba op maat gesneden Pensioenwet BES. De 
uitvoering wordt opgedragen aan een professionele pensioenuitvoerder. 
De oprichting en inrichting van het fonds liggen geheel op schema. 
 
De invoering van het BES-pensioenstelsel zal gefaseerd plaatsvinden, 
waarbij in de eindfase de governance-structuur in overeenstemming is 
met die van de Nederlandse pensioenfondsen. 
 
Bestuur: 
Met ingang van 1 december 2009 is een kwartiermaker aangesteld voor 
bestuur. Hij zal de eilandsbesturen ondersteunen bij de implementatie van 
de WolBES, de FinBES en de Kieswet. Enkele van de concrete 
onderwerpen die daarbij aan de orde komen zijn de invoering van het 
dualisme, de registratie van alle objecten ten behoeve van de heffing en 
inning van belastingen en het opzetten van een invorderingsstelsel.   
 
 
Ministerie van Justitie 
 
Dienst Justitiële Inrichtingen 
De Dienst Justitiële Inrichtingen (DJI) is sinds 1 september 2008 
werkzaam op de drie eilanden en heeft drie hoofdopdrachten:  het 
(tijdelijk) uitbreiden en aan de normen laten voldoen van het bestaande 
huis van bewaring op Bonaire, de bouw van nieuwe penitentiaire 
inrichtingen op Bonaire en Sint Eustatius en het werven en 
professionaliseren van detentiemedewerkers. 
 
Het huis van bewaring op Bonaire wordt op dit moment en vooruitlopend 
op de transitie gerenoveerd en uitgebreid van 26 naar 76 plaatsen.  
In samenhang met de uitbreiding stijgt de personele bezetting. Het 
komende halfjaar worden de nieuwe medewerkers geworven en 
geselecteerd. Tot deze uitbreiding gerealiseerd is, zijn ter ondersteuning 
20 executieve personeelsleden uit Nederland actief.  
 
 7

 
Ministerie van Financien 
 
Belastingdienst en Douane 
Vanaf april 2009 werken 14 technische bijstanders (9 op Bonaire en 5 op 
de Bovenwinden) aan het inhalen van de achterstanden van de 
Belastingdienst Nederlandse Antillen. Daarnaast ondersteunen 9 lokale 
uitzendkrachten het administratieve proces. Alle werkzaamheden worden 
verricht in overleg met de kwartiermaker en onder verantwoordelijkheid 
van de landelijke c.q. eilandelijke overheid.  
 
Voor wat betreft de belastingheffing zijn de achterstanden op Sint 
Eustatius en Saba over een maand weggewerkt. Op Bonaire zal dat over 
twee maanden het geval zijn. Ook de belastinginning heeft veel aandacht 
gekregen, met als resultaat dat het totaalbedrag van de openstaande 
vorderingen substantieel is afgenomen. Op Sint Eustatius en Saba zijn 
twee lokale invorderingsmedewerkers en een deurwaarder geworven en 
aan hun opleiding begonnen.  
 
In juni 2009 zijn op Sint Eustatius en Saba (voor het eerst) informatie-
punten van de Belastingdienst geopend, waar bewoners en ondernemers 
terecht kunnen om post af te geven, vragen te stellen en hulp te 
ontvangen.  
 
De wetsvoorstellen met het nieuwe fiscale stelsel voor Bonaire, Sint 
Eustatius en Saba zijn eind oktober 2009 aan de Tweede Kamer 
aangeboden. Activiteiten gericht op de voorlichting hieromtrent zijn in 
gang gezet.  
 
Een team bestaande uit vijf ervaren medewerkers van de Nederlandse 
Belastingdienst werkt aan het ontwerpen en inrichten van de nieuwe 
organisatie die vanaf de transitiedatum de belasting- en douanetaken op 
de drie eilanden zal gaan uitvoeren. De leden van het team werken samen 
met collega’s van de Antilliaanse Belastingdienst. 
 
Bezien wordt hoe bij de uitvoering van de Douanewet BES kan worden 
samengewerkt met de Koninklijke Marechaussee en de Kustwacht. 
 
 9

 
In augustus zijn op alle drie scholen voor voortgezet onderwijs op 
Bonaire, Sint Eustatius en Saba gratis schoolboeken geleverd. Gelijktijdig 
zijn urgente reparaties uitgevoerd aan twee scholen op Bonaire en twee 
op Sint Eustatius. Nog deze maand (december) kan het bestuurscollege 
van Bonaire besluiten over de volgorde waarin scholen in aanmerking 
komen voor structurele verbetering van hun huisvesting (voor rekening 
van Nederland). 
 
In september en oktober is op de drie scholen voor voortgezet onderwijs 
een onderzoek uitgevoerd naar de organisatie en de bedrijfsvoering. De 
schoolbesturen zullen samen met OCW een vervolg geven aan de 
aanbevelingen. 
 
Ook is er een onderzoek uitgevoerd naar de aansluiting tussen onderwijs 
en arbeidsmarkt op de eilanden. De uitkomsten worden gebruikt ter 
ondersteuning van het toekomstige beleid en de inrichting en organisatie 
van het (beroeps)onderwijs op de eilanden.  
 
Mede op grond van een advies van de Nederlandse onderwijsinspectie is 
door de drie bestuurscolleges en OCW besloten per transitiedatum het 
Nederlandse onderwijsstelsel in te voeren. Over de conceptwetgeving die 
hiervoor is uitgewerkt heeft intensief overleg met de bestuurscolleges 
plaatsgevonden.  
 
De kwartiermaker OCW wordt bij de implementatie van het onderwijs-
verbeterprogramma ondersteund door een klein team van lokale 
medewerkers.  
 
 
Ministerie van Verkeer en Waterstaat 
 
Per transitiedatum wordt voor de luchthavens van Bonaire, Sint Eustatius 
en Saba het Nederlandse systeem ingevoerd van het volgen van de 
minimale internationale veiligheidsnormen van de International Civil 
Aviation Organisation (ICAO). 
Er is een masterplan opgesteld om de luchthaven van Bonaire verder te 
ontwikkelen en te laten voldoen aan deze normen.  Eerste prioriteit is het 
onderhoud van de start- en landingsbaan. De geraamde kosten voor 
reparatie en het aanbrengen van een nieuwe toplaag bedragen 15 miljoen 
euro. Het werk zou in 2010 kunnen worden uitgevoerd.  
Ook voor de luchthavens van Sint Eustatius en Saba wordt een 
masterplan opgesteld, waarna hetzelfde traject als voor Bonaire zal 
worden doorlopen.  
 
 11

 
Voor de realisering van een rioleringsnet en een permanente 
afvalwaterzuivering op Bonaire heeft met begeleiding van USONA een 
aanbesteding plaatsgevonden. Het door de EU en het ministerie van V & 
W beschikbaar gestelde budget bleek onvoldoende. Onderzoek is nu 
gaande naar de mogelijkheden voor fasering en/of schaalverkleining. 
 
In februari 2010 wordt een inventarisatie van de aanwezigheid van asbest 
op de drie eilanden uitgevoerd. Op basis van de uitkomsten zal VROM in 
overleg met de eilandsbesturen en de departementen VWS en SZW beleid 
ontwikkelen. 
 
In samenwerking met de eilandsbesturen van Sint Eustatius en Saba 
wordt bezien op welke wijze de inzameling en de verwerking van het 
afval kan worden verbeterd. In het bijzonder de bewoners van Saba 
vinden verbetering dringend gewenst.  
 
Volkshuisvesting  
De woningcorporatie Woonlinie in Zaltbommel heeft samenwerkings-
afspraken gemaakt met de lokale corporaties en de eilandsbesturen van 
Sint Eustatius en Saba. Woonlinie wil helpen bij het beheer, de 
organisatieontwikkeling en het opstellen en uitvoeren van nieuwbouw- en 
renovatieplannen. 
 
Een van de grootste Nederlandse woningcorporaties heeft aangeboden om 
een forse impuls te geven aan de Bonairiaanse woningcorporatie FCB, op 
korte termijn een groot aantal door FCB te verhuren sociale 
huurwoningen te bouwen en bestaande FCB-woningen te renoveren. 
Daarnaast bood deze Nederlandse corporatie aan brede scholen en 
gezinsvervangende huizen te helpen realiseren en te financieren. Dit 
aanbod is door FCB en het eilandsbestuur van Bonaire niet aanvaard. De 
redenen voor dit besluit zijn mij niet duidelijk. 
 
Toezicht en handhaving 
Met betrekking tot milieubeheer, ruimtelijke ordening en bouwen/wonen 
zijn op de eilanden deels beleid en regels vastgesteld, maar ontbreekt het 
aan de capaciteit (kennis en menskracht) om uitvoering en handhaving 
zeker te stellen. De VROM-kwartiermakers hebben op Bonaire 
voorgesteld een nulmeting uit te voeren en een proefproject te starten. 
Daarover konden nog geen afspraken worden gemaakt. 
 
 13

 
Ministerie van Volksgezondheid, Welzijn en Sport 
 
Bonaire, Sint Eustatius en Saba hebben in vergelijking met Nederland een 
hoog percentage chronisch zieken. De ziektekostenregelingen worden 
geconfronteerd met structurele financiële tekorten, hetgeen de 
toegankelijkheid tot de zorg beperkt. Het zorgaanbod op de eilanden is 
klein, waardoor patiënten vaak naar Curaçao, Sint Maarten en Aruba 
moeten reizen. 
 
Het ministerie van VWS heeft een ingroei-scenario opgesteld om al vóór 
de transitiedatum de financiële verantwoordelijkheid voor de zorg over te 
nemen en de structurele financiële tekorten te dekken. Met de regering 
van de Nederlandse Antillen is afgesproken dat Nederland vanaf 1 januari 
2010 garant staat voor alle Antilliaanse ziektekostenregelingen voor Sint 
Eustatius en Saba. Voor Bonaire kon een dergelijke afspraak nog niet 
worden gemaakt. 
 
De voorbereidingen zijn in volle gang voor een algemene publieke 
verplichte ziektekostenregeling per transitiedatum voor alle legale 
bewoners van de eilanden, waarbij geen onderscheid wordt gemaakt naar 
leeftijd en/of ziektebeeld.  
 
In een periode van 3 jaar wordt het zorgaanbod op Bonaire, Sint Eustatius 
en Saba door middel van 26 projecten geherstructureerd, verbeterd en 
uitgebreid. Het gaat dan onder andere om de privatisering van huisartsen 
en ziekenhuizen, fusies van ziekenhuizen en verzorgingshuizen, 
uitbreiding van het aantal basisspecialismen op Bonaire en van het aantal 
visiterende specialisten voor Sint Eustatius en Saba. Daarnaast wordt 
geïnvesteerd in de medische infrastructuur (gebouwen, apparatuur en 
ambulances) en in opleidingen voor personeel.  
De eerste twee projecten die in uitvoering zijn genomen zijn de aanschaf 
van in totaal vijf nieuwe ambulances op de eilanden en het inhalen van 
achterstallige investeringen in het ziekenhuis Mariadal op Bonaire.  
 
Een Nederlandse GGD zal op Bonaire, Sint Eustatius en Saba 
ondersteuning op het gebied van collectieve preventie gaan geven. 
 
 
 15

 
Het ministerie van EZ heeft een wettelijke regeling voorbereid op grond 
waarvan op aanvragen door ondernemers/bedrijven voor een 
vestigingsvergunning uitsluitend op economische gronden beslist kan 
worden. De consultaties van de bestuurscolleges zijn gaande. 
 
Vorige maand vond in Den Haag op mijn initiatief een overleg plaats 
tussen de elektriciteits- en drinkwaterbedrijven die op de drie eilanden 
actief zijn (WEB Bonaire en GeBe Sint Maarten), de ministeries van EZ 
en VROM en de Nederlandse koepels van elektriciteits- en 
drinkwaterbedrijven EnergieNed en VEWIN. Dat overleg leidde tot een 
aantal gezamenlijke conclusies en afspraken.  Een van de conclusies was 
dat bijzondere aandacht nodig is voor de elektriciteitsvoorziening op Sint 
Eustatius en Saba na de transitiedatum. Volgens GeBe zou nu sprake zijn 
van subsidiëring door Sint Maarten. 
 
 
Ministerie van Landbouw, Natuur en Voedselkwaliteit 
 
Natuur 
Voor het ministerie van LNV heeft de zorg voor de prachtige natuur op 
Bonaire, Sint Eustatius en Saba een hoge prioriteit. In overeenstemming 
met diverse internationale verdragen zal het ministerie per transitiedatum 
bepaalde verantwoordelijkheden van het land Nederlandse Antillen 
overnemen. Op basis van een analyse van de kwartiermaker zal nadere 
invulling van de afspraken over de taakverdeling kunnen plaatsvinden.  
 
Beheersplan EEZ 
Zoals in november 2008 is afgesproken met de eilandsbesturen tracht het 
ministerie van LNV vooruitlopend op de transitiedatum samen met de 
eilanden te komen tot een beheersplan voor zowel de visserij als de 
mariene biodiversiteit in de Exclusieve Economische Zone (EEZ). In het 
kader van de voorbereidingen voor dit beheersplan EEZ is voor het eerste 
kwartaal 2010 een conferentie gepland. 
 
Duurzame Landbouw 
Een van de doelstellingen van het ministerie van LNV voor Bonaire is het 
stimuleren van duurzame landbouw, waardoor het eiland minder 
afhankelijk wordt van de invoer van landbouwproducten en veevoer. 
Binnenkort wordt een proefproject gestart, waarbij de tijdelijke 
afvalwaterzuivering irrigatiewater moet gaan leveren. Bij dit project 
wordt samengewerkt met boeren en tuinders, de eilandsdienst DROB en 
de ministeries van VROM en SZW. 
 
 
 
 17

