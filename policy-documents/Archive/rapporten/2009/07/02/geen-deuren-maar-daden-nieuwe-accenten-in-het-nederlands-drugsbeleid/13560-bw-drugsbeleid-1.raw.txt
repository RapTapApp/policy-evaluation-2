Geen deuren 
maar daden
Nieuwe accenten in het 
Nederlands drugsbeleid

 Samenvatting 4
 Woord vooraf 8
1 Introductie 10
2 Ontwikkelingen en doelstellingen 16
 2.1 Ontwikkelingen in de vraag 17
 2.2 Ontwikkelingen in het aanbod 19
 2.3 Doel en middelen 21
3 Jeugd & drugs en alcohol 26
 3.1 Redenen voor een meer restrictief beleid 27
 3.2 Een scherpere maar ingebedde koers 28
 3.3 Preventie en hulpverlening      29
4 Coffeeshops 36
 4.1 Stand van zaken 37
 4.2 Kader voor oplossingsrichtingen: ontwikkeling en dynamiek 41
 4.3 Doorontwikkeling van het landelijke coffeeshopbeleid  42
 4.4 Doorontwikkeling van het coffeeshopbeleid via experimenten 48
5 Dynamiek in het drugsbeleid 50
 5.1 Op zoek naar samenhang: een ‘dynamisch drugsbeleid’  51
 5.2 Indeling van drugs naar risico 52
 5.3 Beperking gebruiksschade 56
 5.4 Verslavingszorg 57
 5.5 Aanpak illegale markt 59
 5.6 Politiek en bestuur 62
6 Conclusies 66
 Bijlage 1. Tekst Instellingsbesluit 70
 Bijlage 2. Geraadpleegde personen 74
 Bijlage 3. Geraadpleegde literatuur 78
Adviescommissie Drugsbeleid 3

Het Nederlandse drugsbeleid voldoet goed op de doelstelling van beperking van 
schade voor de gezondheid van gebruikers. Op onderdelen is het beleid echter 
dringend toe aan wijziging:
•	 Het gebruik van drugs en alcohol door minderjarigen moet veel sterker dan nu 
worden tegengegaan. Uit onderzoek is gebleken dat jeugdig gebruik van die 
middelen schadelijker is dan werd aangenomen, en ook is het van belang dat 
met name kwetsbare jongeren tegen de ontwikkeling van met gebruik van deze 
middelen samenhangend probleemgedrag en tegen sociale marginalisering 
worden beschermd.
•	 De coffeeshops zullen terug moeten naar waarvoor ze oorspronkelijk bedoeld 
waren: verkooppunten voor de bediening van lokale gebruikers (teneinde een 
scheiding van de markt van hard- en softdrugs te bevorderen) en niet ook groot-
schalige voorzieningen voor consumenten uit buurlanden.
•	 De ontwikkeling op de illegale drugsmarkten en de daaraan gekoppelde bedrei-
ging van de samenleving door de georganiseerde misdaad vraagt om een sterkere, 
meer consequente en breder ingezette bestrijding.
•	 Het drugsbeleid verdient een meeromvattende vorm van permanent monitoren 
en er dient systematischer te worden gehandhaafd en geleerd. Dat vereist een 
duidelijkere en meer alerte, integrale, politieke gedragen sturing en een daartoe 
adequaat geëquipeerde autoriteit die ook de internationale afstemming meer 
dan nu het geval is integraal ter hand neemt. De ‘drugsautoriteit’ die de com-
missie voorstelt moet voorkomen dat ook in de toekomst weer sprake is van een 
gebrekkig onderhoud van het beleid en een verwaarlozing van beleidsleren.
•	 De veelheid van lokale initiatieven om te komen tot enige vorm van regulering 
van aanvoer in besloten coffeeshops vereist een helder landelijk beleidskader en 
een systematische vorm van wetenschappelijke evaluatie. 
•	 De commissie stelt vragen bij de houdbaarheid van de huidige systematiek in de 
Opiumwet (een onderscheid in twee lijsten) en beveelt daar nader onderzoek en 
een wetswijziging aan, die uitgaat van één lijst.
Dit is op hoofdlijnen de conclusie van de Adviescommissie Drugsbeleid. Deze 
commissie is ingesteld door de ministers van VWS, Justitie en BZK om te bekijken 
op welke punten het drugsbeleid aanpassing verdient om het ‘toekomstbestendig’ 
te maken. Deze ministers zijn voornemens om, mede op grond van het advies van 
de commissie, een drugsnota uit te brengen waarin de plannen van de regering 
worden verwoord.
De commissie heeft gebruik kunnen maken van onderzoek, waaronder een evalu-
atie van het tot dusver gevoerde drugsbeleid. Daarnaast heeft de commissie zich 
georiënteerd op de materie door het afleggen van werkbezoeken, het consulteren 
van experts en het raadplegen van de literatuur ten aanzien van middelengebruik 
en drugsbeleid. Op grond hiervan komt de commissie tot de slotsom dat de wereld 
van de drugs zodanig is veranderd dat het geldende beleid niet meer op alle punten 
toereikend is. Er zijn grote problemen ontstaan die niet voldoende geadresseerd 
Adviescommissie Drugsbeleid 5

Adviescommissie Drugsbeleid 7

Het Nederlandse drugsbeleid is in discussie. De op zichzelf soms duidelijk gunstige 
resultaten van het Nederlandse drugsbeleid dreigen te worden overschaduwd door 
een aantal ‘bijwerkingen’ die vragen om een aanpassing van de instrumenten, een 
nieuwe reflectie op sommige van de doelstellingen en een andere vormgeving van 
de verantwoordelijkheden.
In het onderhavige rapport geeft de commissie op verzoek van de ministers van 
Volksgezondheid, Welzijn en Sport, Justitie en Binnenlandse Zaken en Koninkrijks-
relaties een op recente onderzoeken gebaseerde diagnose en doet voorstellen voor 
verbetering van het beleid. De commissie heeft vastgesteld dat die verbeteringen 
dringend nodig zijn, en ook vragen om een voorziening die voorkomt dat beleid en 
sturing op dit terrein geen gelijke tred houden met de soms ingewikkelde en snelle 
ontwikkelingen die zich op dit zeer dynamische en steeds meer internationaal 
verweven terrein voordoen. Dichtzittende deuren m0eten weer open, daadkracht 
is geboden!
De commissie is in februari 2009 ingesteld. De commissie heeft sinds die tijd een 
groot aantal betrokkenen en deskundigen gesproken, en zich ook door een aantal 
werkbezoeken een oordeel gevormd over de huidige praktijk van het Nederlandse 
drugsbeleid. Daarnaast is (internationale) literatuur bestudeerd en kon gebruik 
worden gemaakt van de in de instellingsbeschikking van de commissie genoemde 
studies en evaluaties. Ook ontving de commissie vele notities en soms door haar 
gevraagde nadere studies van relevante actoren (gemeenten, politie, Openbaar 
Ministerie en Belastingdienst). De commissie is prof. mr. A. Klip (Universiteit van 
Maastricht) en vele anderen (zie bijlage) zeer erkentelijk voor ondersteuning en 
advies. Het secretariaat van de commissie werd gevoerd door drs. A.C. Berghuis en 
mevrouw drs. W.H. de Zwart. De commissie is hen veel dank verschuldigd voor hun 
adequate en betrokken ondersteuning. 
Wim van de Donk, voorzitter
Piet Boekhoud
Wim van den Brink
Cyrille Fijnaut
Liesbeth Horstink-von Meyenfeldt
Dike van de Mheen 
Henk Rigter
Albertine van Vliet-Kuiper
Adviescommissie Drugsbeleid 9

Een weerbarstige kwestie: honderd jaar drugsbeleid
In 1909 vond in Sjanghai de eerste internationale conferentie over drugs plaats. 
Dertien landen, waaronder Nederland, bogen zich over de internationale gevolgen 
van een keizerlijk verbod op het verbouwen en roken van opium in China. Bij de be-
raadslagingen van de zogenoemde Sjanghai Opium Commission kwamen aspecten 
van drugsproblematiek aan bod die opvallend actueel aandoen: stevige verschillen 
van mening over verbieden, vrijgeven of reguleren, de noodzaak tot het vinden van 
internationale overeenstemming, het onderkennen van risico’s voor de gezondheid 
van druggebruikers en het gebruik van drugs voor medische doeleinden. 
In de eeuw die sindsdien verlopen is, heeft de neiging van mensen om psycho-
actieve middelen te gebruiken zich tot een beleidsmatig lastige problematiek 
ontwikkeld. Waar het destijds vooral om opium en morfine ging, is het nationale 
en internationale beleid zich de laatste jaren ook gaan richten op andere natuur-
lijke en synthetische middelen, waarvan sommige al eeuwenlang werden gecon-
sumeerd maar waarvan (problematische kanten van) het gebruik nu sterker in de 
wetenschappelijke en publieke aandacht is komen te staan. Gebleven zijn ook de 
soms felle discussies over de gewenste aanpak: vrijgeven of verbieden, met vele 
tussenvormen die het druggebruik op enigerlei manier reguleren. 
De Adviescommissie Drugsbeleid (hierna: de commissie) beseft dat alleen al het ge-
geven dat het gebruik van psychoactieve middelen van alle tijden is, erop wijst dat 
het druggebruik niet volledig uit te bannen valt - er is geen toverstaf die het gebruik 
van psychoactieve stoffen kan doen verdwijnen -  als dat al gewenst zou worden. 
Oplossingen voor de daarmee verbonden problemen dienen te worden gevonden 
in een goede balans tussen het respecteren van de vrijheid hierin persoonlijke 
keuzes te kunnen maken, enerzijds, en het voorkomen en beperken van de gevaren 
van druggebruik voor persoon en maatschappij, anderzijds.
Taak en werkwijze
De commissie is gevraagd te adviseren over de vraag of een herijking van (onderde-
len van) het Nederlands drugsbeleid nodig is, en zo ja, om daar de mogelijkheden 
(in scenario’s) voor te schetsen (zie het Instellingsbesluit, bijlage 1). Hierbij staat 
de opdrachtgevers een brede benadering voor ogen waarin zowel nationale als 
internationale perspectieven aandacht krijgen. Naast deze algemene opdracht zijn 
er vier specifieke onderwerpen waarover de ministers advies hebben gevraagd: de 
lijstenindeling van de Opiumwet, verbetering van zorg en preventie, beperking van 
de rol van Nederland in handel en productie van drugs en het terugdringen van aan 
drugs gerelateerde overlast.
Het door de ministers van Volksgezondheid, Welzijn en Sport, Justitie en Binnen-
landse Zaken en Koninkrijksrelaties gevraagde advies is bedoeld als basis voor een 
Adviescommissie Drugsbeleid 11

zal die in deze rapportage niet herhalen, maar verwijst daarvoor naar dat rap-
port. Het gaat bij die aanpassingen  vooral om aanscherping van maatregelen en 
richtlijnen, en om uitbreiding van het wettelijk instrumentarium om overlast en 
criminaliteit beter te kunnen aanpakken (zoals de Wet Victor, de Wet Damocles, de 
Wet Bibob). De plaats van preventie en behandeling is binnen het beleid de afge-
lopen jaren niet wezenlijk veranderd, maar wel is toegewerkt naar een meer divers 
aanbod en grotere kwaliteit. 
Volgens de commissie is het – na bijna 15 jaar – inderdaad dringend nodig het 
beleid in zijn geheel opnieuw te ijken, onder meer omdat de wetenschappelijke 
kennis over de mogelijk negatieve gevolgen van het middelengebruik (vooral 
van alcohol en drugs) is toegenomen. Ook zijn veranderingen nodig omdat de 
maatschappelijke context van het druggebruik intussen aanzienlijk is veranderd 
(door openheid van grenzen, de betrokkenheid van de georganiseerde misdaad bij 
handel en productie van drugs, overlast, sterke opkomst van internet, mobiliteit, 
e.d.). Een dergelijke situatie vraagt om een reflectie die niet alleen op de instru-
menten van het beleid is gericht, maar die ook de doelstellingen van dat beleid 
opnieuw beziet.
Vaststaat dat het drugsbeleid steeds meer verweven is geraakt met andere beleids-
terreinen, zoals het beleid betreffende overlast en georganiseerde criminaliteit, het 
jeugd- en het onderwijsbeleid. Al die beleidsvelden kennen een eigen dynamiek, 
maar omdat ze overlappen heeft het doen of nalaten van interventies op het ene 
gebied soms ingrijpende consequenties op andere gebieden. Deze samenhang zal 
de adviezen van de commissie kleuren.
Het drugsbeleid richt zich op middelen die verboden zijn dan wel alleen onder 
specifieke voorwaarden voor medische doeleinden benut mogen worden. De 
commissie is van mening dat de hierboven genoemde ontwikkelingen aanleiding 
zijn dat beleid in een nieuw en breder perspectief te bezien. In dat verband moet 
er expliciet en opnieuw aandacht zijn voor de doelstellingen van dat beleid en de 
maatschappelijke waarden en belangen die daarbij in het geding zijn. De commis-
sie vindt in dat verband dat het drugsbeleid niet los kan worden gezien van een 
breder middelenbeleid en dus ook het gebruik van alcohol en tabak zou moeten 
omvatten. Bovendien is te verwachten dat er steeds nieuwe drugs op de markt 
zullen verschijnen. In haar advies zal de commissie waar nodig dwarsverbanden 
trekken, vooral met alcoholkwesties. 
De commissie is zich bewust van de morele dimensie van het drugbeleid. Zij wil 
rekening houden met de persoonlijke vrijheid van wilsbekwame burgers om zich 
te gedragen naar hun voorkeuren zolang dit derden niet schaadt. Geen vrijheid 
echter is absoluut en net als bij alcohol en tabak is er bij drugs alle reden voor een 
overheidsbeleid dat zich adequaat vergewist van de redenen die kunnen noodzaken 
dit gebruik te beperken of te verbieden. Inperking van die persoonlijke vrijheid 
Adviescommissie Drugsbeleid 13

Opbouw van het advies
In hoofdstuk 2 beschrijft de commissie beknopt de huidige stand van zaken betref-
fende de drugsproblematiek en de gehanteerde beleidsdoelstellingen. Ze doet ver-
volgens voorstellen voor aanpassingen van de doelstellingen en daarbij in te zetten 
middelen. In hoofdstuk 3 zet de commissie haar opvattingen uiteen over de samen-
hang tussen drugs- en alcoholbeleid en jeugdproblematiek en de noodzaak voor 
een intersectorale aanpak. Hoofdstuk 4 is geheel gewijd aan de coffeeshops. Naar 
de opvatting van de commissie verdient het huidige coffeeshopbeleid dringend 
herziening. In hoofdstuk 5 komen de overige vragen waarvoor de commissie zich 
gesteld zag kort aan de orde. Hoofdstuk 6 bevat de conclusies en aanbevelingen.
Adviescommissie Drugsbeleid 15

De commissie hee,ft mede gevoed door de al genoemde onderzoeken, gekeken naar 
de bredere ontwikkelingen rondom het Nederlandse drugsbeleid. Daarbij gaat het 
niet alleen om de vraag naar drugs (het gebruik, problematiek), maar ook om het 
aanbod (productie en handel) en de context waarin vraag en aanbod zich afspelen. 
In dit hoofdstuk wordt eerst een korte schets gegeven van de huidige stand van zaken 
in vraag en aanbod, en de problemen die daarmee samenhangen. Dit vormt de basis 
voor een beschouwing over de doelen van het te voeren toekomstige beleid en de 
daarbij in te zetten middelen.
2.1 Ontwikkelingen in de vraag
Een genuanceerd beeld van druggebruik
De mate waarin mensen drugs gebruiken en daarvan gezondheidsschade onder-
vinden ligt nog altijd een stuk lager dan bij alcohol en tabak. Het gebruik van drugs 
lijkt zich de afgelopen jaren –gemiddeld genomen- te stabiliseren. De commissie 
relativeert hiermee allerminst de problematiek die aan het druggebruik verbonden 
is, maar vindt het belangrijk om deze in perspectief te zien. Dat helpt om niet te snel 
in ‘morele paniek´ te raken en onnodig vergaande algemene ingrepen te overwegen, 
bijvoorbeeld omdat het ‘drugmisbruik’ bij veel burgers in Europa aanleiding tot zorg 
geeft. Veel van die zorg is overigens wel degelijk terecht maar lijkt meer dan door ge-
middelde cijfers over gebruik, te worden gevoed door concentratie van hardnekkige 
problemen bij kwetsbare groepen van (vooral) jongeren die drugs gebruiken.
Acht op de tien Europese burgers zien het drugmisbruik als zorgelijk, in Nederland ligt dat op zeven op de tien. 
Daarmee behoort dat thema, samen met de aanpak van georganiseerde misdaad en terrorisme, tot de voornaamste 
terreinen van bezorgdheid (Euroflash).
Eén op de acht Nederlandse 15-16 jarigen zegt actueel (=korter dan een maand geleden) cannabis te gebruiken, één op 
de 16 doet dat frequent – het gebruiksniveau onder jongeren ligt ook hoog in Ierland, Frankrijk, het VK, België, Italië 
en Duitsland, maar lager in Scandinavië, Portugal, Oostenrijk en Griekenland (ESPAD 2008).
Zie de Nationale Drugsmonitor 2008, waaruit blijkt dat na een forse toename in de voorgaande jaren, in de periode 
1996 – 2003 het actuele cannabisgebruik onder scholieren van 12-18 jaar van 14 naar 10% terugliep. Daarna stabili-
seerde het percentage zich op dit niveau. Recente gegevens uit Amsterdam lijken deze trend te bevestigen (Nabben et 
al, 2008).
Voor alle drugs, met uitzondering van ecstasy, ligt de prevalentie van het (recente) 
gebruik in de algemene bevolking in ons land onder het Europese gemiddelde. 
Onder scholieren is op grond van de aan de commissie aangereikte cijfers sinds 1996 
bovendien een licht dalende trend waarneembaar in druggebruik. Desondanks ligt 
het cannabisgebruik onder Nederlandse jongeren boven het gemiddelde in Westerse 
landen. Dit geldt zowel voor het percentage actuele gebruikers als de meer frequente 
Adviescommissie Drugsbeleid 17

Deze concentratie van cannabis- en overigens ook alcoholgebruik hee ft betekenis 
voor het onderwijs. Lang niet overal, maar wel op sommige scholen en vooral in de 
grotere steden, is druggebruik voor een deel van de leerlingen een onderdeel van het 
dagelijkse leven geworden: meer dan incidenteel ziett n leerlingen onder invloed in 
de klas, bij de school hangen leveranciers van cannabis rond, oudere leerlingen gaan 
tussendoor langs bij de coeff eshop. Het druggebruik krijgt hiermee een betekenis 
die uitgaat boven individuele consumptie: het bepaalt mede de mogelijkheden van 
de school om kennis over te dragen. Een goede inzet op een goede beroepsopleiding 
moet soms al concurreren met een schijnbaar meer lucratieve rol in de handel van 
drugs zelf. Het is voor ouders en opvoeders soms zeer moeilijk geworden om jonge-
ren die afglijden in een negatieve spiraal van problematisch gebruik en problema-
tisch functioneren op school adequaat en tijdig in een doeltreeff nd aanbod van zorg 
en hulp geplaatst te krijgen.
2.2 Ontwikkelingen in het aanbod
Schaalvergroting, professionalisering en criminalisering van de drugsmarkt
In lijn met de toegenomen vraag naar drugs in de voorbije veertig jaar, is de handel in 
drugs vergroot, geprofessionaliseerd en vercommercialiseerd: met drugshandel ble-
ken beroepscriminelen meer te verdienen met minder risico’s op arrestatie en hoge 
bestraffing dan met traditionele misdaadvormen. De professionalisering is mede tot 
stand gekomen doordat de aanpak van de verboden handel laat op gang kwam en pas 
later intensiever is geworden. De lucratieve commercialisering is ook zichtbaar bij 
sodft rugs, waar growshops en coeff eshops ondanks acffi heringverboden zich steeds 
meer nadrukkelijk in het publieke domein manifesteren. Daarbij speelt ook de soms 
sterk overlast gevende handel op straat een toenemend belangrijke rol. Drugstoe-
risme (soms overigens gepaard gaande met kleinschalige handel) in de grensstreken 
en in de grote steden kwam fors op, wat grootschaligheid van de cannabisteelt en 
-handel in ons land sterk bevorderde. Ook ontwikkelde die teelt zich tot een belang-
rijke en innovatieve exportsector.
De productie van cannabis heeft zich sterk ontwikkeld met behulp van moderne 
teelttechnieken, waarmee grootschalig een hoogwaardig aanbod kon worden gecre-
eerd voor binnenlandse consumptie en voor de export. Inmiddels is de cannabispro-
ductie niet alleen meer in ons land geconcentreerd maar is, vaak georganiseerd door 
al even ondernemende als criminele organisaties, ook naar andere Europese landen 
overgebracht. 
Ons land is een schakel in de internationale drugshandel. Dit heeft enerzijds te 
maken met de meer algemene transitfunctie van ons land (wegens mainports als de 
Roett rdamse haven en Schiphol) en de goede infrastructuur, anderzijds doordat er 
bevolkingsgroepen afkomstig zijn uit landen waar drugs uit afkomstig zijn of waar-
Adviescommissie Drugsbeleid 19

vormen van (poly)druggebruik en de combinatie met alcoholconsumptie leidt dat tot 
drempelverlaging voor agressief gedrag (bijvoorbeeld in de sfeer van uitgaansgeweld, 
dat zijn bron overigens ook vindt in het royaal schenken van alcohol: voor menig po-
litieagent is het surveilleren in uitgaansgebieden bepaald geen ‘happy hour’ meer). 
Overlast
Naast de overlast die verwervingscriminaliteit met zich meebrengt, kan het gebruik 
van en de handel in drugs forse hinder voor de directe omgeving met zich mee-
brengen. Straathandel kan bijdragen aan overlast. Dit geldt bij cannabis ook voor 
thuisteelt (stank en aftappen van stroom, koeriers), het betreft vervuiling in en rond 
panden waar in drugs wordt gehandeld, en dat is verkeersoverlast bij drugspanden en 
coffeeshops. Hoewel dat lokaal uiterst vervelend kan zijn en beslist aanpak verdient, 
is deze problematiek in macroperspectief bescheiden en de laatste jaren dalend in 
omvang. De genoemde overlastproblematiek is momenteel vooral verbonden aan 
het drugstoerisme in gemeenten in de zuidelijke grensstreken, waar ook drugsrun-
ners opereren. Zo zegt 1 op de 11 inwoners van Zuid-Limburg drugsoverlast te onder-
vinden (Veiligheidsmonitor). 
2.3 Doel en middelen
Doel is beperking van persoonlijke en sociale schade
Door de hier genoemde ontwikkelingen is het drugsbeleid steeds meer overlap gaan 
vertonen met het criminaliteitsbeleid, het openbare ordebeleid, en het jeugd- en 
onderwijsbeleid. Waar in de jaren ’70 nog vrijwel uitsluitend oog hoefde te zijn voor 
de gezondheidsimplicaties van individueel druggebruik, is de context van het drug-
gebruik zodanig veranderd dat een herziening van het beleid nodig is. De commissie 
meent dat een meer geïntegreerde en omvattende benadering noodzakelijk is gewor-
den. Dat komt al naar voren in de Drugsnota van 1995, dat blijkt in de omstandighe-
den van nu in versterkte mate nodig.
Het beeld van de werkgroep Hulsman uit 1971 dat mede de basis vormde voor ons drugsbeleid was dat [a] van het 
gebruik van cannabis niet bekend is dat dit tot hersenbeschadiging leidt, [b] dat de georganiseerde drugshandel niet 
voorkomt in Nederland, [c] dat het strafrecht meer schade lijkt te veroorzaken dan dat het een positieve bijdrage 
levert, en [d] dat druggebruik niet een verschijnsel is dat aanleiding geeft tot sociale problemen maar een uiting is van 
een niet-conformeren aan een maatschappij die eerder zélf ziekmakend is. 
Ruimte in het drugsbeleid, rapport van een werkgroep van de Stichting Algemeen Centraal Bureau voor de Geestelijke 
Volksgezondheid. Meppel: Boom, 1971.
Als doel van het drugsbeleid voor de komende jaren ziet de commissie het tegengaan 
en reduceren van het druggebruik zeker voor zover leidend tot gezondheids- en sociale schade, en 
Adviescommissie Drugsbeleid 21

goedkope dosis GHB kopen en daar verslaafd aan raken waar tot voor kort GHB al-
leen als recreatieve drug werd gebruikt. Hoewel het er niet op lijkt dat dit zich snel 
zal ontwikkelen tot een landelijk groot fenomeen, baart dit op lokaal niveau wel 
degelijk zorg die dringend aandacht verdient.
Voorts spelen ‘prescription opiates’ (geneesmiddelen met opiaatwerking) een toe-
nemende rol op de drugsmarkten in Noord-Amerika. De trend kan naar ons land 
overwaaien, maar misschien ook niet. Breder is het fenomeen dat geneesmiddelen 
weglekken naar illegale drugsmarkten. 
Prescription drug abuse rises to ‘epidemic’ level (Los Angeles Times, 11 juli 2005)
“De explosie in het voorschrijven van verslavende opiaten, antidepressiva en stimulerende stoffen maakt het 
medicijnkastje tot een grotere verleiding en bedreiging dan de illegale drugdealer op straat, en sommige ouders 
zijn ongewild ‘pushers’ geworden” zegt een rapport van de Columbia University, gebaseerd op opgaven van dokters, 
apothekers en eigen opgaven van burgers.
Volgens The Washington Post (7 juli 2005) laat de studie fenomenen zien als ‘apotheekfeestjes’ waarin tieners genees-
middelen van thuis en drugs van de straat uitwisselen.
Er is een nieuwe klasse van stoffen in aantocht, de denkverbeteraars (‘cognitive 
enhancement drugs’): ze bevorderen het geheugen, helpen om sneller te denken 
of helpen ingewikkelde problemen te doorzien. Dit is potentieel aantrekkelijk, 
net als doping in de sport, voor studenten en hoog opgeleide professionals die 
hun concentratie en uithoudingsvermogen op peil willen houden. Nu al nemen 
studenten en wetenschappers op vooral Amerikaanse universiteiten middelen die 
mentale prestaties verbeteren en er zijn ethici en juristen die dit steunen, dus al 
argumenten opwerpen tegen een verbod. De bedoelde drugs komen vooral uit 
de geneeskunde, zoals uit de behandeling van ADHD. Ze lekken gemakkelijk naar 
terreinen buiten dit medisch toepassingsgebied. Die denkverbeteraars vormen 
een nieuwe ontwikkeling en zijn dus voor Nederlandse beleidsmakers een casus 
om tijdig het beleid te doordenken: verklaren tot illegale drugs met de daarbij 
benodigde repressie en handhaving of een benadering die schadebeperkend maar 
niet criminaliserend is (zoals bij tabak en alcohol). De ervaringen met deze nieuwe 
benadering kunnen ook helpen om beleidsreacties op stoffen die op de lijsten van 
de Opiumwet staan geplaatst indien nodig en wenselijk bij te stellen. 
Er is een traditie om de ontwikkelingen op het drugsterrein beleidsmatig te volgen, 
maar die richt zich vooral op de ‘klassieke drugs’. Alertheid is geboden voor wat 
zich als nieuw aandient, en in welke groepen en subculturen nieuw gebruik op-
treedt. De vraag voor toekomstbestendig drugsbeleid is of het in staat is problema-
tische aspecten van gebruik tijdig te detecteren en er adequaat op te reageren. Zie 
hoofdstuk 5.
Adviescommissie Drugsbeleid 23

Adviescommissie Drugsbeleid 25

Het cannabisgebruik onder Nederlandse adolescenten ligt boven het gemiddelde 
in Westerse landen. Dit geldt zowel voor het percentage actuele gebruikers als voor 
het meer frequente gebruik van cannabis. Het lijkt erop dat onder althans een deel 
van de jeugd het gebruik van cannabis als ‘normaal´ wordt beschouwd. In verge-
lijking met hun Europese leeftijdgenoten zien relatief veel Nederlandse jongeren 
cannabis als gemakkelijk te krijgen en schatten zij, zoals gezegd, de risico’s lager in. 
Ook het alcoholgebruik onder onze jongeren is relatief hoog en excessief gebruik 
komt al op zeer jonge leeftijd voor. Er lijkt sprake van een maatschappelijk klimaat 
waarin een (fors) gebruik van alcohol en drugs als ‘normaal’ wordt gezien. Soms 
wordt die cultuur bevorderd door fenomenen als ‘happy hours’. In sommige uit-
gaansgebieden is vooral de combinatie van alcohol- en druggebruik een belangrij-
ke oorzaak van agressief gedrag dat zich ook tegen agenten en hulpverleners richt.
De commissie meent daarom dat een restrictievere koers nodig is, gebaseerd op 
een duidelijke maatschappelijke normstelling. Zij signaleert een aantal ontwik-
kelingen die voor haar aanleiding zijn om erop aan te dringen dat binnen het 
drugsbeleid het beschermen van de minderjarige jeugd een veel sterkere prioriteit 
krijgt dan nu het geval is. Voor de duidelijkheid: in dit hoofdstuk zijn met ‘jeugd’ 
en ‘jongere’ personen bedoeld van 18 jaar en jonger, waarbij het oog vooral gericht 
is op de ‘jonge jongeren’ (12-16 jarigen).
3.1 Redenen voor een meer restrictief beleid
Schade aan de persoonlijke groei
De laatste jaren is uit wetenschappelijk onderzoek meer bekend geworden over 
de uitwerking van het middelengebruik op jongeren. Al langer was duidelijk dat 
alcohol- en druggebruik in de pubertijd kunnen leiden tot schade in termen van 
verminderd denkvermogen en concentratiestoornissen en bij alcohol tot ontrem-
ming van gedrag. Van recentere datum zijn aanwijzingen dat druggebruik en 
alcoholconsumptie schadelijk kunnen uitwerken op de uitgroei van de hersenen 
die doorloopt tot zo ongeveer het 25ste levensjaar. Tevens zijn er indicaties dat can-
nabisgebruik de kans op het ontwikkelen van psychotische episodes bij degenen 
die daartoe een genetische gevoeligheid hebben kan verhogen.
Tenslotte, wellicht samenhangend met de hiervoor genoemde punten, is er 
informatie die erop wijst dat het starten met gebruik van cannabis en alcohol op 
jonge leeftijd een grote kans geeft op het ontwikkelen van verslaving, op minder 
persoonlijk geluk en een minder goede sociale status in de jonge volwassenheid.
De hier aangegeven langetermijnrisico’s zijn groter naarmate de startleeftijd van 
het middelengebruik lager is en de frequentie van gebruik hoger: beide doen zich 
in ons land helaas meer dan vroeger voor. 
Adviescommissie Drugsbeleid 27

tegen te gaan. En daar waar dat gebruik toch voorkomt en leidt tot problematisch 
gedrag, dat adequaat hulp wordt verleend om de negatieve gevolgen van gebruik te 
bestrijden.
Verbondenheid met andere beleidsterreinen
Middelengebruik bij jongeren is wisselend. Veelal is er sprake van gebruik van alco-
hol en drugs in de natuurlijke hang naar experimenteren die opgroeiende jongeren 
eigen is. Meestal houdt dit al snel en uit eigen beweging weer op. Soms gaat dit 
echter door, omdat men aan een middel gewend of ervan afhankelijk is geraakt, of 
omdat het past in de subcultuur waarin men verkeert. 
Vroegtijdig en excessief gebruik van middelen blijkt samen te hangen met heel veel 
andere kenmerken van de jongere en zijn/haar directe omgeving. Zeker de helft 
van de jongeren met probleemgedrag heeft te kampen met problemen op een 
aantal leefgebieden, waaronder het (overmatig) gebruik van drugs en/of alcohol. 
Op hun beurt spelen problemen op de verschillende leefgebieden ook een rol bij 
het ontstaan en aanhouden van (problematisch) druggebruik. Van adolescenten 
die delicten plegen, bijvoorbeeld, heeft een meerderheid ook verslavingsproble-
men (alcohol, drugs). Een overgroot deel van de jongeren die in de verslavingszorg, 
GGZ, jeugdzorg of forensische zorg in behandeling zijn kampt met meervoudige 
problematiek. Dit vraagt om een meervoudige aanpak die oog heeft voor interac-
ties tussen relevante factoren, die respectievelijk verbonden zijn aan de jongere zelf 
(aangeboren of verworven gedragskenmerken) en aan zijn of haar gezin en familie, 
leeftijdgenoten en de wijdere sociale en culturele omgeving van school, buurt en 
werk.
De commissie meent dat, gegeven deze verbinding tussen middelengebruik en 
kenmerken van opgroeiende jeugd, een op hen gericht drugsbeleid weinig vrucht-
baar is als het niet is ingebed in een breder kader van het jeugdbeleid en onderwijs- 
en criminaliteitsbeleid.
3.3 Preventie en hulpverlening     
Het beste is het als (excessief ) gebruik van alcohol en drugs bij (jonge) jongeren 
voorkomen wordt. Daartoe staan in beginsel drie benaderingen ter beschikking 
(conform de in de gezondheidszorg en sinds kort ook door het EMCDDA gehan-
teerde indeling):
•	 Universele preventie, die zich richt op de gehele bevolking;
•	 Selectieve preventie gericht op groepen en personen die gegeven hun kenmer-
ken veel meer dan anderen een risico voor drugsgebruik vormen;
•	 Geïndiceerde preventie ten behoeve van individuen die een groot risico lopen en 
waarvan de eerste tekenen zich al voordoen (al beginnend gebruik bijvoorbeeld).
Adviescommissie Drugsbeleid 29

alcohol als voor drugs te rechtvaardigen: “bewaar je verstand: geen alcohol of drugs onder 
de 18”.
  
Een toegespitst voorlichtingprogramma  is “de Gezonde school en genotmidde-
len”, dat zich op de preventie van drug-, alcohol- en tabakgebruik van de school-
gaande jeugd richt. Dit programma behoort internationaal gezien tot de betere 
schoolprojecten, maar wordt nog slechts door 60% van de scholen voor voortgezet 
onderwijs en een derde van de basisscholen aangeboden. De commissie meent dat 
gemeenten, en meer specifiek de GGD-en, een stimulerende rol moeten vervullen 
bij de verbetering van preventie in het onderwijs. De GGD kan scholen adviseren 
over effectieve preventieprogramma’s op het gebied van middelengebruik, maar 
ook in samenhang met bijvoorbeeld schoolverzuim en veiligheid op school. Een 
inbedding van alcohol- en drugsbeleid in een breder schoolprogramma voorkomt 
bovendien dat scholen de indruk wekken dat middelengebruik een specifiek pro-
bleem is binnen hun instelling (zie Rotterdam: de Veilige School).
Preventie is vanzelfsprekend geen zaak van de GGD en de verslavingszorg alleen: 
het hoort een natuurlijk en onlosmakelijk onderdeel van het bredere jeugdbeleid 
te zijn. Dit geldt in het bijzonder daar waar een bepaald type druggebruik verbon-
den is aan jeugdgroepen en hun identiteit: de straatcultuur en de daarbij behoren-
de drugs (in grote steden cannabis bij allochtone jongeren), niet zelden verbonden 
aan het verdrijven van verveling. Voorzieningen als jongerenwerk en vrijetijdsbe-
steding in het hart van stedelijke gebieden zijn helaas de laatste jaren verdwenen 
of ingekrompen. Hier valt een wereld te winnen voor de gezonde ontwikkeling 
van jongeren: verbeteringen in het domein van vrijetijdsbesteding en buurtwerk 
(recreatieve voorzieningen, sport) kunnen een bijdrage leveren om te voorkomen 
dat jongeren middelen gaan gebruiken, ander ongezond gedrag gaan vertonen of 
overlast veroorzaken. 
Meer aandacht voor geïndiceerde preventie
De commissie is van oordeel dat vooral winst is te boeken op het terrein van ge-
indiceerde preventie, als bij een jongere of gezin een concreet gevaar van (voort-
gaand) middelengebruik blijkt maar dit nog kan worden afgewend.
De noodzaak tot geïndiceerde preventie geldt in het algemeen voor problemati-
sche situaties bij het opgroeien van jongeren, ter ondersteuning van de jongere 
en zijn/haar ouders. Probleemgedrag waarin ook middelengebruik aan de orde is, 
komt doorgaans pas in beeld in de hoogste groepen van de basisschool en de eer-
ste klassen van het voortgezet onderwijs. Een algemeen preventief programma als 
de Gezonde school en genotmiddelen volstaat voor deze groep leerlingen niet; er 
is dan geïndiceerde preventie gericht op individuen nodig. Daarvoor is volgens de 
commissie een gestructureerde benadering vereist, die in Nederland onvoldoende 
bestaat maar waarvoor de bouwstenen wel aanwezig zijn. Deze benadering omvat 
twee componenten: signalering en hulpverlening.
Adviescommissie Drugsbeleid 31

Delinquentie en hulpverlening
De commissie constateert dat er in de laatste tien jaar een meer integrale benade-
ring wordt gevolgd als een jongere met probleemgedrag met politie en justitie in 
aanraking komt. De voorzieningen zijn verstevigd om daar niet puur repressief op 
te reageren maar om gezamenlijk met de kinderbescherming en de jeugdreclasse-
ring te bezien welke aanpak gewenst is om een negatieve trend te doorbreken – dit 
past bij de pedagogische insteek van het jeugdstrafrecht. De eventuele straf krijgt 
dan de vorm van een stok achter de deur (voorwaardelijke straf met als voorwaarde 
het meedoen aan een hulpverleningsproject; tegenwoordig ook de gedragsbeïn-
vloedende maatregel). De commissie ziet deze ontwikkeling als functioneel, zeker 
als in het daartoe strekkende casusoverleg de inbreng van de verslavingszorg is 
verzorgd, wanneer de delinquentie gepaard gaat met een patroon van middelenge-
bruik.
De verbinding tussen de zorg, de gemeente, politie en justitie ten aanzien van 
delinquente probleemjeugd krijgt nieuwe impulsen in de Veiligheidshuizen. Deze 
Veiligheidshuizen ziet de commissie als een beloftevolle ontwikkeling vanwege de 
afstemming tussen diverse partijen, uiteraard indien het praten over afstemming 
gepaard gaat met concrete en tijdige preventieve en therapeutische interventies ten 
aanzien van jongeren. De noodzaak van dit soort voorziening geldt ook voor jon-
geren met meervoudig probleemgedrag die (nog) geen delicten hebben gepleegd, 
althans die daar niet voor zijn gearresteerd.
Het algemene uitgangspunt van het huidige beleid, waarbij het gebruik van drugs 
(of alcohol) níet strafbaar is, en het bezit daarvan voor eigen gebruik niet vervolgd 
wordt, dient volgens de commissie gehandhaafd te blijven. Deze werkwijze heeft 
als voordeel dat zij voor de jongere geen extra drempels opwerpt om behandeling 
te accepteren. Voor een strengere en verplichtende aanpak van jongeren onder 
de 18 (en daar waar nodig ook hun ouders) die deze middelen overduidelijk en 
duurzaam misbruiken is niettemin voldoende reden. Strafrecht en hulpverlening 
kunnen in dergelijke situaties een gemeenschappelijk doel dienen, en het werk van 
opvoeders en scholen ondersteunen en aanvullen. Die verplichtende aanpak moet 
echter wel zo worden vormgegeven dat de weg tot communicatie over het gebruik 
open én de drempel tot hulpvragen voor de jongere zo laag mogelijk blijft. Een 
dergelijke strengere inzet is ook een steun in de rug voor ouders en docenten, wier 
positie is gebaat bij een duidelijke maatschappelijke normstelling zonder dralen en 
duidelijk wordt gehandhaafd.
Conclusies
Uit het oogpunt van een gezonde persoonlijke en sociale opvoeding, acht de com-
missie het noodzakelijk dat het gebruik van alcohol en drugs door jongeren wordt 
tegengegaan, in het bijzonder als dat op zeer jonge leeftijd plaatsvindt en een 
Adviescommissie Drugsbeleid 33

Adviescommissie Drugsbeleid 35

De commissie heeft zich door werkbezoeken, bestudering van literatuur en door 
informatie van sleutelpersonen die met de coffeeshops van doen hebben een beeld 
van het functioneren van deze voorziening en haar omgeving gevormd. Dat beeld 
wijkt fors af van wat ooit voor ogen stond als een kleinschalige voorziening met 
vooral een lokale/regionale functie in gebruik en teelt. De commissie is tot de over-
tuiging gekomen dat het beleid ten aanzien van coffeeshops herijking verdient, 
zodat opnieuw een balans gevonden wordt tussen de positieve en de negatieve 
kanten van hun aanwezigheid.
4.1 Stand van zaken
Rustig en veilig
Coffeeshops blijken vooral een betekenis te hebben als een voorziening waarin het 
mogelijk is voor volwassen consumenten om op een rustige en veilige manier can-
nabis te kopen en desgewenst te gebruiken, zonder daarbij in aanraking te komen 
met dealers van andere drugs. In dit opzicht hebben ze een rol in de scheiding van 
drugsmarkten. Ze hebben niet evident de uitwerking dat ze daarmee leiden tot een 
relatief afwijkend niveau van cannabisgebruik onder adolescenten of een verhou-
dingsgewijs kleiner aantal cannabisafhankelijken in Nederland dan in andere Eu-
ropese landen (Trimbos/WODC). Voorts is gebleken dat minderjarigen, die zelf niet 
in coffeeshops cannabis mogen kopen, via volwassenen wel gemakkelijk bediend 
kunnen worden met waren uit die shops. 
Het bestaan van coffeeshops geeft de mogelijkheid om zicht te hebben op, contact 
te leggen met, en voorlichting te geven aan consumenten over eventuele risico’s 
van gebruik. Tenslotte vormen de coffeeshops een ‘drukventiel’ waarmee vooral 
het lokaal bestuur invloed kan hebben c.q. houden op een deel van de cannabis-
markt: door de mogelijkheid van regulering via gedoogcriteria is er een instrument 
om beleid te voeren waarmee vooral overlast kan worden tegengegaan. 
Overlast en ontwrichting
In veel van de ruim 100 gemeenten met coffeeshops kunnen deze als een betrek-
kelijk rustig fenomeen aangemerkt worden: zij vormen binnen de bestaande 
beleidskaders doorgaans goed beheersbare voorzieningen die vooral de lokale 
gebruikersmarkt bedienen. 
In de grensstreken echter, en dan vooral in het zuiden van het land, brengt de 
aanwezigheid van coffeeshops problemen met zich mee door een betrekkelijk mas-
saal en fors toegenomen druggrensverkeer. De daardoor opgeroepen spanningen 
leiden tot uiteenlopende lokale en soms regionale interventies: de sluiting van een 
grote coffeeshop in Terneuzen, het sluiten van alle shops in Roosendaal en Bergen 
op Zoom, de Limburgse plannen om de toegang tot coffeeshops fors in te perken. 
Adviescommissie Drugsbeleid 37

AHOJG (M) –criteria van het Openbaar Ministerie
Onder strikte voorwaarden wordt de verkoop van softdrugs in coffeeshops gedoogd. Onder de navolgende voorwaar -
den zal in beginsel tegen coffeeshops die op grond van het lokale driehoeksoverleg worden gedoogd, niet strafrechte -
lijk worden opgetreden: 
A geen affichering: dit betekent geen reclame anders dan een summiere aanduiding op de betreffende lokaliteit;
H geen harddrugs: dit betekent dat geen harddrugs voorhanden mogen zijn en/of verkocht worden;
O geen overlast: onder overlast kan worden verstaan parkeeroverlast rond de coffeeshop, geluidshinder, vervuiling 
en/of voor of nabij de coffeeshop rondhangende klanten;
J geen verkoop aan jeugdigen en geen toegang aan jeugdigen tot een coffeeshop: gelet op de toename van het can-
nabisgebruik onder jongeren is gekozen voor een strikte handhaving van de leeftijdsgrens van 18 jaar;
G geen verkoop van grote hoeveelheden per transactie: dat wil zeggen hoeveelheden groter dan geschikt voor eigen 
gebruik (= 5 gram). Onder “transactie” wordt begrepen alle koop en verkoop in één coffeeshop op eenzelfde dag 
met betrekking tot eenzelfde koper.
M In de driehoek kan de maximale handelsvoorraad van gedoogde coffeeshops worden vastgesteld. Tegen een han-
delsvoorraad onder het maximum wordt in beginsel niet opgetreden. De voorraad zal in elk geval de 500 gram 
niet te boven gaan.
Aanwijzing Opiumwet (2000A019) (zie www.om.nl)
In de drugsnota van 1995 is er voor gekozen de handhaving van de gedoogcriteria 
primair bestuursrechtelijk te doen, zodat de politie en het openbaar ministerie 
zich met het strafrecht konden concentreren op de aanpak van harddrugs en de ge-
organiseerde misdaad. Door deze keuze is het perspectief van de handhaving daar 
waar het de softdrugs betreft vooral komen te liggen op de overlast die bepaalde 
coffeeshops veroorzaken.
In het Trimbos/WODC evaluatierapport staat dat zich in het toezicht problemen 
vooral voordoen bij de naleving van en de controle op de maximaal toegestane 
handelsvoorraad van 500 gram. Ook van de strafrechtelijke en fiscale handhavende 
instanties heeft de commissie vernomen dat zulks lastig ligt. Bovendien is het 
moeilijk na te gaan of aan klanten niet enkele keren per dag wordt verkocht en is 
de doorverkoop aan minderjarigen lastig aan te tonen. 
De commissie constateert dat mede door problemen in de (soms verwaarloosde) 
handhaving de destijds beoogde doelen niet zijn bereikt: bescherming van jonge-
ren, coffeeshops zijn soms veel groter dan was gewenst, en de shops vormen voor-
zieningen die stelselmatig een buitenlandse markt bedienen. De verplichtingen 
ingevolge de Schengen-overeenkomst alsook verplichtingen uit andere verdragen 
worden hierdoor niet nagekomen.
In Maastricht is getracht buitenlandse klanten te weren door daar in een Algemene 
Plaatselijke Verordening regels over de toegang tot de coffeeshops op te nemen. 
Inmiddels loopt er een zaak bij de Afdeling Bestuursrechtspraak van de Raad van 
State waarin hoger beroep is ingesteld tegen een besluit van de burgemeester van 
Maastricht. Het gaat om zijn besluit tot tijdelijke sluiting van een coffeeshop op 
grond van overtreding van de APV-bepaling waarin het verbod van toegang van 
Adviescommissie Drugsbeleid 39

buitenland. Hierdoor kan het coffeeshopbeleid nu nog slechts een bescheiden ef-
fect hebben op de aanpak van de productie van cannabis en de daaraan verbonden 
georganiseerde criminaliteit (zie hiervoor hoofdstuk 5).
4.2 Kader voor oplossingsrichtingen: ontwikkeling en 
dynamiek
De commissie stelt vast dat het coffeeshopbeleid aanpassing behoeft – in verschil-
lende opzichten is de situatie uit de hand gelopen: de shops zijn uitgegroeid tot 
iets dat niet lijkt op wat voor ogen stond, het oorspronkelijke doel van de bescher-
ming van jongeren voor het gebruik van harddrugs is maar beperkt gelukt, en er 
doen zich aanzienlijke problemen voor in specifieke regio’s en gemeenten die niet 
toereikend kunnen worden opgelost vanuit een bestuurlijk perspectief op lokaal 
niveau.
Landelijke eenduidigheid met ruimte voor verschil, versterkte handhaving
De aan de coffeeshops verbonden problematiek heeft tot een scala aan verspreide 
acties geleid, vooral op lokaal niveau, om aan gesignaleerde problemen het hoofd 
te bieden. De vraag daarbij is of dergelijke plaatselijke maatregelen binnen de hui-
dige kaders toereikend kunnen zijn, of dat die kaders zelf aan herziening toe zijn. De 
commissie meent dat de ruimte voor verschillen begrensd moet zijn door landelijke 
eenduidigheid over de gewenste inzet van het beleid. Tegelijk moet dat landelijk 
raamwerk ruimte bieden voor verschillen – de commissie heeft immers geconsta-
teerd dat de situatie naar tijd en plaats, regionaal en lokaal, sterk uiteenloopt. 
In dit verband moet de multifunctionele doelstelling van de coffeeshops helder 
zijn, namelijk om aan volwassenen een veilige en rustige plek te bieden voor ge-
bruik, om voor bestuurders een belangrijk ‘drukventiel’ te vormen en voor de hulp-
verlening als mogelijke vindplaats voor problematische gebruikers te fungeren. Zij 
zijn dus niét bedoeld als winkels voor iedereen uit binnen- en buitenland, en ook 
niet als voedingsbodem voor de georganiseerde misdaad.
Met deze intentie kan en moet er ruimte zijn voor lokale invulling, waarin de ge-
zagsdriehoek (burgemeester, openbaar ministerie, politie; liefst ook met inbreng 
vanuit het gezondheidsbeleid (GGD), het coffeeshopbeleid kunnen vormgeven op 
grond van de eigen wensen en omstandigheden. Hierin is een wezenlijke rand-
voorwaarde dat de strafrechtelijke handhaving meer dan de afgelopen jaren het 
geval was samen met de bestuurlijke zorgt voor strikte naleving van de landelijke 
en lokale voorwaarden waaronder de coffeeshops mogen bestaan. Hiermee zegt de 
commissie dat, hoe een eventuele regulering van de coffeeshops ook wordt vorm-
gegeven, de handhaving met ook het strafrecht hernieuwd en verzwaard aangezet 
Adviescommissie Drugsbeleid 41

De meest extreme varianten zijn legaliseren van cannabis en dus van coffeeshops 
(I in het schema) en verbieden van coffeeshops (VI). Het laatste zou betekenen dat 
de shops niet meer gedoogd, maar gesloten worden. Onder legalisering (of: ‘mini-
male regulering’) wordt verstaan dat coffeeshops als gewone winkels en cannabis 
als gewone handelswaar gezien worden die aan algemene regels zijn gebonden en 
soms aan specifieke regels zoals een leeftijdsgrens net als bij alcoholverkoop.
Tussen deze twee extremen vallen vier verder strekkende vormen van regulering 
te onderscheiden. Die regulering kan eenzijdig zijn, zoals nu omdat alleen de 
verkoop is gereguleerd (II en IV), of tweezijdig wanneer het ook om gereguleerde 
aanvoer gaat: in dat model worden naast de verkoop tevens de teelt en de handel 
gedoogd binnen gestelde regels (III en V). 
Bij model II en III is verondersteld dat de coffeeshop – binnen gestelde regels zoals 
de AHOJG-criteria - een open karakter heeft. Iedere volwassene kan er binnen-
lopen. Maar ook denkbaar is dat de shop een besloten karakter krijgt en alleen 
toegankelijk wordt voor een beperkt en bekend klantenbestand, met regulering 
van alleen de voordeur (model IV) en ook de bevoorrading: model V.
Gegeven de noodzaak tot effectieve handhaving, gezien de verschillende om-
standigheden die nopen tot beleidsvariatie, en gegeven de theoretisch denkbare 
varianten, wil de commissie aangeven welke route zij voorstaat. Daartoe zal eerst 
de huidige situatie besproken worden, vervolgens de routes, en van daaruit naar 
varianten die de commissie als onwenselijk ziet, om vervolgens uit te komen op 
wat de commissie voor verstandig houdt.
Geen verbod, geen legalisering
De commissie meent dat een geheel verbieden van de coffeeshops (variant VI) niet 
voor de hand ligt: daarmee zou de rustige en veilige omgeving voor de volwas-
sen cannabisgebruiker verdwijnen. Die zou zijn toevlucht moeten nemen tot de 
illegale markt, en daarmee in aanraking komen met andere drugs en de daaraan 
verbonden criminaliteit. Wel zou een algemeen verbod de aantrekkelijkheid van 
ons land voor buitenlanders doen verminderen, doch dat kan ook bereikt worden 
met minder drastische maatregelen. Ook de andere pluspunten van de coffeeshops 
(zicht op gebruikers, ‘drukventielfunctie’) zouden met een volledig verbod daarvan 
verdwijnen.
Anderzijds is de commissie onder de huidige omstandigheden geen voorstander 
van legalisering (variant I). Ze is bekend met pleidooien in deze richting, waar-
bij de stelling wordt betrokken dat de problemen met betrekking tot cannabis 
vooral veroorzaakt worden doordat de productie en de handel verboden zijn of 
dat een volledige vrijgeven van de markt zonder veel problemen mogelijk is. De 
commissie meent dat de voordelen van vrijgeven en nadelen van het verbieden 
Adviescommissie Drugsbeleid 43

daarboven. Momenteel wordt niet of slechts zelden vervolging ingesteld als een te 
grote voorraad wordt aangetroffen (of uit de transacties afgeleid). Overwogen kan 
worden, nu de commissie meent dat de strafrechtelijke handhaving aanscherping 
verdient, de regels over de maximum hoeveelheid zodanig bij te stellen dat de 
driehoek daarin ruimte tot manoeuvreren heeft.
Omdat de aanvoer van cannabis naar de coffeeshop illegaal is, staan de eigenaar 
en de medewerkers in beginsel onder dreiging van strafrechtelijke vervolging als 
ze cannabis ophalen en naar de shop brengen. De ‘tussendeurvariant’ houdt in dat 
bepaald wordt dat deze mensen gevrijwaard blijven van strafvervolging indien het 
evident is dat zij handelen binnen de gestelde voorwaarden voor het functioneren 
van de shop en slechts met het doel om binnen die grenzen de coffeeshop te laten 
functioneren. Dit sluit aan op de bestaande praktijk – maar ook hier geldt dat expli-
citering geboden is mede in het kader van sterkere inzet van het strafrecht.
De commissie acht het zeer raadzaam dat coffeeshops (weer) kleinschalige voor-
zieningen worden/blijven. Het is duidelijk dat het ontstaan van zeer grote shops, 
of zelfs ‘megacoffeeshops’, al snel problematisch uitwerkt (zie Terneuzen). Echter, 
de commissie acht het een taak van de lokale/regionale driehoek om een optimale 
balans te vinden tussen omvang van de shops en hun aantal en spreiding. Soms zal 
dat tot minder coffeeshops leiden, soms ook tot meer.
Geen doorontwikkeling naar achterdeurregeling zonder meer 
(van II naar III)
Van verschillende kanten is de mogelijkheid geopperd om vanuit de bestaande 
situatie (variant II) te komen tot regulering van de aanvoer en daarmee ook van de 
daaraan ten grondslag liggende cannabisproductie (variant III). Hiermee zou meer 
greep worden verkregen op de productiemarkt, die in Zuidoost Brabant maar ook 
elders massale en moeilijk beheersbare vormen heeft aangenomen. Er zou dan een 
helder onderscheid zijn tussen enerzijds gedoogde en gereguleerde teelt voor de 
eveneens gedoogde en gereguleerde coffeeshops, en anderzijds de cannabisteelt 
die voor de illegale markt in binnen- en buitenland is bestemd en moet worden 
bestreden. 
De commissie wijst een ontwikkeling van deze optie onder de huidige omstandig-
heden af. Coffeeshophouders zouden een grote klandizie (want geen inperking 
aan aantal bezoeken of aard van de bezoekers, onder wie ook buitenlanders) 
moeten bedienen vanuit een voorraad hopelijk aangeleverd door bonafide telers, 
opererend op een productiemarkt die door de georganiseerde criminaliteit wordt 
beheerst. Uit dergelijke grote en complexe bedrijfsprocessen laat de georganiseer-
de criminaliteit zich niet gemakkelijk verdrijven. Dit is niet of slechts met een zeer 
grote inspanning te handhaven, hetgeen gegeven de problematische stand van 
zaken op dat punt een erg groot risico vormt.
Adviescommissie Drugsbeleid 45

Genoemde mogelijkheden voor meer besloten coffeeshops zullen de problemen in 
de grensstreken doen verminderen. Regulering om het besloten karakter te verwe-
zenlijken vraagt om extra handhaving. Welke betekenis dit heeft voor de drugspro-
ductiemarkt is niet evident. Als het voor buitenlanders minder interessant wordt 
om naar ons land te komen omdat ze de coffeeshops niet meer kunnen bezoeken, 
kan dit de illegale interne markt afzwakken. Maar dan moet het beleid helder en 
strikt zijn: halfslachtige regulering zou wel eens tot meer illegale productie en han-
del kunnen leiden voor de Nederlandse markt. Het overgrote deel van productie en 
handel is intussen echter gericht op export. Daarin speelt de coffeeshop geen rol. 
Besloten coffeeshop met achterdeurregeling (model V)
Alleen bij een besloten coffeeshop, met controle op de gebruikers, is het naar de 
mening van de commissie voorstelbaar dat er ruimte is voor regulering van de aan-
voer en de daarvoor benodigde teelt. Zo’n stap is naar het oordeel van de commis-
sie uitsluitend denkbaar als het aangeduide clubmodel met een scherp afgebakend 
en redelijk stabiel ledenbestand succesvol blijkt te kunnen worden ingevoerd en 
gehandhaafd. In model V zou men voor ieder lid de kweek van enkele planten voor 
eigen gebruik aan de club kunnen verbinden, die een dergelijke kweek in eigen 
beheer verzorgt en in eigen land. Dit model verbindt als het ware de voor- en ach-
terdeur van de shop. In dit model is dan geen ruimte voor aanbod van buitenlandse 
cannabis.
 
Het belang hiervan is dat daarmee één van de spanningen in het huidige coffee-
shopbeleid, te weten de mogelijkheid tot verkoop maar het verbod op productie en 
distributie, gedeeltelijk opgeheven wordt. Door hiermee kleinschalig te experi-
menteren, kan worden bezien of dit (gegeven de huidige ontwikkelingen op de 
markt nog) realistisch is in termen van handhaafbaarheid en eventuele ongewenste 
neveneffecten. Een dergelijk experiment biedt de mogelijkheid te bezien of de 
idee van de coffeeshop voor de lokale markt, voorzien vanuit kleinschalige kweek, 
levensvatbaar is. 
De ervaringen die aldus experimenteel worden opgedaan kunnen, indien op inter-
nationaal niveau zich ontwikkelingen voordoen die dit mogelijk of zelfs wenselijk 
maken, meer in den brede regulering van de cannabisteelt leiden dienen (hetgeen 
doorontwikkeling van V naar III zou betekenen).
De commissie beveelt aan de mogelijkheid van de coffeeshopclub met achterdeur-
regeling nader uit te werken, zodat zichtbaar wordt onder welke juridische voor-
waarden dat zou kunnen en hoe de organisatie van de kweek en de consumptie 
alsmede het toezicht daarop kan plaatsvinden. Indien dat niet op onoverkomelijke 
fundamentele en praktische problemen stuit, zal dit in een of enkele experimenten 
beproefd kunnen worden, met uiteraard ook hierbij wetenschappelijke evaluatie.
Adviescommissie Drugsbeleid 47

Uitgangspunt hierbij vormde de wens om de gunstige kanten van de coffeeshops 
te behouden, en de ongunstige tegen te gaan, waarbij lokale differentiatie voor 
maatwerk kan zorgen. Maar ook als deze lijn wordt gevolgd, zal dit slechts een 
bescheiden invloed hebben op de productie en handel in cannabis die het niveau 
van de coffeeshop al lang ontstegen zijn. Dit zal in het navolgende hoofdstuk nader 
aan de orde komen.
Adviescommissie Drugsbeleid 49

Naast de twee bijzondere thema’s jeugd en coffeeshops, heeft de commissie 
gekeken naar het drugsbeleid als geheel, ook omdat haar is gevraagd aandacht aan 
de volgende onderdelen te geven: preventie en hulpverlening, de functie van de 
lijsten van de Opiumwet, het tegengaan van de productie en handel in drugs. De 
commissie zal niet in detail op al deze onderwerpen ingaan, maar wil deze juist in 
samenhang bezien. 
5.1 Op zoek naar samenhang: een ‘dynamisch drugs-
beleid’ 
De gewenste samenhang kan begripsmatig aangebracht worden door de concepten 
van het dynamische drugsbeleid, zoals dat in het bijzonder door Caulkins van de 
RAND Corporation is beschreven. De centrale gedachte is – zie de onderstaande 
figuur - dat drugsgebruik als een golf opkomt en na kortere of langere tijd weer ver-
dwijnt. Het lijkt daarmee op een epidemie, zoals we die ook kennen van bijvoor-
beeld griep. Een middel komt voorhanden, kent een zekere verspreiding in kleine 
kring en, als het een omslagpunt overschrijdt volgt een snelle verspreiding (via een 
zich versterkend terugkoppelingmechanisme) waarin mensen elkaar navolgen, 
vaak geholpen door prijsdalingen doordat de productie en handel zich vesti-
gen). Na een stijging tot een zeker verzadigingspunt volgt een periode waarin de 
negatieve kanten meer gaan opvallen, zoals gevallen van overdoses, het optreden 
van verslaving en criminaliteit. De populariteit van het middel komt onder druk te 
staan, mogelijk ook als gevolg van interventies: in een negatieve terugkoppeling 
daalt enerzijds het gebruik en resteert anderzijds een harde kern van probleemge-
bruikers.
Fase 1. Fase 2. Fase 3.
Verspreiding Stabilisering Daling
gebruik gebruik gebruik
Drugepidemie
of drugsmode
Toename problemen
Hype: doo snel uit
omslagpunt
(verslaving)
want komt niet boven
het omslagpunt
tijd
Een dergelijke ontwikkeling is goed te zien bij het heroïnegebruik dat sterk 
groeide, maar waarin heroïne zich allengs ontwikkelde tot een ‘loser drug’. Wel 
resteert er een groep van enkele tienduizenden harddrugverslaafden die langdurig 
hulp nodig hebben. De situatie bij cannabis is niet helemaal helder en verschilt 
tussen landen. In de VS bijvoorbeeld vertoonde het gebruik een piek in de hippieja-
Adviescommissie Drugsbeleid 51

De commissie is gevraagd te bezien of er reden is de plaatsing van drugs op lijst I of 
II te heroverwegen. De commissie heeft zich naar aanleiding van die vraag in meer 
fundamenteel afgevraagd of de huidige systematiek van de beide lijsten nog wel 
voldoet. Zij ziet een aantal knelpunten.
Actualiteit en geloofwaardigheid
De vraag is of de plaats van de diverse middelen op de lijsten nog wel overeenkomt 
met de actuele kennis over de schadelijkheid van die middelen voor de volksge-
zondheid. Sinds 1976 is meer bekend geworden over de risico’s op korte en lange 
termijn, voor fysiek en psychisch welbevinden, voor sociaal functioneren en voor 
de samenleving, ook ten opzichte van middelen zoals alcohol en tabak die niet on-
der de Opiumwet vallen. Zou men, met de kennis van nu, opnieuw de lijsten gaan 
maken, dan zouden diverse middelen waarschijnlijk een andere plaats krijgen dan 
nu het geval is, of zelfs geheel niet onder de Opiumwet vallen. Inzichten verdiepen 
zich immers, en middelen veranderen van aard (de nederwiet die nu op de markt 
is verschilt sterk van die uit de jaren ‘70 en ‘80). Dergelijke veranderingen werken 
echter niet door in verschuivingen van middelen van de ene lijst naar de andere, of 
het schrappen van stoffen van beide lijsten. 
Dit nalaten van actualisering van de lijsten kan ook zijn beïnvloed door de politieke 
wens om een signaal af te geven over schadelijkheid, bijvoorbeeld na een incident. 
Dat speelde recent rond middelen als cannabis, ecstasy en paddenstoelen, zowel 
in ons land als in het Verenigd Koninkrijk. Het is politiek begrijpelijk dat men in 
actuele kwesties wil vermijden een verkeerd beeld te laten ontstaan over de risico’s 
die aan bepaalde drugs zijn verbonden. Het systematisch toegeven aan die neiging 
kan echter leiden tot een ondermijning van de geloofwaardigheid en daarmee aan 
de bruikbaarheid van de indeling. 
Soms kan een onevenwichtigheid niet worden vermeden, wanneer Nederland vol-
gens EU- of andere internationale wetgeving verplicht is bepaalde middelen onder 
de werking van de Opiumwet te brengen, ook al wordt een middel niet of nauwe-
lijks op de Nederlandse markt gesignaleerd en is de bewijsvoering gebrekkig.
Schemergebied drugs en geneesmiddelen
Het regiem van de Opiumwet verschilt sterk van de systematiek voor geneesmid-
delen. Dit verschil kan knelpunten opleveren omdat er geneesmiddelen op de 
markt zijn en komen die oneigenlijk gebruikt kunnen worden voor recreatieve of 
prestatieverhogende doeleinden. Dit geldt bijvoorbeeld voor bepaalde opiaten, 
amfetaminederivaten, narcose- en kalmeringsmiddelen en (andere) middelen die 
in gebruik zijn in de psychiatrie en de psychologische hulpverlening. De grens tus-
sen het eigenlijk en oneigenlijk gebruik van geneesmiddelen is soms smal, en dat 
maakt het voeren van een duidelijk drugsbeleid hier lastig. Smalle grenzen bestaan 
Adviescommissie Drugsbeleid 53

De convergentie in de resultaten van deze twee los van elkaar verrichte onder-
zoeken brengt de commissie tot de slotsom dat het schadelijkheidscriterium niet 
beperkt moet worden tot het toxicologisch risico, en dat middelen in samenhang 
met elkaar moeten worden beoordeeld, willen de lijsten consistentie vertonen. Het 
is niet goed om een zich nieuw aandienend middel, waarover nog weinig bekend 
is, uit voorzorg meteen onder de werking van de Opiumwet te brengen, ook al om-
dat – zoals in het voorgaande werd geconstateerd - een dergelijke beslissing vrijwel 
nooit ongedaan gemaakt wordt. Dit is wellicht onvermijdelijk als sprake is van een 
zich nieuw aandienende drug, waarvan de risico’s nog niet goed zichtbaar zijn. 
Later in het dynamische proces van druggebruik vallen de risico’s beter te beoorde-
len, op grond van de beschikbaarheid van meer en hardere gegevens.
In dat verband is van belang dat het Coördinatiepunt Assessment en Monitoring nieuwe 
drugs (CAM), dat tot taak heeft om drugs aan een multidisciplinaire risicobeoorde-
ling te onderwerpen, een beoordelingsmodel met vier dimensies hanteert. Naast 
de risico’s voor de individuele en de volksgezondheid zijn dat aspecten van open-
bare orde en veiligheid en criminele betrokkenheid. Dit model, dat recent ook is 
gehanteerd voor de beoordeling van cannabis, kan een aanzet vormen voor een 
breder beoordelingskader, waarmee een middel na enige tijd kan worden herbe-
oordeeld, als de feitelijke risico’s beter zichtbaar zijn. Dat kan leiden tot een andere 
beslissing over plaatsing (op een van beide lijsten) van de Opiumwet.
Eén lijst?
De indeling in Lijst I en II van de Opiumwet suggereert - ten onrechte, want daar zijn 
de lijsten in eerste instantie niet voor bedoeld – dat er reden is om stelselmatig cri-
mineel handelen in sodft rugs principieel anders te beoordelen dan die in harddrugs. 
Het forse verschil in strafregiems veronderstelt dat het eerste minder erg is dan het 
tweede. In de praktijk blijken productie en handel een dergelijk onderscheid niet toe 
te staan: georganiseerde misdaadgroepen bewegen zich gemakkelijk van het terrein 
van de middelen van lijst I (bijv. cocaïnehandel) naar dat van lijst II (cannabisteelt). 
De commissie pleit ervoor dit onderscheid te laten vervallen en nog slechts één lijst 
van verboden middelen te hanteren. Dat heeft ook tot voordeel dat het verschil 
vervalt in de mate waarin voorbereidingshandelingen strafbaar zijn.
Een overgang naar één lijst, beter te onderbouwen dan de huidige, laat onverlet dat 
het openbaar ministerie in richtlijnen voor nuances in de praktijk van straftoeme-
ting kan zorgen (zoals het dat nu al doet ter nadere invulling van de Opiumwet). 
In welke mate en op welke wijze een specifieke drug met prioriteit strafrechtelijk 
moet worden aangepakt, hoort minder te worden bepaald door de plaats die het 
op een lijst kreeg maar meer door de fase waarin die drug zich in zijn epidemische 
cyclus bevindt. Op die wijze kan de vraag niet op wetgevingsniveau maar in de 
praktijk beter worden geadresseerd. 
Mogelijk zou wel binnen die ene lijst een hiërarchie aangebracht kunnen worden 
Adviescommissie Drugsbeleid 55

en straf ), wat de boodschap en de geloofwaardigheid niet ten goede komt. De 
commissie meent dat hier niet een strenge of juist terughoudende benadering de 
voorkeur heeft, maar dat een gecoördineerde aanpak gebaseerd op het denkmodel 
van het dynamisch drugsbeleid nodig is. Soms vereist dit een harde benadering, 
soms is een meer ontspannen houding aangewezen. Deze aanpak zal in het beleid 
van gezagsdriehoek, aangevuld met inbreng vanuit de lokale gezondheidszorg, 
bepaald moeten worden.
Aanpak drugsgerelateerde verwervingscriminaliteit
In de cyclus van heroïnegebruik, die in de jaren 70 opkwam en nu al geruime tijd 
over zijn hoogtepunt heen is, is pas na vele jaren echt structureel gereageerd op de 
verslaafden die voor veel verwervingscriminaliteit en overlast zorgden. De mede 
door het cellentekort eenzijdig op harm-reduction gerichte benadering heeft 
inmiddels plaats gemaakt voor een veel steviger aanpak waarin strafrecht en hulp-
verlening aan elkaar zijn verbonden, met dwangmaatregelen als de Strafrechtelijke 
Opvang van Verslaafden (SOV) en later de plaatsing in een Inrichting voor Stelsel-
matige Daders (ISD), naast programma’s als medische behandeling met heroïne. 
Maar ook, als niets helpt, met maatregelen tot langdurig verblijf in het kader van 
de BOPZ (Bijzondere Opnemingen Psychiatrische Zorg). Achteraf bezien was een 
dergelijke aanpak op een eerder moment functioneel geweest hetgeen ons leert 
dat wanneer druggebruik en alcoholconsumptie gepaard gaan met criminaliteit 
hier niet vergoelijkend maar zo nodig met forse maatregelen tegen opgetreden 
behoort te worden. 
Individuen moeten ervan doordrongen zijn dat, als men middelen gebruikt (dit 
geldt naast drugs ook voor alcohol en medicijnen), dit een gevaar voor anderen 
kan opleveren. Dit moet gebruikers tot extra voorzichtigheid nopen – voorlichting 
moet duidelijk maken dat deze verantwoordelijkheid zwaar weegt. Het begaan van 
delicten onder invloed van alcohol of drugs (medicijnen) geldt als een verzwarende 
omstandigheid omdat men behoort te weten dat dit gebruik verhoogde risico’s met 
zich meebrengt. 
5.4 Verslavingszorg
De verslavingszorg in ons land heeft een sterke ontwikkeling in oriëntatie doorge-
maakt, van welzijnswerk naar gezondheidszorg met als oogmerk zowel zorg (care) 
als genezing (cure). Omdat verslaving zich hardnekkig vastzet in lichaam en geest 
is het bereiken van forse verbetering moeilijk te realiseren. De marges van de hulp-
verlening zijn daardoor smal. De commissie heeft de indruk dat de verslavingszorg 
de ruimte binnen deze marges goed benut, in elk geval waar het gaat om volwas-
senen. Duidelijk is dat in de sector een professionalisering tot stand is gekomen, 
mede door de implementatie van protocollen via het programma ‘Resultaten 
Adviescommissie Drugsbeleid 57

het vervolgens kan gebeuren dat zij voor een vervolgbehandeling op een interne 
wachtlijst geplaatst worden die tot een jaar kan oplopen.
In het verlengde van het voorgaande blijkt de beleidsmatige samenwerking binnen 
en tussen instellingen voor verslavingszorg en met andere voorzieningen (justitie, 
gemeenten, zorgkantoren, politie, arbeidsorganisaties) nog steeds problematisch 
te zijn. Dit komt door ‘kokerdenken’. Behandeling hoort bemoeizorg te omvat-
ten, met één therapeut als aanspreekpunt voor allen. De behandeling moet dus 
multi-dimensioneel zijn. Financieringsstromen moeten niet voor versterking maar 
voor het afbreken van schotten tussen zorgsectoren zorgen. De commissie vindt 
het ongewenst dat ministeries (VWS, Jeugd en Gezin, Justitie) en andere overheden 
hun eigen beleid voeren voor bijvoorbeeld erkenning, planning en financiering 
van behandelvormen en instellingen. 
De commissie volstaat hier met het aangeven van enige belangrijke problemen 
en mogelijke oplossingrichtingen. Zeker waar de commissie het belang van een 
geïntegreerde probleemaanpak bij jongeren heeft bepleit (hoofdstuk 3), zijn lacu-
nes in de behandeling van jeugdigen met o.a. verslavingsproblemen zo nodig met 
enige justitiële drang, ernstig te nemen. De commissie ziet, gezien de korte tijd die 
beschikbaar was voor haar werkzaamheden, geen kans mogelijke remedies uit te 
werken en te toetsen.
5.5 Aanpak illegale markt
Indien er een zekere vraag is naar bepaalde drugs, staat daar een illegale markt 
tegenover waarmee die drugs worden aangevoerd. De commissie is gevraagd te 
bezien wat ervoor nodig is om Nederland minder een productie-, doorvoer- en 
distributieland te maken van XTC, cannabis en cocaïne. 
Marktbenadering 
In de optiek van het dynamisch drugsbeleid is in de fase dat zich een nieuwe scha-
delijke drug aandient op een illegale markt, deze markt nog niet uitgekristalliseerd. 
In deze eerste fase gaat het erom gebruikers te ontmoedigen en de beschikbaarheid 
(toegankelijkheid/prijs) zodanig te maken dat gebruik minder aantrekkelijk wordt. 
Hier past een assertieve benadering om de verspreiding gering te houden met het 
oog op beperking van langdurige schade, waarbij weinig ruimte is voor signalen 
van de overheid die als een goedkeuren of een gedogen kunnen worden begrepen. 
Heeft zich eenmaal een bepaald niveau van druggebruik gevestigd, dan is het 
moeilijk om de aanvoer van drugs zodanig te beïnvloeden dat daarmee de vraag 
substantieel wordt gereduceerd. Bij legale producten kan prijsverhoging de vraag 
beïnvloeden, zoals bij alcohol en tabak. Dit zal bij drugs niet anders zijn. Toch is 
Adviescommissie Drugsbeleid 59

tegenprestatie dat de oogst aan de betreffende growshop wordt geleverd. De com-
missie is van mening dat deze functie van de growshops teruggedrongen moet 
worden, en dat zij, net als de coffeeshops, alleen toegestaan mogen worden met 
vergunning van en toezicht door de lokale overheid. De commissie begrijpt dat de 
minister van Justitie inmiddels werkt aan een wetsvoorstel met betrekking tot de 
positie van de growshops.
Begin 2008 is het Programma Aanpak Georganiseerde Hennepteelt opgezet. Daarmee wordt de focus nadrukkelijk gelegd 
op de criminele organisaties achter de bedrijfsmatige hennepteelt. Aanleiding was de gewelddadige criminaliteit 
(geweld), de enorme winsten (financiële criminaliteit) en de verwevenheid tussen de onder- en bovenwereld (maat -
schappelijke integriteitrisico’s). Doel is om niet alleen om individuele daders aan te pakken en criminele organisaties 
te ontmantelen, maar vooral ook de onderliggende gelegenheidsstructuren af te breken. 
Het programma is onderdeel van de versterking van de aanpak georganiseerde misdaad zoals voorzien in het Beleids-
programma van de regering. Uitgangspunt daarbij is dat een effectieve bestrijding van de georganiseerde misdaad 
meer vraagt dan alleen strafrechtelijke opsporing en vervolging, maar een gezamenlijk optrekken van gemeentes, 
de belastingdienst, politie en justitie in het delen van informatie en het op elkaar afgestemd ondernemen van actie.
(zie www.justitie.nl)
De commissie meent dat de aanpak van de georganiseerde misdaad nog onvol-
doende is. Waar de misdaad zich op illegale markten organiseert en professio-
naliseert, kan de overheid niet achterblijven met een onvoldoende coherente 
benadering. Het is een goede ontwikkeling dat, waar vroeger eenzijdig achter kilo’s 
en kerels werd gerend (inbeslagneming en arrestaties), de laatste jaren een bewe-
ging op gang is gekomen die als een meer doordachte, ‘programmatische aanpak’ 
getypeerd kan worden. Daarin worden strafrechtelijke, bestuurlijke en fiscale 
maatregelen aan elkaar verbonden opdat systematisch belemmeringen worden 
opgeworpen voor juist de georganiseerde misdaad. 
Een dergelijke aanpak is voor het eerst beproefd op het terrein van de mensenhan-
del (de zaak ‘Sneep’) en vindt nu ook toepassing bij de georganiseerde cannabis-
teelt. Daarbij wordt samengewerkt met bijvoorbeeld energie- en verzekeringsmaat-
schappijen. Deze aanpak kan, mits consequent en voldoende ondersteund ingezet, 
meer dan tot nu toe leiden tot aanmerkelijke vermindering van die teelt en de 
daaraan verbonden verschijnselen van geweld, corruptie en machtsvorming door 
investering van misdaadgeld.
 
De commissie acht de ontwikkeling van een samenhangende benadering van de 
georganiseerde (drugs)misdaad noodzakelijk. Vastgesteld moet echter worden, dat 
deze nog in het beginstadium staat van haar ontwikkeling: het is nog meer een be-
lofte dan feit. Zo is nu alleen nog sprake van ‘proeftuinen’ die nog in de reguliere 
taakuitvoering vertaald moeten worden.
Adviescommissie Drugsbeleid 61

rend zijn en ankerpunten geven, maar geen enkel beleidsterrein kan ‘het primaat’ 
claimen. De commissie is niet zozeer geïnteresseerd in discussies over het primaat, 
maar in een adequate oplossing van de onderhanden problemen. De commis-
sie meent in dat verband dat op lokaal/regionaal niveau de gezagsdriehoek van 
bestuur, OM en politie ter terzake aangevuld dient te worden met inbreng uit de 
gemeentelijke gezondheidsdienst.
Landelijk is meer nodig
De commissie heeft vastgesteld dat sinds de drugsnota van 1995 er wel enig maar 
geen afdoende onderhoud is gepleegd aan het drugsbeleid. Ondanks periodiek ver-
schijnende onderzoeken en monitorrapporten, is er te weinig zicht op met name 
productie en handel – vooral de justitiële en politionele invalshoek is zwak vorm 
gegeven. Mede gegeven de noodzaak om niet een statisch maar een dynamisch 
drugsbeleid te voeren, en gezien ook de complexiteit en veelheid van ontwikkelin-
gen op dit terrein, is een dergelijke mate van ‘beleidsverwaarlozing’ niet aanvaard-
baar. 
De commissie heeft vele signalen opgepikt van gebrekkige samenwerking tussen 
beleidsinstanties: de indruk ontstaat soms van een aantal van elkaar gescheiden 
beleidsregiems die relatief los van elkaar en zonder echte verbinding en overleg 
met elkaar opereren: er was teveel sprake van onverschilligheid waar actie en over-
leg niet hadden misstaan. De ministeries van Justitie en VWS voeren bijvoorbeeld 
een eigen onderzoeksbeleid (via WODC en ZonMw), terwijl een gezamenlijk kader 
efficiënter, effectiever en objectiever kan zijn. Het is belangrijk dat er een instituut 
als de Nationale Drug Monitor (NDM) bestaat, doch dit heeft niet kunnen voor-
komen dat er weinig zicht kwam op de feitelijke ontwikkelingen achter de cijfers, 
zoals ten aanzien van de coffeeshops of de georganiseerde drugsmisdaad.
Drugsautoriteit
De commissie heeft geconstateerd dat er veel te doen staat om op wezenlijke 
onderdelen het drugsbeleid aan te passen aan de veranderde omstandigheden, en 
om het beleid gevoelig en responsief te maken voor de dynamiek die het drugsveld 
eigen is. Ze meent dat daarin niet kan worden vertrouwd op het vermogen tot 
beleidsontwikkeling en beleidsleren in de bestaande configuratie met een verko-
kerde spreiding van drugsbeleid over diverse ministeries (niet alleen VWS, Justitie 
en Binnenlandse Zaken, maar ook Onderwijs, Buitenlandse Zaken, enzovoort). 
De commissie beveelt aan om de coördinatie en de sturing neer te leggen bij een 
(bijvoorbeeld uit de bestaande ambtelijke staven gevormde) autoriteit die met 
gezag en controle het drugsbeleid vorm kan geven en waar nodig over budgetten 
kan beslissen. Zulk een functie kan eventueel tijdelijk zijn om het beleid te ontwik-
kelen volgens de lijnen die de commissie als noodzakelijk ziet, maar het ligt, ook 
omwille van het belang van een internationale afstemming, meer voor de hand 
Adviescommissie Drugsbeleid 63

Adviescommissie Drugsbeleid 65

De commissie heeft zich gebogen over de vraag welke onderdelen van het Neder-
landse drugsbeleid aanpassing behoeven om dat beleid voldoende toekomstbe-
stendig te maken. Ze heeft kennis genomen van de nieuwe feiten over het gebruik 
van drugs en de werking van de illegale drugsmarkten. Zij heeft een groot aantal 
wetenschappelijke studies bestudeerd, gesproken met betrokken experts uit weten-
schap, zorg, bestuur en politie en notities ontvangen van diverse organisaties. Op 
basis hiervan komt de commissie tot de conclusie dat het drugsbeleid op verschil-
lende onderdelen aangescherpt dient te worden, nieuwe accenten zijn dringend 
nodig. In de afgelopen tien tot vijftien jaar zijn er nieuwe wetenschappelijke in-
zichten ontstaan en hebben zich maatschappelijke veranderingen voorgedaan die 
onvoldoende tot beleidsaanpassingen hebben geleid. De huidige situatie vraagt 
om een doortastende aanpak van overheidswege op landelijk niveau, in verbinding 
met de lokale overheden en met maatschappelijke instellingen zoals de scholen. 
De commissie ziet vier onderdelen die met voorrang aangepakt moeten worden.
[1] Terugdringen van het drug- en alcoholgebruik door (jonge) 
minderjarigen
In Nederland lijkt sprake van een cultuur waarin het gebruik van alcohol en drugs 
op jonge leeftijd met een zekere welwillendheid wordt aangekeken, althans niet 
sterk wordt afgekeurd en ontmoedigd. Er zijn echter zodanige aanwijzingen dat 
jong en frequent gebruik van dergelijke middelen schadelijk uitwerkt op zowel de 
geestelijke als de sociale ontwikkeling van jongeren, dat actie daartegen geboden 
is. De commissie vindt het belangrijk dat de samenleving zich concentreert op 
de ontmoediging van middelengebruik door minderjarigen met een gewichtige 
morele opdracht voor ouders en scholen om dit een stevige plaats te geven in de 
opvoeding van jongeren.
Hierbij is het nodig dat er een heldere boodschap wordt afgegeven, dat het gebruik 
van alcohol en drugs onder de 18 jaar ‘niet normaal is’. Ter ondersteuning daarvan 
pleit de commissie ook voor een leeftijdsgrens van 18 jaar voor de verkoop van 
alcohol. Dan is een leeftijd bereikt waarop jongeren geacht moeten worden met 
(een dan hopelijk goed bewaard en over de schadelijke aspecten adequaat geïnfor-
meerd) verstand de eigen persoonlijke keuzes te kunnen maken.
Voorts ziet de commissie de noodzaak om het beleid ten aanzien van jongeren die 
dreigen te vervallen tot een patroon van alcohol- en middelengebruik steviger aan 
te zetten. Deze benadering van geïndiceerde preventie omvat signalering van en 
maatgericht ingrijpen bij jeugdig probleemgedrag. Omdat vaak sprake is van een 
combinatie van middelengebruik en andere problematiek, zal een eenzijdig op 
drugs gerichte aanpak niet effectief zijn. De aanpak zal daarom meeromvattend 
moeten zijn, benaderd vanuit een breder hulpverleningsaanbod. Dit blijkt lastig te 
verwezenlijken. Het aanbod zal laagdrempelig moeten zijn, gebaseerd op vlotte, 
multidimensionele samenwerking tussen onderwijs, welzijn en zorg, met inter-
Adviescommissie Drugsbeleid 67

van de ecstasy en van cocaïne, maar ook met andere vormen van georganiseerde 
misdaad. Dit leidde tot een toename van geweldsgebruik en van machtsvorming 
via investeringen in de bovenwereld. De overheid kan het zich niet veroorloven 
ongeorganiseerd te reageren op professioneel georganiseerde criminele samen-
werkingsverbanden. Er zijn hier belangrijke achterstanden in te halen. 
De commissie constateert dat er in de bestrijding van de georganiseerde misdaad 
een positieve beweging op gang is gekomen doordat meer en meer over wordt ge-
gaan tot een meer samenhangende benadering (‘programmatische aanpak’). Deze 
is vooral gericht op het structureel opwerpen van belemmeringen tegen de grotere 
georganiseerde misdaad. De commissie stelt echter vast dat deze ontwikkeling zich 
nog in een pioniersstadium bevindt en dat er nog veel moet gebeuren om dit tot 
een volwassen aanpak te laten uitgroeien. Voorts meent de commissie dat een sec-
torale aanpak (van georganiseerde cannabisteelt) zich wel noodzakelijkerwijs moet 
gaan uitbreiden tot de aanpak van de zwaarste georganiseerde misdaadverbanden 
in den brede: pas met een stelselmatig daarop gerichte en intelligente aanpak kun-
nen de dreigingen die daarvan uitgaan bedwongen worden.
[4] Meer bestuurlijke kracht en lerend vermogen organiseren
De commissie is ervan overtuigd dat een dynamisch drugsbeleid een geïntegreerd 
beleid moet zijn, waarin de invalshoeken van gezondheidszorg, criminaliteitsbe-
strijding en het tegengaan van overlast elkaar aanvullen, maar waarbij geen enkel 
ministerie ‘het primaat’ kan claimen. De commissie heeft vastgesteld dat sinds de 
drugsnota van 1995 er wel enig maar niet voldoende onderhoud is gepleegd aan het 
drugsbeleid. Zij heeft bovendien vele signalen gekregen van gebrekkige samenwer-
king tussen beleidsinstanties op grond waarvan zij constateert dat een verkokerde 
spreiding is ontstaan over diverse ministeries en instanties.
De constatering, evenals de diagnose dat de komende jaren lokaal, nationaal én 
internationaal veel te doen staat om het drugsbeleid op belangrijke onderdelen 
aan te passen, voert tot de aanbeveling om een aparte landelijke voorziening in 
te zetten om het drugsbeleid weer op niveau te brengen (en te houden). Hoe een 
dergelijke voorziening er uit moet zien, laat de commissie in het midden: het 
gaat om een ‘drugsautoriteit’ die dicht tegen de politieke verantwoordelijkheid is 
gepositioneerd met een verbindende, bevorderende en bewakende rol ten behoeve 
van de ontwikkeling van het drugsbeleid. De bedoelde voorziening kan eventueel 
tijdelijk zijn om het beleid te ontwikkelen volgens de lijnen die de commissie als 
noodzakelijk ziet, maar het ligt, ook omwille van het belang van een internationale 
afstemming, meer voor de hand die een permanente plaats te geven en te voorzien 
van een duidelijke politiek gedragen aansturing.
Adviescommissie Drugsbeleid 69

De Minister van Volksgezondheid, Welzijn en Sport, de Minister van Justitie en de 
Minister van Binnenlandse Zaken en Koninkrijksrelaties; handelende in overeen-
stemming met het gevoelen van de ministerraad;
Gelet op artikel 6, eerste lid, van de Kaderwet adviescolleges;
Besluiten:
Artikel 1 Er is een Adviescommissie Drugsbeleid, hierna te noemen: de Commis-
sie.
Artikel 2 De commissie heeft tot taak de minister van Volksgezondheid, Welzijn en 
Sport, de minister van Justitie en de minister van Binnenlandse Zaken en Konink-
rijksrelaties, mede rekening houdend met de door het Trimbos Instituut en het 
Wetenschappelijk Onderzoek- en Documentatie Centrum uit te voeren evaluatie, 
mede gezien de internationale en verdragsrechtelijke kaders, te adviseren of een 
herijking van (onderdelen van) het Nederlandse drugsbeleid aangewezen is en op 
basis van de gevormde inzichten in de vorm van scenario’s aanbevelingen te doen 
aan de Nederlandse regering voor een vanuit breed sociaal-maatschappelijk, natio-
naal en internationaal perspectief toekomstbestendig Nederlands drugsbeleid.
Artikel 3 De commissie bestaat uit de volgende leden:
- Prof. dr. W.B.H.J. van de Donk, voorzitter van de Wetenschappelijke Raad voor 
het Regeringsbeleid (tevens voorzitter van de commissie);
- P. Boekhoud, voorzitter van het College van Bestuur van het Albeda College te 
Rotterdam;
- Prof. dr. W. van den Brink, hoogleraar Verslavingszorg Academisch Medisch 
Centrum Universiteit van Amsterdam;
- Prof. dr. C. Fijnaut, hoogleraar rechtsvergelijking aan de Universiteit van Tilburg
- Mw. mr. S.J.E. Horstink-von Meyenfeldt, Staatsraad i.b.d.;
- Mw. prof. dr. D. van de Mheen, bijzonder hoogleraar Verslavingsonderzoek aan 
het Erasmus Medisch Centrum Rotterdam;
- Dr. H.G.M. Rigter, oud-hoogleraar; hoofdonderzoeker afdeling Maatschappelijke 
Gezondheidszorg, Erasmus Medisch Centrum Rotterdam;
- Mw. A. van Vliet-Kuiper, burgemeester van Amersfoort
Artikel 4
1. De commissie brengt haar advies uit voor 15 juni 2009 aan de minister van 
Volksgezondheid, Welzijn en Sport, de minister van Justitie en de minister van 
Binnenlandse Zaken en Koninkrijksrelaties.
2. Een maand na het uitbrengen van het advies is de commissie opgeheven.
Artikel 5 De archiefbescheiden van de commissie worden na haar opheffing of, zo 
de omstandigheden daartoe eerder aanleiding geven, zoveel eerder, overgebracht 
naar het archief van het ministerie van Volksgezondheid, Welzijn en Sport, met 
Adviescommissie Drugsbeleid 71

perspectief, zoals de invloed van drugs op de schoolcarrières van jongeren, op 
gezinnen of op de levensloop van mensen. De Commissie betrekt hierbij het rap-
port met de evaluatie van het drugsbeleid dat in het voorjaar van 2009 zal worden 
afgerond.
 Meer specifiek wordt de Commissie verzocht bij het formuleren van haar 
advies in elk geval aandacht te besteden aan de volgende aspecten:
1) is er reden om de plaatsing van bepaalde drugs op de lijsten I en II van de Opi-
umwet te heroverwegen?
2) zijn er op het terrein van de verslavingszorg, –preventie en harm-reduction 
verbeteringen aan te brengen?
3) wat is er nodig om Nederland minder een productie- en doorvoer- en distribu-
tieland van respectievelijk ecstasy/cannabis en cocaïne te laten worden?
4) welke specifieke overlast is er als gevolg van teelt, handel en gebruik van drugs 
en hoe kan die effectief worden verminderd?
5) wat zijn de toekomstmogelijkheden voor het coffeeshopbeleid, mede gezien 
de Europese en internationale context?
Ten aanzien van haar advies ten aanzien van de samenstelling van de lijsten I 
en II van de Opiumwet, wordt de commissie verzocht de Cannabisrisicoanalyse 
uitgevoerd door het CAM, en het onderzoek naar de relatieve schadelijkheid van de 
verschillende soorten drugs, inclusief alcohol en tabak, uitgevoerd door het RIVM 
te betrekken.
 Ten aanzien van haar advies met betrekking tot het coffeeshopbeleid 
wordt de Commissie verzocht in de beschouwingen mede te betrekken het rapport 
van Fijnaut en De Ruyver ‘Voor een gezamenlijke beheersing van de drugsgere-
lateerde criminaliteit in de Euregio Maas-Rijn’ en de al enige tijd in Nederland 
gevoerde discussies, waarin enerzijds wordt gepleit voor het (op termijn) volledig 
beëindigen van het coffeeshopbeleid en anderzijds voor een regulering van de 
toevoer van cannabis naar de coffeeshops. Een ex ante beleidsanalyse van beide, 
ten opzichte van het huidige coffeeshopbeleid meer radicale, mogelijke keuzes zou 
bij voorkeur deel moeten uitmaken van het rapport van de Commissie.
 Voor het verkrijgen van de benodigde inzichten en het toetsen van haar 
aanbevelingen is de Commissie gemachtigd om informatie te vergaren en te rade 
te gaan bij het Openbaar Ministerie, de politie, de verslavingszorg en andere des-
kundigen. Daarnaast kan zij, in overleg met de ministeries van Volksgezondheid, 
Welzijn en Sport, van Justitie en van Binnenlandse Zaken en Koninkrijksrelaties, de 
beschikking krijgen over een budget voor het laten verrichten van onderzoek dat 
voor het formuleren van een goed en afgewogen advies noodzakelijk is.
 De Commissie wordt verzocht uiterlijk 15 juni 2009 een rapport op te 
leveren en wordt een maand na het uitbrengen van het advies opgeheven. Als door 
onvoorziene omstandigheden de afronding van het advies niet binnen de gestelde 
termijn kan worden gerealiseerd, kan de instellingstermijn van de Commissie 
éénmaal, voor een periode van twee maanden, verlengd worden, te rekenen vanaf 
15 juli 2009.
Adviescommissie Drugsbeleid 73

- Hr E. Apaire, voorzitter Mission Interministeriëlle de Lutte contre la Drogue en la 
Toxicomanie (MILDT),  Parijs
- Hr J. Beenakker, burgemeester Asten
- Mw K. Bergacker, beleidsmedewerker gemeente Eindhoven
- Hr H. van Berkel, beleidsmedewerker regio politie Brabant Zuid-Oost
- Hr R. Bik, voorzitter Raad van Hoofdcommissarissen
- Hr B. Bieleman, directeur Bureau Intraval
- Mw  A.P.M. van Bolhuis, directeur Ministerie VWS
- Hr  G.W. van der Burg, hoofdofficier van Justitie Den Bosch
- Mw E. Brekelmans, hoofd divisie recherche, regio politie Brabant-Oost
- Hr H.M.F. Bruls, burgemeester Venlo,
- Hr M.J. Cohen, burgemeester Amsterdam
- Hr A. Cohen,  directeur Centre for Human Drug Research LUMC
- Hr M. Daniel, hoofd Taskforce hennepteelt
- Mw R. Donders, burgemeester Geldrop-Mierlo
- Hr C. Dorpmans, preventiewerker Novadic-Kentron
- Hr C. Edwards,  hoofd drugsafdeling, Europese Commissie, Brussel
- Hr V. Everhardt, Trimbos-instituut
- Hr R. van Gijzel, burgemeester Eindhoven
- Hr W. Götz, Hr directeur EMCDDA
- Hr J. de Groot, Ministerie van Financiën
- Hr M. Heijmans, beleidsmedewerker regio politie Brabant Zuid-Oost
- Hr R. Hermanides, directeur Novadic-Kentron
- Mw A. Jorritsma, burgemeester Almere, voorzitter VNG
- Hr M. Josemans, coffeeshophouder Maastricht, voorzitter Vereniging van Offici-
ele Coffeeshophouders Maastricht
- Hr A. Klip, hoogleraar straf(proces)recht en grensoverschrijdende aspecten v.h. 
strafrecht, Universiteit Maastricht
- Mw M.W. van Laar, programmahoofd Nationale Drugmonitor/Focal Point, 
Trimbos-instituut
- Hr G. Leers, burgemeester Maastricht
- Hr J. van Maasakkers, burgemeester Gemert-Bakel
- Hr J. Mikkers, burgemeester Veldhoven
- Hr T. Nabben, criminoloog, Bonger Instituut, Universiteit van Amsterdam
- Hr M. van Nimwegen,  procureur-generaal Den Haag
- Mw M.M.J.van Ooyen, senior wetenschappelijk medewerker, Wetenschappelijk 
Onderzoek- en Documentatie Centrum (WODC), ministerie van Justitie
- Hr W. Panders, coffeeshophouder Bussum, voorzitter Platform Cannabis 
Nederland
- Hr R. Pans, directeur VNG
- Mw A. Penn- te Strake, hoofd Officier van Justitie Maastricht
- Hr J.M.M. Polman,  burgemeester Bergen op Zoom
- Mw A. Roeters, Inspecteur-generaal van de Inspectie van het onderwijs
- Hr W. Rutten, directeur provincie Noord-Brabant
Adviescommissie Drugsbeleid 75

Adviescommissie Drugsbeleid 77

- Academy of medical sciences UK. Report highlights impact of future brain drugs 
on society. Press release 22 May 2008
- ACMD Advisory council on the misuse of drugs. Cannabis: classification and 
public health. UK Home office 2008
- AIHW 2007 national drug strategy household survey – first results. Australian 
institute of health and welfare. Canberra 2008
- Amsterdam J.G.C. e.a. Ranking van drugs. Een vergelijking van de schadelijkheid 
van drugs.  Bilthoven, RIVM-GBO/Amsterdam AMC-AIAR 2009.
- Asser Instituut.  Experimenteren met het gedogen van de teelt van cannabis ten 
behoeve van de bevoorrading van coffeeshops – Internationaal rechtelijke en 
Europees rechtelijke aspecten. T.M.C. Asser Instituut 2005
- Bean, Philip. Drugs and crime. Cullompton: Willan publishing 2008
- Bennet, Trevor, Katy Holloway and David Farrington. The statistical association 
between drug misuse and crime: a meta-analyses. Agression and violent 
behavior 13, 2008, 107-118
- Bieleman, B. en J. Snippe. Coffeeshops en criminaliteit. Justitiële verkenningen, 
32,2006,1,46-60
- Bieleman, B., A. Beelen, R. Nijkamp, E. de Bie. Coffeeshops in Nederland 2007. 
Groningen: Bureau Intraval 2008
- BKA Narcotic drugs. Annual Report 2007 - Abridged Version Bundeskriminalambt 
2008
- Blom, T. Coffeshops, gedoogbeleid en Europa. Justitiële verkenningen, 32, 
2006,1,146-1156
- Botvin, G.J., E. Balker, L. Dusenbury, E.M. Botvin and T. Diaz. Long-term follow-
up results of a randomized drug abuse prevention trial in an white middle-class 
population. Br. J. of Psychiatry 180, 2002, 216-221
- Braithwaite, John. Markets in vice. Oxford University Press 2005
- Braithwaite, Valerie and John Braithwaite. Democratic sentiment and cyclical 
markets in vice. Brit. J. of Criminology, 46, 2006, 1110-1127
- Bruinsma, Gerben and Wim Bernasco. Criminal groups and transnational illegal 
markets. Crim. Law and Social Change, 41, 2004, 79-94
- Bretteville-Jensen, Anne Linne and Liana Jacobi. Climbing the drug staircase : 
a bayesian analysis of the initiation of hard drug use. Bonn: Iza 2008
- Brink, W. van den. Hoe schadelijk zijn softdrugs? Justitiële Verkenningen, 32, 
2006,1,72-88
- Brink, Wim van den. Forum: decriminalization of cannabis. Current Opinion in 
Psychiatry 2008, 21, 122-126
- Brink, W. van den en G.M. Schippers. Verslaving en verslavingszorg. 
Tijdschrift voor Psychiatrie 50,2008,9197
- Bunt, H.G. van de. Hoe stevig zijn de fundamenten van het cannabisbeleid? 
Justitiële Verkenningen, 32, 2006, 10-23
- CAM Risicoschatting cannabis 2008. Coördinatiepunt assessment en monitoring 
nieuwe drugs. Bilthoven 2008
Adviescommissie Drugsbeleid 79

- Fowler, Greg, Stuart Kinner and Leigh Krenske. Containing ecstacy: analytical 
tools for profiling an illegal drug market. National Drug Law Enforcement 
Research Fund, Australia 2007
- Fijnaut, Cyrille en Brice De Ruyver. Voor een gezamenlijke beheersing van de 
drugsgerelateerde criminaliteit in de Euregio Maas-Rijn. Tilburg - Gent, 
14 november 2008
- Fijnaut, Cyrille. Het vermeend verlicht karakter van het Nederlandse drugsbeleid. 
Socialisme en democratie (in productie)
- Gageldonk, A. van. Verslavingszorg aanbod. Rivm.nl
- Gageldonk, André van, Toeine Ketelaars en Margriet van Laar. Hulp bij probleem-
gebruik van drugs. Utrecht Trimbos instituut 2006
- Ganpat e.e. Oneigenlijk medicijngebruik onder Nederlandse jongeren: 
aard en omvang. Rotterdam: IVO 2009.
- Gazzaniga, Kichael S. Smarter on drugs. Scientific American, September 21, 2005
- Grapendaal, M., Ed. Leuw, J.M. Nelen. De economie van het drugsbestaan - 
criminaliteit als expressie van levensstijl en loopbaan. Den Haag: WODC, 
Gouda Quint 1991 
- Greeley, H. a.o. Towards responsible use of cognitive-enhancing drugs by the 
healthy. Nature, Vol 456, dec 2008
- Hibell, Björn, Ulf Guttormsson, Salme Ahlström, Olga Balakireva, Thoroddur 
Bjarnason, Anna Kokkevi, Ludwig Kraus (2009). The 2007 ESPAD Report – 
substance use among students in 35 European countries. (www.espad.org)
- Holloway, Katy, Trevor Bennet amd David Farrington. The effectiveness of crimi-
nal justice and treatment programmes in reducing drug-related crime: 
a systematic review. UK Home office online report 26/05
- Home Office UK Government response to the recommendations made by the 
Advisory Council on the Misuse of Drugs in its report Cannabis: Classification 
and Public Health (UK 2008)
- INCB Report of the International Narcotics Control Board for 2008. NewYork, 
UN 2008
- Keefer, Philip, Norman V. Loayza and Rodrigo R. Soares. The development 
impact of the illegality of drug trade. World Bank 2008
- King, Ryan. The economics of drug selling: a review of the research. 
The sentencing project, Washington DC 2003
- Klip, André. European criminal law – an integrative apporoach. Intersentia 
Antwerpen, 2009, 426-427
- Klip, A.H.. Op weg naar minder opportuniteit? Delict en delinquent, 2009, 
185-196
- KLPD Nederlandse criminaliteit met een georganiseerd karakter 2006-2007. 
KLPD 2007
- KLPD Het groene goud. KLPD 2008
- KLPD Nationaal dreigingsbeeld 2008 Georganiseerde criminaliteit. KLPD 2008
- Laar, Margriet van, Guus Cruts en Ingeborg Keij. Drugsgerelateerde sterfte. 
CBS bevolkingstrends, 2de kwartaal 2003
Adviescommissie Drugsbeleid 81

- Newbury-Birch, Dorothy, Janet Walker, Leah Avery, Fiona Beyer, Nicola Brown, 
Katherine Jackson, Catherine A Lock, Ruth McGovern and Eileen Kaner, Eilish 
Gilvarry, Paul McArdle and Venkateswaran Ramesh, Stephen Stewart. Impact 
of alcohol consumption on young people  - a systematic review of published 
reviews. UK Department for Children, Schools and Families 2009
- Newcombe, Russel. Attitudes to drug policy and drug laws – a review of the 
international evidence. Liverpool John Moore’s university 2004
- NIDA A progress report on marijuana research and dissemination eoff rts. 
NIDA 2004
- NIDA Principles of drug addiction treatment. NIDA 2008
- Nutt, David, Leslie A. King, William Saulsbury and Colin Blakemore. Develop-
ment of a rational scale to assess the harm of drugs of potential misuse. Lancet, 
March 24, 2007, 1047-1053
- Nutt, D. Equasy – an overlooked addiction with implications for the current 
debate on drug harm. J. of Psychopharmacology 2009, 23, 3
- Ooijen-Houben, M.M.J. van. Hoe werkt het Nederladse drugsbeleid? Een evalua-
tieve verkenning van een decennium drugsbeleid. Justitiële verkenningen, 
32, 2006,1,46-60
- Ooyen-Houben, M.M.J. van. Illicit substance use and the Dutch drug policy: 
an overview and an exploratory evaluation (vertaling van ‘Usage de substances 
illicites et politique Neérlandaise en matière de drogues: vue d’ensemble et 
évaluation exploratoire’. Déviance et Société, 32(3), 2008, 325-348.)
- Ours, Jan C. van. Is cannabis a stepping stone for cocaine? Discussion paper 
no. 3116 London Centre for Economic Policy Resarch 2001
- Piper, Bill, Matthew Briggs, Katharine Huffman and Rebecca Lubot-Conk. State 
of the states – drug policy reforms 1996-2002. New York drug policy alliance 2003
- Polder, Johan. Zoet gedronken, duur betaald – de maatschappelijke kosten van 
verslaving in Nederland. 18e Forum alcohol- en drugsonderzoek, Utrecht, 20 
november 2008
- PWC. Review of prison-based drug treatment funding. Report to the department 
of health and ministry of justice. PriceWaterhouseCoopers 2008
- Pijlman, F.T.A., J. Krul, R.J.M. Niesink. Uitgaan en veiligheid: feiten en fictie over 
alcohol, drugs en gezondheidsverstoringen. Trimbos-instituut, Utrecht, 
mei 2003
- Raad voor de Volksgezondheid en Zorg, de Onderwijsraad en de Raad voor het 
openbaar bestuur Buiten de gebaande paden. Advies over intersectoraal gezond-
heidsbeleid. Zoetermeer 2009.
- Ramaekers, J.G., G. Kauert, E.L. Theunissen, S.W. Toennes and M.R. Moeler. 
Neurocognitive performance during acute thc intoxication in heavy and occasio-
nal cannabis users. J. Psychofarmacology online. November 21, 2008 
- RAND cannabis policy, implementation and outcomes. Rand Europe 2003.
- Reuter, Peter. What drug policies cost. Estimating government drug policy 
expenditures. Society for the Study of Addiction 2006
Adviescommissie Drugsbeleid 83

- Tarter, Ralph E., Michael Vanyukov, Levent Kirisci, Maureen Reynolds, and 
Duncan B. Clark. Predictors of Marijuana Use in Adolescents Before and After 
Licit Drug Use: Examination of the Gateway Hypothesis. Am j of psychiatry 
163:2134-2140, December 2006
- Tellegen, Egbert. Het utopisme van de drugsbestrijding. Mets en Schilt Uitgevers 
2007
- Thornton. Mark. Prohibition vs. legalization: do economists reach a conclusion 
on drug policy? Paper Southern economic association convention, New Orleans 
2002
- Trimbos-instituut Nationale Drug Monitor 2008. Utrecht, Trimbos-instituut
- UKDPC Working towards recovery. Ukdpc 2008
- UKDPC. Reducing drug use, reducing reoffending: are programmes for problem 
drug-using offenders in the UK supported by the evidence? Ukdpc 2008
- UNODC. World drug report 2008
- Volkow, Nora. D. Drugs, brains and behavior – the science of addiction. NIDA 
2007
- Vollaard, Ben, Peter Versteegh, Jan van den Brakel. Veelbelovende verklaringen 
voor de daling van de criminaliteit na 2002. Politie en wetenschap 2009
- White House USA. National drug control strategy 2009. Annual report. 
Washington DC, White House
- ZonMw Het programma verslaving: van wetenschap tot zorg op straat. Den Haag, 
ZonMw 2005.
Adviescommissie Drugsbeleid 85

