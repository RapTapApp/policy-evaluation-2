 
 
 
 
 
 
 
 
 
 
 
 
 
 
 
 
 
Ontwerpbesluit van [[  ]] 
tot wijziging van het Besluit onderstand BES in verband met het introduceren van een 
toeslag bij de AOV-gerechtigde leeftijd en enkele technische wijzigingen  
 
Op de voordracht van de Staatssecretaris van Sociale Zaken en Werkgelegenheid van 
[[Datum openlaten]], nr. [[nr. invullen]],; 
 
Gelet op artikel 18.3, eerste, vierde en vijfde lid, van de Invoeringswet openbare 
lichamen Bonaire, Sint Eustatius en Saba;  
 
De Afdeling advisering van de Raad van State gehoord (advies van); 
 
Gezien het nader rapport van de Staatssecretaris van Sociale Zaken en 
Werkgelegenheid van [niet invullen], 
 
HEBBEN GOEDGEVONDEN EN VERSTAAN: 
 
ARTIKEL I. BESLUIT ONDERSTAND BES 
 
Het Besluit onderstand BES wordt als volgt gewijzigd:  
 
A 
 
Artikel 1 wordt als volgt gewijzigd:  
1. Het opschrift komt te luiden:  
 
Artikel 1. Definities   
 
2. In de alfabetische rangschikking wordt ingevoegd:  
 
- minimumloon: bruto minimumuurloon, genoemd in artikel 9 van de Wet 
minimumlonen BES, vermenigvuldigd met 80 uur; 
 
B 
 
Aan artikel 7 wordt een lid toegevoegd, luidende:  
 
3. In afwijking van het eerste lid, onderdeel d, geldt voor personen die de leeftijd 
hebben bereikt waarop recht op ouderdomspensioen ontstaat op grond van de Wet 
algemene ouderdomsverzekering BES, een periode van dertien weken. 
 
C 
 
 

 
I 
 
Artikel 24 wordt als volgt gewijzigd:  
1. Voor de tekst voor de aanduiding ‘1.’ geplaatst. 
2. Er worden twee leden toegevoegd, luidende:  
 
2. In afwijking van het eerste lid wordt het recht op onderstand dat is ontstaan als 
gevolg van het Besluit van PM tot wijziging van Besluit onderstand BES in verband met 
het introduceren van een toeslag bij de AOV-gerechtigde leeftijd en enkele technische 
wijziging, toegekend vanaf de dag waarop het recht is ontstaan, mits de aanvraag voor 
1 april 2020 is ingediend. 
3. Op 1 juli 2020 vervallen het tweede lid, dit lid alsmede de aanduiding ‘1.’ voor het 
eerste lid.  
 
ARTIKEL II. INWERKINGTREDING 
 
Dit besluit treedt in werking met ingang van 1 januari 2020, met uitzondering van artikel 
I, onderdeel B, dat in werking treedt met ingang van 1 juli 2019. 
 
Lasten en bevelen dat dit besluit met de daarbij behorende nota van toelichting in het 
Staatsblad zal worden geplaatst. 
 
De Staatssecretaris van Sociale Zaken 
en Werkgelegenheid, 
 
 
 
 
 
T. van Ark 
 
 
 
  3 

 
inkomen en vermogen van de betrokkene, is voor nu gekozen voor een toeslag in de 
algemene onderstand.  
 
In de kabinetsreactie ijkpunt bestaanszekerheid is een modernisering van het 
socialezekerheidsstelsel aangekondigd. Bij de AOV BES zal de regering – met het oog op 
het verzekeringskarakter van de AOV – bezien of het geïndividualiseerde systeem in de 
AOV kan worden omgezet naar een systeem waarbij rekening wordt gehouden met de 
leefsituatie, naar analogie van de Algemene ouderdomswet in Europees Nederland. Op 
deze manier zou in de toekomst kunnen worden voorkomen dat AOV-gerechtigde 
burgers die een volledige AOV hebben opgebouwd in het vangnet van de onderstand 
terechtkomen. De modernisering van de AOV BES en een eventuele stelselwijziging 
vergt echter tijd en moet zorgvuldig afgewogen worden in een breed afwegingskader 
waarbij wijzigingen in de lokale en regionale context worden bezien. Daarbij speelt ook 
de verandercapaciteit in de uitvoering een rol.  
 
Paragraaf 1.3. De toeslag voor AOV-gerechtigden  
Het besluit kent voor de algemene onderstand een uitkeringssystematiek die uitgaat van 
een basisbedrag plus toeslagen die afhankelijk zijn van woon-, leef- en 
gezondheidssituatie. Het gaat om een toeslag voor zelfstandig wonen, het voeren van 
een gezamenlijke huishouding, ten laste komende kinderen en volledig en duurzame 
arbeidsongeschiktheid. De toeslag voor AOV-gerechtigden sluit aan bij deze 
toeslagensystematiek. Daarom wordt een nieuw artikel toegevoegd aan paragraaf 3.2 
van het besluit. De onderstandsgerechtigde die de AOV-gerechtigde leeftijd heeft 
bereikt, komt in aanmerking voor de toeslag.  
 
Op grond van artikel 9 van de Beleidsregels toepassing Besluit onderstand BES 2017 
wordt de toeslag voor volledig en duurzame arbeidsongeschiktheid toegekend aan AOV-
gerechtigden die een beroep op de onderstand moeten doen doordat hun AOV-uitkering 
is gekort wegens onverzekerde jaren. Dit gebeurt zonder daaraan voorafgaande 
medische keuring, omdat de volledige en duurzame arbeidsongeschiktheid voor deze 
4
personen gezien hun leeftijd wordt aangenomen . Met dit wijzigingsbesluit wordt 
geregeld dat de toeslag voor volledig en duurzame arbeidsongeschiktheid per 1 januari 
2020 niet langer wordt toegekend aan de persoon die de AOV-gerechtigde leeftijd heeft 
bereikt, een onvolledige AOV-uitkering heeft en in aanmerking komt voor de onderstand. 
De onderstandsgerechtigde die de AOV-gerechtigde leeftijd heeft bereikt, komt in 
aanmerking voor een aparte toeslag. De regering acht het wenselijk om deze wijziging 
te regelen op het niveau van het besluit vanwege de uitbreiding van de doelgroep die 
hiermee in aanmerking komt voor een aanvulling vanuit de onderstand. 
 
Door het introduceren van de toeslag komt het inkomen van een alleenstaande die de 
AOV-gerechtigde leeftijd heeft bereikt en zelfstandig woont per maand uit op dat van het 
wettelijk minimumloon op maandbasis. Het totale onderstandsbedrag dat iemand 
ontvangt, is afhankelijk van de woon- en leefsituatie en het inkomen van de betrokkene. 
Geen recht op de toeslag zelfstandig wonen of andere inkomsten zoals pensioen, kunnen 
conform de systematiek in de onderstand leiden tot een lager onderstandsbedrag. 
 
                                                
4
 Artikel 9 van de Beleidsregels toepassing Besluit onderstand BES 2017 zoals deze gold voor 1 
januari 2020.  
 
  5 

 
aangepast naar dertien weken. Dit hangt samen met het ontbreken van een 
arbeidsverplichting voor personen met de pensioengerechtigde leeftijd. De termijn van 
dertien weken is bovendien in lijn met de termijn voor de aanvulling op het AOW-
pensioen in Europees Nederland (Aanvullende Inkomensvoorziening Ouderen). Om in 
aanmerking te blijven komen voor de aanvulling vanuit de onderstand mag de AOV-
gerechtigde niet langer dan dertien weken per jaar in het buitenland zijn. De betrokkene 
mag meerdere keren per jaar naar het buitenland, zolang dit binnen het maximumaantal 
weken blijft.  
 
Paragraaf 1.5. Toezicht en handhaving 
Voor de uitvoering van de toeslag voor AOV-gerechtigden wordt aangesloten bij de aan 
de onderstand verbonden verplichtingen. Dit houdt in dat de belanghebbende of zijn 
gezin de voor de verlening van de onderstand van belang zijnde gegevens of de 
gevorderde bewijsstukken moeten verstrekken en ook anderzijds voldoende 
medewerking moeten verlenen. Het niet nakomen van die verplichtingen kan leiden tot 
weigering of beëindiging van de onderstand.  
 
 
Hoofdstuk 2. Financiering en regeldruk 
 
Paragraaf 2.1. Financiering 
Naar schatting krijgen zo’n 1.000 alleenstaande AOV’ers een toeslag. Deze raming is 
gebaseerd op beschikbare gegevens over alleenstaande AOV-gerechtigden op de BES-
eilanden. De totale uitgaven voor de toeslag worden geraamd op 2,7 miljoen euro in 
2020, 2,8 miljoen euro in 2021, 2,9 miljoen euro in 2022 en 3 miljoen euro in 2023. 
Structureel gaat het om een bedrag van 3 miljoen euro per jaar. Hiervoor genoemde 
bedragen zijn inclusief uitvoeringskosten (in 2019 0,4 miljoen en structureel 0,1 
miljoen).  
 
Paragraaf 2.2. Regeldruk  
Deze paragraaf brengt de effecten ten aanzien van regeldruk van dit wijzigingsbesluit in 
kaart. Onder regeldruk wordt hier verstaan: administratieve lasten en inhoudelijke 
nalevingkosten voor burgers, bedrijven en professionals. Dit wijzigingsbesluit heeft geen 
gevolgen voor de administratieve lasten en inhoudelijke nalevingskosten voor 
professionals en bedrijven. Het wijzigingsbesluit heeft wel invloed op de ontwikkeling 
van de eenmalige en structurele administratieve lasten en inhoudelijke nalevingskosten 
voor burgers. Er is sprake van eenmalige inhoudelijke nalevingskosten van 15 minuten 
per persoon. In totaal gaat het om circa 250 uur in 2020. Dit zijn de kosten voor de 
doelgroep voor het kennisnemen van de nieuwe regelgeving. Daarnaast heeft de 
introductie van de toeslag tot gevolg dat de doelgroep los van de aanvraag voor de AOV 
een aanvraag moet doen voor de onderstand om in aanmerking te komen voor de 
toeslag. Er is sprake van eenmalige administratieve lasten van circa 3 uur, het betreft de 
benodigde tijd voor de intake, een inlichtingengesprek en het aanleveren van informatie 
omtrent inkomen en vermogen. Uitgaande van circa 1.000 mensen komen de totale 
eenmalige kosten neer op circa 3.330 uur. De structurele inhoudelijke nalevingskosten 
en administratieve lasten zijn afhankelijk van het aantal aanvragen van nieuwe AOV-
gerechtigden per jaar.  
 
 
 
 
 
  7 

 
ARTIKELSGEWIJZE TOELICHTING 
 
Artikel I, onderdelen A en H 
De term minimumloon komt door het nieuwe artikel 17b twee keer voor in het besluit. 
Daarom is de definitie van deze term geschrapt in artikel 19 en toegevoegd aan de 
opsomming in artikel 1. Daarop is ook het opschrift van het artikel aangepast. Ook is 
aan de term toegevoegd dat het gaat om het bruto minimumloon. Dit conform de 
formulering in artikel 9, eerste lid, van de Wet minimumlonen BES.  
 
Artikel I, onderdeel B 
In het nieuwe derde lid wordt in afwijking van het eerste lid, onderdeel d, een langere 
termijn voor verblijf in het buitenland gesteld voor personen die de pensioengerechtigde 
leeftijd hebben bereikt. Het artikel is gelijkluidend aan artikel 13, derde lid, van de 
Participatiewet. Zie voor een nadere toelichting paragraaf 1.4 van het algemene deel van 
de toelichting. 
 
Artikel I, onderdeel C 
Met deze wijziging is de formulering van de delegatiegrondslag in overeenstemming 
gebracht met aanwijzing 2.28 van de Aanwijzingen voor de regelgeving.  
 
Artikel I, onderdeel D 
In het nieuwe derde lid van artikel 17 is geregeld dat er slechts recht bestaat op één van 
de twee genoemde toeslagen. Er is voor gekozen om de toeslag bij volledige en 
duurzame arbeidsongeschiktheid uit te sluiten wanneer ook recht bestaat op de toeslag 
bij de AOV-gerechtigde leeftijd. Het is eenvoudig vast te stellen of iemand de AOV-
gerechtigde leeftijd heeft bereikt, terwijl voor de beoordeling of iemand duurzaam en 
volledig arbeidsongeschikt is een medische keuring nodig is. 
In het derde lid zoals dat luidde voor inwerkingtreding van dit besluit werd voorzien in 
overgangsrecht voor belanghebbenden op Saba. Dit overgangsrecht zorgde ervoor dat 
zij niet met een inkomensachteruitgang te maken kregen. Op 1 januari 2020 wordt de 
toeslag voor volledige en duurzame arbeidsongeschiktheid verhoogd waardoor een 
volledig en duurzaam arbeidsongeschikte in de onderstand die zelfstandig woont uitkomt 
op het WML. Dit nieuwe bedrag geldt ook voor de belanghebbende bedoeld in het derde 
lid (oud). Bovenop dit nieuwe verhoogde bedrag is de verhoging bedoeld in het derde lid 
(oud) niet meer nodig, omdat zij reeds uitkomen op een bedrag ter hoogte van het 
minimumloon. Daarom is deze bepaling geschrapt en vervangen door het hiervoor 
toegelichte nieuwe derde lid.  
 
Artikel I, onderdeel E 
Het nieuwe artikel 17a introduceert een toeslag voor AOV-gerechtigden die recht hebben 
op onderstand. Een onderstandsgerechtigde is degene die rechtmatig (voor 
vreemdelingen minstens 5 jaar) in een openbaar lichaam woonachtig is en naar het 
oordeel van de Minister van Sociale Zaken en Werkgelegenheid aldaar in zodanige 
omstandigheden verkeert dat hij niet de middelen kan verwerven om in de noodzakelijk 
5
kosten van het bestaan te voorzien (artikel 6 van het besluit) . De alleenstaande AOV-
gerechtigde met een volledig AOV-pensioen verkeert in zodanige omstandigheden dat hij 
niet de middelen kan verwerven om in de noodzakelijk kosten van het bestaan te 
 
  9 

 
 
tussen 1 januari 2020 en 1 april 2020 is ingediend de onderstand per 1 januari 2020 
kunnen worden toegekend. Uiteraard mits per die datum ook daadwerkelijk recht op 
onderstand bestaat.  
Het derde lid bepaalt dat het tweede lid per 1 juli 2020 weer vervalt. Deze bepaling is 
immers niet meer nodig zodra de aanvragen die voor 1 april 2020 zijn ingediend, zijn 
afgehandeld.  
 
Artikel II  
Dit besluit, met uitzondering van artikel I, onderdeel B, treedt in werking met ingang 
van 1 januari 2020 en heeft onmiddellijke werking. Dit betekent dat zowel 
onderstandsgerechtigden die al voor 1 januari 2020 recht hebben op onderstand, als zij 
die op of na 1 januari 2020 recht op onderstand verkrijgen in aanmerking kunnen 
komen voor de toeslag voor alleenstaande AOV-gerechtigden.  
Artikel I, onderdeel B, treedt in werking met ingang van 1 juli 2019. Er bestaat geen 
reden om de inwerkingtreding van dit onderdeel uit te stellen tot 1 januari 2020.  
 
De Staatssecretaris van Sociale Zaken  
en Werkgelegenheid,  
 
 
 
 
 
T. van Ark 
                                                                                                                                   
heeft bereikt. 
 
  11 

