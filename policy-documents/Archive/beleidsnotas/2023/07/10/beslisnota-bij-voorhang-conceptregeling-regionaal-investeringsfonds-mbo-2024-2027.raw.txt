Nota ter aanbieding subsidieregeling
Middelbaar Beroeps
Aan: MOCW Onderwijs
Van
          
 Persoonsgegeven             
Datum
10 juli 2023
Referentie
38453241
Regeling voor het Regionaal investeringsfonds mbo 2024-
2027
Aantal pagina’s
10
Aanleiding
Met de Werkagenda mbo heeft u besloten dat het Regionaal Investeringsfonds
mbo (RIF) wordt verlengd voor de periode 2024-2027. Op 15 juni jl. heeft u met
de voorzitter van de adviescommissie voor het (RIF) gesproken over de invulling
van de nieuwe regeling. De uitkomsten van dit gesprek zijn grotendeels verwerkt
in de ontwerpregeling. DUS-I heeft als uitvoerder de regeling beoordeeld en
geconcludeerd dat deze uitvoerbaar is.
Gevraagde besluit
U wordt gevraagd:
-    akkoord te gaan met bijgevoegde regeling Regionaal Investeringsfonds mbo
2024-2027 maar deze nog niet te ondertekenen (omdat sprake is van
verlenging van een subsidieregeling, mag de regeling niet worden gepubliceerd
voordat de Tweede Kamer 30 dagen de tijd heeft gekregen om op het ontwerp
te reageren),
-   de brief te ondertekenen waarmee het ontwerp aan de Tweede Kamer wordt
gezonden (na verstrijken van de termijn wordt de regeling nogmaals aan u
voorgelegd, dan ter ondertekening).
Samenvatting van de regeling
De subsidieregeling Regionaal Investeringsfonds mbo bestaat sinds 2014 en heeft
als doel om de aansluiting van het middelbaar beroepsonderwijs op de
arbeidsmarkt te verbeteren. Samenwerkingsverbanden van scholen, werkgevers
en regionale overheden kunnen aanvragen indienen om gezamenlijk hiermee aan
de slag te gaan. Daarbij is er veel ruimte om in te spelen op specifieke regionale
en sectorale vraagstukken. In de periode 2024-2027 is vanuit OCW jaarlijks een
bedrag van €30,75 miljoen beschikbaar. Het subsidiebedrag bedraagt in totaal
minimaal €250.000 en maximaal €2.500.000. Van werkgevers en regionale
overheden wordt een cofinanciering gevraagd van tweederde van de
projectomvang. De projecten hebben een looptijd van vier of vijf jaar.
Pagina 1 van 10

Bijlage met informatie over de regeling
1. Wat is het probleem en de aanleiding voor de subsidieregeling?
Voor mbo-instellingen is het niet altijd goed mogelijk de ontwikkelingen op de
arbeidsmarkt en in het bedrijfsleven bij te houden en het opleidingsaanbod hier
goed op aan te laten sluiten. Dit geldt zeker voor opleidingen die vragen om
kapitaalintensieve investeringen of die voorbereiden op beroepen met een hoog
innovatief karakter. Opleidingen die zich richten op de economische topsectoren
zijn hiervan een goed voorbeeld. Voor een optimale aansluiting is het echter van
groot belang dat studenten voldoende kennisnemen van moderne apparatuur en
technieken zodat ze goed voorbereid worden op de toekomst. Daarnaast is het
ook belangrijk dat het onderwijspersoneel op de hoogte is van de laatste stand
van zaken in het werkveld. Hiervoor is intensieve samenwerking met werkgevers
noodzakelijk.
Die samenwerking is een sterk punt van het Nederlands middelbaar
beroepsonderwijs. Maar de processen die daarvoor op landelijk niveau zijn
ingericht kunnen ook langer duren dan gewenst. In veel regio’s is er behoefte om
sneller op actuele ontwikkelingen te kunnen reageren, de samenwerking tussen
onderwijs en werkgevers te kunnen intensiveren en daarbij ook ruimte te hebben
om te kunnen experimenteren en innoveren. De totstandkoming van deze
publiek-private samenwerking is vaak complex en gaat niet vanzelf.
Uit evaluaties is gebleken dat het RIF een belangrijke katalysatorfunctie heeft in
de regio om publiek-private samenwerkingsverbanden daadwerkelijk op te starten
en te versterken. Door het hele land zijn samenwerkingsverbanden ontstaan
tussen onderwijs (vo-mbo-ho), arbeidsorganisaties en andere regionale
stakeholders. De samenwerking is veelal gericht op het aanpakken van
kwalitatieve en kwantitatieve personele tekorten (met name in de techniek, zorg
en bouw), professionalisering van docenten en innovatie van opleidingen. De
ervaring leert dan ook dat het onderwijs door deze samenwerking beter in staat
wordt gesteld om in nauwe afstemming met arbeidsorganisaties aan te sluiten op
de behoefte van de arbeidsmarkt en in te spelen op innovatieve en regionale
ontwikkelingen en uitdagingen.
Zonder subsidie vanuit het Rijk zou dit niet of minder snel en minder concreet zijn
gebeurd. Daarbij is het draagvlak in de regio voor de samenwerking groot, mede
vanwege de vereiste cofinanciering. Tegelijkertijd is duidelijk dat innovatieve
publiek-private samenwerking nog geen vanzelfsprekendheid is en dat de
rijksbijdrage vooralsnog nodig blijft om bestaande samenwerkingen op te schalen
en nieuwe samenwerkingen in gang te blijven zetten. Mede daarom is in de
Werkagenda mbo afgesproken dat er een vervolg komt op de bestaande regeling
met een nieuwe subsidieregeling voor de periode van 2024 tot en met 2027.
2. Wie zijn betrokkenen?
Onderstaande partijen zijn en worden betrokken bij de uitwerking van de
verlenging van het RIF (2024-2027):
Pagina 3 van 10

3. Wat is het doel van de subsidieregeling?
Aansluiting onderwijs-arbeidsmarkt
Het doel van de RIF is om de aansluiting van het onderwijs op de behoefte van de
arbeidsmarkt te verbeteren door duurzame publiek-private samenwerking te
stimuleren. Een bekostigde mbo-instelling kan namens een nieuw of bestaand
samenwerkingsverband van onderwijs, bedrijfsleven en eventueel regionale
overheden subsidie aanvragen voor een voorstel voor duurzame publiek-private
samenwerking. Met het beschikbare budget kunnen jaarlijks 20-30 publiekprivate
samenwerkingsverbanden rond het mbo worden gestart of bestaande
samenwerkingsverbanden worden uitgebreid.
Sterkere focus op bijdrage van het mbo aan grote maatschappelijke opgaven
Nederland staat voor een groot aantal maatschappelijke opgaven op het gebied
van klimaat- en energie, woningbouw, toekomstbestendige arbeidsmarkt in de
zorg, kansengelijkheid (onderwijs, kinderopvang), veiligheid en digitalisering.
Goede vakmensen zijn onmisbaar bij het realiseren van deze opgaven.
Tegelijkertijd zijn er grote tekorten op de arbeidsmarkt en is het aantal
openstaande vacatures historisch hoog. De vraag naar vakmensen is zeer groot.
Vangwege het grote belang van goed opgeleide vakmensen voor de
bovengenoemde maatschappelijke opgaven wordt ook het RIF hier sterker op
gericht. Bij de beoordeling van de aanvraag wordt getoetst in hoeverre een
aanvraag bijdraagt aan deze opgaven. Naar mate een aanvraag beter inspeelt op
één van de maatschappelijke opgaven scoort deze hoger op de indicator
‘aansluiting onderwijs-arbeidsmarkt’.
Subsidiabele activiteiten
De RIF-regeling 2019-2023 kende een viertal thema’s waar
samenwerkingsverbanden verplicht op in moesten spelen, te weten
professionalisering docenten, onderzoekend vermogen, leven lang ontwikkelen
(LLO) en entree-opleidingen. Dit zijn belangrijke thema’s en het ligt voor de hand
dat deze ook in het overgrote deel van de aanvragen voor de nieuwe regeling
terug gaan komen. Maar het wordt niet langer verplicht gesteld, met uitzondering
van onderzoekend vermogen voor opschalers. De regeling wordt zo wat minder
complex en samenwerkingsverbanden krijgen meer ruimte om op basis van de
eigen specifieke context keuzes te maken voor die activiteiten die daar het
meeste bijdragen aan een betere aansluiting van het onderwijs op de
arbeidsmarkt. Die activiteiten kunnen zich bijvoorbeeld richten op:
·        onderwijs en werving, waaronder curriculumvernieuwing (inhoud) en
vernieuwing onderwijsvormen (vorm);
·        contextrijke infrastructuur (plek), zoals state-of-the art leermiddelen,
updaten en inrichten van nieuwe contextrijke praktijkomgeving voor
lerenden, hybride leeromgevingen, de inbedding van de praktijk van het
mkb in het onderwijs;
·        professionalisering docent, zoals hybride docenten, gastdocenten,
docentstages;
·        onderzoekend vermogen studenten en docenten, bijvoorbeeld via een
practoraat en goede verbinding van het mbo met praktijkgericht en
wetenschappelijk onderzoek;
Pagina 5 van 10

kunnen een goede aanvulling zijn op de maatregelen die een mbo-school neemt
via de kwaliteitsagenda.
Het RIF is daarbij nadrukkelijk bedoeld als een instrument voor vernieuwing,
experiment en innovatie in het mbo. Het is niet erg als sommige projecten een
leerzame ‘mislukking’ worden. Het RIF is daarom niet primair bedoeld voor
uitvoering van de bestaande strategie die mbo-scholen veelal in de
kwaliteitsagenda opnemen. In de ideale situatie leiden RIF-projecten tot
innovaties die daarna breder worden opgenomen in een volgende
kwaliteitsagenda van de mbo-school. RIF-aanvragen moeten uiteraard wel logisch
aansluiten bij de analyse van het werkgebied en ontwikkelingen op de
arbeidsmarkt in de Kwaliteitsagenda.
Het is ook mogelijk om als school in bepaalde doelen te investeren vanuit de
kwaliteitsafspraken en uit RIF-subsidie (bijvoorbeeld de practoraten of
professionalisering van docenten). Bij de RIF-aanvraag moet de verhouding van
beide financieringsstromen dan helder zijn, en moet duidelijk zijn blijken dat met
de RIF-subsidie aanvullende activiteiten worden gefinancierd.
Caribisch Nederland
De regeling is ook van toepassing op Caribisch Nederland. Gezien de kleine schaal
van het beroepsonderwijs in Caribisch Nederland zijn er twee uitzonderingen
gemaakt in de voorwaarden. Er is voor aanvragen uit Caribisch Nederland geen
minimale ondergrens van de projectomvang en het subsidiepercentage is
maximaal 50 procent in plaats van 33 procent.
4. Waarom een subsidieregeling en geen ander instrument?
Het RIF is sinds de start twee keer onafhankelijk geëvalueerd, in 2017 door
ResearchNed en Dialogic en in 2020 door Dialogic en Ecorys. Verder heeft de
Dienst Uitvoering Subsidies aan Instellingen (DUS–I) als uitvoerder van de
regeling in 2021 op basis van eigen monitorrapportages, interviews met
aanvragers en eigen ervaringen een analyse uitgevoerd, die is gevalideerd door
onafhankelijk onderzoeker. De evaluaties leveren een positief beeld op: het RIF is
succesvol en vervult een belangrijke katalysatorfunctie in de regio bij het tot
stand komen van samenwerking tussen onderwijs en werkgevers. Zonder subsidie
vanuit het Rijk zou dit niet of minder snel en minder concreet zijn gebeurd. Door
het RIF vindt een versnelling plaats in de uitvoering en is er budget om
medewerkers aan te trekken die het project echt verder weten te brengen. Ook
dwingt het RIF om plannen te concretiseren en in een projectstructuur onder te
brengen.
Het grootste effect van het RIF is de vernieuwing van het onderwijs door een
inhoudelijke kwaliteitsimpuls. Het RIF wordt gebruikt bij de opstart van
opleidingen, nieuwe keuzedelen of bij onderwijsvernieuwing. In de RIF-projecten
leveren bedrijven een bijdrage aan het onderwijs waardoor het onderwijs actueler
en aantrekkelijker wordt. Ook krijgen bedrijven een betere perceptie van wat je
als bedrijf kan verwachten van een student. Bedrijven kunnen studenten sneller
Pagina 7 van 10

De RIF-subsidie is aanvullende bekostiging voor bekostigde onderwijsinstellingen.
Daarom is USK-arrangement III is van toepassing. De financiële verantwoording
geschiedt overeenkomstig de Regeling jaarverslaggeving onderwijs  model G,
onderdeel 2.
De financiële verantwoording voor een subsidieverstrekking aan Caribisch
Nederland geschiedt overeenkomstig de Regeling jaarverslaggeving onderwijs
model G, onderdeel 1.
8. Risicoanalyse
Veel RIF-projecten kennen een innovatief karakter en organisatie en aansturing
van het project is soms complex door het relatief grote aantal partners. Daarom is
er een strategisch risico dat de projectdoelstellingen niet concreet genoeg worden
geformuleerd en te algemeen blijven. Om dit risico te ondervangen worden
verschillende maatregelen genomen. Allereerst wordt aan de aanvragers goede
ondersteuning aangeboden bij het voorbereiden van de subsidieaanvraag. Alle
geïnteresseerde partijen kunnen gebruik maken van de expertise van het Platform
Talent voor Technologie. In aanvulling daarop is het mogelijk om een voorschouw
van het projectplan te laten uitvoeren door DUS-I. Verder wordt de
projectaanvraag is twee fasen opgedeeld. Bij de aanvraag is alleen een concreet
plan vereist voor de eerste helft van de projectduur. Samenwerkingsverbanden
zijn verplicht halverwege een evaluatie uit te voeren, en op basis daarvan een
concreet plan te maken en in te dienen voor de tweede helft van de projectduur.
Ook het aangescherpte plan voor de tweede fase wordt beoordeeld.
De risico’s uit hoofde van Misbruik & Oneigenlijk gebruik zijn beperkt. Alleen
bekostigde mbo-onderwijsinstellingen kunnen aanvragen indienen. Dit is een
overzichtelijk en bekend aantal instellingen. DUS-I controleert of het een
bekostigde onderwijsinstelling betreft op basis van basisinformatie vanuit DUO.
De uitvoeringsrisico’s zijn klein. DUS-I voert de RIF-regeling al sinds 2014 uit, en
heeft inmiddels een ervaring en deskundig uitvoeringsteam en een goed
functionerend ICT-systeem.
Gezien het lage risicoprofiel van de ontvanger, het sluitende controlebeleid
(accountantscontrole) en de mogelijkheid om achteraf terug te vorderen als niet
aan alle voorwaarden is voldaan ex art 4:57 AwB en de mogelijkheid om ex artikel
9.1 lid 3 sub b Kaderregeling subsidies OCW, SZW en VWS de niet bestede
middelen aan het doel van de subsidie terug te vorderen maakt het M&O-
restrisico nihil.
9. Wat zijn de kosten?
Jaarlijks is er een bedrag van ca. €30 miljoen beschikbaar op artikel 4 van de
OCW-begroting. De totale kosten voor het RIF in de periode 2024-2027 bedragen
daarmee €128 miljoen. Van dit bedrag is in totaal ca. €5 miljoen begroot voor
uitvoering voor de uitvoering van de regeling, ondersteuning van de
samenwerkingsverbanden, organisatie van peer reviews en evaluatie.
Pagina 9 van 10

