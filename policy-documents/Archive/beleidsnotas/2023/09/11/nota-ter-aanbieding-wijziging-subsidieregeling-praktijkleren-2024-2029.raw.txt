Nota ter aanbieding subsidieregeling
Middelbaar Beroeps
Aan: MOCW Onderwijs
Van
 Persoonsgegeven               
              
Datum
21 augustus 2023
Referentie
38696980
Verlenging en uitbreiding subsidievoorwaarden
Bijlagen
Subsidieregeling praktijkleren 1.       Ontwerpregeling
2.       Voorhangbrief aan TK
3.       Nota ter ondertekening
Kamerbrief evaluatie
4.       Beslisnota invulling
vervolgregeling
Gevraagde besluit Aantal pagina’s
7
Op 15 mei 2023 heeft u ingestemd met het vervolgen van de Subsidieregeling
praktijkleren per 1 januari 2024. Met de nota van 19 juni 2023 hebben we u de
voorgenomen aanpassingen van de regeling voorgelegd. Hierbij wordt u de
ontwerpregeling voorgelegd, welke conform uw besluit op deze nota is
vormgegeven.
U wordt gevraagd:
-   akkoord te gaan met bijgevoegde regeling maar deze nog niet te ondertekenen
(omdat sprake is van wijziging van een subsidieregeling, mag de regeling niet
worden gepubliceerd voordat de TK 30 dagen de tijd heeft gekregen om op het
ontwerp te reageren),
-    de brief te ondertekenen waarmee het ontwerp aan de TK wordt gezonden (na
verstrijken van de termijn wordt de regeling nogmaals aan u voorgelegd, dan
ter ondertekening).
Met de voorhangbrief biedt u de concept wijzigingsregeling voor de
Subsidieregeling praktijkleren aan de Tweede Kamer aan voor voorgang. Deze
voorhang is verplicht op grond van artikel 4.10, zevende lid, van de
Comptabiliteitswet 2016. Op grond van die wet dient een subsidieregeling die
strekt tot wijziging van de vervaltermijn gedurende 30 dagen te worden
voorgehangen bij de Tweede Kamer, voordat zij kan worden vastgesteld.
Bij de voorhang zullen ook de beslisnota’s over het voortzetten van de
subsidieregeling en de invulling van de vervolgregeling aan de Tweede Kamer
openbaar worden gemaakt (zie bijlage). Daarbij zijn uitsluitend de
persoonsgegevens en enkele documentkenmerken gelakt.
De conceptregeling zal u na afloop van deze voorhang apart ter ondertekening
worden voorgelegd. De regeling wordt vervolgens aangeboden voor publicatie in
de Staatscourant, en treedt in werking met ingang van 1 januari 2024.
Samenvatting van de regeling
Pagina 1 van 7

Bijlage met informatie over de regeling
1. Wat is het probleem en de aanleiding voor de subsidieregeling?
Werkgevers maken kosten voor de begeleiding van leerlingen of studenten die
een praktijk- of werkleerplaats bij hen doen. Die begeleidingskosten kunnen onder
andere bestaan uit materiaalkosten of kosten van in te zetten werknemers voor
de begeleiding van de leerling of student. In welke mate werkgevers in staat zijn
1
om deze investering te doen is wisselend . Dat werkgevers de investering doen is
echter cruciaal. Naast dat het belangrijk is dat werkgevers en studenten met
elkaar in contact komen met het oog op een toekomstig dienstverband, is het
opdoen van praktijkervaring voor studenten een voorwaarde om hun diploma te
behalen. Werkgevers hebben daarmee een belangrijk aandeel in de opleiding van
de leerling of student en het is van belang dat zij in staat zijn om dit aandeel te
kunnen leveren. Subsidieregeling praktijkleren (hierna: subsidieregeling) is een
instrument om werkgevers tegemoet te komen in de investering die de
begeleiding vraagt, met als doel om de begeleiding op peil te houden en hen te
stimuleren om praktijkleerplaatsen aan te bieden en zo de aansluiting tussen
onderwijs en arbeidsmarkt te verstevigen.
De huidige subsidieregeling eindigt op 31 december 2023. Als er nu geen
vervolgregeling komt, dan zal het in 2024 niet mogelijk zijn voor werkgevers om
een tegemoetkoming aan te vragen voor de gerealiseerde praktijkleerplaatsen in
het studiejaar 2023-2024. Daarnaast geven we op deze manier gehoor aan de
2
wens van de Tweede Kamer (motie El Yassini ) om de subsidieregeling bij een
positieve evaluatie te verlengen voor een periode van vijf jaar.
De wijzigingen die nu gedaan worden, zijn beperkt en voornamelijk technisch van
aard. Het betreft ten eerste een actualisatie van verwijzingen naar wet- en
regelgeving. Ten tweede is in de regeling als voorwaarde opgenomen dat een
leerling/student ingeschreven moet zijn in het Register Onderwijsdeelnemers
(ROD) van DUO. Dit is al wettelijk verplicht op grond van de onderwijswetgeving
en vergemakkelijkt de uitvoering van de regeling door RVO.
Er worden aldus geen fundamentele wijzigingen aangebracht in de
subsidieregeling. De evaluatie biedt hier geen aanleiding toe. Bovendien is er
geen budgettaire ruimte om sommige beleidsprioriteiten kracht bij te zetten
zonder dat dit ten koste gaat van andere belanghebbenden. Tot slot wordt het
passend geacht om eerst een nieuw kabinet en de oplevering van het
Interdepartementaal Beleidsonderzoek mbo (IBO) af te wachten.
2. Wie zijn betrokkenen?
De Rijksdienst voor Ondernemend Nederland (RVO) voert de regeling uit en acht
de regeling uitvoerbaar voor de voorgenomen looptijd 1 januari 2024 t/m 31
december 2028.
1
 Evaluatie Subsidieregeling praktijkleren 2019-2022, Cinop-ECBO en Regioplan
2
 Kamerstukken II 2022/23, 36200-VIII, nr. 144
Pagina 3 van 7

Het betreft een ministeriële regeling en wijziging van een bestaande
3
subsidieregeling. Op basis van de evaluatie kan geconcludeerd worden dat er door
stakeholders, werkgevers en opleidingen groot belang wordt gehecht aan de
subsidieregeling. 99% van de werkgevers gaf aan de subsidie opnieuw te gaan
aanvragen. De evaluatie wees bovendien uit dat de regeling doelmatig,
rechtmatig en uitvoerbaar is. Wat betreft doeltreffendheid bleek dat de regeling
voor werkgevers van wisselend belang is als motivator om een praktijkleerplaats
aan te bieden (28% groot, 44% gemiddeld, 28% klein belang). Dit is begrijpelijk,
omdat werkgevers in de eerste plaats een praktijkleerplaats aanbieden omdat zij
een student aan zich willen binden met het oog op een toekomstig dienstverband.
Desalniettemin is de regeling belangrijk voor het aantal leerplaatsen dat
4
werkgevers kunnen bieden en de begeleiding die ze kunnen geven aan
bijvoorbeeld studenten met een ondersteuningsbehoefte. Daarnaast is te zien dat
met name het mkb (mbo: 95,4%) en werkgevers in tekortsectoren (mbo: ±75%)
gebruik maken van de subsidie. Het is van belang om hen tegemoet te komen
voor het aandeel dat zij hebben in het studiesucces van studenten, zodat we in de
toekomst beschikken over voldoende arbeidskrachten om de maatschappelijke
opgaven te dragen.
5. Wat is de grondslag voor de subsidieregeling?
Artikel 2.7 van de Wet educatie en beroepsonderwijs, artikel 4, 5, 9 en 10 van de
Wet overige OCW-subsidies.
6. Bestaat er een risico op ongeoorloofde staatssteun?
Er bestaat geen risico op ongeoorloofde staatssteun. Door middel van deze
subsidie kunnen kosten worden gedekt die werkgevers moeten maken voor het
aanbieden van een praktijkleerplaats. Als werkgevers een dergelijke subsidie niet
zouden kunnen aanvragen, dan zouden werkgevers kunnen besluiten om niet te
investeren in de opleiding van studenten. Voor het aanbieden van een
praktijkleerplaats bestaat geen markt. Voor werkgevers is het namelijk niet direct
rendabel om praktijkleerplaatsen aan te bieden. Zij bieden een praktijkleerplaats
aan met het oog op de toekomst en vanuit een maatschappelijke
verantwoordelijkheid. Het aanbieden van praktijkleerplaatsen betreft dus een
niet-economische activiteit. Er is wél sprake van selectiviteit, want de reguliere
subsidie komt (t.a.v. het hbo) ten goede aan bepaalde geselecteerde sectoren.
Binnen deze sectoren wordt geen onderscheid gemaakt tussen werkgevers. Alle
werkgevers die voldoen aan de voorwaarden kunnen de subsidie toegekend
krijgen.
De aanvullende subsidie voor mbo-leerplaatsen in de sectoren landbouw, horeca
en recreatie is alleen gericht op deze sectoren omdat het werk in deze sectoren
vaker met tijdelijke arbeidsovereenkomsten wordt gewerkt en de overgang naar
meer duurzame arbeidsovereenkomsten geholpen en ondersteund kan worden
door extra mogelijkheden om personeel goed te scholen. De keuze voor deze
Pagina 5 van 7

De uitvoeringskosten van RVO worden geschat op € 2,9 mln. per jaar, gebaseerd
op de kosten van 2023.
10. Overige aspecten/planning
Planning is om de regeling in september voor te hangen bij de Tweede Kamer en
in oktober te publiceren in de Staatscourant. Beoogde inwerkingtreding is 1
januari 2024.
Pagina 7 van 7

