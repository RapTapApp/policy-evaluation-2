 
DE TOEKOMST VAN HET KONINKRIJK 
 
1 Inleiding 
Op 10 oktober 2010 vond binnen het kader van het Statuut een ingrijpende verandering 
plaats. Het land ‘de Nederlandse Antillen’ hield op te bestaan. Het werd gesplitst in twee lan-
den en drie eilanden. Bonaire, Saba en Sint Eustatius werden openbaar lichaam binnen het 
Nederlands staatsbestel. Curaçao en Sint Maarten verkregen de status van autonome lan-
den binnen het Koninkrijk. Praktisch werd daarmee ook Nederland een land in de regio en 
verloor Aruba haar ‘status aparte’; haar positie was niet langer apart maar de norm voor alle 
landen van het Koninkrijk. 
 
De datum van 10-10-10 markeert vooralsnog het einde van een lang proces. Met de ophef-
fing van de Nederlandse Antillen werd de voorlaatste stap genomen in een proces dat in 
1948 begonnen is. In dat jaar werd de ronde tafelconferentie gehouden. Daar werd het be-
ginsel aanvaard van een Koninkrijksverband met zelfstandige autonome delen: Nederland, 
Suriname, Nederlandse Antillen. Aruba gaf toen al aan een zelfstandige status te willen los 
van de Antillen. Die conferentie startte -achteraf bezien- een proces van voortgaande ontbin-
ding. Suriname werd onafhankelijk. Aruba kreeg een status aparte. En, zoals boven ge-
schetst, werd op 10 oktober 2010 uiteindelijk ook het land de Nederlandse Antillen ontbon-
den.  
 
Zou de datum 10-10-10 ook het begin van de toekomst van het Koninkrijk kunnen zijn? Heb-
ben de landen van het Koninkrijk een gezamenlijke toekomst? Is er aanleiding om de laatste 
stap in het proces te stoppen: de ontbinding van het Koninkrijksverband en de volledige on-
afhankelijkheid van Aruba, Curaçao en Sint Maarten. Want dat is wel de enige nog resteren-
de stap in het ontbindingsproces tot dusver.  
 
Wat willen we kortom met het Koninkrijk? Dat vraagt om bezinning op het waarom, het waar-
heen en het waartoe van het Koninkrijksverband. Wat is de reden dat de landen ook in de 
toekomst deel uit willen maken van een staatkundig verband? Hoe moet dat verband zich 
ontwikkelen en wat is de functie ervan?  
 
Met deze notitie beoogt het kabinet van het land Nederland deze vragen te beantwoorden. 
Daarmee wordt tevens tegemoet gekomen aan het verzoek van de Eerste en Tweede Kamer 
der Staten-Generaal om een notitie over de toekomst van het Koninkrijk. Het betreft een uit-
eenzetting van het kabinet van het land Nederland. Zou het een standpunt van de regering 
zijn dan zou dit het staatshoofd van het Koninkrijk eenzijdig betrekken bij wat nog voorwerp 
van uiteenzetting tussen de landen kan zijn. Want ook de overige landen in het Koninkrijk 
moeten deze vragen beantwoorden. Dat is de essentie van de autonomie. Uiteraard zullen 
de antwoorden wel op elkaar aan moeten sluiten. De toekomst van het Koninkrijk hangt niet 
af van de visie van één land, maar als er geen besef is van gemeenschappelijke belangen 
en van een gemeenschappelijke visie op het Koninkrijk, dan heeft dit geen toekomst.  
 
Deze notitie behelst kortom de visie van het Nederlandse kabinet op de toekomst van het 
Koninkrijk, maar daarover is wel reeds van gedachten gewisseld met de regeringen van de 
andere landen en met een aantal fracties uit de Staten van Sint Maarten, Aruba en Curaçao. 
De Arubaanse regering en de Arubaanse oppositiepartij MEP hebben bovendien een Aru-
baanse visie op het Koninkrijk op schrift gesteld. Deze stukken zijn betrokken bij het schrij-
ven van deze notitie. De regeringen van Sint Maarten en Curaçao hebben te kennen geven 
op dit moment prioriteit te geven aan de opbouw van de nieuwe landen. De Curaçaose op-

 3 
Dat er geen sprake is van een eenheidsstaat voor wat betreft het Koninkrijk behoeft nauwe-
lijks verdere toelichting. In een dergelijk systeem past immers niet de mate van autonomie 
die de samenstellende delen van het Koninkrijk volgens het Statuut elk bezitten.  
Het Koninkrijk heeft wel enige kenmerken die mogelijk in de richting van een federatie zou-
den kunnen wijzen. Men kan zeker federale trekken in het Statuut terugvinden. In het bijzon-
der kan dan gedacht worden aan de verdeling van bevoegdheden tussen de landen en het 
hoogste echelon van het Koninkrijk, zoals onder meer blijkend uit artikel 3 van het Statuut, 
waarin de Koninkrijksaangelegenheden worden benoemd. Daar staat echter tegenover dat 
er geen sprake is van een federale overheid met eigen instituties en een eigen specifiek fe-
deraal beleid op belangrijke terreinen van overheidszorg. Wel is er sprake van samenwer-
king en een gemeenschappelijke verantwoordelijkheid voor de handhaving van een demo-
cratische rechtsorde en deugdelijk bestuur, waarbij de organen van het grootste land tevens 
optreden als gezamenlijk orgaan van het Koninkrijk, waarbij zij dan worden aangevuld met 
delegaties (van de overeenkomstige organen) uit de andere landen.  
Er vallen ook wel confederale trekken aan het koninkrijksverband te ontdekken. Er is immers 
sprake van een verband waarin de afzonderlijke onderdelen met een grote mate van auto-
nomie kunnen opereren en een eigen rechtspersoonlijkheid bezitten. De overkoepelende 
eenheid, het Koninkrijk, heeft als zodanig ook weinig zeggenschap over de inwoners van de 
verschillende landen en het hoogste besluitvormende orgaan van het Koninkrijk beslist in 
principe bij unanimiteit. Toch gaat de vergelijking op essentiële punten mank. De landen van 
het Koninkrijk zijn geen soevereine staten, het Statuut is geen internationaal verdrag en het 
Koninkrijk is de drager van de internationaalrechtelijke rechtspersoonlijkheid en niet de af-
zonderlijke landen.  
De vergelijking met een gemenebest gaat echter ook niet op. Het Koninkrijk is meer dan een 
gemenebest van onafhankelijke staten. Hoewel er niet een algemeen aanvaarde definitie 
van een gemenebest bestaat, verstaat men daaronder een losser verband van onafhankelij-
ke staten, die binnen het gemenebest een zekere politieke samenwerking kennen. Besluit-
vorming vindt plaats tijdens een min of meer regelmatige (maar niet noodzakelijkerwijs fre-
quente) vergadering van de hoogste politieke gezagsdragers, waarbij ieder land de vrijheid 
heeft zich al dan niet aan die besluitvorming te conformeren. Het is duidelijk dat het Konink-
rijk op geen enkele manier een zo vrijblijvende samenwerkingsconstructie is, nog afgezien 
van het feit dat de landen geen onafhankelijke staten zijn.  
Aard en opzet van het Koninkrijk worden bepaald door het verleden van Nederland als kolo-
niale mogendheid. Het Koninkrijk is een samenwerkingsverband van daaruit door devolutie 
van overheidsmacht voortgekomen landen, geregeerd door een gezamenlijke set van consti-
tutionele regels, die leiden tot een gemeenschappelijke rechtsorde waarin rechtstatelijkheid 
en deugdelijkheid van bestuur zijn gegarandeerd. Voor wat betreft de andere landen van het 
Koninkrijk impliceert dit ook een zekere mate van vrijwilligheid. Zij kunnen besluiten uit dit 
verband te treden en dus voor volkenrechtelijke onafhankelijkheid te kiezen. Nederland on-
derschrijft en erkent zonder meer het zelfbeschikkingsrecht van de (ei)landen en dus de vrij-
willigheid van hun deelname aan het Koninkrijk. Vrijwilligheid is echter niet hetzelfde als vrij-
blijvendheid en dit is ook vastgelegd in de preambule van het Statuut, waarin de landen op 
zich hebben genomen op voet van gelijkwaardigheid de gemeenschappelijke belangen te 
verzorgen en elkaar bijstand te verlenen.  
De keuze om uit het Koninkrijk te stappen is voor de voormalige kolonisator Nederland naar 
internationaal recht evenwel niet weggelegd. Het zou bovendien staatsrechtelijk tot gevolg 
hebben dat er twee Koninkrijken der Nederlanden ontstaan met een personele unie voor wat 
betreft het staatshoofd. Wanneer Nederland immers uit het Koninkrijk stapt, zouden de ach-
terblijvende landen gezamenlijk nog steeds het Koninkrijk der Nederlanden vormen. Van de 

 5 
Meer zicht op de gang van zaken bij elkaar heeft twee kanten. Het kan betekenen dat men 
beter gaat zien waar de landen elkaar kunnen bijstaan en waar zij gezamenlijke belangen 
hebben die samen kunnen worden aangepakt. Het kan echter ook betekenen dat men 
scherper zicht krijgt op aspecten en beleid dat in andere landen als onvoldoende of fout 
wordt gezien. Beter zicht kan kortom ook betekenen elkaar beter in de gaten houden. Dat is 
een weinig profijtelijke wijze van elkaar bezien, zoals de ervaring met 25 jaar status aparte 
van Aruba heeft geleerd. Dan leidt beter zicht slechts tot groeiende irritatie, frustratie en af-
keer.  
Het gevolg van 10-10-10 kan naar het zich laat aanzien eigenlijk niet anders zijn dan dat de 
landen van het Koninkrijk dichter naar elkaar toe zullen groeien, omdat de noodzaak tot sa-
menwerking in de nieuwe staatkundige constructie (veel) meer zit ingebakken dan voor die 
datum het geval was. 
3 Uitgangspunten en denkbare mogelijkheden 
Zolang het Koninkrijk slechts wordt gezien als juridische band en politieke waarborg, gaat het 
om het verleden. Dan is het Koninkrijk alleen uitvloeisel van de verantwoordelijkheid en aan-
sprakelijkheid van Nederland als oud koloniale macht. Zolang we hoofdzakelijk bezig zijn met 
de verplichtingen, beperkingen en waarborgen van het Koninkrijk, zijn we met het verleden 
bezig. Pas als we het gaan hebben over de mogelijkheden van het Koninkrijk, hebben we het 
over een toekomst. 
Het ontwikkelen van een visie in de zin van het definiëren van een punt op de horizon waar 
men uit wil komen, als Nederlands kabinet, om daar vervolgens aan te werken, is niet moge-
lijk. Essentie van autonomie is dat ieder van de landen binnen de gestelde kaders zelf hun 
punt kunnen kiezen, daar zelf ook verantwoordelijkheid voor nemen en dat de ontwikkeling 
het resultaat is van de wisselwerking daartussen. Dat wil niet zeggen dat de ontwikkeling de 
uitkomst is van een stuurloos proces waar niemand greep op heeft. De ontwikkeling is de 
uitkomst van ambities, keuzen, handelingen en afspraken die de landen onderling maken. 
Het gaat daarbij niet om de keuze voor de invulling van een bepaalde visie, maar om moge-
lijkheden die gerealiseerd kunnen worden al naar gelang aan bepaalde randvoorwaarden 
wordt voldaan.  
Uitgangspunt en vertrekpunt voor het nadenken over de toekomst van het Koninkrijk is het 
bestaan daarvan. Een discussie over de zin van het bestaan en voortbestaan van het Ko-
ninkrijk acht het kabinet weinig zinvol. Het Koninkrijk is er, de eilanden in de Antillen zijn om 
historische redenen de verantwoordelijkheid van Nederland en Nederland heeft niet, zoals 
de andere landen, de optie om uit het Koninkrijk te treden. De vraag is bovendien reeds di-
verse malen bezien en herbezien. De vraag naar het voortbestaan van het Koninkrijk past 
ook niet binnen de vraagstelling van de Kamer. Een visie op de toekomst van het Koninkrijk 
veronderstelt het (voort)bestaan daarvan.  
Uitgaande van dit vertrekpunt zijn drie denkbare, onderscheiden ontwikkelingen van het Ko-
ninkrijk en de relaties daarbinnen tussen de landen. Een eerste, meest perspectiefrijke, ont-
wikkeling is die waarbij de vier landen invulling weten te geven aan een constructieve sa-
menwerking welke meerwaarde oplevert voor de belangen van ieder afzonderlijk en voor die 
van het geheel. In deze ontwikkeling groeit, door positieve samenwerking op steeds meer 
gebieden, onderling vertrouwen en afhankelijkheid.  
Genoemd scenario veronderstelt dat alle landen binnen het Koninkrijk gelijk opgaan in het 
bewust worden van de mogelijkheden en het realiseren daarvan en van de randvoorwaarden 
waar daarvoor aan moet worden voldaan. Het is weinig waarschijnlijk dat alle landen op het-
zelfde moment de wil, bereidheid en mogelijkheden hebben om die weg te gaan. Dat laat 

 7 
Een Nederlandse visie op de toekomst van het Koninkrijk vergt derhalve in de eerste plaats 
een erkenning van de belangen die Nederland heeft bij het Koninkrijk. Het vergt daarnaast 
een verkenning van de mogelijke belangen van de andere landen, teneinde te kunnen vast-
stellen of die aansluiten op de eigen visie. Pas dan kan een visie een realiseerbare mogelijk-
heid worden.  
4.2 Belangen van Nederland 
Nederland heeft verschillende soorten belangen bij het Koninkrijk: als Caribisch land vanwe-
ge de verantwoordelijkheid voor de inwoners van de BES eilanden, vanwege de mogelijkhe-
den en kansen van economische en maatschappelijke ontwikkeling, vanwege de geopolitie-
ke positie en verantwoordelijkheden. Op ieder van deze categorieën wordt hier nader inge-
gaan.  
Belangen als Caribisch land: Door de opdeling van de Nederlandse Antillen is er schei-
ding ontstaan tussen Saba/Sint Eustatius en Sint Maarten onderscheidenlijk tussen Bonaire 
en Curaçao. Met het opheffen van het land de Nederlandse Antillen zijn bestaande familie-
banden en economische banden niet beëindigd. In de dagelijkse praktijk zijn de inwoners 
van de drie BES eilanden voor veel van hun voorzieningen afhankelijk van de naastliggende 
landen, of het nu gaat om medische voorzieningen, energie, duurzame consumptiegoederen, 
enz. Daarom zijn ook de vervoersverbindingen tussen de eilanden van vitaal belang voor 
deze bewoners. Nederland is als overheid rechtstreeks verantwoordelijk en aanspreekbaar 
voor het wel en wee van burgers daar. Dit vereist op een aantal terreinen goede samenwer-
king tussen Nederland (Caribisch Nederland) en haar buurlanden.  
Bepalend voor wat op eilandelijk niveau kan gebeuren is de vraag of daarvoor voldoende 
financiële, sociaal economische en infrastructurele draagkracht is op het niveau van het ei-
land. Er is een groot aantal terreinen waar de schaal van een eiland een boveneilandelijke 
oplossing aantrekkelijker, beter of zelfs noodzakelijk maakt. In die gevallen zullen de Neder-
landse ministers, naast het bestuur van het betrokken eiland, samenwerking moeten zoeken 
met de aanliggende landen. In de meeste gevallen zijn dat de landen van het Koninkrijk. Ook 
voor hen kan het overigens aantrekkelijk zijn om te komen tot samenwerking, vooral ook in-
dien dat de betrokkenheid vanuit Nederland impliceert. Voorbeelden hiervan liggen op het 
terrein van: zorg, vervoer, natuur en milieu, energie en economische- en handelsbelangen 
- Zorg: Een voorbeeld van wederzijdse belangen binnen het Koninkrijk is de (deels 
reeds gerealiseerde) samenwerking op het gebied van de zorg. Het geringe aantal 
inwoners op Bonaire, Sint Eustatius en Saba maakt het onmogelijk om alle benodig-
de zorgvoorzieningen op de eilanden zelf te realiseren. Voor specialistische zorg en 
ziekenhuiszorg werken Saba en Sint Eustatius voor vrijwel alles samen met Sint 
Maarten. Op Bonaire zijn beperkte ziekenhuiszorg en een aantal basisspecialismen 
aanwezig, maar voor uitgebreidere zorg wordt samengewerkt met Aruba en Curaçao. 
De patiënt heeft er uiteraard belang bij dat zorg zo dicht mogelijk bij huis wordt gele-
verd en bij voorkeur in een bekende omgeving in een taal die hij spreekt. Samenwer-
king met de andere Koninkrijksdelen in de Caraïben ligt daarom voor de hand. Maar 
ook zal worden samengewerkt met zorginstellingen in Guadeloupe (voor Saba en 
Sint Eustatius) en Colombia (voor Bonaire) als het gaat om specialistische zorg die 
niet binnen het Koninkrijk kan worden verkregen. Deze medische samenwerking is 
van wederzijds belang van de verschillende landen; voor Nederland vanwege de in-
woners van Caribisch Nederland, voor de andere landen vanwege het schaalvoordeel 
en de stimulans om het niveau van zorg te verbeteren. 

 9 
eindgebruikers. Door de behoeften van de verschillende eilanden te koppelen aan de 
mogelijkheden en kennis in Nederland is vruchtbare samenwerking mogelijk. 
 
Rechtshandhaving: Sinds 10-10-10 heeft Nederland vanwege de verantwoordelijk-
heid voor de BES eilanden ook belang bij een goede samenwerking tussen de landen 
op het terrein van de rechtshandhaving en rechtspleging. Zo wordt het Gemeen-
schappelijk Hof van Justitie gezamenlijk gefinancierd, is er een gezamenlijke procu-
reur-generaal en komt er een gemeenschappelijke voorziening politie. Nederland 
heeft er nu direct belang bij dat deze instanties goed functioneren en dat de betrok-
ken landen hun afspraken, zoals over de gezamenlijke financiering van het hof, na-
komen. 
Economische en handelsbelangen: Het Koninkrijksverband biedt Nederland ook moge-
lijkheden op economisch gebied. Op het eerste gezicht lijkt er hier geen sprake van weder-
zijds belang. Het belang van de Nederlandse economie voor de eilanden is relatief groter 
dan omgekeerd. Het directe economische belang van de economieën van de eilanden voor 
de Nederlandse economie is verwaarloosbaar, gegeven het verschil in omvang van de eco-
nomieën. Het totale BBP van de economieën van Aruba en de Nederlandse Antillen was in 
2010 ongeveer 0,8% van het BBP van Nederland.  
De handel tussen Nederland en de Caribische landen zal daardoor nooit een significant ge-
deelte uit maken van de totale Nederlandse export. Echter, ook een kleine toename van de 
handelsstromen tussen de verschillende regio’s is voor de Caribische regio al van grote 
waarde. Bovendien is er wel degelijk een sterke economische band tussen de drie landen en 
Caribisch Nederland. Vanwege de noodzakelijke tussenstop en overslag op Curaçao of Sint 
Maarten zijn levensmiddelen in Caribisch Nederland duurder dan noodzakelijk. Verdere eco-
nomische integratie van de Caribische eilanden en betere integratie van de Cariben met de 
wereldhandel is hiermee in het belang van allen.  
Een interessante gedachte in dit kader is de mogelijkheid om de landen in de Caribische 
regio te ontwikkelen tot schakel of springplank voor Nederlandse en Europese bedrijven die 
actief willen worden in Midden- of Zuid-Amerika. De goede contacten van de lokale bevol-
king, hun talenkennis en hun ervaringen met gewoontes- en gebruiken in de regio maken 
hen tot nuttige zakenpartners voor Nederlandse ondernemers die expansie naar Latijns-
Amerikaanse markten overwegen.  
Hierbij kan ook gepoogd worden de banden tussen de Europese Unie en de Landen en Ge-
bieden Overzees (LGO’s) te versterken. Dit vormt wat Nederland betreft dan ook de inzet 
tijdens de komende herziening van het LGO-Besluit. LGO’s dienen meer steun en mogelijk-
heden te krijgen om gedeeltes van het Europese acquis over te nemen, zodat een verdere 
integratie van Nederland binnen de Europese Unie niet hoeft te leiden tot verdere disintegra-
tie binnen het Koninkrijk.  
Politieke en culturele belangen: Het ontstaan en bestaan van het Koninkrijk impliceert 
een verantwoordelijkheid van Nederland voor de Caribische eilanden die internationaal- 
rechtelijk bekrachtigd wordt en waarvan Nederland niet zo maar afstand kan doen. Die ver-
antwoordelijkheid schept verplichtingen en lasten die bij tijd en wijle knellen. Tegelijk biedt dit 
het Koninkrijk een positie als brug tussen Europa en Latijns-Amerika die niet alleen econo-
mische en handelsmogelijkheden biedt, maar ook een dimensie toevoegt aan de Nederland-
se positie in de wereld. Die dimensie kan potentieel van toenemend belang zijn in een wereld 
van verschuivende economische krachten, schaarse energie en grondstoffen en toenemen-
de verwevenheid tussen de economische centra in de wereld. Het maakt Nederland ook tot 
een potentieel interessante partner in de directe omgeving in het Caribisch gebied. De Kust-
wacht voor Aruba, Curaçao en Sint Maarten alsmede voor de openbare lichamen Bonaire, 

 11 
In het kader van de voorbereiding van de onderhavige notitie heeft het kabinet ook met de 
regeringen van Sint Maarten en Curaçao gesprekken gevoerd. Deze gesprekken vonden 
plaats op een moment dat deze nieuwe landen nog geen half jaar oud waren. De regeringen 
van Curaçao en Sint Maarten willen op dit moment prioriteit geven aan de opbouw van hun 
landen. Eerder is afgesproken dat de verdere ontwikkeling van de visie op het Koninkrijk op 
de eerste Koninkrijksconferentie dit jaar aan de orde zal komen. Het kabinet heeft derhalve 
begrip voor de reactie van deze nieuwe landen dat zij op dit moment prioriteit geven aan de 
opbouw van de nieuwe landen, temeer nu het onderwerp later dit jaar -op de eerste Konink-
rijksconferentie- aan de orde zal komen.  
5 Randvoorwaarden voor een gemeenschappelijke toekomst 
5.1 De realiteit van de samenwerking 
De in het voorgaande geschetste belangen bestaan, met uitzonderingen van de nieuwe be-
langen van Nederland als Caribisch land, al langer. Vastgesteld kan worden dat deze tot 
dusver niet hebben bijgedragen aan het Koninkrijk hechter in hart en hoofd van politiek en 
bevolking te verankeren. Dat heeft diverse oorzaken zoals de verscheidenheid in samenle-
ving en de last van het verleden, de wisselvalligheid van de politiek en de deugdelijkheid van 
bestuur en rechtszekerheid, de kosten van samenwerking en de beeldvorming aan weerszij-
den van de oceaan. Voor de visie van het kabinet op het Koninkrijk dienen ook deze factoren 
onder ogen te worden gezien, omdat deze uiteindelijk de beste bedoelingen kunnen ont-
krachten.  
De maatschappelijke verschillen tussen de landen van het Koninkrijk zijn onmiskenbaar; niet 
alleen die tussen Nederland en de landen in het Caribisch gebied, maar ook tussen die lan-
den onderling. Aruba behoort tot de meest welvarende eilanden in de Caraïben. Het is sterk 
georiënteerd op toerisme uit de Verenigde Staten. Curaçao is een van de grootste en bevol-
kingsrijkste eilanden in de regio. Het heeft een lager inkomen per hoofd van de bevolking 
dan Aruba en een breder georiënteerde economie. De benedenwindse eilanden onderschei-
den zich qua cultuur en taal wezenlijk van de bovenwindse eilanden die veel sterker gericht 
zijn op het noordelijk deel van de Caraïben en de Verenigde Staten. De fysieke afstand en 
de maatschappelijke en culturele verscheidenheid tussen de huidige landen van het Konink-
rijk in de Caraïben vormden de belangrijkste factoren voor de geleidelijke erosie van het land 
Nederlandse Antillen en de ontwikkelingen die zijn uitgemond in de hervorming van 10-10-
10. Die verschillen zullen ook in de toekomst een rol blijven spelen. Daarnaast blijft de relatie 
van Nederland met ieder van de eilanden belast door het verleden; de slavernij en het kolo-
niale verleden. Ook dat is steeds van invloed gebleken op de onderlinge verhoudingen.  
De maatschappelijke verscheidenheid en het verleden komen ten dele ook tot uitdrukking in 
de politieke verhoudingen op de eilanden en de wisselvalligheid in de politieke betrekkingen 
tussen Nederland en de landen in de Caraïben, die beheerst worden door enerzijds ambities 
van autonomie en eventueel zelfstandigheid en anderzijds de wens om gebruik te maken 
van de financiële, economische en maatschappelijke mogelijkheden van de relatie met Ne-
derland. Ook aan Nederlandse zijde is de politieke inzet voor een goede relatie met de Antil-
len niet een constante. Het leidt tot wisselingen in de intensiteit van de betrekkingen die ge-
compliceerd worden doordat de variaties in politieke inzet en wil aan weerszijden van de 
oceaan niet gesynchroniseerd verlopen en elkaar daardoor dreigen te versterken.  
De onderlinge verhoudingen worden verder gecompliceerd door het gegeven dat het Konink-
rijk de landen daarbinnen op voet van gelijkheid plaatst, die de werkelijkheid van ongelijkge-
wichtigheid tussen Nederland en de onderscheiden landen in de Caraïben - gezamenlijk of 
afzonderlijk - verhult. Die ongelijkgewichtigheid komt mede tot uitdrukking in het onderschei-
den economisch gewicht van Nederland en de Caribische eilanden die gezamenlijk een BBP 

 13 
 
Goed bestuur en rechtszekerheid:  
Ieder van de betrokken landen dient in te staan voor goed bestuur, gezonde overheidsfinan-
ciën, integriteit, gerechtigheid en veiligheid van de burgers en hier zijn verantwoordelijkheid 
voor te nemen.  
 
Concordantie en eenvormigheid van wetgeving: 
In de staatsregelingen zijn de voorwaarden en bevoegdheden vastgelegd op basis waarvan 
de landen invulling kunnen geven aan hun verantwoordelijkheid voor goed bestuur, gezonde 
overheidsfinanciën, integriteit, rechtszekerheid en veiligheid van de burgers. In de consensus 
rijkswetten zijn vervolgens belangrijke waarborgen gecreëerd op het terrein van de recht-
spraak en rechtspleging. Daarnaast draagt het principe van uniformiteit, of althans concor-
dantie van wet- en regelgeving, bij aan een goede werking van het openbaar bestuur in alle 
delen van het Koninkrijk.  
 
Stabiele economie 
Hoewel beleidsinitiatieven en overheidssamenwerking voor de economieën van de eilanden 
voordelen op kunnen leveren, moet het effect hiervan op de economieën van de eilanden 
niet worden overschat. Veel belangrijker voor de economie van de eilanden is dat onderne-
mers zich ook daadwerkelijk willen vestigen op de eilanden. Weliswaar is locatie, en de pro-
motie daarvan door partijen als het Koninkrijk of de Europese Unie, een belangrijke variabele 
voor de plaats waar ondernemers zich willen vestigen dan wel nieuwe economische activitei-
ten willen ontplooien, maar er zijn veel meer variabelen die bijdragen aan een goed onder-
nemingsklimaat (overheidsfinanciën, rechtszekerheid). En het is juist dat ondernemingskli-
maat dat uiteindelijk bepaalt of ondernemers zich ergens willen vestigen en of ondernemin-
gen kunnen groeien en daardoor banen en welvaart kunnen creëren. Om de handel tussen 
de landen van het Koninkrijk te bevorderen en het vestigingsklimaat te verbeteren kan vrij 
verkeer van personen, goederen en diensten tussen de eilanden een belangrijke factor zijn.  
 
Beeldvorming en taal: 
Nederland en de Caribische landen van het Koninkrijk delen een gezamenlijke geschiedenis. 
Ook woont een groot aantal Caribische Nederlanders in Nederland en wonen Europese Ne-
derlanders in de Caribische landen. Dit draagt bij aan het vergroten van wederzijds begrip en 
onderlinge verdraagzaamheid. Ook door de bescherming en bevordering van de culturele 
identiteit van de bewoners van de Caribische delen van het Koninkrijk en door samenwerking 
op dit terrein met landen in de Caribische regio kan een bijdrage worden geleverd aan de 
emancipatie van Caribische Nederlanders. De Nederlandse taal is niet alleen onderdeel van 
de culturele identiteit van de burgers van het Koninkrijk, maar tevens bestuurs- en rechtstaal 
in het Koninkrijk.   
 
Gelijkwaardige relatie en vertrouwen:  
Voor een goede samenwerking is een gelijkwaardige en respectvolle relatie tussen de lan-
den en een zeker onderling vertrouwen een vereiste. Alleen met respect voor elkaars cultuur 
en met inachtneming van ieders verantwoordelijkheid kunnen er tussen de landen van het 
Koninkrijk relaties ontstaan die zijn gebaseerd op gelijkwaardigheid. Samenwerking zonder 
een dergelijke relatie, heeft geen kans van slagen.  
 
6 Visie op het Koninkrijk 
6.1 Algemeen 
Het kabinet is van mening dat de hervorming van de inrichting van het Koninkrijk per 10 ok-
tober 2010 de mogelijkheid schept en de kans biedt om te komen tot een positieve ontwikke-

 15 
Inzet van de Nederlandse regering is om van de Caribisch delen van Nederland een ‘succes’ 
te maken. Dat wil zeggen daar te voorzien in bestuur, wetgeving en beleid die recht doen 
aan de eigenheid van de samenleving op de eilanden, die de inwoners de mogelijkheden 
bieden om zich beschermd te weten en te ontplooien naar eigen inzicht, die aanvaardbare 
publieke voorzieningen scheppen en tegelijk het gevoel van eenheid met Nederland verster-
ken en de burgers geen aanleiding bieden voor spijt over hun keuze om deel te worden van 
Nederland. Die inzet impliceert een Nederlands belang bij nauwe samenwerking met andere 
landen van het Koninkrijk. Bij het op binnen Nederland aanvaardbaar niveau brengen van de 
dienstverlening door de rijksoverheid (voorheen de Antilliaanse overheid) en het voorzienin-
genniveau moet dat in het oog worden gehouden.  
In het wetgevend overleg over de BES-wetgeving is het voornemen uitgesproken om de eer-
ste vijf jaar rust te scheppen op legislatief gebied. Het kabinet bevestigt dat voornemen. Dit 
houdt echter geen stilstand in op het terrein van de wetgeving. De periode van vijf jaren zal 
vooral gebruikt moeten worden voor het experimenteren en ontwikkelen van wetgeving die 
beantwoordt aan de eisen van eenheid en gelijkheid binnen het land Nederland en die daar-
naast recht doet aan de onderscheiden maatschappelijke werkelijkheid in Europa en de Ca-
raïben.  
Bestuur, beleid en wetgeving op de drie BES eilanden behoeft bijzondere aandacht. Het 
overheidsbeleid op de eilanden vormt de directe verantwoordelijkheid van de onderscheiden 
bewindslieden en de Kamers der Staten-Generaal, althans voor zo ver het niet de autonome 
bevoegdheid van het eilandsbestuur betreft. Vanwege hun afstand en geringe omvang kan 
bij de wetgever, de Kamers en de verantwoordelijke autoriteiten de aandacht voor deze ei-
landen licht verdwijnen achter de aandacht voor meer dringende zaken in Nederland of de 
aandacht voor de impact van wetgeving en beleid in Nederland. Waar nodig vormt het depar-
tement van BZK voor de eilanden het aanknopingspunt voor benadering van de verantwoor-
delijke bewindslieden. Het ware wenselijk indien ook in de beide Kamers der Staten-
Generaal een door afstemming binnen en tussen de fracties verzekerd wordt dat bevolking 
en bestuur van de eilanden voldoende aandacht krijgen voor hun vragen.  
De Staten-Generaal heeft in juni 2011 de voorjaarsrapportage van de Rijksvertegenwoordi-
ger over de stand van zaken op Bonaire, Sint Eustatius en Saba ontvangen. De rapportage 
bestrijkt de periode van 10 oktober 2010 tot 1 mei 2011. Uit deze rapportage blijkt dat de 
openbare lichamen geconfronteerd worden met invoeringsproblematiek (bijvoorbeeld ten 
aanzien van de fiscale wetgeving) en dat in de samenwerking tussen openbare lichamen en 
verantwoordelijke vakministers eerste goede stappen zijn gezet. Het kabinet zal actief op 
geconstateerde knelpunten ingaan en waar mogelijk aanpassingen realiseren. Daartoe is 
vooral ook van belang om de ontwikkeling van de eilanden op sociaal-economisch terrein te 
bezien en aan de orde te stellen of dat een verantwoorde ontwikkeling is.  
6.3 De betrekkingen met andere landen in het Koninkrijk 
Zoals gesteld, zijn een duurzame politiek en bestuurlijke wil en bereidheid om te voldoen aan 
de randvoorwaarden basisvereisten voor een vruchtbare samenwerking. Bestendige over-
heidsfinanciën, een stabiele economie en rechtszekerheid zijn daarvoor bij uitstek van be-
lang. Voor een belangrijk deel is dit gerealiseerd in de hierboven al genoemde consensus 
rijkswetten die op 10-10-10 tot stand kwamen. Aansluiting van Aruba (op onderdelen) en het 
verder ontwikkelen en daadwerkelijk tot uitvoering brengen van deze wetten zijn op de korte 
termijn cruciaal om tot samenwerking te komen. 
Deze notitie bevat de Nederlandse visie op het Koninkrijk. Het Nederlandse kabinet en de 
Staten-Generaal kunnen gezamenlijk besluiten te investeren in een intensievere samen-
werking binnen het Koninkrijk. Wel veronderstelt samenwerking de bereidheid van meer lan-

 17 
stabiele samenwerking daarbij door de samenwerkende partners wel in acht worden geno-
men.  
 
10-10-10 was slechts het einde van het begin en vanaf dat moment begon de rest van de 
toekomst. Een toekomst die er is maar die zonder wil, bereidheid en inspanningen van de 
samenstellende delen het einde van het Koninkrijk zou kunnen inhouden.  

