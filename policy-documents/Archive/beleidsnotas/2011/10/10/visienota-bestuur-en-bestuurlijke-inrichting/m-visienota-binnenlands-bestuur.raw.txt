Definitief 10-10-2011 
Bestuur en bestuurlijke inrichting:  
tegenstellingen met elkaar verbinden 
 
 
1.  Inleiding 
 
Nederland verandert snel; tegelijkertijd bestaat er een niet minder grote behoefte aan 
continuïteit. Ontwikkelingen als globalisering, technologische verandering, internationale 
politieke en economische machtsverschuiving, demografische verandering en de verdeling 
van nieuwe schaarste (energie, grondstoffen, klimaat, ruimte) moeten verenigd worden 
met een maatschappelijke behoefte aan bestaanszekerheid, fysieke veiligheid en sociale en 
politieke stabiliteit. Het binnenlands bestuur heeft daarbij een cruciale rol. Enderzijds is het 
de constitutionele ordening voor de uitoefening van overheidsmacht, bestuur voor het 
beheer van overheidsvoorzieningen en anderzijds is het een ‘Zwitsers zakmes’ bij 
maatschappelijke verandering. Het moet op het zelfde moment zekerheid geven, maar ook 
verandering scheppen. Bescherming bieden, maar zonodig ook dwang en 
doorzettingsmacht gebruiken. Het moet kader en instrument zijn. Belangen verdelen, maar 
tegelijk samenwerking mogelijk maken, waarbij het resultaat groter is dan de som van de 
belangen.  
 
Bestuur en bestuurlijke inrichting zijn geen vast gegeven, maar een voortdurende 
ontwikkeling in reactie op nieuwe taken, gebleken knelpunten en de voortdurend 
veranderende maatschappelijke schaal en dynamiek. Gevaar daarbij is wel dat steeds 
wordt gewijzigd in en toegevoegd aan bestaande structuren, waardoor de oorspronkelijke 
opzet en structuur steeds verder verdwijnen achter nieuwe lagen van veranderingen.  
 
In de afgelopen eeuw is de overheidstaak enorm uitgebreid. De inrichting van het 
binnenlands bestuur waarmee die taak wordt vervuld, gaat terug op de structuur die na 
1848 is ontstaan. Het bestaat in de kern uit een dekkend systeem van, naast het Rijk, 
twee soorten territoriale organen van autonoom algemeen bestuur (gemeenten en 
1
provincies ) plus een functioneel territoriaal bestuursorgaan (de waterschappen). In de 
loop van de tijd zijn daar organen en bestuurlijke eenheden aan toegevoegd en zijn talloze 
samenwerkingsverbanden daartussen ontstaan. De overheidstaak is in de afgelopen eeuw 
in voortgaande golfbeweging verdeeld over maatschappelijke en bestuurlijke organen. In 
de afgelopen dertig jaren zijn daarbij in toenemende mate taken en bevoegdheden bij 
gemeenten neergelegd teneinde een grotere lokale betrokkenheid bij de gewenste 
uitkomst te verzekeren.  
 
Het kabinet wil in de komende jaren gebleken knelpunten wegnemen, het 
overheidsapparaat en de bestuurlijke inrichting vereenvoudigen en een hechte basis 
leggen voor bestuurlijke samenwerking en dynamiek. De financieel-economische crisis 
vraagt veel van burgers en bedrijven. Ook de overheid zal naar haar eigen functioneren en 
haar omvang moeten kijken. De overheid is in zichzelf een bepalende factor voor het 
verdienvermogen van Nederland. Het kabinet beoogt daarom een compacte overheid: een 
krachtige, kleine en dienstverlenende overheid die slagvaardig kan opereren. Het bestuur 
zal met minder belastinggeld, minder ambtenaren, minder regels en minder bestuurders 
moeten functioneren, op basis van de uitgangspunten “je gaat erover of niet” en “je levert 
tijdig”. Niet door terugtred, niet door alles maar aan de markt over te laten, maar door een 
doelmatiger organisatie en een werkwijze die veel meer steunt op maatschappelijke kracht 
en dynamiek. Niet voor, maar door mensen, denken en doen. 
 
Een compacte overheid impliceert: ruimte voor burgers, minder regels en betere 
dienstverlening, optimaal informatiegebruik, efficiënte en slimme bedrijfsvoering, een 
                                                 
1
  Artikel 124, eerste lid Grondwet: Voor provincies en gemeenten wordt de bevoegdheid tot regeling en bestuur inzake hun 
huishouding aan hun besturen overgelaten. Artikel 124, tweede lid Grondwet: Regeling en bestuur kunnen van de besturen 
van provincies en gemeenten worden gevorderd bij of krachtens de wet.  
1/22 
 

Definitief 10-10-2011 
e
staten in de loop van de 17 eeuw heeft de groei en ontwikkeling van de overheid zich 
geleidelijk steeds meer gericht op de interne ontwikkeling binnen de staat, dan op de groei 
van nog omvattender politieke verbanden. Keizerrijken en koloniale rijken zijn opgekomen, 
maar hebben geen stabiele vorm gevonden voor de uitoefening van de overheidsfunctie in 
meer dan een staat. Pas met het ontstaan van de Europese gemeenschappen is er na de 
Tweede Wereldoorlog weer sprake van een nieuw, meer omvattend kader dan de staat 
voor de uitoefening van overheidsbestuur. Vandaar dat een beschouwing over bestuurlijke 
inrichting niet mogelijk is zonder de Europese Unie daarin te betrekken. 
  
Het overheidsbestuur is het samenstel van organen, dat belast is met de meer 
systematische uitoefening van de functie van overheid binnen een gegeven samenleving. 
Bestuur ontstaat zowel van onderop als van bovenaf. Het ontstaat in de kleinste 
gemeenschap welke behoefte heeft aan een regelmatige uitoefening van overheidsgezag 
ter verzorging van gemeenschappelijke belangen. Het ontstaat in grotere verbanden door 
de geleidelijke aanvaarding van verovering, onderwerping of de verkiezing dan wel 
erkenning van een omvattend dwingend gezag. In iedere omvangrijker en meer 
ontwikkelde samenleving zullen de inwoners van een gebied in de regel onderworpen zijn 
aan meer dan één bestuurlijke autoriteit. Daardoor ontstaat de behoefte aan duidelijkheid 
en ordening van de onderlinge verhouding tussen de autoriteiten en de onderscheiden 
bevoegdheden daartussen. Ook zal geleidelijk een differentiatie ontstaan tussen 
onderscheiden aspecten van overheidsbestuur, zoals het beslechten van geschillen, het 
vaststellen van algemene regels en het nemen van de dagelijks uitvoerende beslissingen 
en de handhaving daarvan, waarbij de taken aan verschillende organen worden 
opgedragen. Deze scheiding van machten is een belangrijk principe van de democratische 
staatsorganisatie. Met de bestuurlijke inrichting van Nederland bedoelen we de wijze 
waarop de wetgevende en uitvoerende macht over de bestuursorganen zijn verdeeld.  
De moderne staat is in vierhonderd jaren geleidelijk gegroeid tot de huidige 
verschijningsvormen. De Franse revolutie, de constitutionele regeringsvorm, het ontstaan 
van democratisch bestuur, de opkomst van de rechtstaat, de zekerheid en 
verzorgingstaat; het zijn stappen in een ontwikkeling die naar verwacht en gehoopt mag 
worden niet is afgesloten. Daarom ware te vermijden om begrippen als overheid, bestuur 
en staat, te vereenzelvigen met hun verschijningsvorm en invulling in onze tijd en in ons 
land. 
  
2.2  Overheidstaak en bestuurlijke inrichting 
Overheid is zoals gezegd het bijzondere vermogen in een samenleving om eenzijdig 
verplichtingen op te leggen en te doen naleven. Waarvoor die functie ingezet moet worden 
hangt af van de omstandigheden en behoeften van de samenleving waarin zij wordt 
uitgeoefend. De overheidstaak staat kortom niet op voorhand vast. Alle taken die wij in 
onze tijd als specifiek des overheids zien, zijn in de loop van de eeuwen ook 
privaatrechtelijk uitgeoefend; oorlogvoering, politie, rechtspraak. Zij zouden zich ook in 
onze tijd nog vaak privaatrechtelijk laten organiseren, ware het niet dat de eisen van 
rechtmatigheid, monopoliseren van gewelduitoefening, democratische controle en publieke 
verantwoording die wij aan de uitoefening van de overheidsfunctie stellen, het gebruik van 
die mogelijkheid beperken of minder praktisch maken. Dat laat onverlet dat wat 
overheidstaak is, wat overheid bij uitstek zelf moet doen en niet kan overlaten aan 
samenwerking, markt of andere mechanismen, ook in onze tijd verre van bepaald is.  
 
Tegen die achtergrond moet het streven van het kabinet naar een compacte overheid 
begrepen worden. Het gaat daarbij niet om een nieuwe versie van het aloude principiële 
debat over de kerntaak van de overheid: de vraag naar wat de overheid dient te doen en 
vooral naar wat zij niet dient te doen. Bij de compacte overheid gaat het om de meer 
pragmatische vraag naar de organisatie en uitvoering van die taken die voortvloeien uit de 
keuze voor inzet van de overheidsfunctie bij de oplossing van maatschappelijke 
vraagstukken. Ook wanneer er voor wordt gekozen om gebruik te maken van het 
vermogen van de overheid om eenzijdig verplichtingen op te leggen, is het niet per 
definitie nodig dat alles wat daarmee samenhangt ook door het overheidsapparaat moet 
worden verzekerd. Belangrijke publieke taken, zoals de volkshuisvesting of het waarborgen 
3/22 
 

Definitief 10-10-2011 
verzorgingsstaat na de Tweede Wereldoorlog werd aanvankelijk op die ‘gemengde’ 
grondslag verder gebouwd (publiekrechtelijke bedrijfsorganisatie). In de waardering voor 
dit ‘gemengde’ model trad in de loop van de jaren tachtig een kentering op. Mede op basis 
van de bevindingen van een drietal grote parlementaire enquêtes (RSV, Sociale Zekerheid, 
Volkshuisvesting) werd een scherper onderscheid aangebracht tussen overheidstaak en 
markt en tussen belangenbehartiging en uitvoering van publieke taken. Op het terrein van 
de sociale zekerheid en de arbeidsbemiddeling werden de uitvoerende taken geleidelijk 
geconcentreerd bij het UWV of gedecentraliseerd naar de gemeenten.  
 
Groei bestuursorganen: De groei van nieuwe bestuursorganen is een derde 
ontwikkeling. Veel belangrijke taken die in de wet geregeld zijn, zoals onderwijs, uitvoering 
van de sociale zekerheid, handhaving van de openbare orde, beheer van natuur en uitgifte 
van kentekens, worden uitgevoerd door zelfstandige instellingen. Vooral sinds de jaren 
tachtig zijn veel overheidsorganisaties verzelfstandigd. Ministeriële diensten werden 
afgescheiden en als zelfstandig bestuursorgaan (ZBO) voortgezet. Verzelfstandiging werd 
2
zelfs een expliciet politiek doel in 1989. De groei van het aantal ZBO’s stagneerde van 
midden jaren negentig mede naar aanleiding van wat de Algemene Rekenkamer (1995) 
signaleerde als ‘wildgroei’ van ZBO’s zonder verantwoording. ‘Aanwijzingen voor 
verzelfstandiging’ en een kaderwet waren het resultaat. Waar eerst emancipatie van de 
3
uitvoering voorop stond, kwam later het politieke primaat meer in beeld. 
 
Interbestuurlijke en publiek-private samenwerking: De groei van het aantal 
samenwerkingsverbanden tussen de verschillende bestuursorganen, zowel in 
publiekrechtelijke als privaatrechtelijke vorm (Wgr, Wgr-plus, stichtingen etc.) is een 
laatste ontwikkeling die vermelding behoeft. In 2010 waren er 698 publiekrechtelijke en 
1.022 privaatrechtelijke samenwerkingsverbanden tussen gemeenten, provincies en 
waterschappen in steeds weer wisselende territoriale indelingen. Ook de publiek-private 
samenwerking heeft een grote vlucht genomen. De terugtred van de overheid op een 
aantal beleidsvelden leidde veelvuldig tot het ontstaan van publiek-private samenwerking 
waarbij de beleidsuitvoering aan private partijen of het maatschappelijke middenveld werd 
overgelaten. De ontwikkeling van ICT en van wat wordt aangeduid als ‘horizontalisering’ 
van de samenleving hebben een netwerksamenleving opgeleverd met nog meer typen 
samenwerking, zoals in ketens en netwerken.  
 
Deze ontwikkelingen markeren een voortdurende zoektocht naar balans tussen een 
doelmatige en doeltreffende uitvoering van publieke taken, en politieke betrokkenheid, 
rechtszekerheid en gelijkheid. Een doelmatigheid en doeltreffendheid vergen schaal, 
deskundigheid en samenhang. Politieke betrokkenheid en controle vergen daarentegen 
politieke verantwoordelijkheid en een heldere verdeling van bevoegdheid. De balans 
daartussen is tijdgebonden en hangt af van de vraagstukken waar de staat voor gesteld is.  
 
 
3.  Gebleken knelpunten en vraagstukken 
 
De overheidstaak en de bestuurlijke inrichting zijn geen rustig bezit. Het functioneren van 
de overheid of van bepaalde bestuursorganen staan voortdurend ter discussie. Bestuurlijke 
vernieuwing, privatisering van overheidstaken, administratieve lasten, regeldruk en 
vernieuwing van de Rijksdienst, hebben alle in de afgelopen kwart eeuw tot verandering 
geleid, maar hebben de discussie over het functioneren van de overheid niet doen stillen.  
 
Omvang, doeltreffendheid en rendement zullen ook de komende jaren de aandacht 
vergen. In de eerste plaats omdat als gevolg van de financieel-economische crisis de 
overheid de tering naar de nering zal moeten zetten. De economie is in twee jaren 
gekrompen en dus zullen de overheidsbestedingen moeten volgen en dat betekent in het 
                                                 
2
  Andere alternatieven voor de uitvoering waren decentralisatie en privatisering. 
3 
 Zie ´Horizontale verantwoording bij ZBO´s en agentschappen`, werkdocument 11, Raad voor Maatschappelijke 
Ontwikkeling, Den Haag, september 2005. 
5/22 
 

Definitief 10-10-2011 
schept ook een ´bord spaghetti´ aan bestuurlijke relaties waarvan transparantie, 
verantwoording en slagvaardigheid het slachtoffer dreigen te worden.  
 
Randstad: De Randstad vormt de economische motor van Nederland. Om de Randstad 
blijvend bij de Europese economische top te houden zijn extra inspanningen nodig. De 
bestuurlijke inrichting is thans niet voldoende afgestemd op de maatschappelijke 
dynamiek. Er zijn doorgaans te veel betrokken besturen (ministeries, vier provincies, vier 
grote steden, vier WGR-plusregio’s, andere stadsbesturen, en vele functionele 
samenwerkingsverbanden), een diffuse spreiding van verantwoordelijkheden en gebrek 
aan bestuurlijke dynamiek, samenwerking en afstemming om de relevante opgaven met 
de nodige urgentie aan te pakken. 
 
Decentrale uitvoering EU-regelgeving: De Europese Unie heeft het bestuurlijke 
krachtenveld veranderd. Europese richtlijnen op terreinen als luchtkwaliteit, milieu, 
rampenbestrijding, diensten, staatsteun, aanbesteding, inrichting sociale woningmarkt en 
de inrichting van de e-overheid moeten (mede) door provincies en gemeenten worden 
4
uitgevoerd. Het is daarom van belang dat al bij het opstellen van de EU-regelgeving de 
betekenis daarvan voor de medeoverheden wordt onderkend. Aandacht voor de mogelijke 
uitvoeringsproblemen en doorzettingsmacht in geval de uitvoeringspraktijk niet voldoet, 
zijn echter gebrekkig.  
 
 
4.  Aanpak  
 
4.1  Algemene inzet en aanpak 
Inzet van het kabinet is om in de komende jaren de gebleken knelpunten weg te nemen, 
het overheidsapparaat en de bestuurlijke inrichting te vereenvoudigen, en om een hechte 
basis te leggen voor bestuurlijke samenwerking en dynamiek. Dat vereist een doelmatige 
verdeling van taken tussen bestuursorganen en onderlinge samenwerking en samenhang 
daartussen. Het overheidsbestuur zal naar burgers en bedrijven steeds meer als 
herkenbare eenheid moeten optreden. Inzet is kortom een bestuurlijke inrichting die 
ordening en houvast biedt, die aansluit bij de economische en sociale dynamiek, die 
slagvaardig opereren mogelijk maakt, en die tegelijk mensen en gemeenschappen tot hun 
recht laat komen. 
 
Het kabinet beoogt dit niet te realiseren door middel van een bestuurlijke blauwdruk, een 
herijking van het huis van Thorbecke of een grootse bestuurlijke vernieuwing. De structuur 
van de bestuurlijke inrichting ligt vast in de Grondwet. Wijziging daarvan kost veel tijd en 
moet pas worden overwogen als er overeenstemming bestaat over de gewenste 
aanpassing. De bestuurlijke inrichting is niet doel maar middel; het gaat om het resultaat. 
Daarom zal het kabinet bij de noodzakelijke aanpassing van de bestuurlijke inrichting niet 
steeds kiezen voor bestuurlijke vernieuwingen, maar waar mogelijk de weg van de 
geleidelijkheid bewandelen.  
 
De aanpassing van de bestuurlijke inrichting zoals het kabinet die voor ogen staat, omvat 
de volgende onderdelen: een compacte overheid -niet alleen bij het Rijk maar ook bij 
medeoverheden; een sobere bestuurlijke inrichting en bestuursorganen van beperkte 
omvang; duidelijke profielen; decentralisatie en heldere verantwoordelijkheden; 
bestuurlijke opschaling en herindeling; versterking en ondersteuning van samenwerking en 
regionalisering; metropoolvorming en opschaling in de Randstad, nieuwe vormen van 
betrokkenheid en burgerschap, EU-beleid en decentrale overheden. Ieder van deze 
onderdelen komt hieronder nader aan de orde. 
 
                                                 
4
  EIPA Impact EU legislation on local and regional authorities (2009); Comité van de Regio’s, Een nieuw verdrag, een 
nieuwe rol voor decentrale en regionale overheden (2010); Comité van de Regio’s, witboek multi level governance (2010). 
7/22 
 

Definitief 10-10-2011 
bestuur en administratie stadsdelen. De praktijk laat echter zien dat daar via bijvoorbeeld 
deconcentratie van diensten de dienstverlening, de gewenste schaal en de betrokkenheid 
van burgers gerealiseerd kan worden, met minder nadelige effecten voor het functioneren 
van het bestuur. Het kabinet komt daartoe nog in 2011 met een wetsvoorstel. Evenzo 
heeft de Wgr-plus zijn nut bewezen als katalysator bij het opstarten van bestuurlijke 
samenwerking bij openbaar vervoer en infrastructuur. Besturen hebben elkaar inmiddels 
gevonden. Tegelijk doen de nadelen van deze wettelijk verankerde bestuurlijke 
samenwerking tussen provincie en gemeenten zich steeds meer gevoelen. De regeling van 
de Wgr-plus daarom per 1-1-2013 worden ingetrokken. Najaar 2011 zal een wetsvoorstel 
in procedure worden gebracht. Wat betreft de samenwerking van provincies en gemeenten 
in de Randstad op het terrein van mobiliteit en ruimte wil het kabinet zekerstellen dat deze 
samenwerking rond de steden in elk geval op het terrein van verkeer en vervoer wordt 
versterkt en dat verder de bestuurlijke slagkracht en besliskracht in de Randstad 
verbetert. Dit wordt in paragraaf 5 nader uitgewerkt. 
 
Een krachtige, kleinere overheid is niet alleen gebaat bij een duidelijke keuze voor drie 
bestuurslagen met direct gekozen bestuurders. Ook het aantal bestuurders kan fors 
minder. Daarom komt het kabinet nog dit jaar met een voorstel ter vermindering van het 
aantal politieke ambtsdragers. Minder volksvertegenwoordigers op alle niveaus draagt bij 
aan een verbetering van de uitoefening van de klassieke volksvertegenwoordigende en 
controlerende functies van de desbetreffende organen. Men wordt immers genoodzaakt 
meer op hoofdlijnen te debatteren. De snelheid en kwaliteit van de integrale 
besluitvorming waar het de executieve betreft, is eveneens gebaat met enige kwantitatieve 
krimp. Inmiddels zijn met name op de niveaus van Rijk en provincies hiertoe de nodige 
stappen gezet. Ik verwijs daarvoor naar de laatste kabinetsformatie en de recente vorming 
van colleges van GS. Last but not least zij in dit verband gewezen op het positieve directe 
effect van vermindering van het aantal politieke ambtsdragers, zowel 
volksvertegenwoordigers als bestuurders, op het aantal ambtenaren. Iedere ambtsdrager 
minder leidt ook tot een vermindering van het aantal ambtenaren. 
 
4.4  Duidelijk profiel 
5
Sinds Thorbecke is Nederland kleiner geworden; niet fysiek , maar sociaal-psychisch. In de 
tijd van Thorbecke vormden Rijk, provincie en gemeente nog duidelijk onderscheiden 
bestuursorganen enkel vanwege de fysieke afstanden. Thans valt iedere uithoek van 
Nederland vanuit iedere andere uithoek binnen enkele uren te bereiken (uitgezonderd de 
Caraïbisch Nederlandse eilanden). In de tijd van Thorbecke viel vaak de provinciehoofdstad 
nog niet in een dag te bereiken. Ons individueel handelingsbereik is enorm uitgebreid en 
daardoor zijn alle niveaus van overheid daarbinnen steeds minder scherp onderscheiden. 
Tegelijk zijn in het kader van de verzorgingsstaat de verschillende bestuursorganen dichter 
bij elkaar komen te staan als medeoverheden met aanvullende taken of bevoegdheden op 
een zelfde beleidsterrein. In de ogen en beleving van burgers en bedrijven zijn al die 
bestuursorganen dan ook geleidelijk gefuseerd tot één geheel: de overheid. Het is minder 
vruchtbaar om te trachten dat beeld te corrigeren. Het vloeit immers voort uit 
maatschappelijke ontwikkelingen die niet omkeerbaar zijn. Zelfs de Europese Unie is 
geleidelijk onderdeel gaan vormen van het beeld van de overheid. In het kader van het 
streven naar een compacte en slagvaardige overheid is het juist zinvol om de samenhang 
tussen het handelen van verschillende bestuursorganen te versterken, door de 
verschillende soorten van bestuur een duidelijker profiel te geven, waardoor het geheel 
een meer herkenbare eenheid kan gaan vormen zonder af te doen aan de grondwettelijke 
‘open huishouding’ van de bestuurslagen. Die profielen zouden vervolgens versterkt 
moeten worden door de verdeling van bevoegdheden en de decentralisatie van taken.  
 
Gemeenten: Gemeenten zijn de bestuurslaag die het dichtst bij de burger staan. Hoewel 
iedere overheid even dicht bij de burgers dient te staan op het eigen beleidsterrein, is het 
juist dat gemeenten gegeven hun beperkte schaal en hun verantwoordelijkheid voor de 
                                                 
5
   In fysieke zin is er zelfs sprake van uitbreiding; sinds Thorbecke zijn Zuid Limburg alsmede Bonaire, St Eustatius en Saba 
aan het Nederlands grondgebied toegevoegd.  
9/22 
 

Definitief 10-10-2011 
wetgeving en beleid handelingsvrijheid herwinnen omdat zij daardoor zekerheid hebben 
dat het beleid ‘bij de buren’ niet wezenlijk afwijkt en burgers en bedrijven niet in de 
verleiding zullen komen om van de verschillen gebruik te maken teneinde zich aan iedere 
regel te ontrekken.  
 
4.5  Decentralisatie en verantwoordelijkheidsverdeling 
Bij de verdeling van de publieke taken geldt het uitgangspunt: decentraal wat kan, 
centraal wat moet. Over wat kan en wat moet verschillen de politieke opvattingen evenwel 
in de regel van periode tot periode. Zo zullen in de ene tijd taken bij het Rijk gehouden 
worden om reden van rechtsgelijkheid, effectiviteit of doelmatigheid, die in een volgende 
periode om reden van ‘beleid op maat’ bij gemeenten of provincies worden gelegd. Taken 
die de woon- en werkomgeving betreffen, worden bij gemeenten gelegd, met miskenning 
van het gegeven dat een afnemend deel van de bevolking in dezelfde gemeente woont en 
werkt. Geen arbeidsmarkt is nog lokaal en derhalve zullen ook gemeenten 
samenwerkingsverbanden aan moeten gaan bij de uitvoering van hun taken op dit terrein. 
Het kabinet neemt in de komende periode de geschetste bestuurlijke profielen als 
uitgangspunt bij de centralisatie (bijv. politie) en decentralisatie van de overheidstaak.  
 
Decentralisaties naar provincies: In lijn met het profiel van provincies worden 
verantwoordelijkheden en/of middelen die nu nog bij het Rijk liggen op het gebied van 
ruimtelijke ordening van (boven)regionaal belang, regionale economie, natuur & landelijk 
gebied en verkeer & vervoer bij de provincies gelegd.  
 
Provincies worden verantwoordelijk voor de inrichting van het landelijk gebied en voor het 
regionale beleid voor natuur, recreatie en toerisme, landschap, structuurversterking van de 
landbouw en leefbaarheid. Zij stemmen dat integraal af met de uitvoering van het 
provinciale en gemeentelijke ruimtelijk ordenings-, water- en milieubeleid. De provincies 
zijn daarmee verantwoordelijk voor de regie van het beleid door de verschillende partijen 
(gemeenten, waterschappen en maatschappelijke organisaties). De rol van het Rijk 
beperkt zich voor de natuurkwaliteit van gebieden tot het stellen van kaders op grond van 
internationale en Europese verplichtingen (doelen voor het natuurbeleid) en tot de 
strategische nationale ruimtelijke planning. 
 
Op het terrein van ruimte en mobiliteit wordt de relatie tussen Rijk en provincies nader 
beschreven in de komende Structuurvisie Infrastructuur en Ruimte van de minister van 
Infrastructuur en Milieu. Daarin wordt beschreven op welke nationale belangen het Rijk 
zich blijft richten en waar er sprake is van een terugtredende overheid. Het Rijk behoudt 
de nationale taak en dus de verantwoordelijkheid voor de nationale 
infrastructuurnetwerken. Verder wordt de brede doeluitkering (BDU) verkeer en vervoer 
overgeheveld naar de algemene fondsen. Ook het Waddenfonds wordt per 2012 
gedecentraliseerd; Rijk en de betreffende provincies maken hierover nadere afspraken.  
 
Wat betreft woningbouw bepaalt het Rijk de doelstellingen die van belang zijn voor een 
goed werkende woningmarkt in Nederland, dat wil zeggen de zorg voor voldoende en 
kwalitatief goede woningen en differentiatie van de woningvoorraad. Provincies voeren – 
rekening houdend met de rijksdoelstellingen – de regie over de integratie en afweging van 
ruimtelijke opgaven van (boven)regionaal belang. (Samenwerkende) gemeenten zorgen 
voor de (boven)lokale afstemming van woningbouwprogrammering – binnen de provinciale 
kaders – en uitvoering van de woningbouwprogramma´s. Waar samenwerking tussen 
gemeenten uitblijft, stimuleren provincies dat die samenwerking alsnog tot stand komt.  
 
Decentralisaties naar gemeenten: Het Rijk legt de regierol op het sociale domein bij de 
gemeenten. Gemeenten krijgen hiermee de verantwoordelijkheid om de lokale 
gemeenschap en de mogelijkheid tot deelname daaraan te organiseren. Daartoe krijgen 
gemeenten de ruimte om eigen afwegingen te maken, afhankelijk van de omstandigheden 
en behoeften in de eigen gemeenschap. Daarom worden gemeenten verantwoordelijk 
voor: Werken naar vermogen, delen van de Awbz en de jeugdzorg. Decentralisatie van 
deze taken moet het mogelijk maken om rekening te houden met de lokale 
11/22 
 

Definitief 10-10-2011 
 
4.7  Ondersteuning samenwerkingspraktijk en regionalisering 
Bestuurlijke samenwerking en regionalisering bij de uitvoering van taken neemt nog 
steeds toe. Het maatschappelijk verkeer over bestuurlijke grenzen heen wordt steeds 
intensiever en maatschappelijke opgaven hebben steeds vaker een bovenlokaal karakter. 
De uitvoering van al gedecentraliseerde of nog te decentraliseren taken vergt adequate 
uitvoeringskracht bij gemeenten die bij de kleinere gemeenten niet altijd gewaarborgd is. 
Gemeenten kiezen er dan ook steeds vaker voor hun taken samen uit te (laten) voeren 
en/of met provincies.  
 
Samenwerking kan in verschillende vormen worden gegoten. Het kabinet wil de huidige 
samenwerkingspraktijk versterken en verbeteren. Effectiviteit, efficiëntie en legitimiteit van 
de samenwerking laten nog vaak te wensen over. Daarom zal een wijziging van de Wet 
gemeenschappelijke regelingen (Wgr) worden voorgesteld. In dat verband wordt onder 
andere bezien of de begrotingsprocedure van gemeenschappelijke regelingen kan worden 
aangepast teneinde gemeenteraden meer materiële controle te geven op het vaststellen 
van de begroting. Waar nodig en mogelijk zullen ook andere maatregelen worden 
voorgesteld. Gemeenten kiezen op hun beurt waar mogelijk voor publiekrechtelijke 
samenwerking boven privaatrechtelijke. De VNG en het Rijk dragen verder bij aan 
kennisontwikkeling en –verspreiding rondom de praktijk van intergemeentelijke 
samenwerking. 
 
Zoals gezegd kiest het kabinet, waar het gaat om de oplossing voor de schaalproblematiek 
bij beleid en uitvoering, voor een tweesporenbeleid. Het eerste spoor is gemeentelijk 
herindeling ‘van onderop’. Het tweede spoor betreft verbeterde vormen van 
intergemeentelijke samenwerking. Ook daarbij staat vrijwillige samenwerking voorop. Pas 
wanneer vrijwillige samenwerking waar deze omwille van een adequate taakbehartiging 
nodig is, niet van de grond komt, kan er een moment komen waarop een meer verplichte 
vorm van intergemeentelijke samenwerking aan de orde is. Zowel bij vrijwillige als 
verplichte intergemeentelijke samenwerking kiest het kabinet voor een sobere, strikt 
taakgerichte invulling. De samenwerking tussen gemeenten op basis van de Wgr doet 
recht aan het uitgangspunt dat er drie bestuurslagen zijn. In een dergelijke benadering 
passen de, feitelijk naar een zelfstandige bestuurslaag tenderende, Wgr-plus-regio’s niet. 
Daarom wordt de Wgr-plusregeling ingetrokken. De nu nog bij deze regio’s ondergebrachte 
taken zullen zullen bij provincies of gemeenten worden ondergebracht, een en ander 
afhankelijk van de respectievelijke profielen. 
  
Het voorgaande betekent niet dat op alle terreinen bestuurlijke verantwoordelijkheden en 
uitvoering op hetzelfde niveau belegd zijn. Als het gaat om een zware, omvangrijke of veel 
deskundigheid vergende taak, is het soms beter die op een ander schaalniveau te laten 
uitvoeren. De bestuurlijke verantwoordelijkheid – die ligt bij één van de lagen van 
algemeen bestuur met directe democratische legitimatie – hoeft dus niet op hetzelfde 
niveau te liggen als op het niveau waarop de taak wordt uitgevoerd. Die taakuitvoering zal 
op onderdelen regionaal plaatsvinden. Op basis van functionele inhoudelijke samenhang 
wordt daarbij gestreefd naar gelijkvormigheid in regiovorming. Daarbij moet onderscheid 
worden gemaakt tussen regionalisering van: 1) de beleidsbevoegdheid (bijv. 
centrumgemeenten), 2) van de uitvoering (bijv. regionale samenwerking op de 
arbeidsmarkt), 3) handhaving en toezicht en 4) de bedrijfsvoering. 
 
Het staat gemeenten vrij zelf te kiezen hoe ze dit gaan doen: bijvoorbeeld een 
samenwerkingsverband op basis van de Wet gemeenschappelijke regelingen of een 
vrijwillige centrumgemeenteconstructie. De afweging kent een mix van algemene 
schaaloverwegingen en specifiek inhoudelijke parameters die zowel betrekking hebben op 
gemeenten als op maatschappelijke instellingen. Deze afwegingen vloeien voort uit de 
wettelijke taak en de belangen van de burger. Voor gemeenten is van belang dat zij hun 
individuele bestuurlijke en financiële verantwoordelijkheid nog waar kunnen maken.  
 
13/22 
 

Definitief 10-10-2011 
 
4.9 Meer aandacht EU-beleid en decentrale overheden 
De Europese Unie is de vierde bestuurslaag geworden. Het kabinet beziet de bestuurlijke 
laag van de Europese Unie op basis van het subsidiariteitsprincipe, wat bijdraagt aan 
minder bestuurlijke lasten. Concreet aandachtspunt is daarbij steeds wat de gevolgen van 
EU-beleid zijn voor decentrale overheden. Het merendeel van de EU-regelgeving wordt 
mede of geheel door lokale en regionale overheden uitgevoerd. Bij de ontwikkeling van 
beleid met gevolgen voor het decentrale bestuur wordt hiermee op het nationale en 
Europese niveau nog te vaak onvoldoende rekening gehouden. Dat raakt niet alleen 
decentrale overheden, maar ook burgers en bedrijven. Er is daarom een vroegtijdige 
dialoog nodig tussen decentrale overheden, nationale overheden en de Europese 
Commissie, mede op basis van de Impact Assessments van de Commissie, over de 
gevolgen van nieuwe commissievoorstellen voor decentrale overheden. 
 
Om de aandacht voor het decentrale niveau te versterken zal Nederland, via de minister 
van Binnenlandse Zaken en Koninkrijksrelaties, samen met andere EU-lidstaten het door 
Nederland opgerichte informele high level network on governance verder versterken. 
Nederland zal in 2011 – mede op verzoek van het Hongaarse voorzitterschap – een 
werkagenda voor het high level network presenteren. Op basis van deze agenda zal een 
kopgroep van lidstaten namens het netwerk een dialoog voeren met de Commissie en het 
Comité van de Regio’s over nieuwe commissievoorstellen met gevolgen voor het 
decentraal bestuur. Daarbij past ook aandacht voor grond- en mensenrechtenbeleid op 
lokaal niveau. Daarnaast zal de samenwerking met IPO en VNG verder worden versterkt 
en is het streven dat er bij de Nederlandse inbreng voor de diverse Raadswerkgroepen 
meer aandacht is voor de eventuele gevolgen voor decentrale overheden. Daarnaast zal de 
samenwerking met IPO en VNG verder worden versterkt om te waarborgen dat bij de 
Nederlandse inbreng voor de diverse Raadswerkgroepen structureel aandacht is voor de 
eventuele gevolgen van EU-beleid voor decentrale overheden. 
 
 
5.  Randstad 
 
Internationale handel, logistiek en kennisuitwisseling vormen van oudsher de kern van de 
Nederlandse economie. Nederlandse stedelijke regio’s zijn knooppunten in internationale 
netwerken van innovatie, kennis, handel en diensten. De Randstad is een van de 
belangrijkste stedelijke concentraties in Noordwest Europa, naast Londen, Parijs, de 
Vlaamse Ruit en het Duitse Ruhrgebied. De Randstad draagt samen met Zuidoost-
Nederland (met Eindhoven als spil) en de Rijn-Scheldedelta voor het overgrote deel bij aan 
het bruto binnenlands product (BBP) en vergt daarmee bijzondere aandacht. Gegeven de 
economische ontwikkelingen in de wereld en de afname van het relatieve gewicht daarin 
van Europa, moet verwacht worden dat er in de komende jaren sprake zal zijn van  
een verschuiving dan wel een vermindering wat betreft de economische positie van de 
Europese regio’s in mondiaal perspectief. Er dient ons alles aan gelegen te zijn om te 
zorgen dat Nederland en zeker de centrale regio’s van economische bedrijvigheid bij de 
Europese top blijven behoren. Hiervoor zijn extra inspanningen nodig. Deze inspanningen 
moeten gericht zijn op een concurrerend vestigingsklimaat. Daartoe zijn hoogwaardige 
huisvesting van bedrijven en inwonenden, de aanwezigheid van benodigde voorzieningen 
en goede bereikbaarheid van en in de grootstedelijke regio’s cruciaal (zie ook OESO-studie 
2010).  
 
5.1 Noord- en zuidvleugel 
De Randstad bestaat uit twee met elkaar verbonden stedelijke netwerken met een eigen 
economische dynamiek, de noordvleugel en zuidvleugel van de Randstad. Zowel de interne 
samenhang en eigen dynamiek van beide gebieden als de verbindingen tussen de noord- 
en zuidvleugel zijn van groot belang. Voorbeelden zijn de economische relatie tussen de 
15/22 
 

Definitief 10-10-2011 
2011 is dit onderwerp uitvoerig besproken. Daar is onder andere afgesproken om de 
grensoverschrijdende Zuidwestelijke Delta naar buiten toe als één conglomeraat te 
positioneren en om gezamenlijke buitenlandse missies te ondernemen. Binnen Nederland 
vervlechten de economische clusters van de zuidvleugel, West-Brabant en Zeeland zich 
ook steeds meer. Als gevolg daarvan vindt bijvoorbeeld bestuurlijk overleg plaats tussen 
Rotterdam, de Drechtsteden en West-Brabant in het zogenaamde Deltri-verband.  
 
In de visie Brainport 2020 staat beschreven hoe de regio Zuidoost-Nederland kan 
uitgroeien tot een toptechnologieregio van wereldformaat. Brainport 2020 vormt een 
integrale en samenhangende visie en bijbehorende uitvoeringsagenda die beschrijft welke 
maatregelen op het terrein van onderwijs- en arbeidsmarkt, kennis en innovatie, 
vestigingsklimaat en ruimtelijke ontwikkeling genomen dienen te worden om deze ambitie 
waar te maken. Deze maatregelen vragen soms een inspanning van bedrijfsleven, soms 
van kennisinstellingen en soms van een decentrale overheid of van het Rijk. Vaker nog 
gaat het om het samenspel van deze actoren. In nagenoeg alle gevallen sluiten de 
voorgestelde maatregelen aan bij de nationale topsectorenaanpak. Het is om die reden dat 
de kabinetsreactie op deze visie onderdeel vormt van de Bedrijfslevenbrief. 
 
5.2 Het bestuur in de Randstad 
De economische ontwikkeling op de vleugels van de Randstad wordt niet bepaald door de 
bestuurlijke inrichting, maar behoeft wel een adequaat bestuurlijk kader om niet gehinderd 
en geremd te worden. Besturen in de Randstad spelen een belangrijke rol bij het 
bevorderen van economische groei, door ruimte te bieden aan ondernemerszin en de 
samenhang tussen de economische sectoren te versterken. Tal van studies (o.a. OESO, 
Advies Commissie Versterking Randstad/Kok, commissie-Elverding) wijzen erop dat op dit 
punt verandering geboden is. Het bestuur in de Randstad is te versnipperd en is daarmee 
verworden tot een remmende kracht voor economische dynamiek. De bestuurlijke 
inrichting van de Randstad behoeft daarom aparte aandacht.  
 
Uiteindelijk moeten de maatschappelijke vraagstukken binnen de Randstad met 
samenhangende en daadkrachtige besluitvorming en uitvoering aangepakt en opgelost 
worden. De realisering van een infrastructuurautoriteit op de vleugels van de Randstad, 
intensieve en niet-vrijblijvende samenwerking tussen de gemeenten onderling en met de 
provincies en opschaling van provincies in de Randstad zijn hierbij noodzakelijk en 
onontkoombaar. Het kabinet kiest daarbij voor een aanpak die aansluit bij reeds 
aanwezige dynamiek en zich bij voorrang richt op de meest urgente knelpunten.  
 
5.2.1  Versterking van de samenwerking in de metropolitane gebieden 
Om de maatschappelijke ontwikkeling in de Randstad te ondersteunen is een 
samenhangende aanpak nodig van opgaven op bijvoorbeeld het terrein van mobiliteit, 
onderwijs en innovatie, economie, ruimtelijke ordening natuur en cultuur. Gegeven de rol 
en de bevoegdheden van de provincie op het ruimtelijk fysieke domein en de kracht en 
dynamiek in de gemeenten zullen provincie en gemeenten in de Randstad daarbij tot een 
gezamenlijke werkwijze moeten komen.  
 
Voor wat de zuidvleugel betreft concentreert de samenwerking zich thans rond de 
metropoolvorming welke Den Haag en Rotterdam voor ogen staat. Het kabinet ondersteunt 
deze ontwikkeling met dien verstande dat de inhoudelijke richting van deze samenwerking 
moet passen in een gezamenlijk commitment van gemeenten en provincie voor de 
ontwikkeling van de gehele zuidvleugel. Gemeenten en provincie moeten hierbij op 
gelijkwaardige wijze inbreng hebben. Van belang is dat de gemeenten en de provincie in 
de zuidvleugel concrete doelen en resultaten van de samenwerking benoemen en zich 
gezamenlijk verantwoordelijk voelen voor de realisering daarvan. De vorming van de 
metropoolregio op basis van de Wgr kan dan worden gezien als logische stap om de 
gezamenlijke visie op de economische ontwikkeling van de zuidvleugel nader te 
specificeren en uit te voeren voor het gebied dat thans wordt gevormd door de stadsregio 
Haaglanden en de stadsregio Rotterdam. De metropoolregio Rotterdam-Den Haag biedt 
dan op korte termijn veel perspectief om gezamenlijke afstemming van besluitvorming en 
17/22 
 

Definitief 10-10-2011 
profielen voor gemeenten en provincies wil het kabinet hier mede aan bijdragen. Naast de 
gemeenten zelf is het de provincie die verantwoordelijk is voor de stedelijke ontwikkeling 
in relatie tot de rest van de provincie. Alleen indien de gemeenten en provincie actief 
samenwerken vanuit een gemeenschappelijke visie op de ontwikkeling van het gebied kan 
in complementariteit een optimale economische groei worden gerealiseerd. 
 
De ontwikkeling in de noordvleugel van de Randstad wordt gecompliceerd doordat het 
gebied delen van drie provincies beslaat. Voor een goed evenwicht tussen de ontwikkeling 
in de stedendriehoek Amsterdam-Almere-Utrecht is het van belang dat de provincies in de 
noordvleugel kunnen optreden als één partij ten opzichte van de gemeenten. Het kabinet 
is van oordeel dat eenduidig optreden alleen duurzaam te realiseren is met één provinciaal 
bestuur en dat daarom een fusie tussen die drie provincies nodig is. De Commissarissen 
van de Koningin hebben deze noodzaak zelf ook al onderkend, reden waarom zij begin 
februari in een brief aangaven het wenselijk te achten dat een onderzoek naar de 
voordelen van samengaan van de drie provincies zou moeten worden gedaan. Als eerste 
stap van de (Arhi-)procedure voor de samenvoeging van de provincies Noord-Holland, 
Utrecht en Flevoland zal het kabinet aan de betrokken provinciebesturen vragen om voor 1 
januari 2012 te onderzoeken op welke wijze de provinciale samenvoeging gerealiseerd kan 
worden danwel hoe met andere maatregelen eenzelfde duurzame effect gerealiseerd kan 
worden. Het resultaat van het onderzoek moet een stappenplan zijn. 
 
Het vraagstuk van eenduidige provinciaal optreden in de zuidvleugel van de Randstad is 
anders dan in de noordvleugel. Enerzijds kan worden geconstateerd dat de provincie Zuid-
Holland hier zorgt voor een eenduidige provinciale verantwoordelijkheid, maar anderzijds 
geldt dat zeker bij een geïntensiveerde samenwerking in het stedelijke gebied in de 
zuidvleugel, de provinciale kracht ten opzichte van dat gebied op termijn tekort kan 
schieten. Aangezien de economische samenwerking op de as van Rotterdam via 
Breda/West-Brabant en Zeeland naar Antwerpen toeneemt is het wenselijk dat de 
samenwerking tussen de betrokken provincies in de Rijn-Scheldedelta wordt 
geïntensiveerd. Hiermee kan de kracht van de provincie worden versterkt.  
 
5.2.3  Een infrastructuurautoriteit in de noord- in de zuidvleugel 
In het bijzonder is het verbeteren van de regionale mobiliteit een urgente opgave. Met de 
investeringen in de hoofdwegen en in het openbaar vervoer per spoor zal een belangrijke 
verbetering van de bereikbaarheid van en tussen de grote stedelijke kernen van de 
Randstad worden gerealiseerd. Een cruciale factor bij de economische ontwikkeling is 
daarnaast een goed functionerend regionaal vervoerssysteem (openbaar vervoer en 
wegen). Het kabinet wil dit met voorrang realiseren door de totstandkoming van een 
infrastructuurautoriteit in de noordvleugel en in de zuidvleugel van de Randstad.  
 
In en rond de grote steden van de Randstad (centrumstad en omliggende gemeenten) 
moeten vervoer en infrastructuur in samenhang worden verzorgd. Met het vervallen van 
de mogelijkheid van de plusregio’s moet voor de verkeer- en vervoertaken een andere 
vorm van samenwerking ontstaan op basis van een regeling tussen provincies en 
gemeenten op basis van de Wgr. Provincies en gemeenten dienen bevoegdheden en 
financiële middelen in te brengen en gezamenlijk besluitvorming voor te bereiden, zodat 
vanuit één centraal punt de aansturing van de stadsgewestelijke mobiliteit wordt verzorgd. 
Alleen zó kan in de beide vleugels een samenhangend en een op majeure verkeersstromen 
toegerust mobiliteitssysteem zich gaan ontwikkelen.  
  
De infrastructuurautoriteit in de noordvleugel dient zorg te dragen voor een 
samenhangend vervoerssysteem in en rondom Amsterdam, Almere en Utrecht en het 
daartussen liggende gebied. Het precieze werkgebied van de infrastructuurautoriteit in de 
noordvleugel is nog niet op voorhand aan te duiden. Enerzijds is er de vervoerssamenhang 
tussen de steden die grotendeels via het hoofdwegennet en het spoor wordt bediend en de 
aparte vervoersmarkten rondom Amsterdam en Utrecht, met elk hun eigen dynamiek. 
Anderzijds is het wenselijk dat op het brede economische terrein de samenwerking tussen 
Amsterdam, Almere en Utrecht wordt versterkt en is vanuit bestuurlijke consistentie een 
19/22 
 

Definitief 10-10-2011 
waterschappen als laag van functioneel bestuur. Voor het overige moet het bestuurlijke 
netwerk in Nederland worden vereenvoudigd. Daarom hanteert het kabinet de principes 
‘maximaal twee bestuurslagen per onderwerp’ en ‘je gaat erover of niet’. Die principes past 
het kabinet concreet toe door heldere profielen voor de bestuurslagen te hanteren, door 
taken te decentraliseren en helder te beleggen, en door deelgemeenten en de Wgr-plus af 
te schaffen. Bovendien beziet het kabinet de bestuurlijke laag van de EU op basis van het 
subsidiariteitsprincipe, wat bijdraagt aan minder bestuurlijke lasten. Voor de Randstad 
kiest het kabinet een aparte, pragmatische aanpak: verbetering van samenwerking in de 
noordvleugel en zuidvleugel met bijzondere aandacht voor het mobiliteitsvraagstuk.  
 
Het kabinet past de bestuurlijke inrichting van Nederland concreet als volgt aan:  
- De overheid compact maken –niet alleen bij het Rijk, maar ook bij medeoverheden. 
Het gaat daarbij zowel om de omvang als het functioneren van de overheid. 
- De bestuurlijke inrichting versoberen en de omvang van bestuursorganen 
beperken. Het netwerk van bestuurlijke relaties moet worden vereenvoudigd en het 
aantal knooppunten beperkt. Uitgangspunt is een bestuurlijke inrichting die bestaat uit 
twee niveaus van algemeen bestuur naast het Rijk. Daartoe wordt de wettelijke 
regeling van deelgemeenteraden en van de WGR-plus ingetrokken. Het kabinet komt 
met een voorstel om de waterschapsbestuurders indirect door gemeenteraden te laten 
verkiezen. Daarnaast kan bij overheden het aantal bestuurders fors worden 
verminderd.  
- Duidelijke profielen van bestuurslagen hanteren. In het kader van het streven 
naar een compacte en slagvaardige overheid is het zinvol om de samenhang tussen het 
handelen van verschillende bestuursorganen te versterken. Dat doet het kabinet door 
de verschillende soorten van bestuur een duidelijker profiel te geven. 
- Taken en verantwoordelijkheden decentraliseren en helder beleggen. Bij de 
verdeling van de publieke taken geldt het uitgangspunt: decentraal wat kan, centraal 
wat moet. In dat licht wordt een groot aantal verantwoordelijkheden overgedragen aan 
een andere bestuurslaag. Door de decentralisatie van taken worden de profielen van de 
verschillende bestuurslagen versterkt. 
- Herindeling alleen van onderop tot stand laten komen. Het kabinet ziet 
grootschalige herindeling niet als oplossing voor het schaalprobleem dat zich op 
sommige terreinen in de uitvoering van taken voordoet. Voor het kabinet blijft het 
uitgangspunt dat herindeling een geëigend instrument kan zijn, maar dat deze ‘van 
onderop’ tot stand komt.  Het Beleidskader gemeentelijke herindeling is inmiddels in de 
Tweede Kamer (5 oktober 2011) besproken.  
- De samenwerkingspraktijk en regionalisering ondersteunen. Het kabinet wil de 
uitvoeringskracht van gemeenten vergroten door de huidige samenwerkingspraktijk 
versterken en verbeteren. Naast het spoor van gemeentelijke herindeling van onderop 
is er een tweede spoor; verbeterde vormen van intergemeentelijke samenwerking. Op 
de decentralisaties rond Werken naar vermogen en Jeugdzorg dienen gemeenten met 
een voorstel te komen voor een landsdekkende invulling van deze intergemeentelijke 
uitvoering, die ingaat met ingang van de decentralisatie. Verder zal een voorstel 
worden gedaan om de Wet gemeenschappelijke regelingen (Wgr) te wijzigen, om de 
(werking van) publiekrechtelijke samenwerking te verbeteren. Daarnaast wordt 
bekeken of het mogelijk is om de begrotingsprocedure van gemeenschappelijke 
regelingen aan te passen om gemeenteraden meer greep te geven op het vaststellen 
van de begroting. 
- De bestuurlijke samenwerking in de Randstad versterken. Een samenhangende 
aanpak van een aantal maatschappelijke opgaven bijvoorbeeld op het terrein van 
mobiliteit, onderwijs en innovatie, economie, ruimtelijke ordening natuur en cultuur is 
nodig. Het kabinet wil dat gemeenten en de provincies in de Randstad tot een 
gezamenlijke werkwijze moeten komen voor het verstedelijkte gebied. Het kabinet zet 
in op: een hechtere samenwerking tussen de gemeenten onderling en met de 
provincies en de opschaling van provincies in de Randstad en de realisering van een 
infrastructuurautoriteit op de vleugels van de Randstad. Het kabinet kiest daarbij voor 
een aanpak die aansluit bij reeds aanwezige dynamiek en zich bij voorrang richt op de 
meest urgente knelpunten.  
21/22 
 

