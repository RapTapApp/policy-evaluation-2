Actualisering notitie “Het buitenlands beleid van het Koninkrijk in de
Cariben”
Inleiding
Deze notitie vormt een actualisering van de notitie ‘Het buitenlands beleid van het
Koninkrijk in de Cariben’ van 11 december 2009 (Kamerstukken II 2009/10, 29 653, nr. 9).
Het is een actiegerichte notitie, waarin de focus ligt op Koninkrijksverantwoordelijkheden,
het bevorderen van handels- en economische belangen en het bevorderen van de
ontwikkeling van de internationale rechtsorde, internationale stabiliteit en veiligheid.
In verband met het aftreden van het vorige Kabinet werd afgezien van bespreking van de
vorige notitie. De Vaste Kamercommissie voor Buitenlandse Zaken heeft de Minister van
Buitenlandse Zaken op 18 november 2010 verzocht om een actualisering van de notitie. Een
aantal gebeurtenissen geeft aanleiding voor een vernieuwde visie op het Caribisch gebied.
Ten eerste vond op 10 oktober 2010 de staatkundige herstructurering van het Koninkrijk
plaats. Het Land de Nederlandse Antillen werd ontmanteld, en de Landen Curaçao en Sint
Maarten werden geboren. Bonaire, Sint Eustatius en Saba werden als openbare lichamen
onderdeel van het Land Nederland. Alleen de positie van het Land Aruba bleef ongewijzigd.
Dit betekent dat voor het eerst alle Landen van het Koninkrijk, inclusief Nederland,
geografisch en bestuurlijk onderdeel uitmaken van het Caribisch gebied. Door de
herstructurering van het Koninkrijk en het ontstaan van nieuwe landen zijn de onderlinge
samenwerking en coördinatie omvangrijker en intensiever geworden.
Ten tweede hebben er sinds eind 2009 in achtereenvolgens Aruba, Sint Maarten, Curaçao
en Nederland kabinetswisselingen plaatsgevonden. Tot slot heeft de wereldwijde financiële
en economische crisis een belangrijke rol gespeeld bij de herdefiniëring van prioriteiten van
het buitenlands beleid van het Koninkrijk. Dit heeft ook gevolgen voor het beleid ten
opzichte van de Caribische regio.
Het Koninkrijk heeft twee ‘thuishavens’: Europa - voor Europees Nederland - en het
Caribisch gebied - voor Aruba, Curaçao, Sint Maarten en het Caribische deel van Nederland.
De Caribische regio beslaat grofweg het gebied dat wordt omsloten door Cuba in het
Noorden, de Midden-Amerikaanse landrug in het Westen, Colombia en Venezuela in het
Zuiden en de Caribische archipel die loopt van de Bovenwindse eilanden van het Koninkrijk
tot aan Trinidad en Tobago. Het gaat om een heterogene mix van landen, veelal eilanden,
en culturen, met diverse invloeden variërend van Europees tot Latijns-Amerikaans, met
eigen Caribische elementen. De meeste landen in de regio zijn klein tot zeer klein. Dit
brengt extra kwetsbaarheden met zich mee. De staten in het gebied zijn, op Cuba na, alle
democratieën, hoewel de ontwikkelingen in Venezuela op dit punt aanleiding tot zorg geven,
ook vanwege de regionale invloed van dit land. Deze geopolitieke situatie raakt het
Koninkrijk rechtstreeks.
Het ontwikkelingspeil in de regio varieert van bittere armoede – Haïti is het armste land van
het Westelijk Halfrond – tot middeninkomens landen. De economische vooruitzichten van de
regio als geheel zijn positief; vooral Panama, Colombia en Costa Rica groeien hard. De
economische en politieke supermacht in de regio is en blijft de VS, maar de invloed van
Brazilië neemt snel toe. Ook China heeft zijn weg naar de regio gevonden.
Het Koninkrijksbeleid ten opzichte van onze buren in de regio is er een van goed
nabuurschap, versterking van banden op economisch, politiek en veiligheidsgebied, en waar
nodig de-escalatie. Waar mogelijk en opportuun worden mogelijkheden tot verdieping en
1

2. Bevorderen handels- en economische belangen/energie- en grondstoffenzekerheid: de
financieel-economische crisis noopt ons te zoeken naar manieren om onze economieën
nieuwe impulsen te geven, ook in de Caribische regio. Economische diplomatie is een
instrument van buitenlands beleid dat ingezet en ontwikkeld moet worden om de kansen
die de regio biedt zo goed mogelijk te benutten. Dit is in het belang van zowel de
individuele Landen als van het Koninkrijk als geheel.
3. Internationale stabiliteit en veiligheid: grensoverschrijdende criminaliteit in het Caribisch
gebied, bijvoorbeeld drugssmokkel, witwassen, mensenhandel en mensensmokkel,
vormt een structurele bedreiging voor de stabiliteit van de regio. De herstructurering
van het Koninkrijk maakt dat de stabiliteit en veiligheid van het Caribisch gebied, die
altijd al van groot belang waren voor de Caribische Landen van het Koninkrijk, thans ook
van rechtstreeks belang zijn voor het Land Nederland gezien de ligging van de
Caribische delen van Nederland (Bonaire, Saba en Sint Eustatius). Het Koninkrijk zal
zich daarom samen met andere partijen blijven inzetten voor de bestrijding van deze
criminaliteit. In het kader van de herinrichting van het
ontwikkelingssamenwerkingsbeleid zal nadruk gelegd worden op mensenrechten, goed
bestuur en het regionale veiligheidsaspect van ontwikkeling. Ook natuurlijke
bedreigingen in de vorm van vernietiging van biodiversiteit, milieuvervuiling en
klimaatverandering vormen ernstige risico’s voor de samenlevingen in de regio.
4. Bevorderen van de ontwikkeling van de internationale rechtsorde: de regering bevordert
de ontwikkeling van de internationale rechtsorde. Het Koninkrijk zet zich in voor
mensenrechten en goed bestuur.
Per thema wordt een uiteenzetting gegeven van de situatie en doelstellingen, waarna een
puntsgewijze opsomming volgt van de wijze(n) waarop het Koninkrijk hieraan uitvoering
geeft.
1. Koninkrijksverantwoordelijkheden
Verdediging van het Koninkrijk, maritieme rechtshandhaving en grensbewaking
De Koninklijke Marine en de Kustwacht voor het Koninkrijk der Nederlanden in het Caribisch
gebied patrouilleren ten behoeve van respectievelijk de verdediging van het Koninkrijk en
de maritieme rechtshandhaving in de Caribische wateren.
Uitvoering:
 Voortzetting van de patrouilles van de Kustwacht en Marine in het gebied.
 Voortzetting voor de komende tijd van de aanwezigheid van Koninklijke marechaussee
(Kmar) op, en van de trainingsmissies naar, de delen van het Koninkrijk in het Caribisch
gebied.
Vertegenwoordiging in de regio
Bij de heroverweging van het netwerk van Koninkrijksvertegenwoordigingen (ambassades,
consulaten en permanente vertegenwoordigingen) wordt naast het overkoepelende
Koninkrijksbelang uitdrukkelijk rekening gehouden met de specifieke belangen (onder
andere consulair en economisch) van de individuele Landen van het Koninkrijk. Juist in de
Caribische regio zijn deze belangen bijzonder groot. De Caribische Landen van het
betreffende de toelating en uitzetting van Nederlanders; g. het stellen van algemene
voorwaarden voor toelating en uitzetting van vreemdelingen; h. de uitlevering.
3

Per 10 oktober 2010 is één Caribisch visum (mede-)geldig voor alle Caribische delen van
het Koninkrijk ingevoerd in combinatie met een geharmoniseerd visumhandboek. Voor de
Koninkrijksvertegenwoordigingen resulteert dit in een werkzaam en eenduidig visumproces;
voor burgers resulteert dit in lagere kosten en verlichting van administratieve rompslomp.
Het geharmoniseerde visum versterkt de economische, en met name de toeristische,
concurrentiepositie van het Koninkrijk. Daarnaast biedt het de mogelijkheid om ongewenste
activiteiten zoals illegale immigratie en mensenhandel en -smokkel beter aan te pakken.
Op het gebied van Schengen-visumverlening kunnen de Caribische Landen als ‘hub’ in de
regio dienen. Een mogelijkheid is vertegenwoordiging van de Schengenpartners in het
Caribisch gebied door de Kabinetten van de Gouverneurs in de Landen. Dit biedt verdere
economische kansen voor de Landen en het Koninkrijk.
Uitvoering:
 Voortzetten van de bestaande goede samenwerking met de Landen over visumbeleid en
uitvoering.
 Binnen het proces van regionalisering zal de kans worden benut om de geharmoniseerde
Caribische visumprocessen verder te optimaliseren, waarbij het doel is de gezamenlijke
economische en veiligheidsbelangen van de Landen en het Koninkrijk te dienen.
 De mogelijkheid voor het vertegenwoordigen van Schengenpartners in het Caribisch
gebied zal verder worden onderzocht.
 De Rijksvisumwet, waarvan de parlementaire behandeling in 2010 is gestart, zal bij
inwerkingtreding de huidige praktijk waarbij de Landen nauw en constructief
samenwerken voorzien van een moderne formele basis.
2. Bevorderen handels- en economische belangen
De Caribische delen van het Koninkrijk bevinden zich tussen de economisch dynamische
regio’s van Midden- en Latijns-Amerika. Brazilië en Mexico behoren tot de grootste
economieën op het Westelijk Halfrond en hebben verdere groeiperspectieven. Colombia is
een direct buurland en tevens een belangrijke economische partner voor de Landen. De
groeiende Colombiaanse economie biedt kansen voor de Landen voor samenwerking op het
terrein van voedselzekerheid. Daarnaast biedt de Colombiaanse economie ook goede
kansen voor bedrijven in de sectoren water (inclusief maritiem/infrastructuur), agri-
business en (duurzame) energie (waaronder biomassa/biobrandstoffen). Venezuela speelt
een belangrijke rol op het terrein van energieverstrekking (olie en gas) aan de Caribische
regio. De afgelopen jaren heeft Panama in Midden-Amerika een aanzienlijke groei
doorgemaakt en heeft het land grote aantrekkingskracht op (buitenlandse) investeerders en
handel. Met de verbreding van het Panamakanaal ontwikkelt het land zich verder als een
centrale transport hub voor Noord- en Zuid-Amerika. Er is vanuit het Nederlandse
bedrijfsleven belangstelling voor Panama in de sectoren infrastructuur, transport en
distributie.
Er wordt binnen diverse fora door de Midden- en Latijns-Amerikaanse landen getracht
gezamenlijk de economische ontwikkeling en integratie te bevorderen, onder meer in de
Mercosur, de Andesgemeenschap en de Zuid-Amerikaanse Statengemeenschap. Ook in de
Caribische regio streven landen naar verdere economische integratie en vrijhandel via de
CARICOM. Aruba is, en de voormalige Nederlandse Antillen waren, waarnemend lid van de
5

inkomsten uit de sectoren chemie, energie, (financiële) dienstverlening, visserij en toerisme
(Amerikaanse cruiseschepen). Tegelijkertijd zijn de Landen afhankelijk van de import van
consumptiegoederen uit de omliggende (ei)landen. Het goederen- en dienstenverkeer
tussen het Caribisch deel van het Koninkrijk en de omliggende eilanden als de Dominicaanse
Republiek is relatief groot en zal verder groeien. Aangezien meer dan tien procent van de
bevolking op Sint Maarten en Curaçao wortels heeft in de Dominicaanse Republiek is er
tevens sprake van een intensief personenverkeer.
De mate van economische groei en ontwikkeling verschilt sterk per land in de regio, evenals
de aantrekkelijkheid van het investeringsklimaat in de betreffende landen. De politieke
situatie, de mate van corruptie, de respectering van ‘rule of law’ en mate van
marktliberalisering zijn belangrijke factoren die een rol spelen in het aantrekken van
(buitenlandse) investeerders en handel. De hoge ontwikkelingsgraad, sterke instituties,
rechtshandhaving en relatieve financiële stabiliteit van het Koninkrijk geven het een
comparatief voordeel in de regio. De Caribische Landen van het Koninkrijk kunnen vanuit
hun gecombineerde expertise en kennis van zowel de Nederlandse als lokale talen, cultuur
en wetgevingen voor Europese ondernemers een aantrekkelijke ‘hub’ zijn in de regio.
Tevens beschikken de Landen over belangrijke kennis van de omliggende landen, waarvan
Nederlandse ondernemers gebruik kunnen maken (gids- en etalagefunctie).
Energie en milieu
De Caribische delen van het Koninkrijk streven naar een vermindering van de
olieafhankelijkheid door te zoeken naar alternatieve, milieuvriendelijke, energiebronnen
(diversificatie). In dat kader is het van belang om de ontwikkelingen van de OAS op het
gebied van alternatieve energie en ‘competitiveness’ goed te volgen. De afvalverwerking in
de Landen kan nog verder worden ontwikkeld, waarbij er voor kleinschalige projecten
mogelijkheden zijn voor het aanwenden van afval voor energiewinning. De noodzaak van
milieubescherming en adaptatie aan klimaatverandering kan tegelijkertijd
investeringskansen bieden voor bedrijven in technologieën op het gebied van
duurzaamheid. Voor een aantal Landen is visserij een belangrijke bron van inkomsten. De
belangrijkste bescherming komt voort uit verplichtingen uit internationale verdragen en
daaruit voortkomende regionale samenwerking.
Luchtvaart
Het Caribisch gebied is sterk afhankelijk van het vervoer door de lucht. Dit is tevens van
belang voor het vermogen van de Landen om meer toeristen uit de VS en Canada aan te
trekken.
Uitvoering multilateraal:
Handel en investeringen:
 Nederland ondersteunt de initiatieven van de EU voor verdere regionale economische
integratie (bijvoorbeeld middels CARIFORUM), evenals wederzijdse handelsbevordering
en investeringen (EPA).
 Nederland ziet er als EU-lidstaat op toe dat de herziene ‘Caribbean-EU Partnership
Strategy’ in lijn is met de belangen en EU-initiatieven van de Caribische delen van
Koninkrijk.
 Binnen het Koninkrijk wordt goed afgestemd in het kader van de EU/LGO dialoog, om zo
effectief gezamenlijk te kunnen optreden en de belangen van alle delen te behartigen.
 De Europese Commissie en de LGO's van het Koninkrijk gaan verder spreken over hoe
de LGO's zo goed mogelijk kunnen profiteren van EU-programma's en beschikbare
financieringsinstrumenten.
 Curaçao zal in oktober 2011 als gastheer optreden voor een voorlichtingsbijeenkomst
van de Europese Commissie voor nieuwe LGO's met informatie en tips over relevante
7

3. Internationale stabiliteit en veiligheid
Drugs
De Caribische delen van het Koninkrijk, maar ook het Europese deel, worden bedreigd door
drugssmokkel en de hierbij horende grensoverschrijdende criminaliteit die (voor een groot
deel) hun oorsprong hebben buiten het Caribisch bassin. De mondiale productie van cocaïne
5
is geconcentreerd in de Andes-landen Colombia, Peru en Bolivia. Veruit het grootste deel
van deze cocaïne gaat vanuit deze landen via een aantal smokkelroutes naar de twee
grootste markten voor cocaïne: de Verenigde Staten en Europa. De grote opbrengsten die
te verdienen zijn in de drugshandel hebben geleid tot gevarieerde smokkelmethodes over
land (Midden-Amerika) en zee (Caribisch gebied), alsook door de lucht richting Noord-
Amerika en Europa. Het web aan smokkelroutes in de regio en de voortdurende zoektocht
van drugsbendes naar nieuwe routes en afzetmarkten vormen een bedreiging voor de
Caribische delen van het Koninkrijk, onder meer vanwege hun nabijheid tot het vasteland
van Midden- en Latijns-Amerika. Daarnaast vormt de met de drugshandel gepaard gaande
criminaliteit in meerdere Caribische staten een groeiende bedreiging voor de stabiliteit.
Deze dreiging dwingt het Koninkrijk tot actie op het multilaterale, bilaterale en unilaterale
niveau.
Uitvoering multilateraal:
 De Koninklijke Marine neemt deel en stelt middelen ter beschikking aan de Amerikaanse
Joint Interagency Task Force South (JIATF-S), die de drugsbestrijdingoperaties in de
regio coördineert. Behalve het Koninkrijk en de VS nemen ook Argentinië, Brazilië,
Colombia, Ecuador, El Salvador, Frankrijk, Mexico, Peru, het Verenigd Koninkrijk, en
binnenkort ook de Dominicaanse Republiek en Trinidad en Tobago deel.
6
 Het Verdrag van San José, waarvoor het Koninkrijk samen met Costa Rica
initiatiefnemer is geweest, is per 28 augustus 2010 in werking getreden, en is daarmee
een regionaal instrument voor de bestrijding van de handel in drugs over zee en door de
lucht. Dit regionale multilaterale verdrag geldt voor het gehele Koninkrijk. Verdere
ratificaties door andere landen en implementatie van het Verdrag van San José zullen
worden bevorderd middels diplomatieke actie en technische outreach.
 Nederland bepleit binnen de onderhandelingen voor de ‘Caribbean-EU Partnership
Strategy’ specifieke aandacht voor de bestrijding van drugssmokkel en criminaliteit in
lijn met de bepalingen van het Verdrag van San José.
 De Koninkrijkspositie in en samenwerking met relevante (regionale) organisaties,
programma’s en initiatieven tegen grensoverschrijdende criminaliteit zoals de OAS, het
United Nations Office on Drugs and Crime, de Caribbean Customs Law Enforcement
Council, de Inter-American Development Bank en Interpol zal worden versterkt. In het
kader hiervan nam het Koninkrijk deel aan de veiligheidsconferentie die op 22 en 23 juni
2011 in Guatemala onder auspiciën van de Inter-American Development Bank
plaatsvond. Het Koninkrijk zal actief deelnemen aan de komende jaarvergaderingen van
de OAS, waar regionale veiligheid centraal staat.
 Het Koninkrijk zal aansluiting zoeken bij Amerikaanse en andere initiatieven voor de
regio tegen drugs- en mensenhandel en inzake veiligheid, zoals het Caribbean Basin
Security Initiative (CBSI) en het Central American Regional Security Initiative (CARSI).
Waar dit bijdraagt aan de belangen van het Koninkrijk in het Caribisch gebied zal
nauwere samenwerking worden nagestreefd, door bijvoorbeeld deelname aan
5
Rapport van het United Nations Office on Drugs and Crime (UNODC): “The Globalization of
Crime: A Transnational Organized Crime Threat Assessment” (2010).
6
Volledige titel: Verdrag inzake de samenwerking bij de bestrijding van sluikhandel in
verdovende middelen en psychotrope stoffen over zeeën en door de lucht in het Caribische
gebied (2003)
9

 De Kustwacht geeft zowel prioriteit aan de bestrijding van internationale drugshandel,
mensenhandel en –smokkel en terrorisme, als aan zorg voor het milieu en de veiligheid
op zee. Dit gebeurt in samenwerking met de lokale en regionale partners in de
Caribische delen van het Koninkrijk.
 De herziening van het Nederlandse ontwikkelingssamenwerkingsbeleid in Midden-
Amerika en het Caribisch gebied zal onder meer gestalte krijgen in de vorm van een
nieuw op te zetten regionaal programma. Een dergelijk programma zal de OS-
activiteiten richten op de verbetering van de mensenrechtensituatie in de bredere regio,
het democratiseringsproces en de veiligheidssituatie. De precieze opzet van het
programma zal nog nader worden uitgewerkt.
 Colombia komt in aanmerking voor de transitiefaciliteit waarmee wordt bijgedragen aan
de overgang van ontwikkelingssamenwerking (OS) naar economische samenwerking.
Uitgangspunten zijn de economische belangen van het Koninkrijk en het belang van
stabiliteit van de regio.
Biodiversiteit, milieu en klimaat
Aantasting van het milieu en biodiversiteit in het Caribisch gebied en klimaatverandering
vormen een bedreiging voor de stabiliteit en veiligheid van de samenlevingen in de
Caribische regio.
Biodiversiteit
Het Caribische deel van het Koninkrijk herbergt een grote ecologische rijkdom, zowel onder
water als op het land. Deze rijkdom is kwetsbaar en wordt bedreigd door onder andere
klimaatverandering (zie beneden), scheepvaart, recreatie, overbevissing, invasieve soorten
en illegale (internationale) handel.
Milieu
Kwantitatief gezien loopt het huidige type toerisme in het Caribische deel van het Koninkrijk
tegen capaciteitsgrenzen aan die de draagkracht van het gebied qua infrastructuur,
congestie, faciliteiten en afvalproductie lijkt te overstijgen. De eenzijdigheid van de
economieën zorgt daarmee voor excessieve druk op milieu en voorzieningen. (Zie ook
hoofdstuk 4.)
Klimaat
In 2008 werd door de Economic Commission for Latin America and the Caribbean (ECLAC)
een studie uitgevoerd ter zake van de economische effecten van klimaatverandering (zoals
8
zeespiegelstijging en toename van zware tropische stormen) voor de regio. Deze studie
toont duidelijk aan dat business as usual geen optie is voor de landen in het Caribisch
gebied. Gemeten vanaf 2008 zullen tussen 2025 en 2075 de totale kosten voor bijvoorbeeld
de toeristische sector onder meer verband houdende met inkomstenderving en
wederopbouw oplopen met tussen 28 en 210 miljoen dollar op basis van het prijsniveau van
2007. Voor Curaçao werd bijvoorbeeld vastgesteld dat de totale kosten voor de toeristische
sector zouden oplopen met tussen de twee en drie miljoen dollar, eveneens op basis van het
prijsniveau van 2007 en uitgaande van het baseline year 2008.
De effecten van klimaatverandering zullen zich in de Caribische regio ook manifesteren op
sociaal gebied. Onder meer de volksgezondheid, de voedselzekerheid, de volkshuisvesting
en de ruimtelijke ordening zullen te lijden hebben onder de gevolgen van
klimaatverandering.
8
Economic Commission for Latin America and the Caribbean: “Review of the Economics of
Climate Change (RECC) in the Caribbean: phase I - Climate change profiles in selected
Caribbean countries,” (februari 2010).
11

Biodiversiteit:
 De mogelijkheden tot samenwerking met en aansluiting bij het door Frankrijk ingestelde
zeezoogdierenreservaat voor de Frans Caribische wateren en samenwerking met
Amerikaanse walvisreservaten ter bescherming van zeezoogdieren zullen worden
verkend.
Milieu:
 Het Koninkrijk heeft sinds 1995 een verdrag met Venezuela over een bilateraal
rampenplan voor olieverontreiniging ter bescherming van de kustgebieden en het
mariene milieu. Individuele landen blijven echter de verplichting houden zorg te dragen
voor hun eigen oliebestrijdingsplannen, materieel en personeel. Om recht te doen aan
de staatkundige herstructurering wordt de huidige capaciteit van de Caribische delen
van het Koninkrijk geïnventariseerd en zal de uitvoering van het verdrag opnieuw
moeten worden ingevuld.
 Voor oplossingen voor milieuproblemen, inclusief zaken als afvalverwerking, wordt
gezocht naar mogelijkheden tot samenwerking met omliggende landen. Dit geldt ook
voor de Caribische delen van het Land Nederland.
Uitvoering unilateraal:
Biodiversiteit:
 De actiepunten van het beheerplan Exclusieve Economische Zone (EEZ) (mariene
biodiversiteit en visserij) zullen worden uitgevoerd (zie ook hoofdstuk 4).
 Ieder Land in het Koninkrijk is verantwoordelijk voor het aanwijzen van een autoriteit
verantwoordelijk voor de in- en uitvoer van bedreigde diersoorten. Om recht te doen
aan de staatkundige herstructurering wordt de invulling hiervan, waar nodig, per Land
herzien.
4. Bevorderen van de ontwikkeling van de Internationale Rechtsorde
Mensenrechtenbeleid en goed bestuur
Bevordering van mensenrechten dient ook de belangen van het Koninkrijk. Ter versterking
van de internationale rechtsorde ondersteunt het Koninkrijk de Organization of American
States en het autonome OAS-orgaan Inter-American Commission on Human Rights
(IACHR), dat tevens het belangrijkste regionale mensenrechtenmechanisme is. De OAS zet
zich in voor vrede, recht en solidariteit op het Westelijk Halfrond, en voor de soevereiniteit,
territoriale integriteit en onafhankelijkheid van alle lidstaten. De OAS is een regionale
organisatie waar alle vijfendertig onafhankelijke staten op het Westelijk Halfrond lid van
zijn. Het Koninkrijk en zijn Caribische delen zijn van oudsher zeer geïnteresseerd in goede
samenwerking met de OAS, en is daarom waarnemend lid van de OAS. Na de
herstructurering van het Koninkrijk is het belang van de OAS ook voor het Land Nederland
toegenomen, omdat het Land Nederland ook in het Caribisch gebied gelegen is.
De EU heeft een dialoog met de landen in de Caribische regio over het respecteren van
mensenrechten, de bevordering van goed bestuur en ‘rule of law’ en democratisering. Met
een aantal landen gebeurt dit in het kader van het Verdrag van Cotonou. De EU werkt
samen met de Caribische partners aan een herziene ‘Caribbean-EU Partnership Strategy’,
waarin ook deze elementen worden opgenomen. Gezien de specifieke problemen rondom
mensensmokkel en -handel in de Caribische regio, werken de EU en de Caribische landen in
toenemende mate samen op dit terrein.
Algemene aandachtsgebieden van het Koninkrijk op het terrein van mensenrechten zijn
verwoord in de nieuwe mensenrechtenstrategie. In het kader van die nieuwe
mensenrechtenstrategie zal ook in het Caribisch gebied aandacht worden besteed aan de
13

15

