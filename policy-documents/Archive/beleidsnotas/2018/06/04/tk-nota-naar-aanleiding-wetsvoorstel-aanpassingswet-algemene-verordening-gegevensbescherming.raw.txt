34939 
 
Aanpassing van wetten ter uitvoering van Verordening (EU) 2016/679 van het Europees 
Parlement en de Raad van 27 april 2016 betreffende de bescherming van natuurlijke 
personen in verband met de verwerking van persoonsgegevens en betreffende het vrije 
verkeer van die gegevens en tot intrekking van Richtlijn 95/46/EG (algemene 
verordening gegevensbescherming) (PbEU 2016, L 119) en de Uitvoeringswet Algemene 
verordening gegevensbescherming (Aanpassingswet Algemene verordening 
gegevensbescherming) 
Nr.           NOTA NAAR AANLEIDING VAN HET VERSLAG 
Algemeen 
1. Inleiding 
 
De leden van de VVD-fractie hebben kennisgenomen van de Aanpassingswet Algemene 
verordening gegevensbescherming (hierna: het wetsvoorstel). Zij constateren dat het 
wetsvoorstel, alhoewel fors van omvang, slechts technische wijzigingen doorvoert om de 
terminologie in alle wetten aan te passen aan de Algemene verordening gegevensbescherming 
(hierna: AVG). De voornoemde leden maken van de gelegenheid gebruik de regering enkele 
vragen te stellen over de AVG, mede naar aanleiding van de parlementaire behandeling van de 
Uitvoeringswet Algemene verordening gegevensbescherming (hierna: UAVG, Kamerstuk 34 851).  
 
De leden van de CDA-fractie hebben met belangstelling kennisgenomen van onderhavig 
wetsvoorstel. Met deze (vooral technische) wijzigingen in uiteenlopende wetgeving wordt een 
afrondende stap gezet in de implementatie van de AVG. Hoewel de meeste wijzigingen in 
onderhavig wetsvoorstel beleidsarm zijn, hebben de voornoemde leden nog enkele vragen.  
 
Met belangstelling heb ik kennisgenomen van het verslag. Van de gelegenheid maak ik graag 
gebruik mijn grote dank uit te spreken dat uw Kamer zo spoedig na de indiening van het 
onderhavige wetsvoorstel het verslag heeft uitgebracht. De AVG is van groot belang voor burgers, 
bedrijven en overheden. De UAVG is op 25 mei 2018 in werking getreden. Daarmee is een 
belangrijke stap gezet in de afstemming van het gegevensbeschermingsrecht in de Nederlandse 
wetgeving op de AVG. Het onderhavige wetsvoorstel bevat de technische aanpassingen die nodig 
zijn om de bestaande wetgeving aan te passen aan de AVG en de UAVG. Omdat de Wet 
bescherming persoonsgegevens door de UAVG wordt ingetrokken, moeten verwijzingen naar deze 
wet in de bestaande wetgeving worden aangepast. Ook moet verouderde terminologie uit de Wet 
bescherming persoonsgegevens worden omgezet naar de nieuwe terminologie van de AVG en de 
UAVG. Zo wordt bijvoorbeeld de term ‘verantwoordelijke’ aangepast in 
‘verwerkingsverantwoordelijke’ en wordt de term ‘bewerker’ aangepast in ‘verwerker’. Ook wordt 
de verwijzing naar bijzondere categorieën van persoonsgegevens en persoonsgegevens van 
strafrechtelijk aard in de UAVG zoveel mogelijk gestandaardiseerd in de Nederlandse wetgeving. 
Het is van belang dat dit wetsvoorstel zo spoedig mogelijk in werking kan treden, om zo op korte 
termijn tot een eenvormig geheel van AVG-conforme gegevensbeschermingsregels te komen. Ter 
overbrugging van de periode vanaf 25 mei 2018 tot het aanvaarden van dit wetsvoorstel door uw 
Kamer en de Eerste Kamer, ben ik voornemens om aan dit wetsvoorstel, voor zover dat mogelijk 
is, terugwerkende kracht te verlenen. Daarmee beoog ik eventuele onduidelijkheden die kunnen 
rijzen als gevolg van de laattijdige inwerkingtreding van dit wetsvoorstel, zoveel mogelijk te 
beperken. Hierna ga ik graag in op de vragen die de fracties van de VVD en het CDA stellen naar 
aanleiding van dit wetsvoorstel. 
 
2. Wet basisregistratie personen  
De leden van de CDA-fractie lezen dat de kennisgevingsplicht alleen zal plaatsvinden op verzoek 
van de betrokkene, in plaats van automatisch. Voornoemde leden vragen de regering hoe wordt 
vastgesteld dat kennisgeving onmogelijk blijkt of een onevenredige inspanning kost. Betekent deze 
beperking dat er in de praktijk nimmer kennisgeving zal plaatsvinden?  
 
In lijn met het uitgangspunt dat, waar mogelijk, de verordening op een beleidsneutrale wijze in de 
Wet BRP zal worden geïmplementeerd, wordt de regeling met betrekking tot de 
kennisgevingsplicht zoals die in artikel 3.23 van de huidige wet is opgenomen, onder de werking 
van de verordening gehandhaafd. Dit betekent geenszins dat daarmee de verplichting illusoir zou 
1 
 

In de inleiding van de memorie van toelichting bij het voorstel voor een Uitvoeringswet AVG 
(Kamerstukken II 2017/18, 34 851, nr. 3, p. 4 e.v.) is nader ingegaan op de veranderingen die de 
AVG brengt ten opzichte van de ingetrokken richtlijn 95/46/EG en de Wet bescherming 
persoonsgegevens. Daarbij is geconstateerd dat de materiële normen waaraan de verwerking van 
persoonsgegevens onder het regime van de verordening moet voldoen, in grote mate gelijk zijn 
gebleven aan die uit richtlijn 95/46/EG en de Wbp. Wel worden in de AVG ten opzichte van de 
richtlijn en de Wbp een aantal extra rechten voor betrokkene geïntroduceerd  (vgl. het recht op 
dataportabiliteit). Met de Wbp-BES, die sinds 10 oktober 2010 voor Caribisch Nederland geldt, is 
indertijd één op één aangesloten bij de Wet bescherming persoonsgegevens, die voor Europees 
Nederland gold. De Wbp-BES zal met ingang van 25 mei 2018 dan ook niet meer geheel 
aansluiten bij het wettelijk kader zoals dat dan voor Europees Nederland geldt. Ondanks de 
verschillen die zich dan voordoen, blijft in Caribisch Nederland sprake van een hoog niveau van 
bescherming van persoonsgegevens. Bij de evaluatie van de Wbp-BES zullen echter de ontstane 
verschillen worden betrokken. 
 
4. Zuiver persoonlijke of huishoudelijke activiteiten  
De leden van de VVD-fractie constateren dat de AVG niet van toepassing is op de verwerking van 
persoonsgegevens door een natuurlijke persoon bij de uitoefening van een zuiver persoonlijke of 
huishoudelijke activiteit. Deze leden hebben tijdens de parlementaire behandeling van de UAVG 
gevraagd wat hier precies onder valt. De regering antwoordde dat een precieze grens niet te 
geven is, maar ging wel in op enkele concrete voorbeelden (Kamerstuk 34 851, nr. 7, pagina’s 8–
12). Voornoemde leden danken de regering voor deze beantwoording. Zij merken met interesse op 
dat de regering wijst op een arrest van het Hof van Justitie van de Europese Unie (hierna: HvJEU) 
van december 2014 waaruit zou blijken dat cameratoezicht door particulieren onder de noemer 
«zuiver huishoudelijke activiteit» valt, voor zover er niet (ook) beelden gemaakt worden van 
openbare ruimtes en de beelden niet worden verspreid (HvJEU C-212/13, kort besproken in 
Kamerstuk 34 851, nr. 7, pagina 11). Het arrest ziet in eerste instantie op beveiligingscamera’s. 
De aan het woord zijnde leden vragen wat de consequenties van het arrest zijn voor camera’s die 
niet met het oog op beveiliging zijn opgehangen. Kan de regering een analyse geven van dit 
relatief recente arrest in het licht van de AVG? Betekent het arrest dat een vader die een camera 
in de slaapkamer van zijn dochter ophangt en deze beelden wel afkijkt maar niet verspreidt, niet in 
strijd met de AVG handelt? Verandert dit als de vader dit van tevoren aan de dochter meldt? Hoe 
werkt dit als de camera in de badkamer wordt opgehangen, al dan niet met voorafgaande 
mededeling van de vader dat hij de camera heeft opgehangen? En in de woonkamer, al dan niet 
met voorafgaande mededeling? Indien de conclusie zou zijn dat deze voorbeelden niet binnen het 
bereik van de AVG vallen, is de regering dan van mening dat het bereik van de AVG moet worden 
aangepast? Zo ja, hoe? Zo nee, waarom niet? Als deze voorbeelden niet onder de AVG zouden 
vallen omdat er geen beelden worden gemaakt van openbare ruimtes en de beelden niet worden 
verspreid, zijn de geschetste situaties dan onrechtmatig of strafbaar op grond van andere wetten 
of beginselen? Zo ja, welke wetten of beginselen zijn dat?  
 
Artikel 2, tweede lid, onderdeel c, van de AVG bepaalt dat de AVG niet van toepassing is op de 
verwerking van persoonsgegevens ‘door een natuurlijke persoon bij de uitoefening van een zuiver 
persoonlijke of huishoudelijke activiteit’. Overweging 18 van de AVG voegt daaraan toe dat dit een 
‘louter persoonlijke of huishoudelijke activiteit die als zodanig geen enkel verband houdt met een 
beroeps- of handelsactiviteit’ moet betreffen. Ook de richtlijn 95/46/EG kent eenzelfde bepaling ter 
1
afbakening van het materieel toepassingsbereik. De AVG kan wat betreft deze afbakening van het 
toepassingsbereik van de AVG gezien worden als voortzetting van het bestaande regime onder de 
richtlijn 95/46/EG en de Wet bescherming persoonsgegevens.  
 
De vragen van de leden van de VVD-fractie hebben betrekking op de reikwijdte van deze 
afbakening van het toepassingsbereik van de AVG. De leden van de VVD-fractie willen weten of 
cameratoezicht door particulieren te kwalificeren is als de verwerking van persoonsgegevens door 
een natuurlijk persoon bij de uitoefening van een zuiver persoonlijke of huishoudelijke activiteit en 
of dit daardoor buiten het toepassingsbereik van de AVG valt. In de nota naar aanleiding van het 
verslag bij de UAVG (Kamerstukken II 2017-2018, 34851, nr. 7, p. 8 t/m 13) is op dit punt 
ingegaan. Daarbij heb ik aangegeven dat aan deze afbakening geen precieze grens is te geven. 
Het criterium om te bepalen of er sprake is van een ‘zuiver persoonlijke activiteit’ is of de 
verwerking is bedoeld voor een of meerdere personen. In dat eerste geval is de AVG niet van 
                                                           
1
 De Nederlandse vertaling wijkt enigszins af, maar de Engelse tekst van de AVG en de Richtlijn is gelijkluidend (“by a natural person in 
the course of a purely personal or household activity”). In de Wbp is deze telst geïmplementeerd in artikel 2, tweede lid, onderdeel a, 
luidende: “Deze wet is niet van toepassing op verwerking van persoonsgegevens: a. ten behoeve van activiteiten met uitsluitend 
persoonlijke of huishoudelijke doeleinden”.  
3 
 

Voorts lezen de leden van de VVD-fractie dat de AP de uitzondering huishoudelijke activiteit eng 
uitlegt (Kamerstuk 34 851, nr. 7, pagina 10). De aan het woord zijnde leden willen graag weten of 
er veel klachten of meldingen bij de AP binnenkomen die onder de uitzondering zuiver persoonlijke 
of huishoudelijke activiteiten vallen. Ook vragen zij hoeveel klachten of meldingen een grensgeval 
bevatten, waarbij het niet direct duidelijk is of de situatie wel of niet onder de uitzondering valt. 
Kan de regering aan de AP vragen hier een inventarisatie van te maken en dit te vermelden in het 
jaarverslag van de AP? Kan de regering deze informatie van de AP gebruiken in de berichtgeving 
aan de Kamer over de ervaringen met de AVG, conform de motie-Koopmans c.s. (Kamerstuk 34 
851, nr. 19)?  
 
De Autoriteit persoonsgegevens heeft aangegeven dat het aantal vragen tijdens het telefonisch 
spreekuur over de uitzondering zuiver persoonlijke of huishoudelijke activiteiten op het moment 
zeer beperkt is. Momenteel worden deze (grens)gevallen niet apart bijgehouden en geregistreerd. 
Hiermee zouden ook aanmerkelijke lasten zijn gemoeid. Mede gelet op het geringe aantal gevallen 
is de Autoriteit persoonsgegevens vooralsnog van oordeel dat de meerwaarde van exact 
kwantitatief inzicht in deze gevallen niet opweegt tegen deze lasten. Dit kan anders komen te 
liggen indien blijkt dat zich op dit punt bij de uitleg en de toepassing van de verordening zodanige 
knelpunten gaan voordoen dat verhoogde aandacht, en dan ook in EU-verband, aangewezen is.  
 
5. Overig  
De leden van de VVD-fractie vragen of de regering, in uitvoering van de motie-Koopmans c.s. over 
hulpvaardige handhaving (Kamerstuk 34 851, nr. 18), al onder de aandacht van de AP heeft 
gebracht dat de Kamer wenst dat de AP zich primair richt op voorlichting en hulp bij de 
interpretatie en uitvoering van de nieuwe regelgeving? Zo ja, wat was de reactie? Zo nee, wanneer 
is de regering voornemens dat te doen?  
 
Ik onderschrijf het grote belang van goede maatschappelijke voorlichting en hulp bij de 
interpretatie en de juiste uitvoering van de nieuwe regelgeving. In het debat met uw Kamer over 
de UAVG (Kamerstukken II 2017-2018, 34851, nr. 59) heb ik aangegeven met de voorzitter van 
de Autoriteit persoonsgegevens, de heer Wolfsen, te hebben gesproken over dit onderwerp. Hij 
heeft mij verzekerd dat de Autoriteit persoonsgegevens, zeker in de eerste jaren dat de AVG van 
toepassing is, veel aandacht zal schenken aan voorlichting en bijsturing. Bij de eerstvolgende 
gelegenheid zal ik hier nogmaals aandacht voor vragen bij de voorzitter van de Autoriteit 
persoonsgegevens. 
 
De leden van de CDA-fractie constateren dat met het aannemen van de UAVG door de Eerste 
Kamer de implementatiedeadline van 25 mei 2018 gehaald gaat worden. Wel vragen de 
voornoemde leden de regering wat de gevolgen kunnen zijn van het niet op tijd aannemen van 
onderhavig wetsvoorstel.  
 
Het onderhavige wetsvoorstel strekt tot aanpassingen van voornamelijk technische aard die nodig 
zijn om de bestaande wetgeving aan te passen aan de AVG en de UAVG. De leden van de CDA-
fractie wijzen er terecht op dat het onderhavige wetsvoorstel niet is aangenomen voor de 
inwerkingtredingsdatum van de AVG van 25 mei 2018. De voor de implementatie van de AVG 
noodzakelijke uitvoeringsregelgeving is voor het overgrote deel vastgelegd in de UAVG. Het is 
vanzelfsprekend van belang om alle aanvullende regelgevingsmaatregelen zo spoedig mogelijk in 
werking te laten treden, om zo op korte termijn tot een eenvormig geheel van AVG-conforme 
gegevensbeschermingsregels te komen. Graag verzoek ik uw Kamer dan ook om ook na het 
uitbrengen van deze nota naar aanleiding van het verslag, prioriteit te geven aan de behandeling 
van dit wetsvoorstel. 
 
Omdat de Wet bescherming persoonsgegevens door de UAVG wordt ingetrokken, moeten 
verwijzingen naar deze wet in de bestaande wetgeving worden aangepast. Ook moet verouderde 
terminologie uit de Wet bescherming persoonsgegevens worden omgezet naar de nieuwe 
terminologie van de AVG en de UAVG. Gelet op het feit dat het voornamelijk gaat om technische 
wijzigingen, zijn de gevolgen voor de uitvoeringspraktijk beperkt. Deze elementen van regelgeving 
zullen na 25 mei 2018 conform de AVG en ander relevant Unierecht moeten worden uitgelegd en 
toegepast. Mijn voornemen is om aan onderdelen van dit wetsvoorstel, waar dat mogelijk is, 
terugwerkende kracht te verlenen. Zodoende zal er juridisch gezien geen vacuüm ontstaan in de 
periode van 25 mei 2018 tot aan het aannemen van het wetsvoorstel. 
 
De aan het woord zijnde leden constateren dat er onverminderd veel onduidelijkheid bestaat in de 
samenleving ten aanzien van de invoering van de AVG. Zij zien dat men zich bij kleine 
5 
 

De verplichting tot het aanwijzen van een functionaris voor gegevensbescherming is opgenomen in 
artikel 37 van de AVG. De positie van de functionaris voor gegevensbescherming is geregeld in 
artikel 38 van de AVG. Artikel 38, derde lid, van de AVG bepaalt dat de functionaris voor 
gegevensbescherming niet door de verwerkingsverantwoordelijke of verwerker kan worden 
ontslagen of gestraft voor de uitvoering van zijn taken. De taken van de functionaris voor 
gegevensbescherming zijn neergelegd in artikel 39 van de AVG. De bescherming tegen ontslag of 
straf heeft uitsluitend betrekking op de functionaris voor gegevensbescherming die als zodanig is 
aangewezen door de verwerkingsverantwoordelijke of verwerker en wiens contactgegevens op 
grond van artikel 37, zevende lid, van de AVG zijn bekendgemaakt en zijn medegedeeld aan de 
Autoriteit persoonsgegevens. Hiermee wordt veiliggesteld dat de functionaris voor 
gegevensbescherming op een adequate wijze de taken uit artikel 39 van de AVG kan uitoefenen. 
Deze bescherming beperkt zich derhalve tot degenen die officieel in deze capaciteit zijn 
3
aangewezen en de bij die functie behorende taken uitoefenen. 
 
 
 
Deze nota naar aanleiding van het verslag wordt mede namens de Minister en Staatssecretaris van 
Binnenlandse Zaken en Koninkrijksrelaties ingediend. 
 
 
 
De Minister voor Rechtsbescherming, 
 
 
 
 
 
 
 
                                                           
3
 De Artikel 29-werkgroep van Europese privacytoezichthouders heeft de ‘Richtlijnen voor functionarissen voor de gegevensbescherming 
(FG’s) uitgebracht. De Nederlandse vertaling daarvan is te vinden op de website van de Autoriteit persoonsgegevens: 
https://autoriteitpersoonsgegevens.nl/sites/default/files/atoms/files/richtlijnen_fg.pdf. 
7 
 

