34237 (R2054) Aanpassing van Rijkswetten in verband met de invoering van de Wet 
tot wijziging van het Wetboek van Burgerlijke Rechtsvordering en de 
Algemene wet bestuursrecht in verband met vereenvoudiging en 
digitalisering van het procesrecht en van de Wet tot wijziging van het 
Wetboek van Burgerlijke Rechtsvordering in verband met 
vereenvoudiging en digitalisering van het procesrecht in hoger beroep 
en cassatie alsmede in verband met de uitbreiding van prejudiciële 
vragen aan de Hoge Raad (Invoeringsrijkswet vereenvoudiging en 
digitalisering procesrecht en uitbreiding prejudiciële vragen) 
 
Nr. NOTA NAAR AANLEIDING VAN HET VERSLAG, TEVENS NOTA 
NAAR AANLEIDING VAN HET VERSLAG VAN DE STATEN VAN 
ARUBA, RESPECTIEVELIJK SINT MAARTEN 
   
   
Graag dank ik de leden van de vaste commissie voor Veiligheid en Justitie voor hun vragen 
over dit wetsvoorstel. Dit is het vierde en tevens laatste wetsvoorstel ter uitvoering van het 
programma Kwaliteit en Innovatie (hierna: KEI), waarbij digitaal procederen in het burgerlijk 
recht en het bestuursrecht wordt ingevoerd en het civiele procesrecht wordt vereenvoudigd en 
versneld. Dit wetsvoorstel strekt, evenals de Invoeringswet vereenvoudiging en digitalisering 
procesrecht ten aanzien van andere (nationale) wetgeving (Kamerstukken II 2014/15, 34 212), 
tot aanpassing van enkele rijkswetten aan de wetsvoorstellen tot wijziging van het Wetboek 
van Burgerlijke Rechtsvordering en de Algemene wet bestuursrecht in verband met 
vereenvoudiging en digitalisering van het procesrecht (Kamerstukken I 2014/15, 34 059) en 
tot wijziging van het Wetboek van Burgerlijke Rechtsvordering in verband met 
vereenvoudiging en digitalisering van het procesrecht in hoger beroep en cassatie 
(Kamerstukken I 2014/15, 34 138) (hierna: de twee wetsvoorstellen KEI). Ik ben verheugd dat 
het programma KEI en de twee wetsvoorstellen KEI op brede steun van Uw Kamer kunnen 
rekenen.  
Ook ben ik blij dat de Staten van Sint Maarten zich geheel in het wetsvoorstel kunnen vinden 
en akkoord gaan met dit wetsvoorstel.  
Met genoegen constateer ik verder dat de Staten van Aruba de voorgestelde mogelijkheid tot 
het stellen van prejudiciële vragen bij de Hoge Raad door de Gerechten in Eerste Aanleg en 
het Gemeenschappelijk Hof van Justitie van Aruba, Curaçao, Sint Maarten en van Bonaire, 
Sint Eustatius en Saba (hierna: het Gemeenschappelijk Hof van Justitie) als een welkome 
aanwinst voor de rechtspleging zien. 
 
Ik zal de vragen van diverse leden van de vaste commissie voor Veiligheid en Justitie over dit 
wetsvoorstel beantwoorden in de volgorde waarin ze zijn gesteld. Aansluitend daarop zal ik 
de vragen van de fracties die in de Staten van Aruba aan het woord zijn, beantwoorden. 
 
1. Inleiding 
De leden van de CDA-fractie zijn benieuwd hoe binnen de implementatie van het KEI-
programma momenteel rekening wordt gehouden met de uitvoering van de motie-Oskam 
(Kamerstuk 34059, nr. 12). 
Op grond van deze motie gaat de gefaseerde inwerkingtreding van de twee wetsvoorstellen 
KEI en de Invoeringswet ten aanzien van de nationale wetgeving in beginsel van start een half 
jaar na plaatsing van deze drie wetsvoorstellen in het Staatsblad. Wanneer de 
inwerkingtreding precies plaatsvindt, is afhankelijk van de parlementaire behandeling, maar 
mijn streven is dat medio 2016 de eerste fase van inwerkingtreding van start kan gaan. Het 
1 
 

Naast het huidige en ongewijzigde artikel 25 van de Rijkswet Noodvoorzieningen 
Scheepvaart wordt bijvoorbeeld een nieuw artikel 25a voorgesteld, dat van toepassing is 
wanneer de rechter in het Europese deel van het Koninkrijk bevoegd is om over het geschil te 
beslissen. De reden dat enkele rijkswetten aan de twee wetsvoorstellen KEI worden 
aangepast, is dat een paar procedures die bij een gerecht in het Europese deel van het 
Koninkrijk aanhangig moeten worden gemaakt, bij rijkswet zijn geregeld. Het gaat om 
octrooigeschillen bij de rechtbank Den Haag, civiele cassatiezaken die afkomstig zijn uit het 
Caribische deel van het Koninkrijk en de eerdergenoemde procedures inzake de Rijkswet 
Noodvoorzieningen Scheepvaart.  
 
4. Financiële gevolgen en administratieve lasten 
De leden van de SP-fractie vragen of de digitalisering voor rekening komt van de overzeese 
gebiedsdelen zelf of voor de Raad voor de rechtspraak en vragen om welk bedrag het zal gaan 
en vanaf welk moment de baten de lasten zullen overstijgen.  
Zoals ik hiervoor bij de beantwoording van de vragen in paragraaf 3 heb aangegeven, wordt 
digitaal procederen via dit programma niet ingevoerd bij de gerechten in het Caribische deel 
van het Koninkrijk. Aan dit wetsvoorstel zijn daarom geen kosten verbonden voor de 
overzeese gebieden. 
 
De aan het woord zijnde leden vragen voorts om een reactie op het bericht op de website van 
de rechtspraak dat de digitalisering in Nederland vertraging heeft opgelopen. Zij vragen of al 
bekend is hoe groot de vertraging is en wat hiervan de consequenties zijn. 
Teneinde de praktijk voldoende gelegenheid te geven zich voor te bereiden op digitaal 
procederen, heb ik toegezegd dat er tussen de publicatie van de wetgeving KEI in het 
Staatsblad en de inwerkingtreding ervan in beginsel een half jaar zal zitten. Zoals uit de motie 
van het lid Oskam volgt (Kamerstukken II 2014/15, 34 059, nr. 12), start die termijn van een 
half jaar nadat de eerste drie wetsvoorstellen van het programma KEI door het parlement zijn 
aanvaard en gepubliceerd. Gerekend vanaf 1 januari 2016 is er een vertraging van een half 
jaar. De Raad voor de rechtspraak heeft eerder berekend dat elke maand vertraging vanaf 1 
januari 2016 circa € 1,2 miljoen extra kosten met zich brengt. Dit zijn voornamelijk kosten 
vanwege de ICT-teams van Spir-it die het webportaal ontwikkelen. Daar staat tegenover dat 
het een uitdrukkelijke wens uit de praktijk was om voldoende tijd te hebben voor de 
implementatie van de digitale systemen.  
 
Genoemde leden vragen voor wiens rekening deze vertraging komt en hoe de meerkosten 
worden opgevangen zonder dat de kwaliteit van de rechtspraak onder druk komt te staan. 
Voor de kosten van ICT ontvangt de Raad voor de rechtspraak financiële middelen in de vorm 
van een vooraf afgesproken kostprijs per zaak. Dit betreft een integrale prijs, dat wil zeggen 
inclusief alle directe én indirecte kosten die met een zaak samenhangen. Tot en met 2016 
gelden de prijzen zoals ik met de Raad heb afgesproken in het Prijsakkoord 2014-2016. 
Daarnaast beschikt de Raad over reserves. Deze reserves zijn onder andere bedoeld om 
eventuele tegenvallers op te vangen. Mochten er desondanks – al dan niet tijdelijk – 
problemen ontstaan, dan overleg ik daarover met de Raad. Zodra vaststaat wat de vertraging 
is en welke consequenties deze exact heeft, kan worden bezien hoe dit financieel kan worden 
opgelost. Voor de periode ná 2016 geldt een nieuwe prijsperiode.  
 
De leden van de PVV-fractie lezen dat dit wetsvoorstel geen directe financiële gevolgen heeft 
voor de rijksbegroting, maar vragen of er wel indirecte financiële gevolgen zijn voor de 
rijksbegroting en zo ja, hoe groot deze gevolgen zijn.  
3 
 

tegenwaarde van € 250,-. De aan het woord zijnde fracties vragen of het aanbeveling verdient 
om zulks te verankeren in bijvoorbeeld artikel 10 van de Rijkswet cassatierechtspraak. 
Het is niet noodzakelijk deze ontvankelijkheidsgrens (uit artikel 427, tweede lid, van het 
Wetboek van Strafvordering) te verankeren in de Rijkswet cassatierechtspraak. De Hoge Raad 
neemt op grond van artikel 1, eerste lid, van die wet ten aanzien van strafzaken in Aruba, 
Curaçao, Sint Maarten en in Bonaire, Sint Eustatius en Saba kennis van een beroep in 
cassatie, in overeenkomstige gevallen, op overeenkomstige wijze en met overeenkomstige 
rechtsgevolgen als ten aanzien van strafzaken in het Europese deel van het Koninkrijk, voor 
zover in die rijkswet niet anders is bepaald. Nu in de Rijkswet cassatierechtspraak niets anders 
is bepaald, is op dit punt in cassatie het Wetboek van Strafvordering van toepassing en kan de 
Hoge Raad voor de ontvankelijkheid van een beroep in cassatie uitgaan van de tegenwaarde 
van € 250,- als genoemd in dat wetboek. 
 
 
De Minister van Veiligheid en Justitie, 
5 
 

