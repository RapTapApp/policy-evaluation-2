Uitvoering van het op 11 mei 2011 te Istanboel tot stand gekomen Verdrag van 
de Raad van Europa inzake het voorkomen en bestrijden van geweld tegen 
vrouwen en huiselijk geweld. (Trb. 2012, 233) 
34 039  
NOTA NAAR AANLEIDING VAN HET VERSLAG  
De vaste commissie voor Volksgezondheid, Welzijn en Sport heeft op 31 oktober 2014 
verslag uitgebracht over de wetsvoorstellen die benodigd zijn voor de ratificatie van het 
Verdrag van de Raad van Europa inzake het voorkomen en bestrijden van geweld tegen 
vrouwen en huiselijk geweld (Trb. 2012, 233) (hierna: verdrag). Het betreft een verslag 
over het voorstel van rijkswet tot goedkeuring van het verdrag (Kamerstukken II 
2013/2014, 34 038, nr. 6) en een verslag over onderhavig wetsvoorstel tot uitvoering 
van het verdrag.  
 
Over de uitvoeringswet is inbreng geleverd door de fracties van VVD, SP, CDA en D66. Ik 
waardeer de belangstelling van de leden van deze fracties voor dit wetsvoorstel. In deze 
nota naar aanleiding van het verslag beantwoord ik de vragen die nog leven bij de 
fracties. Bij de beantwoording van de vragen heb ik zoveel mogelijk de volgorde van het 
verslag aangehouden. 
 
De nota naar aanleiding van het verslag bij het wetsvoorstel tot goedkeuring van het 
verdrag wordt u aangeboden door de staatssecretaris van Volksgezondheid, Welzijn en 
Sport, mede namens de minister van Buitenlandse Zaken, de minister van Veiligheid en 
Justitie en de minister van Onderwijs, Cultuur en Wetenschap. 
 
1. Algemeen  
Het verheugt mij dat de leden van de fractie van de VVD de standpunten ter 
bescherming van vrouwen tegen allerlei vormen en soorten van geweld – en daarmee de 
doelstellingen van het verdrag - ondersteunen.  
De leden van de VVD-fractie uiten hun zorgen over de achterstand van de aanpak van 
huiselijk geweld in Caribisch Nederland. De leden van de D66-fractie constateren een 
groot probleem met betrekking tot huiselijk geweld in Caribisch Nederland. Zij achten de 
door de regering geschetste stappen niet afdoende. De leden van de VVD-fractie wensen 
te vernemen welke maatregelen gewenst en noodzakelijk zijn om de positie van vrouwen 
in het hele Koninkrijk te verbeteren. De leden van de D66-fractie vragen om een plan 
van aanpak en wensen te vernemen binnen welk tijdsframe de implementatie gaat 
plaatsvinden.  
In de nota naar aanleiding van het verslag bij het wetsvoorstel tot goedkeuring van het 
verdrag onderschrijft de regering het standpunt dat het verdrag ook op Caribisch 
Nederland van toepassing moet worden. Met de bestuurscolleges van Bonaire, Sint 
Eustatius en Saba is afgesproken dat de komende jaren op beleidsmatig en 
uitvoeringsniveau een basisaanpak geweld tegen vrouwen en huiselijk geweld op de drie 
eilanden wordt neergezet. Voor een overzicht van de maatregelen die in het kader 
hiervan genomen worden, wordt verwezen naar de nota naar aanleiding van het verslag 
bij de goedkeuringswet (onderdeel 2. Uitvoering). Op basis van de ervaringen met de 
basisaanpak zal in 2016 worden bezien welke uitvoeringswetgeving nodig is, welke 
aanvullende (beleids)maatregelen nodig zijn, of de basisaanpak wijzigingen behoeft en 
op welke termijn de aanvaarding van het onderhavige Verdrag voor Caribisch Nederland 
zal kunnen plaatsvinden. 
De leden van de VVD-fractie vragen welke positie Nederland bekleedt in relatie tot 
andere verdragsstaten met betrekking tot het op orde hebben van beleid en wetgeving 
ter bescherming van vrouwen. Zij wensen te vernemen of uit het feit dat slechts op 
onderdelen aanvullende regelgeving nodig is bij de uitvoering van het Verdrag worden 
1 
 

opleveren. Hiermee wordt de strafrechtelijke bescherming die de overheid tegen 
huwelijksdwang kan bieden vergroot. Daarnaast heeft strafbaarstelling van 
voorbereidingshandelingen een zekere preventieve en afschrikwekkende functie.  
De opsporing en vervolging van voorbereiding van huwelijksdwang is, zoals hierboven is 
aangegeven, echter complex, omdat huwelijksdwang doorgaans een verborgen vorm van 
dwang is waarvan niet of nauwelijks aangifte wordt gedaan. 
De leden van de SP-fractie vragen of met vervolging van voorbereidingshandelingen bij 
huwelijksdwang al ervaring is opgedaan in andere verdragsstaten.  
 
Het is mij niet bekend hoe andere verdragsstaten in de praktijk omgaan met de 
strafbaarstelling van voorbereidingshandelingen bij huwelijksdwang. Het ratificatietraject 
van het verdrag is nog in volle gang.  
 
De leden van de CDA-fractie vragen waarom wordt volstaan met een verwijzing naar 
artikel 284 van het Wetboek van Strafrecht (Sr) en niet is gekozen voor een eigen 
delictsomschrijving, ook omdat artikel 284 Sr deels een klachtdelict is.   
 
De verwijzing naar artikel 284 Sr in het voorgestelde artikel 285c Sr is ingegeven door 
het feit dat huwelijksdwang in Nederland onder de strafbaarstelling van het misdrijf 
dwang (artikel 284 Sr) valt. Uit systematisch oogpunt ligt het voor de hand om bij 
strafbaarstelling van de voorbereidingshandeling van huwelijksdwang dan te verwijzen 
naar het misdrijf dwang. In het kader van de totstandkoming van de wijziging van het 
Wetboek van Strafrecht, het Wetboek van Strafvordering en het Wetboek van Strafrecht 
BES met het oog op de verruiming van de mogelijkheden tot strafrechtelijke aanpak van 
huwelijksdwang, polygamie en vrouwelijke genitale verminking, is uitgebreid toegelicht 
waarom de algemene strafbaarstelling van dwang in het Wetboek van Strafrecht volstaat 
bij de strafrechtelijke aanpak van huwelijksdwang. Graag verwijs ik naar de memorie van 
toelichting bij dit wetsvoorstel (Kamerstukken II 32 840, 2010/11, nr. 3, p. 5 e.v.).  
Ingevolge artikel 284, tweede lid, Sr vindt uitsluitend in het geval dwang wordt 
uitgeoefend door bedreiging met smaad of een smaadschrift vervolging plaats op klacht. 
Bij huwelijksdwang zal doorgaans sprake zijn van de omstandigheden in artikel 284, 
eerste lid, onder 1, Sr te weten: dwang die wordt uitgeoefend door geweld of enige 
andere feitelijkheid of bedreiging hiermee. In deze gevallen heeft het OM, ongeacht of er 
aangifte is gedaan, een vervolgingsrecht.  
De leden van de CDA-fractie stellen vragen over de strafmaat van artikel 284 Sr. Zij 
wensen te vernemen of deze voldoende is gezien de aard van huwelijksdwang en wijzen 
erop dat de financiële voordelen deze strafmaat zouden kunnen overstijgen. 
Met ingang van 1 juli 2013 is het wettelijk strafmaximum bij (huwelijks)dwang verhoogd 
van ten hoogste negen maanden gevangenisstraf naar twee jaren gevangenisstraf. Bij 
die gelegenheid is het boetemaximum verhoogd van de derde naar de vierde categorie. 
Met ingang van 1 januari 2014 kan ten hoogste een boete van € 20.250 worden 
opgelegd. Bij de verhoging van de strafmaxima is gekeken naar de bestraffing van 
vergelijkbare delicten. Het misdrijf bedreiging (artikel 285 Sr) is daarbij een belangrijk 
referentiepunt geweest. Dit misdrijf wordt eveneens bestraft met ten hoogste een 
geldboete van de vierde categorie. De huidige strafmaxima acht ik passend. Hiermee 
wordt naar mijn mening de ernst van delict huwelijksdwang goed tot uitdrukking wordt 
gebracht.  
 
Voor zover de totstandkoming van een dwanghuwelijk heeft geleid tot het ontstaan van 
een gemeenschap van goederen waarmee financieel voordeel behaald is, kan, na de 
inwerkingtreding van het wetsvoorstel tegengaan huwelijksdwang (Kamerstukken I 
2013/14, 33 488, nr. A) civielrechtelijk worden opgetreden. Voornoemd wetsvoorstel 
introduceert de bevoegdheid voor het OM om een huwelijk dat onder dwang gesloten is 
nietig te laten verklaren door de rechter. Het gevolg van de nietigverklaring wegens 
dwang is dat het huwelijk geacht wordt nooit te hebben bestaan of anders gezegd: de 
3 
 

beoordeeld of de uitlevering van de desbetreffende opgeëiste persoon op een 
verantwoorde manier kan plaatsvinden.   
 
De Minister van Veiligheid en Justitie,  
 
 
 
 
 
 
5 
 

