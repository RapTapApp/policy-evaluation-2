 
 
 
32 537 Regels inzake de verstrekking van subsidies door de Minister van 
Volkshuisvesting, Ruimtelijke Ordening en Milieubeheer of de Minister 
voor Wonen, Wijken en Integratie (Kaderwet VROM- en WWI-subsidies) 
DERDE NOTA VAN WIJZIGING 
 
Het voorstel van wet wordt als volgt gewijzigd: 
 
1. Artikel 9a komt te luiden: 
 
Artikel 9a 
 
In de artikelen 7.22d, derde lid, en 7.23, derde lid, van de Waterwet wordt 
“artikelen 3 tot en met 6 van de Kaderwet subsidies Verkeer en Waterstaat” 
vervangen door: artikelen 2, 4 en 7 tot en met 9 van de Kaderwet subsidies I en 
M. 
 
2. Na artikel 10 wordt een artikel ingevoegd, luidende: 
 
Artikel 10a 
 
In artikel 89, eerste lid, van de Wet geluidhinder wordt “artikel 111b, tweede 
lid” vervangen door: artikel 111b, derde lid. 
 
3. Artikel 12b, onderdeel b, wordt als volgt gewijzigd: 
 
a. In artikel 1 wordt “Onze Minister voor Immigratie en Asiel” vervangen door: 
Onze Minister voor Immigratie, Integratie en Asiel. 
 
b. In artikel 2, eerste lid, onder d, wordt na “de Koninkrijksrelaties” ingevoegd: 
en de openbare lichamen Bonaire, Sint Eustatius en Saba. 
 
c. Artikel 3 wordt als volgt gewijzigd:  
1. In het tweede lid wordt “Bij een algemene maatregel van bestuur of een 
ministeriële regeling” vervangen door: Bij of krachtens algemene maatregel van 
bestuur of bij een ministeriële regeling. 
2. Het derde lid vervalt. 
 
d. Artikel 4 wordt als volgt gewijzigd: 
1. Voor de tekst wordt de aanduiding “1.” geplaatst. 
2. Er wordt een lid toegevoegd, luidende: 
2. Bij of krachtens algemene maatregel van bestuur kan worden bepaald in 
welke gevallen de aanvraag van de subsidie uitsluitend langs elektronische weg 
kan geschieden. 
3. Aan het slot van het eerste lid (nieuw) wordt, onder vervanging van de punt 
aan het slot van onderdeel l. door een puntkomma, een onderdeel toegevoegd, 
luidende: 

 
 
Dit onderdeel betreft het herstel van een onjuiste verwijzing in artikel 89, eerste 
lid, van de Wet geluidhinder. In dit artikellid wordt abusievelijk nog verwezen 
naar artikel 111b, tweede lid. Het moet echter gaan om het derde lid.  
 
32 537 
Het gevolg van de foutieve verwijzing is dat de eisen aan de binnenwaarde voor 
saneringssituaties niet alleen onbedoeld 10 dB strenger zouden zijn (33 dB in 
plaats van de in het derde lid genoemde 43 dB), maar er wordt tevens 
onbedoeld een koppeling gelegd met verleende hogere waarden voor de bouw 
van de betreffende woningen. Aangezien het om saneringswoningen gaat, 
woningen die bij de invoering van de Wet geluidhinder reeds een te hoge 
geluidsbelasting hadden, zal bij de bouw van die woningen nooit het regime van 
die wet van toepassing zijn geweest. Derhalve zullen er ook geen hogere 
waarden zijn verleend en is de eis van het tweede lid verder ook niet van 
toepassing. Dit houdt in dat er in feite geen wettelijke eis voor het binnenniveau 
geldt. En daarmee vervalt de grondslag voor de subsidiëring van 
gevelmaatregelen in het kader van de sanering wegverkeerslawaai, zoals 
uitgewerkt in de Subsidieregeling sanering verkeerslawaai. Herstel op korte 
termijn is derhalve gewenst. 
 
3. Wijziging artikel 12b, onderdeel b 
 
Door de eerste nota van wijziging (32 537, nr. 6) wordt een aanpassing van de 
Wet overige BZK-subsidies voorgesteld, waarbij ook de citeertitel wordt 
gewijzigd in Kaderwet overige BZK-subsidies. 
Het voorgestelde artikel 2, eerste lid, onder d, van de Kaderwet overige BZK-
subsidies dient nog te worden aangepast aan de nieuwe staatkundige 
verhoudingen. Tot de transitie op 10 oktober 2010 kon de Minister van 
Binnenlandse Zaken en Koninkrijksrelaties zijn subsidies aan organisaties op 
Bonaire, Sint Eustatius en Saba baseren op artikel 11 van de Wet overige BZK-
subsidies, dat een grondslag biedt voor subsidies ten behoeve van bepaalde 
activiteiten inzake de Koninkrijksrelaties. Sinds de transitie is deze grondslag 
niet meer relevant voor Bonaire, Sint Eustatius en Saba, omdat deze eilanden 
sindsdien immers behoren tot Nederland. Het voorgestelde artikel 2, eerste lid, 
onder d, dat wederom een grondslag biedt voor subsidieverstrekking voor 
activiteiten die passen in het beleid inzake de Koninkrijksrelaties dient dan ook 
te worden verruimd voor de (voortzetting van) de subsidiëring van organisaties 
op de BES-eilanden zodat ook activiteiten op deze eilanden hieronder vallen. 
 
Het in de eerste nota van wijziging voorgestelde artikel 3, derde lid, van de 
Kaderwet overige BZK-subsidies moet worden geschrapt omdat het niet strookt 
met het uitgangspunt dat belanghebbenden in Caribisch Nederland een 
rechtsgang ter plaatse hebben en dus niet naar Nederland hoeven af te reizen. 
Bovendien gaat het voorgestelde artikellid in tegen de toezegging dat vanaf 10 
oktober 2010 (de datum waarop Bonaire, Sint Eustatius en Saba onderdeel van 
het Nederlandse staatsbestel zijn geworden) gedurende vijf jaar een periode van 
legislatieve terughoudendheid op de BES in acht zal worden genomen. 
 
De wijzigingen in het in de eerste nota van wijziging voorgestelde artikel 4 
worden voorgesteld om een grondslag te bieden om nog een tweetal 
onderwerpen (nader) te regelen. Het betreft in de eerste plaats de mogelijkheid 
om (nadere) regels te stelen over de maatregelen om misbruik en oneigenlijk 
gebruik van subsidie te voorkomen. In de Aanwijzingen voor 
subsidieverstrekking is vastgelegd dat maatregelen moeten worden getroffen 
om misbruik van subsidie tegen te gaan (Regeling van de Minister-President, 

