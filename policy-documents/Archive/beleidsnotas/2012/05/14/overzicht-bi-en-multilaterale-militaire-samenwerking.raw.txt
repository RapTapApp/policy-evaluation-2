Nota internationale militaire samenwerking 
- prioriteiten, beleidsuitgangspunten en stand van zaken - 
 
Inleiding  
Terwijl de landen in Europa onder invloed van mondiale economische krachten de 
inrichting van hun krijgsmacht verder moeten rationaliseren, wordt de wereld er niet 
veiliger op. Omdat landen zich niet kunnen veroorloven teveel aan slagkracht in te 
boeten, moeten zij hun militaire effectiviteit en doelmatigheid optimaliseren. 
Internationale militaire samenwerking is daartoe een belangrijke weg. Tegelijkertijd is 
internationale militaire samenwerking natuurlijk een beproefd concept. Voor het kabinet 
is de NAVO de hoeksteen van het veiligheidsbeleid en vormen de NAVO en de EU 
vanzelfsprekende fora waarbinnen samenwerking tot stand komt. In de NAVO en de EU 
werken landen al decennia samen om internationale veiligheid in een wereld van 
toenemende interdependentie te waarborgen en te bevorderen. De meeste 
veiligheidsvraagstukken, of het nu de proliferatie van kernwapens, fundamentalistisch 
terrorisme, piraterij of grootschalige mensenrechtenschendingen in fragiele staten 
betreft, hebben immers zodanige grensoverschrijdende effecten dat een gecoördineerde 
internationale reactie geboden is.  
 
Nieuw is evenwel de schaal waarop de internationale economische crisis landen heeft 
aangezet hun internationale militaire samenwerking te verbreden en te verdiepen. Vooral 
in Europa worden initiatieven genomen die enkele jaren geleden nog nauwelijks 
voorstelbaar waren. Het meest in het oog springend zijn de verdragen die Frankrijk en 
het Verenigd Koninkrijk in 2010 sloten over intensievere samenwerking op het terrein 
van vliegdekschepen, onbemande vliegtuigen en nucleaire capaciteiten. Daarnaast heeft 
internationale militaire samenwerking prioriteit op de agenda’s van de NAVO en de EU. 
De NAVO hanteert het concept van Smart Defence om de samenwerking tussen landen te 
verbeteren. Smart Defence zal tijdens de Navo-top in Chicago in mei een belangrijk 
onderwerp zijn. Het afgelopen jaar zijn de samenwerkingsmogelijkheden in kaart 
gebracht en is nagedacht over het conceptuele kader dat Smart Defence moet faciliteren 
en ondersteunen. Daarbij is het van belang om de plannen van de lidstaten zoveel 
mogelijk af te stemmen op de NAVO-behoeften. Dat vergt een aanpassing van het NAVO-
planningsproces, waartoe Chicago het startsein zal geven. Ook voor de EU is hechtere 
internationale militaire samenwerking een speerpunt. In het zogenoemde Gent-proces 
zijn projecten geïnventariseerd die zich lenen voor nauwere militaire samenwerking, 
pooling and sharing. Intussen is een lijst opgesteld met kansrijke 
samenwerkingsvoorstellen. 
 
Voor Nederland is internationale defensiesamenwerking met andere landen van oudsher 
usance. Waar zich kansen voordeden om samenwerking met derden aan te gaan, heeft 
Nederland deze niet zelden benut. Zo gaan de marinesamenwerking met België en met 
het Verenigd Koninkrijk, de hechte relaties tussen de Duitse en Nederlandse landmacht 
en de verbondenheid van de Nederlandse met de Amerikaanse luchtmacht niet alleen ver 
terug in de tijd maar hebben deze mede hun stempel gedrukt op het karakter en de 
modus operandi van de Nederlandse krijgsmacht. De omstandigheden waaronder 
internationale defensiesamenwerking, veelal het resultaat van een politiek keuzeproces, 
de afgelopen decennia vorm kreeg, waren echter anders dan thans het geval is. De 
overzichtelijke bipolaire wereld van weleer is verdwenen en heeft plaats gemaakt voor 
een systeem van multipolariteit dat veel onzekerheid oproept over de veiligheidsrisico’s 
waarmee wij de komende jaren kunnen worden geconfronteerd. Daarbij kijken de 
1 
 

leiden tot vergroting van de militaire capaciteiten van de NAVO en de EU anderzijds. Om 
dit evenwicht te bewaren, waren zorgvuldige afwegingen geboden. Met behulp van de 
toets internationale militaire samenwerking zou deze zorgvuldigheid zijn gewaarborgd, zo 
was ook het kabinet in reactie op het advies destijds van mening.  
 
Intussen is de wereld veranderd. In zijn recente rapport ‘Europese 
Defensiesamenwerking. Soevereiniteit en Handelingsvermogen’, constateert de AIV dat 
defensiesamenwerking en soevereiniteit geen tegenpolen zijn. De AIV huldigt de 
opvatting dat handelingsvermogen als een wezenlijk onderdeel van ons 
soevereiniteitsbegrip moet worden beschouwd. Vormen van samenwerking die het 
handelingsvermogen van staten vergroten, maken geen inbreuk op de nationale 
soevereiniteit, maar kunnen daartoe juist bijdragen.  
 
Waar het er in de toets internationale militaire samenwerking vooral om ging het 
evenwicht tussen nationale taken en internationale samenwerking te bewaken, kunnen in 
het licht van de geëvolueerde opvatting over soevereiniteit en in navolging van de AIV 
vraagtekens worden geplaatst bij de noodzaak de grenzen tussen deze twee zeer strikt af 
te bakenen. Er zijn immers heel veel mogelijkheden voor defensiesamenwerking voordat 
de grenzen van autonomie worden bereikt; de AIV noemt in dit verband specifieke 
geïntegreerde vormen van operationele samenwerking en rol- en taakspecialisatie. 
Derhalve lijkt de toets internationale militaire samenwerking achterhaald als richtsnoer 
voor internationale militaire samenwerking in brede zin. Veeleer verdient het de voorkeur 
om op basis van duidelijke uitgangspunten de nadruk te leggen bij die thema’s en 
strategische partners die Nederland, en ook zijn partners, in staat stellen de krijgsmacht 
effectiever en doelmatiger te gebruiken. Defensiesamenwerking heeft in deze benadering 
tot doel het handelingsvermogen te vergroten, zonder het uitgangspunt te 
veronachtzamen dat er capaciteiten zijn waarover Nederland altijd zelfstandig zal willen 
beschikken. 
 
Bij het formuleren van de uitgangspunten zijn de volgende vragen leidend:  
- Wat willen we bereiken (doel)? 
- Hoe willen we dat doen (vorm, middel)? 
- Met wie trekken we op (partners)?  
 
Samenwerking staat niet op zichzelf, maar dient een doel 
Internationale militaire samenwerking vindt haar oorsprong in de omstandigheid dat 
landen op elkaar zijn aangewezen. Dit kan zijn om gezamenlijke buitenlandpolitieke 
doelen te bereiken, om over militaire capaciteiten te kunnen beschikken waarover zonder 
samenwerking niet zou worden beschikt, of om over meer capaciteiten te kunnen 
beschikken voor hetzelfde geld.  
 
Grofweg zijn er drie categorieën doelen van internationale militaire samenwerking: 
- Doelen van politiek-strategische aard: verwezenlijken van buitenlandpolitieke 
doelstellingen (zoals verwoord in grondwet en regeerakkoord), verdediging / 
behartiging van gezamenlijke belangen en versterken van internationaal-politieke 
verbondenheid / tonen van bondgenootschappelijke solidariteit, vormgeven aan 
economische diplomatie; 
- Doelen van militaire aard (effectiviteit): verbeteren van de militaire inzetbaarheid 
en interoperabiliteit, vergroting van (militair-strategische) informatiepositie en 
bredere toegang tot inlichtingen. 
3 
 

ombuigingen oog hebben voor de bezuinigingplannen van andere landen, mede in het 
licht van tekorten en overschotten binnen de NAVO en de EU. 
 
Samenwerkingspartners: criteria als leidraad, niet als dogma 
Nadat de belangrijkste doelstellingen en prioriteiten voor internationale militaire 
samenwerking (doorgaans voor de duur van de kabinetsperiode) zijn bepaald, de 
beoogde resultaten of opbrengsten zijn geïdentificeerd en de gewenste werkwijze is 
vastgesteld, komt de vraag aan de orde met welke partners de samenwerking het beste 
kan worden vormgegeven. Hierbij past de opmerking dat deze vragen in de praktijk 
doorgaans niet gescheiden maar in samenhang met elkaar worden beantwoord; 
internationale militaire samenwerking is immers niet statisch maar voltrekt zich in een 
dynamische context van kansen, uitdagingen en eventueel bedreigingen. Daarnaast 
gebeurt het niet zelden dat partners besluiten hun samenwerking uit te breiden naar 
andere gebieden. 
 
Oplopend van minder naar meer verdiepte samenwerking kunnen worden onderscheiden: 
- Gezamenlijke inhuur van militaire of civiele capaciteiten, bijvoorbeeld voor lucht-, 
zeetransport en satellietcommunicatie; 
- Pooling van militaire capaciteiten, dat mogelijke voordelen met zich mee brengt 
op het gebied van gezamenlijke opleiding en training, gezamenlijk onderhoud en 
logistiek en gezamenlijk commando; 
- Gezamenlijke aankoop en/of sharing van militaire capaciteiten; 
- Operationele samenwerking/gereedstelling; 
- Geïntegreerde operationele samenwerking; 
- Rol- en taakspecialisatie. 
 
Typering van deze samenwerkingsvormen is in zoverre relevant dat deze vormen de 
(soevereine) vrijheid van handelen steeds verder inperken om daar tegelijkertijd meer 
handelingsvermogen aan partners voor terug te geven. Het spreekt, mede in het licht 
van de hierboven genoemde voorkeur voor bottom-up samenwerking, voor zichzelf dat 
de meer verdiepte vormen van samenwerking de grootste kans van slagen hebben met 
partners tot wie de (geo)politiek-strategische afstand gering is en die een met Nederland 
vergelijkbare politieke cultuur kennen. Hiermee zijn meteen twee belangrijke criteria 
voor partnerkeuze genoemd. Daaraan zou nog kunnen worden toegevoegd het criterium 
van operationele synergie (wat doen we al met deze partner en hoe verhouden zijn 
(operationele) capaciteiten zich tot de onze). Ten slotte neemt het belang van een 
partner uiteraard toe, naarmate met die partner bottom-up meer (concrete) 
samenwerkingsdoelen kunnen worden gerealiseerd. 
 
Partnerkeuze wordt in de praktijk van internationale militaire samenwerking uiteraard 
niet met wetenschappelijke precisie bepaald. De combinatie van prioritaire 
aandachtsgebieden en criteria maakt het echter wel mogelijk tot een categorisering van 
samenwerkingspartners te komen. In algemene zin zijn drie soorten 
samenwerkingpartners (schillen) te onderscheiden: strategische, gelieerde en 
gelegenheidspartners. Hierbij geldt bovendien dat partners door de tijd heen van de ene 
schil naar de andere kunnen bewegen.  
 
Kenmerken van strategische partners: initiatief ligt bij de partners zelf, meerdere, 
samenhangende doelen van hoge prioriteit die verdiepte vormen van langdurige 
samenwerking betreffen met duidelijke samenwerkingsverbanden, tijdschema’s, 
5 
 

Samenwerking bij de verwerving, instandhouding en training van en met de opvolger van 
de F-16 biedt goede perspectieven.  
 
Ten slotte kunnen Frankrijk, het Verenigd Koninkrijk en de Verenigde Staten niet 
ongenoemd blijven. Dit zijn belangrijke strategische partners waarmee we reeds geruime 
tijd op vele terreinen samenwerken. We zoeken met deze landen voortdurend naar 
mogelijkheden de bestaande samenwerking te verbreden of te verdiepen. Daarbij leert 
de ervaring dat bij nieuwe bilaterale initiatieven de betrokkenheid van een of meer 
strategische partners gewenst of zelfs onontbeerlijk is. In de bijlage bij deze brief wordt 
de samenwerking met deze landen nader geduid. 
7 
 

 
Verankering 
Zoals al eerder werd opgemerkt, is een belangrijke voorwaarde voor het welslagen van 
internationale militaire samenwerking dat schaarse capaciteit gericht wordt ingezet. De in 
deze brief geformuleerde uitgangspunten zijn daarbij het kompas. In de praktijk komt dit 
er hoofdzakelijk op neer dat er met minder partners, maar wel intensiever zal worden 
samengewerkt en dat de NAVO en de EU veeleer als katalysator en facilitator dan als 
organisator van internationale militaire samenwerking zullen worden gezien. 
Internationale defensiesamenwerking wordt van nieuwe accenten voorzien, waarbij 
uiteraard zal worden voortgebouwd op de samenwerking die in de achterliggende jaren 
op tal van terreinen reeds is gerealiseerd. Wel zal die samenwerking stapsgewijs worden 
getoetst aan de herziene uitgangspunten en waar nodig worden aangepast.  
 
Om de complexe processen van internationale defensiesamenwerking te monitoren en 
eventueel bij te sturen heeft Defensie het departementale Beraad Internationale 
Aangelegenheden (BIA) in het leven geroepen dat onder leiding van de Hoofddirectie 
Algemene Beleidszaken de samenwerkingsplannen met mijlpalen opstelt en betrokken is 
bij en toeziet op de uitvoering van die plannen. 
 
De rol van defensieattachés en andere internationale defensiefunctionarissen bij de 
uitvoering van de strategische beleidsagenda en de daaruit volgende prioriteiten en 
partners voor internationale militaire samenwerking zal de komende periode aanzienlijk 
worden versterkt. Uitgangspunt is dat het werk van deze functionarissen een zichtbare 
relatie heeft met de verwezenlijking van de doelen van internationale militaire 
samenwerking. 
 
9 
 

Luchtmobiel: onderzoek naar verdergaande samenwerking tussen de Luchtmobiele 
Brigade en de Luftbewegliche Division. 
Parachutisten: onderzoek naar het gezamenlijk uitvoeren van paratraining op één locatie. 
Artillerie: onderzoek naar verdergaande samenwerking tussen artillerie-eenheden 
(onderwijs en training, onderhoud, verwerving onderdelen en operationeel optreden). 
Tanks: het intensiveren van de samenwerking gericht op het behoud van expertise over 
het opereren met tanks op compagnie- en bataljonniveau. 
JISTARC: onderzoek naar samenwerking tussen de Duitse school voor ‘verkenning’ en 
het Nederlandse JISTARC bataljon vooruitlopend op de mogelijke oprichting van een 
Duits JISTARC bataljon. 
Oefenmogelijkheden: Duitsland beschikt over een grote variëteit aantrekkelijke en grote 
oefengebieden waarvan Nederland veelvuldig gebruik maakt en wil blijven maken.  
 
Samenwerkingsgebieden met Noorwegen en Denemarken (als voornaamste 
partners binnen de Northern Group) 
Northern Group: de opzet van de Northern Group wordt breed gesteund. Deze 
ministeriele ontmoetingen zijn een kweekvijver voor nieuwe initiatieven tussen 
gelijkgestemde landen.  
High North issues: het strategische belang van het hoge Noorden neemt toe door het 
slinken van de ijskap, waardoor de Noordelijke vaarroutes aantrekkelijk worden, 
toeristische mogelijkheden groeien, nieuwe visgebieden ontstaan en mogelijkheden tot 
olie- en gaswinning toenemen. Nederland volgt het multilaterale overleg tussen 
betrokken landen met grote interesse. 
F-35: Nederland en Noorwegen willen onderzoeken welke mate van samenwerking in dit 
dossier mogelijk is in een consumer block, eventueel in combinatie met andere landen 
zoals Denemarken. De samenwerking zou zowel de verwerving, het onderhoud als de 
inzet kunnen beslaan. 
Onderzeeboten: Nederland onderzoekt, samen met Noorwegen, naar mogelijkheden tot 
samenwerking in een studie tot vervanging van de huidige onderzeebootcapaciteit in de 
periode na 2025.  
UKNLAF: Noorwegen heeft interesse in nauwere samenwerking met de UK-NL 
Amphibious Force. Ook in dit dossier worden de mogelijkheden onderzocht. 
CV-90: Denemarken en Nederland beschikken over dezelfde versie van het 
gevechtssysteem CV-90. De mogelijkheden op het gebied van gezamenlijke 
doctrinevorming, training, exploitatie en verwerving van specifieke munitie worden 
momenteel onderzocht. 
UAV: Noorwegen, Denemarken en Nederland beschikken alle over het Raven systeem en 
studeren op mogelijke samenwerking. 
NRF 2015: Noorwegen is zeer geïnteresseerd om samen met Nederland en Duitsland deel 
te nemen met een landmachtcomponent in de NRF-rotatie in 2015. Dit zal op militair 
niveau verder worden uitgewerkt.  
NAHEMA: onderzocht wordt de mogelijkheid voor Noorwegen om deel te nemen in het 
NAHEMA Agency, dat alle aspecten van de NH-90 helikopter beheert. Nederland steunt 
dat initiatief.   
Oefenmogelijkheden: de uitgestrektheid en klimatologische omstandigheden in 
Noorwegen en haar buurlanden zijn aantrekkelijk voor Joint en Combined oefeningen en 
training. Nederland maakt hier veelvuldig gebruik van en wil dit blijven doen.  
 
Samenwerkingsgebieden met Frankrijk 
Opleiding & training: het consolideren en actief verder zoeken naar nieuwe 
11 
 

Cyber: Defensie zoekt nadere samenwerking met de VS op cybergebied. De VS moeten 
worden gezien als het land dat leidend is in het opbouwen van cybercapaciteiten. 
Nederland ondervindt tijdens het opbouwen van cybercapaciteiten dezelfde uitdagingen 
als de VS. Intensievere samenwerking zorgt voor een effectieve en efficiënte wijze van 
introduceren van cyber in de krijgsmacht en legt de basis voor gezamenlijk optreden in 
het cyberdomein.  
 
Overige NAVO- en EU-partners; gelieerde partners 
Met diverse NAVO- en EU-partners bestaan – buiten de multilaterale kaders – ook 
bilaterale samenwerkingsverbanden op vele gebieden, zoals operationele samenwerking, 
gezamenlijk oefenen, opleiding en training en materieelsamenwerking. 
 
Partners voor specifieke thema’s 
Buiten de meer strategische en gelieerde partners zijn er veel, vaak tijdelijke bilaterale 
relaties met landen rondom specifieke thema’s zoals bij operaties geldt voor Afghanistan, 
Bosnië en de Verenigde Arabische Emiraten (logistiek transport); diverse landen in Afrika 
met het oog op bevordering van ontwikkeling en stabiliteit, waaronder Burundi in het 
kader van SSD-programma’s; partnerlanden in antipiraterij-operaties zoals Malta, de 
Verenigde Arabische Emiraten, Singapore, Kenia en India, Indonesië en Zuid-Afrika; 
partners voor oefenen, opleiding & training, bijvoorbeeld jungletraining in Gabon en 
Brunei, trainingsfaciliteiten voor special forces in Jordanië; en, samenwerking met landen 
in verband met instandhouding, verkoop en afstoting van materieel, bijvoorbeeld 
Estland, Marokko, Vietnam, Jordanië en Chili. 
13 
 

Multinational Cooperation on Munitions: het opzetten van een netwerk van internationale 
verdragen over samenwerking op munitiegebied.  
 
Samenwerkingsgebieden in de EU  
Helicopter Training Programme: het gezamenlijk organiseren en uitvoeren van 
multinationale helikopteroefeningen met behulp van een permanent Core Planning Team. 
MARSUR Network Development: programma voor een netwerk waarin de deelnemende 
landen informatie over civiele scheepvaartbewegingen delen voor de ondersteuning van 
maritieme operaties in het kader van het GVDB en voor de verbetering van situational 
awareness in de Europese kustwateren. 
Multinational Modular Medical Units: het oprichten van geïntegreerde multinationale 
uitzendbare medische eenheden voor EU crisisbeheersingsoperaties. Nationale 
operationele hospitaaleenheden worden als modules georganiseerd en voor inzet gereed 
gemaakt in een lead nation framework-concept. 
Air-to-Air Refuelling: het gezamenlijk aanpakken van het tekort aan Europese Air-to-Air 
Refueling-capaciteit door effectiever gebruik van reeds beschikbare capaciteit of door 
gezamenlijke verwerving en gebruik van nieuwe capaciteit. Samen met Duitsland en 
Frankrijk vervult Nederland hierbij een leidende rol. 
Intelligence, Surveillance and Reconnaissance (ISR): het versterken van Europese ISR-
capaciteiten door verbeterd gebruik van netwerken (interoperabiliteit, connectiviteit) en 
optimalisering van de inzet van ISR-platformen en -sensoren.  
Pilot Training: programma om (delen van) opleidingen tot vlieger gezamenlijk te doen.  
European Transport Hubs: het inrichten van logistieke knooppunten waarin goederen 
voor uitgezonden troepen kunnen worden verzameld voor een zo efficiënt mogelijk 
transport naar het inzetgebied.  
Smart Munitions: het gezamenlijk aanvullen van munitievoorraden. 
Naval Training: het gezamenlijk opzetten en gebruiken van (faciliteiten voor) militair-
maritieme opleiding en training. 
 
Overige multilaterale samenwerkingsgebieden 
Movement Coordination Centre Europe (MCCE): centrum dat vraag en aanbod van zee-, 
land- en luchttransportcapaciteit van 25 landen coördineert. Het MCCE is gevestigd op 
Vliegbasis Eindhoven.  
European Air Transport Command (EATC): gezamenlijk commandocentrum, dat voor 
België, Duitsland, Frankrijk en Nederland de planning, tasking en operationele controle 
van strategisch luchttransport uitvoert. Ook het EATC is gevestigd op Vliegbasis 
Eindhoven. 
SAC C-17: consortium van twaalf landen voor de gezamenlijke verwerving, inzet en 
instandhouding van drie C-17 strategische luchttransportvliegtuigen. 
European Gendarmerie Force (EGF): multinationaal samenwerkingsverband van 
politiekorpsen met een militaire basis voor de uitvoering van politietaken in politiek 
instabiele landen. 
European Air Group (EAG): samenwerkingsverband van zeven Europese landen met als 
doel de operationele capaciteiten te verbeteren, met name door vergroting van de 
interoperabiliteit. 
 
15 
 

