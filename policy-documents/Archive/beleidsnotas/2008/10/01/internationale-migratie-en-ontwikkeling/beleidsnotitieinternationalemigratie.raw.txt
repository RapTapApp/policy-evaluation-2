Beleidsnotitie  Internationale Migratie en Ontwikkeling 2008 Ministerie van Buitenlandse Zaken
BZDR6646/N
www.minbuza.nl
Beleidsnotitie
Internationale 
Migratie en 
Ministerie van Buitenlandse Zaken Ontwikkeling 
Postbus 20061
2500 eb  Den Haag
2008
oktober 2008

Colofon
Uitgave Ministerie van Buitenlandse Zaken
Beleidsafdeling Directie Personenverkeer, 
Migratie en Vreemdelingenzaken 
Druk OBT, Den Haag
Lay-out Optima Forma bv
Omslagfoto ANP 
Bestelcode BZDR6646/N
www.minbuza.nl
oktober 2008
2

Voorwoord
Voor u ligt de beleidsnotitie Internationale Migratie en Ontwikkeling 2008, een 
gezamenlijke notitie van de minister voor Ontwikkelingssamenwerking en de 
staatssecretaris van Justitie. Nederland was met de publicatie van de notitie 
Ontwikkeling en Migratie in 2004 een van de voorlopers in het migratie-en-
ontwikkelingsdossier en heeft al enige resultaten geboekt op dit terrein. Het is 
van groot belang dat Nederland zich verder inzet op dit terrein daar het onze 
overtuiging is dat er meer winst te behalen valt uit het stimuleren van wederzijdse 
positieve beleidsuitkomsten op het raakvlak van migratie en ontwikkeling. 
De prognose is dat migratie, onder meer door blijvende verschillen in welvaart, 
niet zal afnemen. Ook wordt geen afname voorspeld van migratie van 
ontwikkelingslanden naar ontwikkelde landen zoals Nederland. Migratiestromen 
worden wel complexer. Zo worden landen die van oudsher land van herkomst zijn, 
nu tegelijkertijd land van transit en/of land van bestemming. 
Tegelijkertijd stelt migratie ontwikkelingslanden en ontwikkelde landen, zoals 
ook Nederland, voor uitdagingen. Internationale samenwerking op gebied van 
migratie is daarom essentieel. De ideeën ten aanzien van deze samenwerking en 
belangen van ontwikkelingslanden en ontwikkelde landen lopen daarbij niet 
altijd parallel. Waar de interesse van ontwikkelingslanden vaak vooraleerst 
uitgaat naar het vergroten van mogelijkheden van legale migratie, wordt vanuit 
Nederland veel belang gehecht aan een selectief en restrictief toelatingsbeleid 
dat is gegrond op een effectief toezicht en terugkeerbeleid. 
De belangen van ontwikkelingslanden en Nederland vertonen echter ook veel 
raakvlakken. Capaciteitsopbouw kan er aan bijdragen dat ontwikkelingslanden 
beter in staat zijn om het ontwikkelingspotentieel van migratie te verwezenlijken 
en tegelijkertijd negatieve aspecten van migratie als mensensmokkel en 
mensenhandel, waar ook Nederland zich mee geconfronteerd ziet, te 
minimaliseren. Migranten zijn belangrijk voor de economie van het land van 
bestemming, en kunnen tegelijkertijd een bijdrage leveren aan de ontwikkeling 
44

Samenvatting
In de voorliggende beleidsnotitie wordt op basis van een wetenschappelijke 
analyse van trends en verbanden tussen migratie en ontwikkeling het migratie-
en-ontwikkelingsbeleid voor de komende jaren op basis van zes beleidspriori-
teiten uiteengezet. Uit de analyse komt naar voren dat de relatie tussen migratie 
en ontwikkeling niet eenduidig is en dat de effecten van overheidsmaatregelen 
vaak pas op de langere termijn zichtbaar zijn. Ook wordt geconcludeerd dat 
overheidsbeleid een bescheiden bijdrage kan leveren aan het versterken van de 
positieve effecten van migratie op ontwikkeling en het verzachten van de 
negatieve effecten. 
Het aantal migranten is sinds 1960 meer dan verdubbeld: van 75 miljoen naar 
ongeveer 200 miljoen in 2007. Echter, als percentage van de wereldbevolking is dit 
aantal vrijwel constant gebleven (tussen de 2,5 en 3 procent). De aard en richting 
van migratiestromen wordt in grote mate bepaald door geografische nabijheid, 
het bestaan van migrantennetwerken en inkomensverschillen. Het merendeel van 
de migranten migreert nog altijd binnen de eigen regio. Echter, het aantal 
migranten dat in ontwikkelde landen (Zuid-Noord migratie) woont is de laatste 
decennia sterker toegenomen dan het aantal migranten in ontwikkelingslanden 
(Zuid-Zuid migratie). Een belangrijke trend in migratiestromen is dat deze 
stromen steeds complexer en diverser worden, waardoor landen in toenemende 
mate zowel land van herkomst, transit als bestemming worden. Dit geldt vooral 
voor een aantal Noord-Afrikaanse, alsmede Centraal en Oost-Europese staten. 
Tevens migreren mensen minder eenzijdig naar een bepaald land en worden er 
grotere afstanden afgelegd. In samenhang met ontwikkelingen in de transport- 
en communicatietechnologie stelt dit migranten in staat er een steeds 
transnationalere levensstijl op na te houden. 
Migranten worden door zowel landen van bestemming als herkomst in 
toenemende mate als een potentiële bron van ontwikkeling beschouwd, met 
name door het geld dat zij naar huis sturen, maar ook door het inzetten van hun 
competenties en netwerken voor sociaal-economische en politieke ontwikkeling. 
66

brain drain, op langere termijn gepaard gaan met brain gain, als emigranten een 
innoverende en economische rol als transnationale ondernemers gaan spelen. 
Gezien het lage aantal kenniswerkers uit ontwikkelingslanden in Nederland wordt 
de bijdrage die Nederland momenteel levert aan brain drain zeer beperkt geacht. 
Wel besteedt Nederland aandacht aan dit thema in breder 
ontwikkelingssamenwerkingsverband en op het niveau van de Europese Unie 
(EU). 
Met betrekking tot de genderimpact van migratie, laat een aantal empirische 
studies zien dat migratie van mannen vaak geen structureel effect op traditionele 
genderrollen heeft. Wanneer vrouwen zelf aan het migratieproces deelnemen is dit 
wel het geval. Met de toenemende feminisering van migratie, zijn er dan ook 
aanwijzingen dat migratie op de lange termijn positieve effecten heeft voor die 
vrouwen die migreren, zoals economische onafhankelijkheid en toegang tot 
anticonceptie. In het migratie-en-ontwikkelingsbeleid zal in de uitvoering van alle 
prioriteiten de genderimpact van desbetreffend beleid worden meegenomen. 
Ontwikkelingssamenwerking in het algemeen kan door middel van een bijdrage 
aan duurzame ontwikkeling, politieke stabiliteit en goed bestuur indirect en 
slechts op lange termijn een bijdrage leveren aan een geleidelijke afname van de 
noodzaak van migratie. In eerste instantie blijkt ontwikkeling van de armste 
landen tot meer migratie te leiden.
Het thema migratie en ontwikkeling heeft de afgelopen jaren, zowel in onderzoek 
als op internationale fora een vlucht genomen. Nederland acht het van groot 
belang dat er op mondiaal niveau wordt samengewerkt op dit terrein en zal 
inzetten op de voortzetting en nadere concretisering van dit thema. Terugkeer 
van uitgeprocedeerde asielzoekers maakt hiervan integraal onderdeel uit. 
Nederland streeft naar (intensivering van) de dialoog over migratie met 
ontwikkelingslanden en naar het vastleggen van de samenwerking in 
partnerschappen.
 Beleidsprioriteiten
Voor de komende jaren is gekozen voor zes beleidsprioriteiten, waarop Nederland 
verschil kan maken. Tevens is een keuze gemaakt om activiteiten uit te voeren 
in de OS-partnerlanden, aangevuld met een drietal landen dat vanuit nationaal 
migratieperspectief van belang is. Voor de periode 2008 – 2009 is gekozen voor 
Marokko, Sierra Leone en Angola. In beginsel zal de landenkeuze iedere twee jaar 
(politiek) worden heroverwogen. 
88

circulaire migratie zal Nederland in de eerste plaats het beleid van tijdelijke 
uitzending naar herkomstlanden voortzetten, waarbij migranten die permanent 
in Nederland verblijven tijdelijk als experts een bijdrage kunnen leveren aan de 
ontwikkeling en/of de wederopbouw van het ontwikkelingsland waar zij 
oorspronkelijk vandaan komen. Uitgangspunt is dat dit vraaggestuurd gebeurt en 
in samenspraak met landen van herkomst.
Anderszijds wordt onder circulaire migratie ook tijdelijke migratie vanuit 
ontwikkelingslanden naar Nederland verstaan. Er bestaan echter nog veel 
vraagtekens over of en hoe dit concept in de praktijk werkt. Een pilot voor 
circulaire migratie zal meer inzicht geven in de risico’s, mogelijkheden en 
onmogelijkheden. Daartoe zullen afspraken worden gemaakt met een land van 
herkomst (ook over de medewerking bij terugkeer) en hierbij te betrekken 
bedrijven. Het zal gaan om mensen die reeds een vakgerichte basisopleiding 
hebben gevolgd en na twee jaar moeten teruggaan naar hun land van herkomst 
om daar de verworven kennis en ervaring te kunnen inzetten. Minimumloon, 
huisvesting en ziektekostenverzekering worden geregeld met de bedrijven waar 
zij zullen werken. Er komen twee pilots voor elk maximaal honderd circulaire 
migranten per land. 
4 .   V e r s t e r k e n  v a n  d e  b e t r o k k e n h e i d  v a n 
migrantenorganisaties
Migranten en dus ook migrantenorganisaties kunnen door geldovermakingen, 
netwerken, en kennis van lokale omstandigheden een zinvolle functie vervullen 
bij armoedebestrijding. Veel migrantenorganisaties zijn dan ook actief in 
ontwikkelingssamenwerking. Een onderzoek zal worden uitgevoerd naar de 
voorwaarden waaronder de meerwaarde van migranten optimaal kan worden 
benut. Tevens zal worden onderzocht of migrantenorganisaties voldoende 
toegang tot fondsen hebben. Mocht dit niet het geval zijn dan wordt overwogen 
de middelen van de bestaande loketten op te hogen en/of de toegang voor 
migranten te verbeteren.
In de uitvoering van deze beleidsnotitie wordt er naar gestreefd migranten-
organisaties meer te betrekken in de beleidsdialoog en -uitvoering omtrent 
ontwikkelingssamenwerking. Hierbij zal de overheid alert zijn op mogelijk 
controversiële politieke activiteiten van migrantenorganisaties. Het streven is om 
de kennis en expertise van migranten vooral thematisch en/of landenspecifiek in 
te zetten. Daarbij is het wenselijk dat migrantenorganisaties zich bijvoorbeeld in 
een platform organiseren, maar hiervoor zijn dergelijke organisaties zelf 
1010

De activiteiten die voorvloeien uit deze notitie zullen worden gefinancierd uit een 
subsidiekader (het Migratie-en-Ontwikkelingsprogramma). Hiertoe wordt het 
eerdere Terugkeer, Migratie en Ontwikkeling-programma heringericht volgens de 
prioriteiten van deze notitie. Het budget voor het subsidiekader bedraagt Euro 5 
miljoen per jaar ten laste van de ODA-begroting van het ministerie van 
Buitenlandse Zaken. In aanvulling op de nationale middelen zal aansluiting 
worden gezocht bij andere donoren of ingezet worden op Europese (co)
financiering.
1212

beleidsnotitie geen uitlatingen over het Nederlandse toelatingsbeleid. Hierover is 
3
bijvoorbeeld in mei 2006 de nota ‘Naar een modern migratiebeleid’ verschenen. 
In de uitwerking hiervan zullen de kaders voor het toekomstige Nederlandse 
toelatingsbeleid worden beschreven. Ook wordt niet ingegaan op het nationale 
asiel-, en terugkeerbeleid. De Tweede Kamer zal over de verbetering van de 
toelatingsprocedure asiel en aanvullende maatregelen in nationaal beleid ter 
bevordering van de effectiviteit van het terugkeerbeleid spoedig worden bericht. 
Samenwerking met derde landen, waaronder op het gebied van terugkeer, maakt 
wel integraal deel uit van het migratie-en-ontwikkelingsbeleid. 
Deze notitie beschrijft evenmin de bredere ontwikkelingssamenwerking. Hiervoor 
4
wordt verwezen naar de Beleidsbrief Ontwikkelingssamenwerking waarin de 
lijnen van het ontwikkelingsbeleid voor de komende jaren zijn geschetst. Over het 
beleid ten aanzien van ‘bescherming in de regio’ dat eerder wel was opgenomen 
wordt u apart geïnformeerd om ook recht te doen aan dit onderwerp. Voor beleid 
op verwante terreinen zoals mensenrechten en financiële sectorontwikkeling 
wordt verwezen naar desbetreffende notities. 
De notitie Ontwikkeling en Migratie uit 2004 was vooral breed opgezet en 
theoretisch en beschrijvend van aard. De voorliggende notitie gaat een stap 
verder: van theorievormend en beleidsverkennend naar concrete actiepunten. 
Uit de in hoofdstuk 2 en 3 beschreven trends en verbanden op het terrein van 
migratie en ontwikkeling, zal blijken dat er veel relaties zijn tussen de twee 
beleidsterreinen. (Gebrek aan) toekomstperspectief kan een belangrijke reden 
zijn voor migratie. Tegelijkertijd leidt een zekere mate van ontwikkeling op de 
langere termijn ook tot afname van migratie. Migratie is van alle tijden en wordt 
voor een groot deel bepaald door economische en/of meer sociaal-politieke 
ontwikkelingen. Het gaat bij migratie vaak om veel mensen met uiteenlopende 
migratiemotieven. De problematiek is complex en de effecten van bepaalde 
(overheids)maatregelen zijn vaak pas op de lange termijn zichtbaar. 
Toch kan en wil de overheid niet om het thema heen. De effecten van migratie 
zijn namelijk direct van invloed op onze maatschappij en op die van 
ontwikkelingslanden. Door gericht in te zetten op specifieke onderdelen van het 
migratie-en-ontwikkelingsbeleid, op innovatieve wijze en deels door learning by 
doing, willen wij een bescheiden, maar positieve bijdrage leveren aan de 
3 Tweede Kamer, 2005–2006, 30 573, nr. 1
4 Tweede Kamer, 2007-2008, 31 250, nr. 4
1414

gekozen landen. Het budget voor dit subsidiekader bedraagt Euro 5 miljoen per 
jaar, ten laste van de ODA-begroting van het ministerie van Buitenlandse Zaken. 
Binnen de Justitiebegroting is op het vlak van terugkeer slechts financiering van 
6
de standaard (REAN ) ondersteuningsbijdrage mogelijk en in zeer beperkte mate 
van andere maatregelen op het vlak van bevordering van duurzame terugkeer en 
7
capaciteitsopbouw. Ten behoeve van financiering van activiteiten ter onders-
teuning van landen van oorsprong en transit op het vlak van preventie en 
bestrijding van mensenhandel en mensensmokkel, institutionele ontwikkeling, 
opbouw van immigratiediensten, bescherming van vluchtelingen en asiel zoekers, 
8
en grensbeheer wordt binnen de Justitiebegroting niet expliciet ruimte geboden. 
De Tweede Kamer zal op de hoogte worden gehouden van nieuwe ontwikke-
lingen in internationale migratie en voortgang op de gestelde prioriteiten door 
middel van een jaarlijkse voortgangsrapportage over de notitie Internationale 
migratie en ontwikkeling, die aan het eind van elk kalenderjaar zal verschijnen. 
De opzet van de voorliggende notitie is als volgt. In hoofdstuk 2 worden trends in 
internationale migratiestromen besproken. Vervolgens worden in hoofdstuk 3 de 
verbanden tussen migratie en ontwikkeling behandeld. Het hoofdstuk beschrijft 
ook waar het ontwikkelingspotentieel van migratie ligt. Op basis van de analyse 
en trends uit deze twee hoofdstukken worden in hoofdstuk 4 de bovenbeschreven 
beleidsprioriteiten vastgesteld en beschreven. Per beleids prioriteit zal worden 
ingegaan op de inzet van Nederland in internationale en Europese fora en op de 
acties die in het kader van de beleidsprioriteit zullen worden uitgevoerd. Tot slot 
worden in hoofdstuk 5 de middelen uiteengezet die de uitvoering van het 
beschreven beleid mogelijk maken. Met name wordt ingegaan op het nieuw in te 
richten subsidiekader: het Migratie-en-Ontwikkelingsprogramma.
In de beleidsnotitie Ontwikkeling en Migratie uit 2004 is reeds een analyse 
gemaakt van de belangrijkste migratiepatronen wereldwijd en per regio. In dit 
hoofdstuk worden de belangrijkste trends beschreven die de vorm en richting van 
internationale migratiestromen doen veranderen.
6 Return and Emigration of Aliens from the Netherlands
7 Voor 2008 is circa Euro 6,8 miljoen aan de Internationale Organisatie voor Migratie (IOM) 
beschikbaar gesteld.
8 Op het gebied van de terugkeer van vreemdelingen is in 2008 in de begroting een bedrag 
opgenomen van Euro 283 miljoen. In dit bedrag zitten de kosten voor onder andere de 
activiteiten van de Dienst Terugkeer en Vertrek, de Internationale Organisatie voor Migratie, 
vreemdelingenbewaring en uitzetcentra maar niet voor activiteiten buiten Nederland.
1616

2 . 1  M o n d i a l e  m i g r a t i e s t r o m e n
9
In 2007 waren er wereldwijd ongeveer 200 miljoen migranten. Tussen 1960 en 
2005 is het geschatte aantal internationale migranten in absolute aantallen meer
dan verdubbeld van 75 naar bijna 191 miljoen. Vrouwen maken sinds jaar en dag 
ongeveer de helft uit van alle migranten (met 46.8 procent vrouwelijke migranten
in 1960 en 49.6 procent in 2005). Het percentage migranten als deel van de 
10
wereldbevolking ligt redelijk stabiel op zo’n 2,5 tot 3 procent (figuren 1 en 2). 
F ig uur  1  Aantal internationale migranten, 1960-2005
 
200
180
160
140
120
100
80
60
40
20
Ontwikkelingslanden
0
Ontwikkelde landen
1960 1970 1980 1990 2000 2005
Van het totale aantal internationale migranten bevinden zich 115 miljoen in rijke 
landen en 75 miljoen in ontwikkelingslanden. Zoals figuur 1 laat zien, is het aantal 
internationale migranten dat in ontwikkelde landen woont de afgelopen decennia 
sterker toegenomen dan het aantal migranten in ontwikkelingslanden. Het 
percentage van alle internationale migranten dat zich in ontwikkelde landen 
9 Het aantal (internationale) migranten worden in deze statistieken gedefinieerd als ‘the mid-year 
estimate of the number of people who are born outside the country’ (UNDESA 2006). Dit sluit in zekere 
zin aan de bij de in Nederland gangbare definitie van een immigratie, te weten ‘de vestiging 
van personen vanuit het buitenland in Nederland’ (www.cbs.nl). Tweede generatie allochtonen, 
personen die in Nederland zijn geboren met ten minste één in het buitenland geboren ouder, 
worden hierbij derhalve niet meegeteld.
10 Het gaat hier om het aantal geregistreerde migranten.
1818

Deze percentages liggen hoger in Afrika (18 procent) en Azië (15 procent). 
De grootste concentraties vluchtelingen bevinden zich in West-Azië (4,7 miljoen) 
13
en Zuid-Oost Azië (2,3 miljoen). In 2006 vond voor het eerst sinds 2002 een 
toename van de vluchtelingenpopulatie plaats, van 8,7 naar 9,9 miljoen personen. 
Deze toename was voornamelijk het gevolg van de vlucht van  
14
1,2 miljoen Irakezen naar buurlanden als Jordanië en Syrië. 
2 . 2  Tr e n d s  i n  Z u i d - N o o r d  m i g r a t i e
Tot 1945 vonden de voornaamste migratiestromen binnen het Noorden plaats, 
maar sinds de dekolonisatie is Zuid-Noord migratie sterk toegenomen. 
Migratie naar de EU als geheel is nu ongeveer even omvangrijk als de migratie 
naar een klassiek immigratieland als de Verenigde Staten. Naast de EU en Noord-
Amerika is, sinds de oliecrisis van de jaren zeventig, ook de Golfregio opgekomen 
als een belangrijke bestemming voor migranten vanuit ontwikkelingslanden. In 
de toekomst lijkt een sterke afname van Zuid-Noord migratie als gevolg van arbe-
15
idsmarkt-, economische en demografische trends onwaarschijnlijk. Het is eerder 
te verwachten dat tengevolge van een veelheid aan factoren waaronder bevolk-
ingsgroei en mondialisering Zuid-Noord migratie verder zal toenemen. 
De meeste immigranten in de EU en in Nederland komen uit de EU zelf of uit de 
16
landen die in het zuiden en oosten direct aan de EU-grenzen. De migratie vanuit 
Sub-Sahara Afrika naar Europa is hierbij vergeleken beperkt. Momenteel 
verblijven er in de EU ongeveer 2,6 miljoen legale Noord-Afrikanen, terwijl er zo’n 
1 miljoen legale migranten uit Sub-Sahara Afrika zijn. Sinds 2000 voegen zich in 
toenemende mate Afrikaanse gastarbeiders uit Libië en andere migranten uit 
Sub-Sahara Afrika bij de Noord-Afrikanen die zich richting Europa begeven. Het 
betreft hierbij evenwel geen grote aantallen. Naar schatting migreren jaar-lijks 
tussen de 65.000 en 120.000 Afrikanen naar de Maghreb, van wie zo’n 25.000 à 
35.000 de oversteek naar Europa wagen. Veel illegale migranten komen overigens 
17
via legale weg naar Europa en worden vervolgens zogenaamde overstayers.
13 Ibid.
14 UNHCR 2007
15 IMI 2006
16 In 2005 waren de belangrijkste landen van herkomst van immigranten in Europese OESO 
landen-Polen (324.000), Roemenië (202.000), Marokko (128.000), Bulgarije (82.000), Duitsland 
(77.000), de Oekraïne (70.000), Turkije (66.000), het Verenigd Koninkrijk (65.000) en de 
Russische Federatie (54.000).
17 De Haas 2007a
2020

een stijgende lijn laat zien. 
De daling van het aantal asielverzoeken sinds de eeuwwisseling heeft zich na 
2004 doorgezet. Dit kwam onder andere doordat het aantal asielzoekers uit 
Afghanistan en voormalig Joegoslavië sterk afnam. Ongeveer de helft van de 
asielaanvragen in 2007 werd ingediend door Irakezen (2,5 duizend aanvragen) of 
Somaliërs (2,0 duizend aanvragen). Ook in 2006 waren dit de grootste groepen 
asielzoekers. Voor bijna alle nationaliteiten is het aantal asielaanvragen 
afgenomen, met uitzondering van de Somaliërs. Het aantal asielverzoeken van 
deze groep lag in 2007 ruim een derde hoger dan een jaar eerder. In de loop van 
de tijd is de samenstelling van de asielstroom sterk van karakter veranderd. 
Zo kwamen er in de jaren tachtig naar verhouding veel asielzoekers uit Ghana, 
India, Suriname, Turkije en Zaïre (de huidige Democratische Republiek Congo) 
naar Nederland. In de jaren negentig was een groot deel van de asielzoekers in 
Nederland afkomstig uit het voormalige Joegoslavië, Afghanistan, Irak en 
Somalië.
Tab el  1  Asielaanvragen in Nederland naar land van nationaliteit
2 0 02 1022 538 1077 665 1891 1620 516 452 638 541 8 9 6 0
2 0 03 3472 451 492 555 370 314 393 402 414 295 7 158
20 0 4 1043 792 688 450 177 138 395 405 338 265 4 6 91
2 0 05 1620 1315 902 557 222 189 336 419 289 333 6 182
20 0 6 2766 1462 932 921 212 203 607 455 341 314 8213
2 0 07 2445 2006 519 355 79 228 64 168 147 272 62 83
To t a al 1236 8 6 56 4 4 6 10 3503 2951 2 6 9 2 2311 230 1 216 7 2020 414 87
Bron: IND Informatie Systeem
2222
Ir a k
S o m a li ë
A f g h ani s t an
Ir a n
A ng o la
S i er r a  L e one
S e r v i ë  e n
Mon t ene g r o
B ur un d i
Tur k ij e
C hin a
To t a al

Evenals bij Zuid-Noord migratie lijkt zich ook binnen Afrika een toenemende 
diversificatie van migratieprocessen voor te doen, waarbij migranten steeds 
grotere afstanden op het continent afleggen. Zo zijn sinds 1990 met name Libië 
en Zuid-Afrika opgekomen als nieuwe intra-Afrikaanse migratiebestemmingen. 
‘Emigratielanden’ als Nigeria, Gabon, Ghana, Senegal, Kenia en Algerije gelden 
zelf als belangrijke bestemmings- en transitlanden voor Afrikaanse migranten. 
Alleen migratie vanuit Noord-Afrikaanse met uitzondering van Egypte landen is 
voornamelijk gericht op Europa. 
In Oostelijk en Centraal Afrika hebben conflicten tot omvangrijke vluchtelingen-
stromen geleid vanuit Soedan, Burundi, DRC en Rwanda naar landen als Egypte, 
23
Tsjaad, Kenia, Oeganda en Tanzania. In West-Afrika leidden de conflicten in 
Sierra Leone (1991-2001), Liberia (1989–1996 en 1999–2003) en Guinee (1999-2000) 
24
tot minimaal 1,1 miljoen vluchtelingen en internally displaced persons (IDP’s). 
Volgens UNHCR zijn 80 procent van alle vluchtelingen vrouwen en kinderen. 
Veel Zuid-Zuid migranten leven, gezien hun lage loon en dikwijls illegale status, 
vaak in moeilijker omstandigheden dan veel Zuid-Noord migranten. Zij worden 
vaak gediscrimineerd op grond van sekse en/of etniciteit, seksueel misbruikt, niet 
of nauwelijks beschermd door overheden van landen van herkomst en  
-bestemming en dikwijls geëxploiteerd op de arbeidsmarkt. Grootschalige 
uitzettingen zijn zowel in West-Afrika als Latijns-Amerika regelmatig 
25
voorgekomen. Verder heeft een recente studie van de Wereldbank aangetoond 
dat Zuid-Zuid migranten niet alleen veel minder verdienen dan Zuid-Noord 
migranten, maar ook dat de kosten van Zuid-Zuid geldovermakingen vaak veel 
26
hoger zijn dan Noord-Zuid geldovermakingen.
23 Zoomers en Van Naerssen 2006; Bakewell en De Haas 2007
24 Drumtra 2006
25 Zo zette de Nigeriaanse regering tussen 1983 en 1985 een groot aantal West-Afrikaanse 
migranten het land uit, waaronder circa een miljoen Ghanezen. Recentelijk is de Libische 
regering tot uitzetting van Afrikaanse migranten overgegaan, hoewel dit de migratie als 
gevolg van de economische groei en de toenemende vraag naar goedkope arbeid niet heeft 
stopgezet.
26 Ratha en Shaw 2007
2424

Mensenhandel richt zich veelal op de seksindustrie, maar ook op andere sectoren. 
Tot de slachtoffers behoren relatief veel vrouwen en kinderen. Nederland heeft 
met name te maken met Oost-West en Zuid-Noord stromen.  
De Oost-West stromen lopen in belangrijke mate via de Balkan, waaronder 
Bulgarije en Roemenië. Deze landen zijn zowel herkomstlanden als transitlanden 
in relatie tot meer oostwaarts gelegen gebieden. Bij de Zuid-Noord stromen moet 
vooral de mensenhandel vanuit West-Afrika worden vermeld. Tijdens een operatie 
van de Nederlandse politie in samenwerking met de politiediensten van een 
aantal andere Europese landen en van Nigeria zelf is in najaar 2007 een wijd 
vertakt netwerk van mensenhandelaren van Nigeriaanse afkomst opgerold.
2626

3.2  Ontwikkelingspotentieel  van  migratie
3.2.1  De  invloed  van  migratie  op  armoede  en  ongelijkheid
De meeste studies concluderen dat Zuid-Noord migratie de armoede zowel langs 
32
directe als indirecte weg heeft verminderd. Een studie naar 71 ontwikkelings-
landen concludeerde dat een toename van 10 procent van geldovermakingen per 
hoofd van de bevolking tot een afname van 3,5 procent leidt van het aantal 
33
mensen dat van minder dan een dollar per dag leeft. Dit laat direct de relatie 
tussen migratie en het behalen van de MDG’s zien.
Een reeks studies heeft er op gewezen dat internationale migratie een 
bestaansstrategie van families en huishoudens uit de middenklasse is die tot doel 
heeft om inkomensrisico’s te spreiden, inkomens sterk te verhogen en toegang te 
verschaffen tot een potentiële bron van investeringskapitaal om zo een grotere 
34
bestaanszekerheid te bewerkstelligen. 
Empirisch onderzoek heeft ook laten zien dat Zuid-Noord migratie migranten en 
hun families vaak in staat stelt om hun bestaanszekerheid te vergroten en hun 
levensomstandigheden substantieel te verbeteren in de vorm van betere voeding, 
huisvesting, kleding en onderwijs. Ook hebben de consumptieve en productieve 
bestedingen van migranten vaak positieve multipliereffecten op lokale 
economieën, waardoor ook niet-migranten indirect mee kunnen profiteren van 
geldovermakingen. Dit draagt bij aan een beperkte, maar reële 
armoedevermindering en sociaal-economische ontwikkeling als gevolg van 
migratie. 
Het is evenwel moeilijk om eenduidige conclusies te trekken over het effect van 
migratie op sociaal-economische ongelijkheid in landen van herkomst. Indien de 
middenklasse of elitegroepen migreren – wat bij Zuid-Noord migratie vaak het 
geval is – dan versterkt het geld dat zij terugsturen vaak de reeds bestaande 
ongelijkheid. Wanneer de relatief arme groepen migreren, zoals veelal het geval 
in de ‘gastarbeid’ van de jaren zestig en zeventig, kan migratie ongelijkheid doen 
afnemen en armere groepen in staat stellen zich te emanciperen.
32 Taylor et al. 1996; Adams en Page 2005
33 Adams en Page 2005
34 Agunias 2006b; Stark en Taylor 1989; Taylor 1999; Massey et al. 1998
2828

dergelijke migratie, dan nog zou er een groot tekort aan gezondheidswerkers 
zijn. Van de 57 landen met een groot tekort aan gezondheidswerkers zijn er 36 in 
Afrika. Driekwart van de Afrikaanse landen heeft te maken met een groot tekort 
aan gezondheidswerkers. Een toename van ongeveer 140 procent van het huidige 
aantal gezondheidswerkers zou nodig zijn om aan dit tekort op te heffen. Naar 
schatting is 12 procent van de dit totale aantal (140 procent) werkzaam in de 
38
OESO-regio. 
Hoewel emigratie van hoogopgeleiden in sommige landen en in bepaalde 
sectoren tot personeelstekorten kan leiden, kampen veel ontwikkelingslanden 
tegenwoordig met grootschalige werkloosheid onder hoger opgeleiden. Sommige 
landen zoals de Filipijnen creëren bewust overschotten aan geschoold personeel 
om in het buitenland te gaan werken.
Brain drain kan, zeker op de langere termijn, vergezeld gaan van een zogeheten 
brain gain. In landen met een opkomende economie, zoals China, India, Zuid-
Korea, Taiwan en Turkije, spelen emigranten bijvoorbeeld een belangrijke 
innoverende en economische rol als transnationale ondernemers. Voorts blijkt uit 
onderzoek dat geldovermakingen vaak een positief effect hebben op onder-
wijsdeelname en opleidingsniveau van achterblijvende kinderen. Ook hebben 
diverse studies aangetoond dat de emigratie van met name hoger opgeleiden, 
niet-migranten kan motiveren om langer te studeren, ten dele vanwege het betere 
39
emigratieperspectief dat een hoge opleiding biedt. Bij emigratie van 
laagopgeleiden lijkt dit effect op studiemotivatie niet aanwezig of kan zelfs 
40
negatief te zijn.
3.2.3  Circulaire  migratie
Momenteel bestaat internationaal bijzondere belangstelling voor circulaire 
migratie. Het is een vorm van legale migratie die past bij de toenemende 
mondialisering en het ontstaan van transnationale netwerken. Migranten worden 
daarbij in toenemende mate gezien als een potentiële bron van ontwikkeling voor 
landen van herkomst. 
38 Ibid.
39 Stark et al. 1997, World Bank 2005; RathaYang 2004; Cox Edwards and Ureta 2003; Kapur 2003; 
Buch et al. 2002; Rapoport and Docquier 2005; Bencherifa 1996; Thieme and Wyss 2005; Fan 
and Stark 2007
40 McKenzie 2006
3030

grotendeels vraaggestuurde karakter zeer specifiek en gereguleerd de economie 
van de ‘gastlanden’ kan versterken (of economische ontwikkeling kan 
bevorderen), zijn er maar weinig potentiële gastlanden die deze kansen optimaal 
benutten. Ontwikkelingslanden zijn van mening dat de wens van ontwikkelde 
landen om de tijdelijkheid van verblijf van een arbeidsmigrant te kunnen 
garanderen, goed kan samengaan met een ruimere, selectieve, vraaggestuurde 
marktopening voor tijdelijke dienstverlening door arbeidsmigranten. 
2. Tijdelijke uitzending vanuit Nederland naar het land van herkomst.
Tijdelijke uitzending is gericht op tijdelijke arbeid van migranten in Nederland 
met een permanente verblijfsstatus, in het ontwikkelingsland waar zij 
oorspronkelijk vandaan komen, bijvoorbeeld om een bijdrage te leveren aan 
wederopbouw. Tijdelijke uitzending kan, wanneer goed beheerd, voor alle 
betrokken partijen positieve effecten hebben. Aanvullend op andere ontwikke-
lingsstrategieën kan tijdelijke uitzending een bescheiden bijdrage leveren aan de 
ontwikkeling van het land van herkomst: het is een vorm van brain gain.
3.2.4  Geldovermakingen
Bijzondere aandacht bij de studie naar de effecten van migratie op ontwikkeling 
gaat uit naar geldovermakingen: het geld dat migranten overmaken naar hun 
land van herkomst. Voor staten vormen geldovermakingen een externe bron van 
harde valuta, welke een deel van betalingsbalanstekorten dekt. Bovendien blijken 
geldovermakingen een stabiele en betrouwbare bron van deviezen, in vergelijking 
met andere kapitaalstromen naar ontwikkelingslanden zoals directe buitenlandse 
43
investeringen alsmede ontwikkelingshulp. Na buitenlandse investeringen zijn 
geldovermakingen de belangrijkste bron van externe financiering voor 
44
ontwikkelingslanden. Het geldbedrag dat migranten naar ontwikkelingslanden 
overmaken is van USD 31,1 miljard in 1990 toegenomen tot USD 84,5 miljard in 
2000. In 2007 maakten migranten USD 240 miljard over naar 
43 World Bank 2005; Ratha 2003; Kapur 2003; Buch et al. 2002
44 GCIM 2005
3232

opzichte van buitenlandse investeringen is het hoogst in Afrika en het Midden-
Oosten. Hoewel het belang van geldovermakingen ten opzichte van het BBP 
groter is in armere landen, is de effectiviteit in termen van ontwikkeling groter in 
landen met een hoger ontwikkelingsniveau, zoals sommige landen in Azië en 
Latijns-Amerika. Dit is te danken aan een beter investeringsklimaat en hoger 
opleidingsniveau, waardoor de geldovermakingen door de achterblijvers beter 
kunnen worden benut.
Terwijl geregistreerde overdrachten gemiddeld 1,9 procent van het BBP van  
alle ontwikkelingslanden vormen, is dit percentage het hoogst voor lage 
inkomenslanden. Binnen deze groep liggen deze percentages veel hoger in kleine 
en arme landen, zoals in Eritrea (37,9 procent), Guinee-Bissau  
(48,7 procent) en Lesotho (24,1 procent). Verreweg de meeste inkomens-
overdrachten (USD 153 miljard) stromen naar middeninkomenslanden omdat daar 
ook verreweg de meeste Zuid-Noord migranten vandaan komen. In de 
voornaamste emigratielanden vormen geldovermakingen zelden meer dan  
circa tien procent van het BBP. Voorbeelden zijn Marokko (11,2 procent), Ghana 
(6,6 procent), Senegal (7,5 procent), de Filipijnen (12,5 procent) India  
48
(2,7 procent), China (0,8 procent), Mexico (2,9 procent).
De veronderstelling van sommigen dat de afhankelijkheid van geldovermakingen 
een risico vormt, daar de geneigdheid geld over te maken snel zou afnemen 
49
wanneer migranten zich vestigen en sociaal en/of economisch integreren, wordt 
niet door onderzoek onderbouwd. Er is gebleken dat deze afname van 
geldovermakingen in veel gevallen niet, nauwelijks of veel trager optreedt. 
Studies lijken aan te tonen dat het absolute bedrag aan geldovermakingen pas na 
50
15 tot 20 jaar na migratie een piek bereikt. Dit kan mede worden verklaard 
doordat de migratie, tegen eerdere verwachtingen in, is doorgegaan als gevolg 
van gezinshereniging en illegale migratie. Hierdoor worden de banden met 
landen van herkomst steeds weer aangehaald. Door deze stabiele stroom van 
geldovermakingen wordt overigens wel afhankelijkheid van geldovermakingen 
gecreëerd.
48 Deze percentages zijn gebaseerd op schattingen inclusief informele overdrachten (Bron: IFAD 
2007)
49 Merkle en Zimmermann 1992; Ghosh 2006
50 Brown 1994; Fokkema en Groenewold 2003; De Haas en Plug 2006; Taylor 1999; Agunias 
2006a; Dayton-Johnson et al. 2007
3434

Net als in het geval van armoede en ongelijkheid verandert het effect van 
migratie op investeringen en economische groei vaak door de tijd. Terwijl 
geldovermakingen in eerste instantie veelal worden aangewend voor kleding, 
voeding, gezondheidszorg, huisvesting en het afbetalen van (migratie)schulden, 
komt er op langere termijn vaak meer ruimte voor investeringen in onderwijs en 
kleinschalige bedrijvigheid. De volledige ontwikkelingseffecten van migratie laten 
zich daarom in de regel pas op de langere termijn zien, dat wil zeggen ongeveer 
twee decennia na het begin van grootschalige emigratie.
Een ander belangrijk inzicht is dat dergelijke positieve ontwikkelingseffecten niet 
noodzakelijkerwijs zijn gekoppeld aan de terugkeer van migranten. Veel 
migranten investeren zonder definitief terug te keren, of reizen veel heen en weer. 
Dergelijke pendelmigratie en transnationaal ondernemerschap tonen ook aan dat 
het traditionele onderscheid tussen permanente vestiging en definitieve 
terugkeer in de praktijk te rigide kan zijn. 
Positieve ontwikkelingseffecten in de vorm van investeringen, werkgelegenheid 
en economische groei treden evenwel niet automatisch op. De mate waarin 
migranten sociaal, politiek en economisch investeren in landen van herkomst 
hangt af van de sociaal-economische status en verblijfstitel van migranten in de 
landen van bestemming en de meer algemene politieke en economische condities 
in landen van herkomst. Tot slot beperken, zoals hiervoor reeds aangehaald, de 
potentieel positieve ontwikkelingseffecten van migratie zich niet tot 
investeringen in bedrijfsmatige activiteiten in landen van herkomst, maar hebben 
54
deze ook een positief effect op het welzijn van deze landen als geheel. 
54 Daar waar recent onderzoek neigt naar een positieve evaluatie van de directe effecten van 
migratie op de sociale en economische effecten van migratie en overmakingen op ontwikkeling 
in herkomstgemeenschappen en -regio’s, laat onderzoek naar de effecten op macro-
economische groei en werkgelegenheid een veel minder eenduidig beeld zien. Terwijl het 
effect in sommige landen positief is, is deze neutraal of zelfs negatief in andere landen. Deze 
variatie kan waarschijnlijk mede verklaard worden uit de zeer verschillende mate waarin landen 
van herkomst de politieke en economische randvoorwaarden weten te scheppen die het voor 
migranten aantrekkelijk in landen van herkomst te investeren en/of (tijdelijk) terug te keren.
3636

1. meer kansen voor vrouwen op de arbeidsmarkt;
2. meer kansen voor het talent van vrouwen uit etnische minderheden;
3. meer kansen voor meisjes en vrouwen op een leven zonder (seksueel)  
geweld; en 
4. meer kansen voor meisjes en vrouwen in de rest van de wereld, met name in 
ontwikkelingslanden.
De derde doelstelling duidt op noodzakelijke stappen om migrerende vrouwen en 
meisjes te behoeden voor (seksueel) geweld, onvrijwillige prostitutie en harmful 
traditional practices, zoals genitale verminking. Met betrekking tot de vierde 
doelstelling onderscheidt het kabinet de volgende subdoelstellingen, te weten (a) 
het borgen van structurele aandacht voor de positie van vrouwen in 
ontwikkelings-gebieden; (b) het verbeteren van de seksuele en reproductieve 
gezondheid en rechten (SRGR), in het bijzonder van meisjes en vrouwen en (c) 
structurele aandacht voor de verbetering van de positie van vrouwen in alle 
internationale dossiers.
Er ligt een kans om de genoemde emancipatiedoelen te operationaliseren in het 
migratie en ontwikkelingsbeleid wat kan leiden tot concrete verbeteringen van de 
positie van migrantenmeisjes en -vrouwen.
Volgens veel onderzoekers heeft zich ook een trend richting feminisering van 
migratie voorgedaan. In het State of the World Population rapport van de 
VN-vrouwen- en bevolkingsorganisatie (UNFPA) van 2006 wordt aandacht 
besteed aan gender en migratie. Dit rapport meldt dat bijna de helft van de 
migranten vrouw is (95 miljoen, 49,6 procent). De voornaamste verandering is de 
toename van het aantal vrouwelijke arbeidsmigranten dat onafhankelijk migreert, 
door een stijgende vraag naar vrouwen in bijvoorbeeld de industriële sector, 
57
huishoudelijk werk en verzorgende beroepen. Vrouwelijke migranten zijn 
kwetsbaar tijdens het migratieproces voor misbruik en uitbuiting, door 
bijvoorbeeld medemigranten of mensensmokkelaars.
Pas recentelijk wordt door de internationale gemeenschap ingezien dat de 
afwegingen die mannen en vrouwen maken om te migreren verschillend zijn en 
ook hoe belangrijk vrouwelijke migranten zijn voor de ontwikkeling van de 
economie en het sociale welzijn van samenlevingen. Een aantal empirische 
studies laat zien dat migratie vaak geen structureel effect op traditionele 
57 Salih 2001
3838

door migranten hechten, kan uiteindelijk meer algemene politieke en 
economische hervormingen stimuleren zoals corruptiebestrijding, versimpeling 
64
van administratieve procedures en democratisering. 
Migranten kunnen ook een belangrijke rol spelen in het maatschappelijke en 
politieke debat in landen van herkomst, en zodoende een substantiële bijdrage 
aan de opbouw van het maatschappelijk middenveld leveren. Organisaties van 
migranten uit etnische of religieuze minderheidsgroeperingen kunnen een 
belangrijke rol spelen in de bevordering van de emancipatie van minderheden in 
65
land van herkomst.
Echter, de politieke invloed van migranten kan ook controversieel van aard zijn. 
Migranten kunnen repressieve systemen of juist verzetsbewegingen financieel of 
politiek steunen en daarmee onderdrukking en/of gewelddadige conflicten in hun 
66
landen van herkomst stimuleren of in stand houden. Dit vraagt om een alerte 
houding van de overheid van landen van bestemming in de samenwerking met 
migrantenorganisaties.
De positieve rol die migranten kunnen leveren aan de ontwikkeling van hun land 
van herkomst is mede afhankelijk van de mate van succes van migranten in 
67
landen van bestemming. Een goede integratie en participatie van migranten in 
de maatschappij is van belang voor de ontwikkeling van zowel landen van 
herkomst als landen van bestemming. Doordat migranten beter wegwijs zijn in 
landen van bestemming, zich meer bepaalde normen en waarden hebben eigen 
gemaakt, kunnen ze meer betekenen voor de landen van herkomst. Hoewel de 
overheid een rol speelt bij de integratie van migranten, wordt het niet als taak van 
de overheid beschouwd om deze migranten te mobiliseren om zich in te zetten 
voor het land van herkomst. Dat is een vrijwillige keuze van de migrant.
64 Newland en Patrick 2004; De Haas 2005; Van Hear et al. 2004; Massey et al. 1998; Eckstein 
2004
65 De Haas 2006b; Taylor et al. 2006
66 Van Hear 2004; Nyberg-Sorensen et al. 2002; Castles en Miller 2003
67 Koser 2007
4040

4  Beleidsprioriteiten
De voorgaande hoofdstukken laten zien dat migratie en ontwikkeling processen 
zijn die onderling sterk zijn verbonden. De theorie wijst ook uit dat het komen tot 
eenduidige conclusies over de ontwikkelingseffecten van migratie moeilijk is, 
maar dat migratie wel een klein, maar wezenlijk ontwikkelingspotentieel voor 
landen van herkomst heeft. De realisatie van dit potentieel door ontwikkelings-
landen is evenwel mede afhankelijk van de politieke en economische 
randvoorwaarden die deze landen weten te scheppen. 
Hoewel voor de economische ontwikkeling van Nederland migratie van groot 
belang wordt geacht, met name van hooggekwalificeerde arbeidsmigranten, 
betreft veel migratie vanuit ontwikkelingslanden ongewenste illegale migratie. 
Ten behoeve van de bevordering van legale gewenste migratie, en het tegengaan 
van illegale migratie en de uitvoering van het terugkeerbeleid is goede 
samenwerking met landen van herkomst essentieel. 
Migratie is traditioneel een onderwerp dat gebaseerd was op binnenlandse 
agenda’s. De laatste jaren is de aandacht voor de relatie tussen migratie en 
ontwikkeling in internationale fora echter fors toegenomen. Nederland acht het 
van groot belang dat er op mondiaal niveau wordt samengewerkt op het terrein 
van migratie en ontwikkeling. De actieve internationale rol die Nederland de 
afgelopen jaren heeft gespeeld zal dan ook worden voortgezet. De Tweede Kamer 
werd al eerder geïnformeerd over de VN High Level Dialogue on International 
Migration and Development (2006) en het zogeheten Global Forum on Migration and 
71
Development (2007). Nederland heeft inhoudelijk, financieel en personeel 
bijgedragen aan het Forum en zal deze rol in de toekomst van het Forum 
voort zetten. De tweede bijeenkomst van het Forum zal in oktober 2008 te Manilla 
worden gehouden. 
71 Tweede Kamer, 2006–2007, 29 693, nr. 10; Tweede Kamer, 2007–2008, 29 693, nr. 14
4242

meewerken aan terugkeer zullen in principe niet in aanmerking komen voor 
activiteiten op dit gebied. Bovendien zal in de dialoog met deze landen waar 
mogelijk aandacht worden gevraagd voor terugkeerproblematiek. Bij de 
totstandkoming van partnerschappen zal worden aangesloten bij de, in het kader 
van het terugkeerbeleid, te ontwikkelen landenstrategieën.
Op basis van de analyse zoals gepresenteerd in hoofdstuk 3 alsmede boven-
beschreven internationale en Europese ontwikkeling, is gekozen voor de volgende 
zes beleidsprioriteiten. Deze zullen praktische en strategische invulling krijgen op 
het internationale, EU en nationale niveau.
1. Meer aandacht voor migratie in de ontwikkelingsdialoog en voor 
ontwikkeling in de migratiedialoog;
2. Institutionele ontwikkeling op het gebied van migratiemanagement;
3. Stimuleren van circulaire migratie / brain gain;
4. Versterken van de betrokkenheid van migrantenorganisaties;
5. Versterken van de relatie tussen geldovermakingen en ontwikkeling;
6. Bevorderen van duurzame terugkeer (en herintegratie).
De eveneens in dit hoofdstuk beschreven thema’s mensenrechten, gezondheids-
zorg, brain drain en milieumigratie spelen een rol bij de uitwerking van het beleid. 
In alle beleidsprioriteiten wordt expliciet rekening gehouden met het bevorderen 
van gelijke kansen en rechten van vrouwen en met mensenrechten.
Tevens is een keuze gemaakt om activiteiten uit te voeren in de OS-partnerlanden, 
aangevuld met een drietal landen dat vanuit nationaal migratieperspectief van 
74
belang is. Voor de periode 2008 – 2009 is gekozen voor Marokko, Sierra Leone 
en Angola. Dit zijn landen waarmee samenwerking van bijzonder belang wordt 
geacht op basis van de migratiesituatie in Nederland en in de landen zelf. In 
beginsel zal de landenkeuze iedere twee jaar (politiek) worden heroverwogen. 
4 . 1  M e e r  a a n d a c h t  v o o r  m i g r a t i e  i n  o n t w i k k e l i n g s b e l e i d  e n
voor  ontwikkeling  in  migratiebeleid
Allereerst is van belang bewustwording te creëren binnen Nederland. Mensen die 
nu vooral het migratiebeleid uitvoeren of zich specifiek met ontwikkelings-
samenwerking bezighouden, dienen ook in het vizier te hebben welke effecten en 
consequenties het beleid over en weer heeft. De integratie van migratie binnen 
het ontwikkelingsbeleid en van ontwikkelingssamenwerking binnen het 
74 Deze beperking geldt niet ten aanzien van de HRT (zie paragraaf 4.6.1).
4444

ambassades aan hoe zij denken in te spelen op gesignaleerde ontwikkelingen in 
het land, gegeven hun positie in het krachtenveld van actoren. In die landen waar 
de factor migratie positieve danwel negatieve effecten van betekenis heeft, 
identificeren ambassades mogelijkheden en risico’s waarop zij kunnen inspelen 
in de dialoog met de lokale autoriteiten.
Migratie is meer en meer onderdeel van het Europese externe en ontwikkelings-
beleid. Zo is migratie meegenomen in de programmering voor het tiende 
Europees Ontwikkelingsfonds (EOF) en wordt migratie als thema gaandeweg 
meer opgenomen in de Europese Landen Strategie Papers. Ten behoeve van de 
Europese Landen Strategie Papers heeft de Europese Commissie voor (een groot 
deel van) de ACP-landen (Afrika, Caraïben, Stille Oceaan) zogenaamde 
migratieprofielen opgesteld. Nederland ondersteunt deze stapsgewijze integratie 
van migratie in het externe beleid en zal aandringen op werkelijk gebruik van 
deze informatie in het formuleren van beleid. 
4.1.2  Ontwikkeling  in  de  migratiedialoog
Op eenzelfde manier zullen in het formuleren van Nederlands beleid met 
betrekking tot migranten eventuele gevolgen voor ontwikkelingslanden zo veel 
mogelijk worden meegenomen. In de analyse van hoofdstuk drie is opgemerkt dat 
de potentiële positieve rol die migranten kunnen leveren aan de ontwikkeling van 
hun land van herkomst mede afhankelijk is van de mate van succes van migranten 
in landen van bestemming. Een goede integratie en participatie van migranten in 
de maatschappij kan dus zowel van belang voor de ontwikkeling van landen van 
herkomst als van landen van bestemming zijn. 
Bij de bevordering van een mogelijke positieve bijdrage van migranten aan de 
ontwikkeling van hun land van herkomst dient voldoende aandacht te zijn voor de 
mogelijke gevolgen van betrokkenheid bij het land van herkomst in economische, 
culturele of politieke zin op het integratieproces in Nederland, alsmede het 
Nederlandse integratiebeleid. In dit licht kan onder meer verwezen worden naar 
een studie van het RISBO naar transnationale betrokkenheid en integratie van 
78
november 2003. Uit deze studie wordt duidelijk dat grens overschrijdende 
activiteiten, zoals handel en het overmaken van geld naar het land van herkomst, 
niet per definitie als goed of als slecht voor integratie kunnen worden beschouwd. 
De vraag of een toenemende transnationale betrokkenheid van migranten een 
belemmering vormt voor de integratie, wordt in de studie niet éénduidig 
78 Engbersen et al. 2003
4646

Hiernaast kunnen generieke maatregelen op het vlak van toelating genoemd 
worden, waarvan onderdanen van ontwikkelingslanden mede kunnen profiteren. 
Zo is bijvoorbeeld in december 2007 de zoektijd naar een baan voor buiten landse 
studenten die in Nederland zijn afgestudeerd, verlengd. Zij hebben nu een 
zoektijd van een jaar, waarin zij vrij zijn om op de arbeidsmarkt een baan te 
vinden die voldoet aan de criteria zoals gesteld in de kennismigrantenregeling.
Ook kunnen burgers van ontwikkelingslanden gebruik maken van de Nederlandse 
kennismigrantenregeling en het voorstel voor een EU-richtlijn inzake toegang en 
verblijf van onderdanen van derde landen met het oog op een 
hooggekwalificeerde baan (blue card-voorstel). Dit blue card-voorstel laat ruimte 
voor regelingen die de werving van kennismigranten beperken, om zo braindrain 
uit ontwikkelingslanden te voorkomen. Verder biedt de regeling mogelijkheden 
aan bluecard-houders die langdurig ingezeten zijn om gedurende een langere 
periode in het land van herkomst te werken of studeren zonder het verblijfsrecht 
te verliezen. Daarmee wordt circulaire migratie bevorderd.
Het werven van zorgpersoneel van buiten de EU dient een sluitpost te zijn van het 
arbeidsmarktbeleid. Herhaling van de situatie in 2000 en 2001 is ongewenst, toen 
enkele zorginstellingen verpleegkundigen uit ontwikkelingslanden (onder andere 
Zuid-Afrika en de Filipijnen) wierven. Op verzoek van de regering hebben 
zorgwerkgevers daarna een keurmerk voor intermediairs en wervingsbureaus 
ontwikkeld. Nederland streeft er naar dat zorgwerkgevers een gedragscode 
opstellen voor het niet proactief werven van zorgpersoneel uit ontwikkelings-
landen of uit landen met eigen tekorten aan zorgpersoneel. 
Bij asielzoekers kan van volledige participatie in de samenleving geen sprake zijn. 
Evenwel wordt erkend dat het zo volledig mogelijk benutten van het potentieel 
van asielzoekers ook een positieve bijdrage kan leveren aan de uiteindelijke 
duurzaamheid van de terugkeer van de betreffende migrant. Ook kan dit een 
positieve rol spelen bij integratie in Nederland wanneer asiel wordt verleend. In 
dit kader is de Tweede Kamer reeds toegezegd dat de regelgeving die op de 
toegang tot de arbeidsmarkt voor alle asielzoekers in procedure ziet, zal worden 
verruimd door de recente oprekking van de referte-eis in de Werkeloosheidswet 
82
(WW). Asielzoekers die langer dan een half jaar in procedure zijn, zullen 
derhalve in plaats van 12 weken de mogelijkheid krijgen om 24 weken per 52 
weken te werken.
82 Tweede Kamer, 2006–2007, 29 861 en 30 573, nr. 17
4848

4.2.1  Datacollectie  en  beleid  en  regelgeving
Een adequaat migratiebeleid behoeft relevante informatie en recente data ten 
behoeve van een evidence-based aanpak. In een aantal landen ontbreekt inzicht in 
de bevolkingssamenstelling en (regionale) migratiedynamiek en is er onvoldoende 
inzicht in (mogelijkheden voor) beleid en regelgeving. Nederland zal, waar nodig, 
programma’s en projecten ten behoeve van dataverzameling ondersteunen.
4.2.2  Grensbeheer
Grensbeheer is een belangrijk onderdeel van migratiebeheer en de bestrijding van 
mensensmokkel en mensenhandel in het bijzonder. Een goed grensbeheer kan 
bijdragen aan het verminderen van illegale migratie en het beter faciliteren van 
legale migratie. De komende jaren zal Nederland zich onverminderd inzetten om 
een bijdrage te leveren aan de verbetering van het grensbeheer in derde landen, 
bijvoorbeeld door kennisoverdracht op het gebied van identiteits- en 
documentfraude en het beschikbaar stellen van apparatuur. 
Grensbeheer behelst ook een goed functioneren van de immigratiediensten die 
kunnen bijdragen aan betrouwbare en toegankelijk data over migratiestromen 
ten behoeve van een evenwichtig migratiebeleid. Op het gebied van 
ondersteuning van de opbouw van immigratiediensten is de ervaring van 
Nederland tot nog toe beperkt maar positief. In Ghana heeft, in samenwerking 
met andere donoren, een succesvol project plaatsgevonden met de Ghanese 
immigratiedienst. Op basis van deze positieve ervaring, waarbij gebruik wordt 
gemaakt van lokale expertise en kennisoverdracht, zullen komende jaren meer 
projecten worden ondersteund of ontwikkeld, waar met name aandacht zal zijn 
voor het bevorderen van de regionale samenwerking op het terrein van 
personenverkeer en het ontwikkelen van lokale expertise. Hiervoor zal wederom 
samenwerking en afstemming worden gezocht met andere donoren.
In dit kader zal Nederland ook de activiteiten van FRONTEX, het Europese 
agentschap voor het beheer van de buitengrenzen, ondersteunen. FRONTEX heeft 
een bijzondere rol toebedeeld gekregen in de samenwerking met derde landen en 
capaciteitsopbouw. Beoogd wordt onder meer dat derde landen participeren in 
gezamenlijke trainingen, en dat de informatie-uitwisseling tussen de EU en derde 
landen wordt versterkt zodat de weg wordt geëffend voor operationele 
samenwerking. 
Nederland zet zich ervoor in dat bij migratiebeheer, waaronder grensbeheer en 
5050

Ter aanvulling op deze multilaterale inspanningen wordt bilateraal samen gewerkt 
met de belangrijkste bron- en doorvoerlanden van mensenhandel richting 
Nederland. Deze samenwerking gaat uit van de gedachte van een ketenaanpak 
die preventie, opsporing en vervolging en slachtofferhulp omvat. In dit kader 
worden projecten opgezet in diverse bronlanden. Hiervoor zijn verschillende 
financiële instrumenten beschikbaar. Met het oog op de preventie van 
mensenhandel wordt ook gekeken naar de inzet van zogenaamde Snelle 
Actieteams. Deze teams beogen expertise op het gebied van documentfraude en 
risicoprofielen van de Koninklijke Marechaussee, de Immigratie- en Naturalisatie-
dienst en het Expertisecentrum Mensensmokkel en Mensenhandel, samen te 
brengen en alert en flexibel in te spelen op signalen van opmerkelijke wijzigingen 
in migratiestromen en activiteiten van mensenhandelaren.
 
4.2.4  Internationale  bescherming
Activiteiten op het vlak van versterking van bescherming in de regio blijven 
onverkort een prioriteit van Nederland. Bescherming in de regio kan ook 
bijdragen aan het voorkomen van zogeheten secundaire migratiestromen 
(migratie nadat al bescherming is of had kunnen worden gevonden) en kan 
daarmee mede de problematiek van de gemengde migratiestromen adresseren. 
Over de inzet op het terrein van bescherming in de regio wordt de Tweede Kamer 
separaat geïnformeerd.
Nederland streeft er naar dat iedere vorm van migratiebeheer protection-sensitive is, 
dat wil zeggen dat migratiebeheer altijd voldoende aandacht schenkt aan de 
internationale beschermingsaspecten, waaronder het principe van non-refoulement 
en het folterverbod. Voorts zal de samenwerking tussen staten en de betrokken 
organisaties (onder andere de VN-vluchtelingenorganisatie UNHCR, IOM, het 
Internationale Rode Kruis) in het kader van asiel en migratie nadrukkelijk worden 
gestimuleerd. Dit zal niet alleen in het geval van gemengde migratiestromen 
toegevoegde waarde hebben, maar ook in omstandigheden waarin een 
vluchtelingensituatie ten einde loopt en ontwikkeling op gang komt.
5252

talentenregeling uitgewerkt. In oktober 2007 heeft de Europese Commissie haar 
voorstel voor de invoering van een zogenoemde blue card gepresenteerd, een 
systeem waarbij hoogopgeleide migranten uit derde landen (niet EU-landen) voor 
twee jaar in een EU-land kunnen werken, met de mogelijkheid dit verblijf te 
verlengen. Na een verblijf van vijf jaar in de EU kan een permanente verblijfs-
vergunning worden aangevraagd. Deze regelingen geven wel de ruimte maar zijn 
er niet op gericht dat de arbeidsmigranten terugkeren naar het land van 
herkomst. Nederland wil deze migranten in beginsel graag behouden voor het 
versterken van de Nederlandse kenniseconomie. Op korte termijn zou dit 
potentieel kunnen leiden tot brain drain, echter op langere termijn dragen deze 
migranten veelal ook bij aan de ontwikkeling van het land van herkomst door 
geldovermakingen, investeringen en het delen van kennis en ervaring.
Hoewel circulaire migratie een zeer actueel onderwerp is in internationale fora 
met betrekking tot migratie, bestaan er nog veel vraagtekens over of en hoe dit 
concept in de praktijk werkt. Een pilot is bedoeld om hierover meer duidelijkheid 
te verkrijgen: wat zijn risico’s, mogelijkheden en onmogelijkheden. Bezien wordt 
of circulaire migratie toegevoegde waarde heeft als nieuwe aanpak in de 
ontwikkelingssamenwerking. Daartoe zullen afspraken worden gemaakt met een 
land van herkomst (ook over de medewerking bij terugkeer) en hierbij te 
betrekken bedrijven. Het zal gaan om mensen die reeds een vakgerichte 
basisopleiding hebben gevolgd en na twee jaar moeten teruggaan naar hun land 
van herkomst om daar de verworven kennis en ervaring te kunnen inzetten. 
Minimumloon, huisvesting en ziektekostenverzekering worden geregeld met de 
bedrijven waar zij zullen werken. Er komen twee pilots voor elk maximaal honderd 
circulaire migranten per land. 
4.3.2  Tijdelijke  uitzending  vanuit  Nederland  naar  het  land 
v a n  h e r k o m s t
Sinds 2004 steunt Nederland organisaties die projecten uitvoeren op het terrein 
van het tijdelijk uitzenden van migranten in Nederland naar het 
ontwikkelingsland waar zij oorspronkelijk vandaan komen, door middel van het 
verstrekken van subsidies. Dergelijke projecten zijn vraaggestuurd (op basis van 
de behoefte op de arbeidsmarkt in het land van herkomst) en vrijwillig 
(migranten melden zich zelf aan en worden op basis van de ‘match’ met de 
betreffende vraag geselecteerd). Hiermee geeft Nederland invulling aan het 
EU-Afrika-partnerschap, waarin landen opgeroepen wordt kennis en expertise van 
diaspora in te zetten in het land van herkomst. Twee voorbeelden van projecten 
die al enige tijd lopen zijn het MIDA Ghana Health Project en het Temporary Return of 
5454

Talloze migrantenorganisaties zijn actief in ontwikkelingssamenwerking. Vele 
kleinschalige projecten worden uitgevoerd die een aanvulling vormen op die van 
reguliere ontwikkelingsorganisaties. Dat zijn lovenswaardige initiatieven, die 
uitstekend zonder betrokkenheid van de overheid kunnen worden uitgevoerd. 
Activiteiten van migranten kunnen een meerwaarde hebben bij de ontwikkeling 
van hun land van herkomst. Migranten hebben nuttige netwerken en zijn vaak 
beter bekend met regelgeving in het land van herkomst. Een onderzoek zal 
worden uitgevoerd naar de voorwaarden waaronder de meerwaarde van 
migranten optimaal kan worden benut.
Er bestaan verschillende mogelijkheden voor migrantenorganisaties voor 
capaciteitsversterking en het aanvragen van subsidie voor uitvoering van projecten. 
Migrantenorganisaties kunnen, evenals andere organisaties, voor advies terecht bij de 
regionale Centra voor Internationale Samenwerking (COSsen). Financiële 
ondersteuning wordt binnen het Linkis-programma gegeven door Cordaid, Impulsis 
(het samenwerkingsverband van Edukans, ICCO en Kerk In Actie), Oxfam Novib, 
Hivos en NCDO. Ook NCDO kent een loket voor particuliere initiatieven 
(kleinschalige plaatselijke projecten, KPA). In totaal hebben de MFS-organisaties 
Oxfam Novib, Cordaid, de ICCO-alliantie en Hivos een budget van ruim Euro 12 
miljoen beschikbaar voor deze ‘front offices’. Ook bijvoorbeeld Seva Network 
Foundation geeft ondersteuning aan migrantenorganisaties.
Bezien zal worden waar de overheid kan faciliteren om de betrokkenheid van 
migranten bij de ontwikkeling van het land van herkomst te verbeteren. Er zal 
onderzocht worden of er voldoende toegang is tot fondsen voor migranten-
organisaties. Indien dit niet het geval blijkt te zijn, zullen de middelen van de 
bestaande loketten worden opgehoogd en/of de toegang voor migranten worden 
verbeterd.
De meerwaarde van migranten kan ook liggen in een brugfunctie die zij kunnen 
vervullen. Door meer samenwerking tussen “autochtone” ontwikkelings-
organisaties en migrantenorganisaties kan deze brugfunctie beter worden benut. 
Hierbij ligt ook een verantwoordelijkheid bij de migranten zelf; zij zouden die 
potentiële meerwaarde wellicht beter kunnen benoemen. De integratie van 
migranten in gevestigde ontwikkelingsorganisaties is overigens lastig, zo blijkt 
uit het Cross Over Programma dat PSO (een vereniging van 46 ontwikkelings-
organisaties) momenteel uitvoert. Dit programma zal worden geëvalueerd en er 
zal worden bekeken of andere inspanningen nodig zijn.
5656

autoriteiten en andere betrokkenen besproken worden hoe de rol van de diaspora 
verder invulling kan krijgen. Er bestaat zowel bij een aantal ontwikkelingslanden, 
de Nederlandse overheid, alsmede bij uitvoerende organisaties van bijvoorbeeld 
brain gain projecten de wens over een profiel van verschillende diaspora te 
beschikken. Hiertoe lopen reeds verschillende initiatieven. Het opstellen van 
dergelijke profielen zou door de Nederlandse overheid kunnen worden 
gefaciliteerd.
4.4.4  Migranten  en  ondernemerschap
In Nederland wonen vele initiatiefrijke immigranten uit ontwikkelingslanden. 
Velen van hen worden ondernemer en velen zijn daarbij ook bezig met 
internationaal ondernemen gericht op hun land van herkomst. Hun activiteiten 
kunnen voor deze landen bijdragen aan duurzame ontwikkeling, groei van 
werkgelegenheid en kennisoverdracht. Voor zulke "nieuwe" Nederlandse 
internationale ondernemers zijn geen speciale instrumenten of subsidie-
regelingen ingesteld, maar er wordt wel speciale actie ondernomen om bestaande 
instrumenten onder hun aandacht te brengen, c.q. om instituten beter voor hen 
toegankelijk te maken. De EVD maakt zich hier sterk voor door actief de 
netwerken van deze nieuwe ondernemers te verbinden met het eigen EVD-
85
netwerk. Tevens worden specifieke doelgroepen, zoals ondernemers van 
Marokkaanse afkomst, ondersteund door het organiseren van bijvoorbeeld 
beurzen en netwerkbijeenkomsten. Hiervan kunnen ook mensen met een andere 
achtergrond gebruik maken. Ondernemerschap door migranten in hun land van 
herkomst wordt voorts gestimuleerd door de Stichting IntEnt.
4 . 5  Ve r s t e r k e n  v a n  d e  r e l a t i e  t u s s e n  g e l d o v e r m a k i n g e n 
en  ontwikkeling
De omvang van de grote stromen geldovermakingen van migranten op zichzelf  
is geen reden tot het voeren van actief beleid op het onderwerp 
geldovermakingen. Het gaat om privégeld, waarvan de besteding een individuele 
keus is. Nederland is van mening dat overheden niet sturend mogen optreden, 
maar zij kunnen wel gunstige randvoorwaarden scheppen.
85 De EVD heeft in april 2008 de publicatie "Nieuw Internationaal Ondernemen"
uitgebracht. Hierin staan voorbeelden van rolmodellen en informatie over
nieuw ondernemerschap.
5858

Nederlandse Mededingingsautoriteit (NMa) is gebleken dat de Nederlandse 
markt voldoende competitief is. Echter, meer transparantie en inzicht in 
mogelijkheden en transactiekosten van de verschillende manieren van geld 
overmaken kan de concurrentie verder vergroten. Hiertoe is in Nederland de 
website www.geldnaarhuis.nl opgezet door Stichting IntEnt. Het ministerie van 
Buitenlandse Zaken heeft in 2007 een bijdrage geleverd ter uitbreiding van de 
website. De bedoeling is dat de website in de toekomst onafhankelijk van 
subsidies kan voortbestaan. Nederland zal bezien of dergelijke concurrentie-
vergrotende initiatieven ook in de toekomst kunnen worden ondersteund. 
4 . 5 . 2  H e t  v e r g r o t e n  v a n  h e t  a r m o e d e v e r m i n d e r e n d e  e f f e c t 
van  geldovermakingen  door  het  stimuleren  van  initiatieven 
van  migranten
Nederland biedt migrantenorganisaties via de loketten van verschillende 
maatschappelijke organisaties diverse mogelijkheden om geldovermakingen in te 
zetten voor ontwikkelingsactiviteiten, aangevuld met middelen uit het 
Medefinancieringstelsel (MFS). Zoals beschreven in paragraaf 4.4.1 wordt 
onderzocht of hiertoe bij de bestaande loketten voldoende mogelijkheden zijn 
voor migranten. Indien dit niet het geval blijkt te zijn, zullen de middelen van de 
bestaande loketten worden opgehoogd of de toegang voor migranten worden 
verbeterd.
 
4.5.3  Financiële  sector  ontwikkeling
Thans heeft minder dan 25 procent van de bevolking in ontwikkelingslanden 
89
toegang tot formele financiële diensten. Onderzoek heeft aangetoond dat de 
financiële sector een belangrijke motor voor economische groei is en dat deze 
groei vooral de armen ten goede komt. Financiële sector ontwikkeling zal daarom 
de komende jaren een belangrijke focus van het Nederlandse beleid zijn. Hiervoor 
wordt verwezen naar de notitie over financiële sector ontwikkeling die eveneens 
in 2008 aan de Tweede Kamer zal worden aangeboden. De ontvangers van 
geldovermakingen kunnen worden gezien als een interessante doelgroep voor 
spaarproducten, verzekeringen, kredieten en moderne betaalsystemen. 
Het is aan de financiële sector in de ontvangende landen om deze kansen te 
benutten en aan de overheden daar om deze ontwikkeling te faciliteren en in 
goede banen te leiden. Onder meer door ondersteuning van initiatieven van de 
89 Claessens en Feijen 2006
6060

Gebruikmakend van de kennis over ‘remittance corridors’ kunnen 
geldovermakingen worden gekoppeld aan andere financiële diensten zoals 
leningen en hypotheken, spaarvormen en microkredieten. Wanneer 
‘totaalpakketten’ kunnen worden aangeboden aan deze klanten wordt het voor 
banken ook commercieel interessanter aan deze groep aandacht te besteden. 
Overheden kunnen hierbij een stimulerende rol spelen door banken te wijzen op 
belangrijke corridors.
4.6  Bevorderen  van  duurzame  terugkeer  en  herintegratie
Voor de handhaving én voor het draagvlak van het Nederlandse migratiebeleid is 
het van belang dat migranten die geen rechtmatig verblijf (meer) hebben, 
Nederland, bij voorkeur vrijwillig, verlaten. Door financiële steun of bijstand in 
natura kan terugkeerders hulp worden geboden bij het opbouwen van een 
bestaan in het land van herkomst. Bovendien kan worden ingespeeld op de 
zorgen en capaciteitsproblemen bij overheden van de landen van herkomst over 
de opvang en herintegratie van terugkeerders. 
In de afgelopen jaren is ervaring opgedaan met facilitering van zelfstandig 
vertrek, onder meer door IOM. Dit wijst uit dat financiële herintegratie-
ondersteuning één van de stimulerende factoren voor zelfstandige terugkeer kan 
91
zijn.
 Daarnaast zijn positieve ervaringen opgedaan met herintegratie-
ondersteuning in de vorm van scholing, hulp bij de bemiddeling naar werk en 
begeleiding bij het opzetten van een eigen bedrijf, inclusief toegang tot 
microkredieten. Ten slotte zijn diverse projecten uitgevoerd ten behoeve van de 
herintegratie van kwetsbare groepen, zoals alleenstaande minderjarige 
vreemdelingen. Nederland zal zich ook de komende jaren inzetten voor de 
herintegratie van deze groepen waarbij terdege rekening gehouden zal worden 
met de specifieke behoeften van vrouwen.
Met inachtneming van de ervaringen met deze verschillende projecten zullen de 
mogelijkheden voor herintegratieondersteuning bij terugkeer worden uitgebreid. 
Binnen het budget voor migratie en ontwikkeling wordt hiervoor een bedrag van 
maximaal Euro 2 miljoen per jaar gereserveerd. Het gaat hier om: 
1. Herintegratieregeling Terugkeer (HRT). Dit betreft een voortzetting in een 
nieuwe fase  van de huidige regeling;
91 Gebruikmakend van de HRT-regeling, en haar voorganger, de Herintegratie Regeling Project 
Terugkeer, de HRPT-regeling zijn sinds juli 2004 3700 migranten zelfstandig vertrokken.
6262

4.6.2  Herintegratiebijdrage  in  natura  voor  (ex-)asielzoekers 
(persoonlijk  ontwikkelingsfonds  in  natura)
Ten tweede zal een herintegratiebijdrage in natura worden geïntroduceerd 
waarop (ex-) asielzoekers een beroep kunnen doen, als alternatief voor de 
financiële bijdrage. In eerste instantie zal de herintegratiebijdrage in natura in 
een aantal landen worden uitgevoerd. Hiervoor wordt een keuze gemaakt uit de 
landenlijst van 40 + 3 landen. Een voorwaarde is dat landen voldoende 
meewerken bij de terugkeer van hun burgers. Na twee jaar zal dit programma 
worden geëvalueerd.
De uitvoering van de herintegratie in natura zal worden uitbesteed. De hoogte 
van de financiële tegenwaarde van de ondersteuning in natura zal worden 
vastgesteld na consultatie van de organisaties die ervaring hebben op het gebied 
van herintegratieondersteuning. In het licht van verschillen in koopkracht in de 
terugkeerlanden alsmede specifieke herintegratiewensen zal hierbij maatwerk 
worden geboden en geen standaard bedrag worden voorgeschreven. De hoogte 
van de herintegratiebijdrage in natura wordt gemaximeerd voor volwassenen en 
kinderen. Afhankelijk van de mogelijkheden in landen van herkomst kan worden 
gedacht aan begeleiding bij het opzetten van een eigen bedrijf, inclusief toegang 
tot microkredieten, of bij het zoeken naar een baan, een opleiding of huisvesting. 
Bij de begeleiding naar werk zal nadrukkelijk worden gekeken naar mogelijke 
samenwerking met het Nederlandse bedrijfsleven. 
4.6.3  Nationale  terugkeerprogramma’s  in  landen  van  herkomst
Daarnaast, en in sommige opzichten in het verlengde van of als alternatief voor 
de HRT in natura, kan worden gedacht aan nationale terugkeerprogramma’s in 
landen van herkomst. Op basis van haar (capaciteits)behoefte kan een overheid 
tot de conclusie komen dat de herintegratie van terugkeerders (niet alleen vanuit 
Nederland) een probleem is. Om dat probleem het hoofd te bieden zou een 
zogeheten National Returnee Programme kunnen worden opgezet, dat wordt 
uitgevoerd onder verantwoordelijkheid van de betreffende overheid. Alle naar het 
land terugkerende vreemdelingen, waaronder ook vreemdelingen afkomstig uit 
andere Europese landen dan Nederland, zouden hier gebruik van kunnen maken. 
Nederland zou financiële (en eventueel technische) ondersteuning kunnen bieden 
voor het programma als geheel. Alleen de 40+3 landen komen hiervoor in 
aanmerking. Omdat de voorgestelde programma’s in principe open staan voor 
teruggekeerden uit meerdere (Europese) landen, is Europese dan wel 
internationale co-financiering wenselijk. Een onderzoek zal worden geïnitieerd 
6464

op andere terreinen van ontwikkeling en migratie kan bemoeilijken.
Evenwel overweegt Nederland vooralsnog niet het VN-verdrag inzake de Rechten 
van Migrerende Werknemers en hun Gezinsleden te tekenen en te ratificeren.  
In het kader van de mensenrechtenstrategie zet Nederland zich de komende jaren 
in voor de implementatie van bestaande verdragen. Deze mensenrechten-
verdragen gelden ook voor migranten. 
Nederland is van mening dat bovengenoemde kritiek van ontwikkelingslanden er 
niet toe mag leiden dat de aandacht voor de mensenrechten van migranten 
vermindert. Juist buiten de EU is de positie van migranten kwetsbaar en worden 
mensenrechten geschonden. De VN-Mensenrechtenraad stelde in juli 2005 Jorge 
Bustamante aan als zijn Speciaal Rapporteur inzake de mensenrechten van 
96
migranten. In zijn rapport aan de Mensenrechtenraad van februari 2007 geeft 
de rapporteur onder andere een overzicht van de berichten die hij aan 
verschillende landen heeft gestuurd over vermeende mensenrechtens chendingen 
van migranten. Hieruit komt naar voren dat de rapporteur zich voor wat de 
situatie buiten de EU betreft, met name zorgen maakt om de rechtspositie van 
vluchtelingen in Noord-Afrika en om die van ‘gastarbeiders’ in de Arabische 
Golfstaten en Zuid-Oost Azië. De arbeidsomstandigheden van migranten in de 
Golfregio zijn inderdaad vaak beneden de maat. Recente maatregelen ter 
bevordering van de werkgelegenheid van de eigen onderdanen hebben ertoe 
geleid dat migranten collectief worden uitgezet. 
Nederland maakt zich in het kader van het buitenlands beleid sterk voor 
mensenrechtenproblematiek met betrekking tot migranten. Zo wordt in de 
Euromed-dialoog nadrukkelijk aandacht gevraagd voor de positie van 
vluchtelingen. Ook in de dialoog tussen de EU en de Golfstaten worden 
mensenrechten, waaronder die van migranten, regelmatig aan de orde gesteld. 
Ten aanzien van de situatie in West-Afrika is de EU in het bijzonder geïnteresseerd 
in de afspraken die in ECOWAS-kader zijn gemaakt ten aanzien van de 
liberalisering van het personenverkeer binnen deze regio.
Voor zover er bijvoorbeeld in het kader van het Global Forum on Migration and 
Development kritiek komt op het beleid van de EU-lidstaten, zijn er voldoende 
argumenten om deze kritiek te pareren. In alle EU-lidstaten is immers sprake van 
een deugdelijke rechtsgang, die kan eindigen bij het Europese Hof voor de 
Rechten van de Mens. Dit Hof deinst er niet voor terug staten terecht te wijzen 
96 A/HRC/4/24 en Add. 1-3
6666

gezondheidszorg aandacht aan. Thema’s zijn een beter toezicht op het 
voorkomen van ziekte, cultureel en taalmatig adequate toegang tot vooral 
eerstelijnszorg en het verbeteren van kennis en bewustzijn met betrekking tot de 
gezondheid van migranten. Deze maatregelen zijn van groter belang en ook 
effectiever voor de volksgezondheid dan mobiliteitsbeperkingen op basis van 
gezondheidsvoorwaarden. 
4.7.3  Bestrijden  van  brain  drain
Zoals blijkt uit hoofdstuk 3 ligt brain drain genuanceerder dan eerder aangenomen 
werd. Brain drain komt voor in een beperkt aantal landen en in een beperkt 
aantal sectoren. Daarbij komt dat Nederland nauwelijks brain drain veroorzaakt: 
de Sociaal-Economische Raad concludeerde in 2007 dat het Nederlandse aandeel 
in de brain drain uit (kwetsbare) ontwikkelingslanden zeer beperkt van omvang 
99
is. Binnen de bredere ontwikkelingssamenwerking wordt het, waar relevant, wel 
meegenomen. Dit geldt met name in de sector gezondh eidszorg, zoals in Zambia 
waar de overheid al enkele jaren de salarissen van plattelandsartsen aanvult om 
brain drain uit rurale gebieden tegen te gaan. De Zambiaanse overheid wordt door 
Nederland ondersteund bij het beheer van dit programma. Ook in Ghana wordt in 
de discussie met de Ghanese overheid over personeelsmanagement in de 
gezondheidszorg het tegengaan van brain drain meegenomen. Hier ligt duidelijk 
ook een verantwoordelijkheid bij de overheden van de landen van herkomst, 
bijvoorbeeld om de arbeidsomstandigheden in de medische sector te verbeteren 
of om meer te investeren in basisgezondheidszorg.
De EU als geheel veroorzaakt wel brain drain. Nederland zal in die zin haar 
verantwoordelijkheid nemen en wel actief activiteiten in EU-verband steunen, 
zoals het ontwikkelen van een gezamenlijke code of conduct for ethical recruitment. 
Ook wordt de tegenhanger van brain drain, namelijk brain gain, gestimuleerd  
(zie prioriteit stimuleren van circulaire migratie / brain gain). Daarnaast zal 
Nederland (Europese) initiatieven tot onderzoek naar de mogelijkheid van 
maatregelen om brain drain te compenseren actief ondersteunen.
99 SER 2007
6868

5  Het Migratie- 
en-Ontwikkelings- 
programma
In dit hoofdstuk worden de doelstellingen en de prioriteiten van het migratie-en-
ontwikkelingsbeleid als geheel vertaald naar het niveau van personele inzet, 
beschikbare middelen en het voornemen tot het publiceren van beleidsregels voor 
het verstrekken van subsidies.
De uitwerking van de nieuwe prioriteiten vraagt personele inzet van de betrokken 
ministeries. De benodigde personele inzet zal binnen de bestaande formaties 
worden gerealiseerd.
Alle activiteiten zoals beschreven in onderhavige notitie worden binnen de 
bestaande budgetten gefinancierd. Over de verdeling van de beschikbare 
middelen over deze activiteiten zal tussen de betrokken ministeries nader overleg 
plaatsvinden. 
In ieder geval wordt een deel van de activiteiten gefinancierd uit een 
subsidiekader. Hiertoe wordt het bestaande Terugkeer, Migratie en Ontwikkeling-
programma heringericht volgens de in deze notitie beschreven prioriteiten en 
gekozen landen. Het budget voor dit subsidiekader bedraagt Euro 5 miljoen per 
jaar, ten laste van de ODA-begroting van het ministerie van Buitenlandse Zaken. 
In aanvulling op de nationale middelen zal aansluiting worden gezocht bij andere 
donoren of ingezet worden op Europese (co)financiering.
Het Migratie-en-Ontwikkelingsprogramma zal worden ingericht conform de 
uitgangspunten van deze notitie. Deze middelen zullen in 2008 en in 2009 
gedeeltelijk voor de lopende verplichtingen onder het huidige programma worden 
aangewend. Activiteiten die niet voldoen aan de uitgangspunten van de nieuwe 
notitie – dit betreft met name activiteiten die worden uitgevoerd in landen buiten 
de in deze notitie vastgestelde landenlijst – zullen worden afgebouwd. 
Het Migratie-en-Ontwikkelingsprogramma zal, door middel van een bijdrage, 
subsidie of opdracht, als volgt in worden gezet voor de beleidsprioriteiten: 
7070

6. Bevorderen van duurzame terugkeer (en herintegratie): 
– Herintegratieondersteuning door middel van de Herintegratieregeling 
Terugkeer: deze regeling wordt thans uitgevoerd door IOM (in de vorm 
van een bijdrageovereenkomst), en heeft een looptijd tot medio 2008. Met 
inachtneming van de resultaten van de evaluatie van deze regeling, is onze 
inzet dat deze zal worden voortgezet.
– Herintegratieregeling in natura: voor de introductie van deze nieuwe 
herintegratiebijdrage als ondersteuning bij het opbouwen van een 
duurzaam bestaan in het land van herkomst zal een (subsidie)tender 
worden uitgeschreven.
– Herintegratie voor kwetsbare of andere bijzondere groepen: bijdrage of 
subsidie. 
Voor het verstrekken van subsidies zullen beleidsregels en een daarmee 
samenhangend subsidieplafond worden vastgesteld en vervolgens gepubliceerd 
in de Staatscourant. Ontvangen subsidieverzoeken worden, binnen het raamwerk 
van de Subsidieregeling Ministerie van Buitenlandse Zaken, getoetst aan nader te 
bepalen formele en inhoudelijke criteria. In ieder geval zal gelden dat voorstellen 
binnen de prioriteiten van deze notitie dienen te vallen. Van de landenkeuze voor 
activiteiten op het gebied van migratie en ontwikkeling (de overeengekomen lijst 
van 40 + 3 landen) zal in principe niet worden afgeweken. 
Een evaluatie van de geïmplementeerde activiteiten is voorzien voor medio 2011.
7272

Literatuurlijst
Adams, R. H. 1989. Worker Remittances and Inequality in Rural Egypt. 
 Economic Development and Cultural Change 38:45-71.
—. 1991. The Economic uses and Impact of International Remittances in Rural  
 Egypt. Economic Development and Cultural Change 39:695-722.
—. 2003. International Migration, Remittances, and the Brain Drain: A Study of 
 24 Labor-Exporting Countries. Washington D.C.: World Bank.
Adams, R. H., en J. Page. 2005. Do international migration and remittances 
 reduce poverty in developing countries? World Development 33:1645-1669.
African Diaspora Policy Centre. 2007. The Contribution of African Diaspora to 
 Policy Dialogue.
Agunias, D. R. 2006a. From a zero-sum to a win-win scenario? Literature review 
 on circular migration. Migration Policy Institute.
—. 2006b. Remittances and Development: Trends, Impacts, and Policy Options. 
 Migration Policy Institute.
Bakewell, O., en H. de Haas. 2007. ‘African Migrations: continuities, 
 discontinuities and recent transformations,’ in African Alternatives. Edited 
 by L. de Haan, U. Engel, and P. Chabal, pp. 95-118. Leiden: Brill.
Barry, K. 2006. Home and away: The construction of citizenship in an emigration 
 context. New York University Law Review 81:11-59.
Bauer, T., en K. Zimmermann. 1998. ‘Causes of International Migration: A Survey,’ 
 in Crossing Borders: Regional and Urban Perspectives on International Migration. 
 Edited by P. Gorter, P. Nijkamp, and J. Poot, pp. 95-127. Aldershot: Ashgate.
7474

Eckstein, S. 2004. Dollarization and its discontents - Remittances and the 
 remaking of Cuba in the post-Soviet era. Comparative Politics 36:313-+.
ECORYS. 2006. The remittance corridor the Netherlands - Morocco. Report for 
 NFX (Netherlands Financial Sector Development Exchange) Ecorys.
EIB/FEMIP. 2006. Study on improving the efficiency of workers’ remittances in 
 Mediterranean countries. Rotterdam: Ecorys.
Engbersen, G., Snel, E., Leerkes.A., van San, M., en Entzinger,H. 2003. Over 
 landsgrenzen. Transnationale betrokkenheid en integratie.
Fan, C. S., en O. Stark. 2007. International migration and ‘educated 
 unemployment’. Journal of Development Economics 83:76-87.
Fargues, P. 2006. The Demographic Benefit of International Migration: Hypothesis and 
 Application to Middle Eastern and North African Contexts. World Bank.
Fokkema, T., en G. Groenewold. 2003. De migrant als suikeroom. DEMOS 19.
Gamlen, A. 2006. Diaspora Engagement Policies: What are they, and what kinds 
 of states use them? Working Paper No. 32. Oxford: Centre on Migration, 
 Policy and Society (COMPAS), University of Oxford.
GCIM. 2005. Migration in an interconnected world: New directions for action. 
 Geneva: Global Commission on International Migration.
Ghosh, B. 2006. Migrants' Remittances and Development: Myths, Rhetoric and 
 Realities. Geneva/ The Hague: IOM/ The Hague Process on Refugees and 
 Migration.
de Haas, H. 2005. International migration, remittances and development: Myths 
 and facts. Third World Quarterly 26:1269-1284.
—. 2006a. Engaging diasporas: How governments and development agencies can support 
 diasporas’ involvement in development of origin countries. A study for Oxfam Novib. 
 Oxford: International Migration Institute, University of Oxford.
—. 2006b. Migration, remittances and regional development in Southern 
 Morocco. Geoforum 37:565-580.
7676

Kapur, D., en J. McHale. 2003. Migration’s new payoff. Foreign Policy November/
 December:49-57.
Kategekwa, J. 2006. Extension of Modus 4 commitments to include unskilled 
 workers in the WTO.
King, R., M. Dalipaj, en N. Mai. 2006. Gendering migration and remittances: 
 Evidence from London and northern Albania. Population Space and Place 
 12:409-434.
Kirisci, K. 2003. Turkey: A Transformation from Emigration to Immigration 
 Migration Information Source November 2003.
Koser, K. 2007. Maximizing the benefits of circular migration for the 
 Netherlands: a report prepared by the Hague Process on Refugees and 
 Migration Foundation for the Netherlands Ministry of Foreign Affairs.
Lucas, R. E. B. 1987. Emigration to South-Africa's Mines. The American Economic 
 Review:313-330.
Martin, P. L., en J. E. Taylor. 1996. ‘The anatomy of a migration hump,’ in 
 Development strategy, employment, and migration: Insights from models. 
 Edited by J. E. e. Taylor, pp. 43-62. Paris: OECD, Development Centre.
Massey, D. S., J. Arango, G. Hugo, A. Kouaouci, A. Pellegrino, en J. E. Taylor. 1993. 
 Theories of international migration: A review and appraisal. Population and 
 Development Review 19:431-466.
—. 1998. Worlds in motion: Understanding international migration at the end of 
 the millennium. Oxford: Clarendon Press.
McKenzie, D. J. 2006. ‘Beyond Remittances: The Effects of Migration on Mexican 
 Households,’ in International Migration, Remittances, and the Brain Drain. 
 Edited by Ç. Özden and M. Schiff. Washington D.C.: World Bank.
Merkle, L., en K. F. Zimmermann. 1992. Savings, remittances and return 
 migration. Economic Letters 38:77-81.
Mishra, P. 2007. Emigration and wages in source countries: Evidence from 
 Mexico. Journal of Development Economics 82:180-199.
7878

Rotte, R., M. Vogler, en K. F. Zimmermann. 1997. South-North refugee migration: 
 Lessons for development cooperation. Journal of Development Economics  
 1:99-115.
Salih, R. 2001. Moroccan migrant women: Transnationalism, nation-states and 
 gender. Journal of Ethnic and Migration Studies 27:655-671.
Schoorl, J., L. Heering, I. Esveldt, G. Groenewold, R. v. d. Erf, A. Bosch, H. d. Valk, 
 en B. d. Bruijn. 2000. Push and Pull Factors of International Migration: A 
 Comparative Report. Luxembourg: Eurostat, European Communities.
SER. 2007. Arbeidsmigratiebeleid. Advies 07/02.
Skeldon, R. 1992. On Mobility and Fertility Transitions in East and Southeast 
 Asia. Asian Pacific Migration Journal 1:220-249.
—. 1997. Migration and development: A global perspective. Essex: Longman.
Smit, M.L. 2001. Sociaalrechtelijke bescherming in de vrije markt, een 
 sociaalrechtelijke vergelijking tussen het EG-recht en het GATS-regime 
 tegen de achtergrond van het vrije dienstenverkeer. Afstudeerscriptie VU.
Stark, O., C. Helmenstein, en A. Prskawetz. 1997. A brain gain with a brain drain. 
 ECOLET 55:227-234.
Stark, O., J. Edward Taylor, en Shlomo Yitzhaki. 1988. Migratdsion, Remittances 
 in Inequality: A Sensitivity Analysis Using the Extended Gini Index. Journal of 
 Development Economics 28:309-322.
Stark, O., en J. E. Taylor. 1989. Relative Deprivation and International Migration. 
 26 1:1-14.
Taylor, E. 1984. Egyptian migration and peasant wives. Merip reports 124:3-10.
Taylor, E. J. 1994. ‘International migration and economic development: a micro 
 economy-wide analysis,’ in Development Strategy, Employment and Migration. 
 Edited by E. J. Taylor. Paris OECD.
Taylor, J. E. 1999. The new economics of labour migration and the role of 
 remittances in the migration process. International Migration 37:63-88.
8080

—. 2003, GATS Modus 4: The Temporary movement of natural persons. A win win 
 situation, especially for LDCs. 
Winters, L.A., T.L. Walmsley, Z.K. Wang en R. Grynberg. 2001. Negotiating the 
 liberalisation of the temporary movement of natural persons.
Woodruff, C., en R. Zenteno. 2007. Migration networks and microenterprises in 
 Mexico. Journal of Development Economics 82:509-528.
World Bank. 2005. Global Development Finance 2005 Washington D.C.: World Bank.
—. 2007a. Online policy brief on global remittances. Washington D.C.: World Bank.
—. 2007b. World Development Indicators 2007. Washington D.C.: World Bank
WTO. 2005. International Trade Statistics. Geneva: WTO.
Yang, D. 2004. International Migration,Human Capital, and Entrepreneurship: Evidence 
 from Philippine Migrants’ Exchange Rate Shocks. University of Michigan 
Zelinsky, Z. 1971. The Hypothesis of the Mobility Transition. Geographical Review 
 61:219-249.
Zoomers, A., en T. v. Naerssen. 2006. International migration and national 
 development in sub-Saharan Africa. Viewpoints and policy initiatives in the 
 countries of origin. Radboud University, Ministry of Foreign Affairs and the 
 Ministry of Social Affairs and Employment.
8282

8484

