Beleidsvisie Veiligheidsbeleid Midden-Amerika en het Caribisch gebied
Hierbij stuur ik u de kabinetsvisie op het veiligheidsbeleid in Midden-Amerika en het Caribisch Gebied,
zoals verzocht door de vaste commissies voor Buitenlandse Zaken, Defensie en Ontwikkelings-
samenwerking en voor Koninkrijksrelaties van de Eerste Kamer op 22 juli jl.
Daarin wordt de regering verzocht aan de Kamer een brede beleidsvisie van de Nederlandse regering
inzake de veiligheid in Midden-Amerika en het Caribisch Gebied te doen toekomen. Daarnaast vragen
de commissies de regering op welke wijze de overige landen in het Koninkrijk (Aruba, Curaçao en Sint
Maarten) worden betrokken bij het veiligheidsbeleid in Midden-Amerika en het Caribisch gebied.
Inleiding
In de Kamerbrief Latijns-Amerika uit 2011, de actualisering van de notitie ‘het Buitenlands beleid van
het Koninkrijk in de Cariben’ uit 2011 (TK 29653/11) en de Internationale Veiligheidsstrategie ‘Veilige
Wereld, Veilig Nederland’ van 2013 (TK 33694-1) zijn de belangrijkste elementen vastgelegd van de
Nederlandse inzet rondom veiligheid in de regio.
Deze beleidsvisie betreft een update van de meest relevante ontwikkelingen op het gebied van
veiligheid in de regio en de gerelateerde beleidsinzet. Veiligheid is van direct belang mede vanwege de
ligging van het Koninkrijk. Het Koninkrijk is deel van de regio, maar past, mede gezien de beperkte
capaciteit, in het geheel een bescheiden rol.
Deze notitie beschrijft eerst enkele ontwikkelingen op veiligheidsgebied in de regio. Vervolgens wordt
ingegaan op het beleid van het Koninkrijk t.a.v. veiligheid in Midden-Amerika en het Caribisch gebied,
en ten slotte op de specifieke inzet rondom de Koninkrijksdelen in de regio.
De notitie is interdepartementaal en in samenwerking met de Directies Buitenlandse Betrekkingen van
Aruba, Curaçao en Sint Maarten tot stand gekomen.
Ontwikkelingen op veiligheidsgebied
1
Deze notitie volgt in grote lijnen het veiligheidsconcept van de Internationale Veiligheidsstrategie , en
focust in het bijzonder op ontwikkelingen in de rechtsorde (inclusief mensenrechten), economische
veiligheid in brede zin, en de bestrijding van georganiseerde misdaad.
Het in 2013 gepubliceerde VN rapport Citizen security with a human face en de recent goedgekeurde
EU strategie voor de openbare veiligheid in de regio schetsen een zeer zorgelijk beeld van de
2
ontwikkelingen in de veiligheidssituatie. De regio kent de hoogste moordcijfers ter wereld , waarvan
een deel toegerekend kan worden aan criminele groeperingen (drugskartels en jeugdbendes) en een
ander deel aan interpersoonlijk geweld. Geweld en criminaliteit zijn vaak gerelateerd aan drugshandel,
maar criminele netwerken zijn in toenemende mate ook actief in wapenhandel, mensenhandel,
afpersing en/of witwaspraktijken. De regio Midden-Amerika (inclusief Mexico) en het Caribisch Gebied
is van oudsher een regio van doorvoer van illegale handel, maar ook de consumptie van drugs in de
regio neemt toe. De transnationalisering en globalisering van deze netwerken raakt direct of indirect
ook aan Europa.
De toenemende verwevenheid van de onder- en bovenwereld leidt tot ondermijning van het
vertrouwen in overheidsdiensten, zoals justitie, het leger of de politie en daarmee tot een hoge mate
van straffeloosheid. Dit leidt in diverse Midden-Amerikaanse landen tot een neerwaartse spiraal die
3
hoge sociale en economische kosten met zich mee brengt . Met name vrouwen en jongeren zijn
kwetsbaar. Symptomatisch en tot nu toe nog zonder precedent is de snelle toestroom van inmiddels al
ruim 50.000 geregistreerde ‘irreguliere minderjarigen’ naar de VS afkomstig uit Centraal Amerika en
1
De veiligheidsstrategie onderkent drie strategische belangen: De verdediging van het eigen en
bondgenootschappelijk grondgebied, een goed functionerende internationale rechtsorde en economische veiligheid.
2
In 2013 lag het aantal moorden per 100.000 inwoners in de regio 40 keer hoger dan in Nederland (1,1 per
100.000 inwoners). Honduras telde in 2013 bijna een moord voor elke 1000 inwoners (moordcijfer 79/100.000).
3
De directe kosten van veiligheidsmaatregelen, geweld en gerelateerde gezondheidszorg variëren van 8% van het
BNP in Guatemala tot ruim 17% in Honduras.
1

Amerikaanse landen, zoals Uruguay en Bolivia, zetten zich hiervoor in. Dit debat zal naar het zich laat
aanzien tijdens de UNGASS 2016 - tijdens het Nederlandse EU voorzitterschap - verder gestalte
krijgen.
Een van de belangrijkste dilemma’s voor de betrokken landen is de politieke afweging tussen ‘harm
6
reduction’ in brede zin (niet alleen gericht op bevordering van de gezondheid maar ook op het
beperken van criminaliteit, geweld, corruptie, en belasting van het politiële en justitiële apparaat,
bijvoorbeeld door decriminalisering bezit voor persoonlijk gebruik), en verschillende niveaus van law
enforcement. De VS spelen hierin vaak een belangrijke rol. Een onevenwichtige aanpak kan
(territoriale) conflicten tussen drugsbendes juist aanwakkeren (zoals in Mexico waar sinds 2006 ruim
70.000 doden te betreuren zijn), en leiden tot verplaatsing naar nog kwetsbaarder of moeilijker te
controleren regio’s. Dit brengt het risico met zich mee dat de lokale bevolking zich verder van de
regering vervreemdt, zoals in Guatemala en Honduras lijkt te gebeuren. Activiteiten gericht op harm
reduction, het vergroten van transparantie, zowel in verkiezingsprocessen als in openbaar bestuur, het
verbeteren van de toegang tot justitie, activiteiten op lokaal niveau om geweld te voorkomen en het
terugdringen van witwaspraktijken, kunnen het vertrouwen onder de bevolking juist vergroten.
De landen van het Koninkrijk zijn kwetsbaar voor de directe en indirecte gevolgen van de snel
verschuivende drugshandel en de daarmee gepaard gaande criminele activiteit en onveiligheid, mede
door de goede vluchtverbindingen met Europa en de VS. De positie van het Koninkrijk biedt echter
ook een goed aanknopingspunt voor effectieve samenwerking met de landen en organisaties in de
regio. Gezien de ligging van het Koninkrijk is het van belang de ontwikkelingen rondom de politieke en
economische crisis in Venezuela en het vredesproces in Colombia intensief te volgen.
Gezien de over het algemeen beperkte capaciteit van individuele landen in de regio is het van groot
belang om tot een effectieve regionale aanpak te komen. Regionale organisaties, zoals het Centraal-
Amerikaans Integratiesysteem (SICA), de Caribische Gemeenschap (Caricom) of organisaties als de
Caribbean Customs Law Enforcement Council (CCLEC) spelen daarin een belangrijke rol. Daarnaast
leveren de OAS, maar ook de IADB, de Wereldbank, VN-organisaties (zoals UNDP en UNODC) en de
EU een belangrijke bijdrage. De EU inzet sluit bijvoorbeeld aan bij de veiligheidsstrategieën van de
Midden-Amerikaanse landen en van de Caribische regio. De EU strategie heeft, in afwijking van de
respons op bestaande conflicthaarden, vooral een preventief karakter. Aspecten als
klimaatverandering en afhankelijkheid van energie en andere natuurlijke hulpbronnen worden daarin
nadrukkelijk meegenomen. De EU komt daarmee tegemoet aan de wens van landen in de regio
veiligheid niet alleen te zien in termen van openbare orde, maar ook in termen van burgerveiligheid.
Inzet van het Koninkrijk
Het Koninkrijk draagt behalve aan de verdediging van het grondgebied ook bij aan het versterken van
veiligheid, stabiliteit en welvaart in de gehele regio. Deze inzet vertaalt zich conform de Internationale
Veiligheidsstrategie in inspanningen om 1) de rechtsorde te versterken; 2) economische veiligheid in
brede zin te bevorderen, en; 3) georganiseerde misdaad te bestrijden, zowel in de regio, als in de
Koninkrijksdelen.
Versterking van de rechtsorde
Gezien de beperkte middelen is aansluiting bij regionale initiatieven van groot belang. Het Koninkrijk
onderhoudt al lang goede betrekkingen met de meeste landen in Midden-Amerika en het Caribisch
gebied en met tal van regionale organisaties, zoals de OAS, SICA, CARICOM en de Association of
Caribbean States (ACS). Conform de inzet op meer Europese verantwoordelijkheid werkt Nederland
nauw samen met de EU inzake de voorgestelde veiligheidsstrategie voor de regio. Het Koninkrijk zet
in op de volgende aspecten:
 Ter versterking van de rechtsorde in de regio ondersteunt het Koninkrijk de Organisatie van
Amerikaanse Staten (OAS), waar alle vijfendertig onafhankelijke staten van het Westelijk Halfrond
lid van zijn. Nederland financiert het succesvolle Juridische Facilitatoren programma van de OAS in
6 Maatregelen, meestal ter bevordering van de gezondheid, die niet in directe zin gericht zijn op het voorkomen
van druggebruik (preventie) of het beëindigen van gebruik (behandeling, reintegratie e.d.) worden wel als “harm
reduction” gekenschetst.
3

 Met het oog op de United Nations General Assembly Special Session (UNGASS 2016) inzake drugs
en de mogelijke implicaties voor veiligheid en drugshandel zal Nederland de politieke dialoog in de
regio rondom het drugsdebat in de regio intensief blijven volgen. De effectiviteit (evidence based)
van de gevolgde aanpak staat daarbij centraal.
Economische veiligheid
 Corruptie, aanhoudend geweld en onveiligheid vormen een obstakel voor duurzame economische
groei. Het Koninkrijk wil bijdragen aan een veilige en welvarende regio, mede als bestemming
voor Nederlandse handel en investeringen en kennis- en innovatiesamenwerking van grote
9
bedrijven en het MKB . Nederlandse expertise op o.a. water, agrofood, en duurzame
energie/biomassa kan economische bedrijvigheid in de regio versterken.
 De regio is potentieel interessant door het EU-Midden-Amerika Associatieakkoord, het EU-
CARIFORUM Economic Partnership Agreement (EPA) en de beoogde uitbreiding van de Pacific
Alliance met Costa Rica en Panama. Het Koninkrijk zet actief in op economische diplomatie,
bijvoorbeeld via het Dutch Good Growth Fund (DGGF) en Leads for Economic Development (LED)
in Guatemala en Nicaragua.
 Complementair aan het DGGF, en in de context van het MAP, zet Nederland in op programma’s die
enerzijds geweld voorkomen en anderzijds marginale groepen betrekken bij economische groei.
 De regio - en met name de kleine eilandstaten - lopen specifieke (veiligheids-)risico’s als gevolg
van klimaatverandering en natuurrampen. Nederland is actief pleitbezorger voor klimaatadaptatie
en stelt op verzoek een DRR (Disaster Risk Reduction) team ter beschikking met de beste
Nederlandse expertise op het gebied van water management, zoals al eerder in Mexico is
gerealiseerd.
 Eilanden in het Caribische gebied zijn zeer afhankelijk van de invoer van fossiele brandstoffen voor
energie opwekking, een overgang naar duurzame energie maakt de economieën minder
kwetsbaar. Zowel de Wereldbank als de IADB ondersteunen landen in de regio met de overgang
naar duurzame energie.
 Om de invloed van georganiseerde misdaad terug te dringen ondersteunt Nederland via
10
verschillende kanalen (IMF, FATF ) het internationale anti-witwas regime en de aanpak van
dergelijke praktijken in de regio.
Veiligheid en bestrijding georganiseerde misdaad in de regio
 Het Koninkrijk is een van de voortrekkers van het Verdrag van San José (2003) inzake maritieme
drugsbestrijding in het Caribisch gebied, dat gericht is op effectieve samenwerking en interceptie
in de regio. Acht landen zijn nu partij bij dit verdrag, en vier andere landen hebben het
ondertekend maar nog niet geratificeerd. Steun en participatie van de Caribische Gemeenschap
(Caricom) en het VK aan dit Verdrag kan de effectiviteit ervan vergroten en is van groot belang
voor de Koninkrijksdelen overzee.
 In het kader van de bestrijding van internationale georganiseerde misdaad en de daarmee
gepaard gaande bedreiging voor de veiligheid van de democratieën in de regio werken de
Caribische landen van het Koninkrijk actief samen met strategische partners in de regio.
 Nederland zal met name bij de VS, maar ook bij Guatemala, Honduras, en Nicaragua blijven
aandringen op ondertekening en/of ratificatie van het VN wapenhandelsverdrag. Costa Rica,
Mexico, en El Salvador hebben het verdrag inmiddels getekend en geratificeerd.
 Het Koninkrijk is eveneens betrokken bij regionale samenwerking via onder meer het Caribean
Basin Security Initiative (CBSI) en het Central American Regional Security Initiative (CARSI). Het
CBSI wordt getrokken door Canada. In beide gevallen draagt de VS substantieel bij.
 Defensie (Kustwacht voor het Caribisch deel van het Koninkrijk) werken samen met de
Amerikaanse Joint Interagency Task Force South (JIATF-S), die een belangrijke rol speelt bij
11
gezamenlijke drugsbestrijdingsoperaties in de regio .
9
De regio vormt voor het Nederlandse bedrijfsleven een potentiele springplank naar de VS, een belangrijke link
met de Pacific Alliance landen (Mexico, Colombia, Peru en Chili) en – met het Panamakanaal en na de voltooiing
van het Nicaraguakanaal, een doorvoer hub richting Azië.
10
FATF: Financial Action Task Force
5

personeel vervult de Criminele Inlichtingendienst (CID)-functie in van de Kustwacht voor het
Koninkrijk in het Caribisch Gebied.
 De KMar Caribisch Nederland is voorts onder meer verantwoordelijk voor de uitoefening van
grensbewaking en politietaken op de burgerluchtvaartterreinen (luchthavens Bonaire, St. Eustatius
en Saba), politietaken op St. Eustatius en Saba en de strafrechtelijke opsporing.
 Een flexibele pool van opsporingsambtenaren KMar op St. Maarten en Curaçao ondersteunt de
lokale autoriteiten op het gebied van grens- en vreemdelingentoezicht, drugscontroles en de
bestrijding van drugs-, gewelds- en migratiecriminaliteit. Deze inzet is begonnen in 2005 en in
2014 verlengd tot eind 2019. Aruba wordt dan eveneens onderdeel van de flexibele pool.
 De Commandant Zeemacht in het Caribisch gebied ondersteunt internationale samenwerking bij
drugsbestrijding. Daarnaast wordt incidenteel militaire bijstand en steun verleend aan Curaçao, St.
Maarten, Aruba en de BES-eilanden in geval van een orkaanpassage (‘zachte’ bijstand) of in het
kader van openbare orde en veiligheid of rechtshandhaving (‘harde’ bijstand).
 Het Verdrag tussen het Koninkrijk en Frankrijk inzake personencontrole op de luchthavens op St.
Maarten is in werking getreden terwijl het verdrag inzake eilandbrede samenwerking op
politiegebied nog in werking moet treden. Uitvoering van deze verdragen is de
verantwoordelijkheid van St. Maarten. Met Frankrijk wordt samengewerkt inzake
grensoverschrijdende douanesamenwerking en zijn in 2013 uitvoeringsafspraken gemaakt over
patrouilles in elkaars wateren rondom St. Maarten.
Vrede en veiligheid in Midden Amerika en het Caribisch gebied is van strategisch belang voor het
Koninkrijk. Onveiligheid raakt de belangen van het Koninkrijk zowel direct (Koninkrijksdelen) als
indirect (spillover effecten). Het Koninkrijk werkt aan het verbeteren van de rechtsorde, aan een
veiliger samenleving en investeringsklimaat, aan bestrijding van criminaliteit en aan het verbeteren
van de mensenrechtensituatie. In vervolg op de door de EU gepresenteerde veiligheidsstrategie voor
de regio, zal het komende half jaar aan een plan van aanpak worden gewerkt. Daarnaast is het van
belang te kijken naar de beleidsontwikkelingen in de regio. Zo hebben Mexico, Colombia en Guatemala
verzocht om vervroeging van de UNGASS conferentie 2018 naar 2016, vanuit hun behoefte aan
herziening van het huidige drugsbeleid. Dit verzoek is mede ondertekend door 90 landen. Het
Koninkrijk zal beide initiatieven blijven volgen, en waar mogelijk actief aansluiten.
7

