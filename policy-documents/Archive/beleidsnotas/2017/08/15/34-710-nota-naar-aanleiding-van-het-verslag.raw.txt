 
Wijziging van de Wet maritiem beheer BES en van Boek 8 van het Burgerlijk 
34 710 
Wetboek BES in verband met de implementatie van het Verdrag van Nairobi 
inzake wrakopruiming 
Nota naar aanleiding van het verslag 
  
De vaste commissie voor Infrastructuur en Milieu heeft op 11 mei jl. verslag 
uitgebracht over haar bevindingen ten aanzien van het wetsvoorstel tot wijziging 
van de Wet maritiem beheer BES en van Boek 8 van het Burgerlijk Wetboek BES 
in verband met de implementatie van het Verdrag van Nairobi inzake 
wrakopruiming. De commissie heeft hierbij opgemerkt dat zij de openbare 
behandeling van dit wetsvoorstel voldoende voorbereid acht, als de regering de 
vragen en opmerkingen in het verslag voldoende zal beantwoorden. De leden 
van de fractie van de VVD hebben vragen gesteld en opmerkingen gemaakt over 
dit wetsvoorstel. Ik dank hen voor hun bijdrage en ga graag in op hun vragen en 
opmerkingen. 
 
De leden van de VVD-fractie vragen om een bevestiging dat dit voorstel er 
geenszins toe zal leiden dat Nederlandse schepen onder een andere vlag dan de 
Nederlandse gaan varen.  
 
Het voorstel heeft geen gevolgen voor de Nederlandse vlag. De wetgeving 
vanwege het Verdrag van Nairobi met betrekking tot schepen in het Nederlandse 
scheepsregister is onderdeel van de Wet bestrijding maritieme ongevallen 
(WBMO) die op 1 januari 2016 in werking is getreden. Het voorstel brengt daar 
geen verandering in. Er zijn overigens geen signalen dat de komst van de WBMO 
in de praktijk heeft geleid tot het omvlaggen van Nederlandse schepen.  
Het voorstel brengt met zich mee dat buitenlandse schepen die een van de BES-
eilanden aan willen doen verzekerd moeten zijn voor wrakopruiming conform het 
Verdrag van Nairobi. Verder wordt een wettelijke grondslag geboden voor het 
doen van havenstaatcontrole op deze buitenlandse schepen ten einde te 
controleren of voldaan wordt aan de verzekeringsplicht. In Europees Nederland 
vloeit dit voort uit de WBMO. 
 
De leden van de VVD-fractie vragen of de regering kan aangeven of de 
capaciteit van toezicht- en handhaving op de BES-eilanden voldoende is.  
 
De capaciteit voor toezicht en handhaving op de BES-eilanden is voldoende. Het 
toezicht door de Inspectie Leefomgeving en Transport (ILT) op de aanwezigheid 
van het voorgeschreven verzekeringsbewijs wordt meegenomen in de reguliere 
inspecties in het kader van havenstaatcontrole op grond van de Wet 
havenstaatcontrole en brengt vrijwel geen extra benodigde capaciteit met zich 
mee.  
 

 
2
gerealiseerd. Op dit moment werk ik samen met mijn collega van Veiligheid en 
34 710 
Justitie aan een wetvoorstel dat strekt tot de invoering van volledige 
aansprakelijkheid van de scheepseigenaar voor de kosten van wrakopruiming 
van een zeeschip dat gezonken is in de Nederlandse wateren. Dit voorstel 
vergroot de kans op kostenverhaal boven de op grond van het Verdrag van 
Nairobi en het Londens Limitatieverdrag vastgestelde bedragen. Hierbij moet wel 
benadrukt worden dat daarover vooraf geen garantie kan worden gegeven; de 
verhaalbaarheid van wrakopruimingskosten is immers afhankelijk van de 
specifieke omstandigheden van elk afzonderlijk geval. Ik verwacht het 
wetvoorstel dit najaar aan u te kunnen zenden.  
 
Al met al worden de wettelijke kaders, inclusief genoemd wetsvoorstel, 
voldoende geacht.   
 
 
 
 DE MINISTER VAN INFRASTRUCTUUR EN MILIEU, 
 
 
 
 
 
 
mw. drs. M.H. Schultz van Haegen 
                                                
2
 Kamerstukken II 2015 â€“2016, 31 409, nr. 92, pag. 4. en nr. 111, pag. 2. 
 

