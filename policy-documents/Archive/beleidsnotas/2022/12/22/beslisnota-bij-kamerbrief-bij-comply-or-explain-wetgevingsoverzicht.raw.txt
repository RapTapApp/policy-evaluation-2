 
  
DEPARTEMENTAAL VERTROUWELIJK 
 
 
 
Nota actief openbaar 
 
Ja 
 
 
 
Onze referentie 
 
2022-0000708173 
 
Aan staatssecretaris van Binnenlandse Zaken en 
Datum 
Koninkrijksrelaties 20 december 2022 
 
Van CZW 
Opgesteld door 
 
 
 
Kamerbrief ‘comply or explain’ en wetgevingsoverzicht 
 
Samengewerkt met 
 
 
 
Bijlage(n) 
2 
Aanleiding 
U heeft toegezegd voor het eind van het jaar een wetgevingsoverzicht met daarin 
opgenomen de meest prioritaire (kader)wetgeving aan de Tweede Kamer te 
zenden. Met bijgevoegde brief plus het eveneens bijgevoegde 
wetgevingsoverzicht doet u deze toezegging gestand. 
Geadviseerd besluit 
U wordt geadviseerd voor optie 1 te kiezen. Indien u hiermee akkoord bent vraag 
ik u de brief te ondertekenen. 
Kern 
Met het toezenden van de brief en het daarbij gevoegde wetgevingsoverzicht 
wordt uiteen gezet op welke wijze u verder invulling geeft aan de toepassing aan 
het principe van ‘comply or explain’. Een onderdeel hiervan betreft het opstellen 
van een interdepartementaal wetgevingsoverzicht met daarin opgenomen de 
meest prioritaire (kader)wetgeving waarmee de departementen aan de slag gaan 
of waarvan het (parlementaire) traject inmiddels loopt. Doel van dit overzicht is 
voornamelijk om bij de openbare lichamen aan te geven wat op korte termijn aan 
wet- en regelgeving wordt opgesteld. De openbare lichamen zijn ook uitdrukkelijk 
bij het opstellen van dit overzicht betrokken.  
Toelichting 
Proces:  
De brief en het overzicht hebben een uitvoerig interdepartementaal 
afstemmingsproces doorlopen. Laatstelijk heeft de Stuurgroep CdKNL (echter) 
aangegeven dat a. de uitgangspunten bij de toepassing van het principe van 
‘comply or explain’ en b. de uitvoering van de motie Wuite c.s. nadere bespreking 
behoeven. De Stuurgroep heeft daarbij twee opties genoemd: 
Optie 1: Bovengenoemde elementen (a en b) uit de Kamerbrief te halen, zodat 
de aangepaste Kamerbrief en het wetgevingsoverzicht nog dit jaar naar de 
Tweede Kamer kunnen worden verzonden, of 
Optie 2: De in eerste instantie aan u voorgelegde brief met bovengenoemde 
elementen (a en b) in het BWO van januari 2023 te brengen teneinde hierover op 
bewindsliedenniveau verder te kunnen praten. Daarmee gaat het 
wetgevingsoverzicht vooralsnog niet naar de Tweede Kamer. 
 
 
DEPARTEMENTAAL VERTROUWELIJK Pagina 1 van 2 

