 
  
 
 
  
 
Directie Europese en 
 
Internationale 
   
Aangelegenheden 
  
Turfmarkt 147 
2511 DP  Den Haag 
Postbus 20301 
2500 EH  Den Haag 
www.rijksoverheid.nl/jenv 
  
  
Datum 
  
31 oktober 2022 
  
Ons kenmerk 
Periodieke rapportage rechtshandhaving: hoofdlijnen JVO 
4288476 
  
augustus 2022 
 
     
 
     
     
 
 
 
1.     Aanleiding 
 
Tijdens het wetgevingsoverleg Koninkrijksrelaties van 2019 is toegezegd dat de 
Kamer periodiek geïnformeerd zal worden over de gezamenlijke inzet op de 
rechtshandhaving en over de hoofdlijnen van het Justitieel Vierpartijenoverleg 
(JVO). Middels bijgaande brief wordt de Tweede Kamer geïnformeerd over de 
inzet rechtshandhaving en over het JVO van 15 augustus 2022.  
 
2.     Geadviseerd besluit 
Instemmen met verzending van de brief “Periodieke rapportage rechtshandhaving 
en hoofdlijnen JVO augustus 2022”. 
 
3.     Kernpunten 
De terugkoppeling gaat in op de samenwerking tussen de landen in het Caribische 
deel van het Koninkrijk der Nederlanden ten aanzien van grensoverschrijdende 
criminaliteit, migratie, detentie, en regionale politie- en brandweersamenwerking. 
In de brief staan de belangrijkste afspraken of vorderingen op deze onderwerpen.    
 
4.1 Politieke context 
Het Justitieel Vierpartijenoverleg is een halfjaarlijks overleg tussen Aruba, 
Curaçao, Nederland en Sint Maarten, waarin er op politiek niveau afstemming 
plaatsvindt over een gezamenlijke, gecoördineerde aanpak van de 
gemeenschappelijke justitiële aangelegenheden van de landen. 
 
4.2 Financiële overwegingen 
Met het versturen van deze brief gaan geen financiële consequenties gepaard. Om 
de afspraken uit te voeren zullen alle betrokken beleidsdirecties en organisaties 
rekening houden in hun eigen begrotingen.  
 
4.3 Juridische overwegingen 
De samenwerking die tot stand komt in het Justitieel Vierpartijenoverleg vloeit 
voort uit de afspraken gemaakt in het Statuut voor het Koninkrijk der 
Nederlanden waarin is afgesproken dat Nederland, Aruba, Curaçao en Sint 
Maarten elkaar hulp en bijstand verlenen. De samenwerking op het gebied van 
rechtshandhaving is verder uiteengezet in verschillende Rijkswetten, Onderlinge 
Regelingen en samenwerkingsovereenkomsten tussen de landen.  
 
  
 Pagina 1 van 2 
 
 
 
 

