 
 
Wijziging van de Wet elektriciteit en drinkwater BES (bevorderen 
36050 
uitvoerbaarheid), wijziging van de Wet volkshuisvesting, ruimtelijke ordening en 
milieubeheer BES en de Wet financiën openbare lichamen BES (uitbreiding van 
de zorgplicht voor afvalwater en verbreden heffingsgrondslag) en de Warenwet 
BES (afstemming drinkwaterwetgeving) 
Nota naar aanleiding van het verslag 
Met belangstelling heb ik kennisgenomen van het verslag van de vaste 
commissie voor Infrastructuur en Waterstaat van 13 mei met betrekking tot het 
onderhavige wetsvoorstel. De leden van de fracties van Christen Unie, PVV, 
CDA, D66 en VVD hebben nog enkele vragen en opmerkingen. In het 
navolgende ga ik in op de vragen en opmerkingen uit het verslag, waarbij de 
volgorde van het verslag is aangehouden.  
 
Ik hoop dat met onderstaande beantwoording de vragen en opmerkingen 
afdoende zijn beantwoord zodat de openbare behandeling van het voorstel van 
wet voldoende is voorbereid. Waar mogelijk zijn vragen van dezelfde aard en 
inhoud gezamenlijk beantwoord of is verwezen naar een eerder antwoord. Om 
de verwijzing naar gelijksoortige vragen of antwoorden te vereenvoudigen is 
daartoe een nummering aangebracht. 
 
Inhoudsopgave             pagina nr. 
Algemeen deel 1 
Inleiding 1 
Wijziging van de Wedb en Warenwet BES (artt. I en V)  2 
Tarifering op Saba 2 
Sturings- en interventiemogelijkheden 4 
Borging leveringszekerheid drinkwater 5 
Consultatie 2020 6 
Wijziging van de Wet vrom BES en Wet financiën openbare lichamen 7 
BES (artt. II en III) 
Aanleiding voor de wijziging van de Wet vrom BES en  de Wet fin BES 7 
Afvalwaterheffing 10 
Gevolgen van het wetsvoorstel 11 
 
Algemeen deel 
Inleiding 
(1) De leden van de ChristenUnie-fractie vragen de regering in hoeverre er met 
deze voorgestelde wetswijzigingen invulling wordt gegeven aan de afspraak in 
het coalitieakkoord om de vaste lasten voor nutsvoorzieningen te laten dalen en 
het leven in Caribisch Nederland betaalbaarder te maken. 
 
1 
 

 
 
subsidieregeling drinkwater BES en rioolwaterzuiveringsinstallatie Bonaire 2018 
36050 
2
tot en met 2024 . Deze regelingen bevatten geen nadere inhoudelijke criteria 
die kunnen worden gehanteerd bij de afweging of een subsidie verstrekt zal 
worden. 
 
De beschikbaarheid van budget is wel een voorwaarde. Het beschikbare budget 
voor de subsidiëring van de drinkwatertarieven is structureel opgehoogd met 
budget uit het coalitieakkoord in combinatie met een verhoogde structurele 
bijdrage vanuit de IenW begroting. Het in afstemming met de eilanden 
uitgevoerde onderzoek naar de exploitatie van de drinkwatervoorziening vormt 
de basis voor de verwachte benodigde subsidies.  
 
(3) De leden van de CDA-fractie willen weten wat de stand van zaken is ten 
aanzien van de drinkwaterbottelfabriek. Is de bottelfabriek inmiddels 
aangewezen als producent en distributeur op grond van artikelen 2.2 en 3.2 van 
de Wet elektriciteit en drinkwater BES? 
 
De regering kan bevestigen dat de drinkwaterbottelfabriek op Saba eind 2021 in 
werking is getreden. Het Openbaar Lichaam Saba is voornemens om later dit 
jaar een verzoek tot aanwijzing als producent en distributeur in te dienen. 
Hierover is al contact geweest met het ministerie van IenW, maar de formele 
aanvraag moet nog ingediend worden. 
  
(4) De leden van de ChristenUnie-fractie vragen zich af waarom de regering stelt 
dat een structurele bijdrage voor de kosten van water buiten de scope van het 
wetsvoorstel valt en onderdeel is van de activiteiten van het ministerie van 
Sociale Zaken en Werkgelegenheid (hierna: SZW), terwijl de subsidies om de 
prijzen voor drinkwater structureel betaalbaar te houden wel onderdeel zijn van 
de activiteiten van het ministerie van IenW. 
 
Op p. 8 van de Memorie van Toelichting heeft de regering bedoeld aan te geven 
dat de Minister van IenW niet bevoegd is tot het wijzigen van de “Beleidsregels 
onderstand BES 2017”. Overigens geldt dat de bijzondere onderstand ten 
principale niet voor het leveren van een structurele en categorale kostenbijdrage 
is bedoeld. Kenmerkend voor de bijzondere onderstand is dat deze slechts kan 
worden verleend in geval van een persoon die als gevolg van bijzondere 
individuele omstandigheden wordt geconfronteerd met noodzakelijke 
bestaanskosten waarin de algemene onderstand niet voorziet en die de 
aanwezige draagkracht te boven gaan. 
 
Het ministerie van IenW draagt inderdaad wel degelijk bij aan het verlagen van 
de drinkwatertarieven en dat wordt méér en bestendigd n.a.v. de afspraken in 
het coalitieakkoord. In de Wedb is al de mogelijkheid opgenomen om subsidies 
te verstrekken teneinde de drinkwatertarieven te verlagen. Het budget uit het 
coalitieakkoord is ontoereikend voor het structureel kunnen blijven verlagen van 
de drinkwatertarieven in lijn met het eerder genoemde onderzoek naar de 
financiële exploitatie van de drinkwatervoorziening; IenW maakt daarom 
structureel extra budget vrij uit de eigen begroting. Er is onder coördinatie van 
het Ministerie van BZK afgestemd over de verdeling van de coalitieakkoord 
middelen in het kader van de bredere ambities voor Caribisch Nederland in het 
coalitieakkoord. 
 
(5) De leden van de ChristenUnie-fractie vragen wat de regering verstaat onder 
betaalbaar drinkwater. Wanneer moeten er volgens de regering extra subsidies 
                                                 
2
 https://wetten.overheid.nl/BWBR0040698/2021-10-30  
 
3 
 

 
 
Na inwerkingtreding van het wetsvoorstel kan de minister van IenW in het geval 
36050 
van buitengewone omstandigheden alle maatregelen treffen die hij redelijkerwijs 
nodig acht in het belang van de veiligstelling van de openbare 
drinkwatervoorziening. De crisisbevoegdheid is niet nader wettelijk ingekaderd, 
allerlei maatregelen zijn mogelijk. Een voorbeeld van een maatregel is het in 
tijden van schaarste bepalen dat huishoudens voorrang hebben op de levering 
van drinkwater op bedrijven. Een enkele uitzondering op mogelijke maatregelen 
is het kunnen aanpassen van de tarieven, deze worden bepaald via een wettelijk 
vastgelegde systematiek waarvan met deze bevoegdheid niet wordt afgeweken. 
 
Borging leveringszekerheid drinkwater 
 
(7)De leden van de VVD-fractie constateren dat de verplichting om een minimale 
drinkwatervoorraad van zeven aaneengesloten kalenderdagen aan te houden 
komt te vervallen. De verantwoordelijkheid voor de zorgplicht komt te liggen bij 
de distributeurs, die met de Inspectie Leefomgeving en Transport (hierna: ILT) 
in overleg kunnen gaan om de noodcapaciteit te bepalen. De leden van de VVD-
fractie vragen welke uitgangspunten de ILT zal hanteren voor het bepalen van 
de noodcapaciteit. 
 
Het aanhouden van een voorraad van zeven dagen geeft volgens de regering 
geen garantie voor het daadwerkelijk beschikbaar zijn en kunnen leveren van 
deze voorraad aan afnemers bij een calamiteit of ramp. De ILT kijkt bij het 
beoordelen van de kwaliteits- en capaciteitsdocumenten (KCD’s) van de 
drinkwaterdistributeurs naar de robuustheid van het gehele 
drinkwatervoorzieningssysteem. Uitgangspunten zijn (1) dat bij een calamiteit of 
ramp de drinkwatervoorziening zo goed mogelijk in stand blijft, (2) dat de 
levering bij eventuele uitval snel (gedeeltelijk) hersteld kan worden en (3) dat 
wanneer langdurige uitval niet te voorkomen is er een 
nooddrinkwatervoorziening ingericht kan worden. Bij de 
nooddrinkwatervoorziening is drie liter per persoon per dag het (minimale) 
uitgangspunt. Dit is ook het uitgangspunt in Europees Nederland. 
 
Zowel op Bonaire (WEB) als op Sint Eustatius (STUCO) bereiden de distributeurs 
geactualiseerde KCD’s voor waarin ook de nooddrinkwatervoorziening wordt 
meegenomen. Voor Saba is een geactualiseerd KCD beschikbaar. 
- Voor Bonaire (WEB) geldt: tijdens calamiteiten zal er tenminste 3 en max. 
30 liter per persoon per dag worden verdeeld aan de bevolking. Ook bij 30 
liter per persoon per dag kan WEB dit met de huidige reservoircapaciteit 
ruimschoots langer dan 7 dagen volhouden. 
- Voor Sint Eustatius (STUCO) geldt: de nooddrinkwatervoorziening wordt in 
het kader van de actualisatie van het KCD opnieuw tegen het licht 
gehouden. De beschikbare reservoircapaciteit is ook bij STUCO voldoende 
om tenminste 3 liter per persoon per dag voor langer dan 7 dagen te kunnen 
leveren. 
- Voor Saba geldt: in de huidige plannen is rekening gehouden met een 
drinkwatervoorraad (deels in flessen en deels in een reservoir) van 
tenminste 6 dagen. Zo nodig kan bij een naderende orkaan extra voorraad 
in flessen geproduceerd worden. 
 
(8)De leden van de PVV-fractie vragen of de regering beseft dat het over een 
noodvoorziening van drinkwater gaat en dat het schrappen van deze verplichting 
een noodvoorziening van drinkwater aan te houden grote gevolgen kan hebben 
voor de instandhouding van de noodwatervoorziening. 
 
Zie voor een antwoord op deze vraag het antwoord bij punt 7.  
 
5 
 

 
 
de inwoners structureel betaalbaar blijft en de subsidies vanuit het ministerie 
36050 
beheersbaar blijven, inmiddels is afgerond. 
 
De regering kan bevestigen dat het rapport “Verkenning exploitatie 
drinkwatervoorziening Caribisch Nederland” is afgerond en op 16 november 
2021 is gedeeld met de Tweede Kamer, als bijlage bij de brief voorafgaand aan 
3
het Wetgevingsoverleg Water . 
 
Wijziging van de Wet vrom BES en Wet financiën openbare lichamen 
BES (artt. II en III) 
 
Aanleiding van de wijziging van de Wet vrom BES en de Wet fin BES 
 
(12)De leden van de VVD-fractie zijn benieuwd of het ministerie zicht heeft op 
de exploitatiekosten van de RWZI na de periode 2020-2024 en de ontwikkeling 
van de afvalwaterheffing. Daarnaast zijn deze leden benieuwd of daarmee 
definitief besloten is dat na 2024 geen subsidie meer zal worden verstrekt voor 
de RWZI en de financiering vanaf dat moment kostendekkend moet zijn vanuit 
de incrementele invoering van de afvalwaterheffing. 
 
In antwoord op de gestelde vragen geeft de regering aan dat de (verwachte) 
exploitatiekosten van de RWZI zijn onderzocht tot en met 2026 en samengevat 
4
in een viertal scenario’s . De ministeries van IenW en Binnenlandse Zaken en 
het Bestuurscollege Bonaire hebben afgesproken om van scenario 4 uit te gaan, 
waarin sprake is van een hoge verwachte watervraag en groei van toerisme (en 
dus veel afvalwater); en met groot onderhoud aan de AWZI. Daarin zal er naar 
verwachting altijd een exploitatietekort blijven, óók na verkoop van 
irrigatiewater en invoering van een significante afvalwaterheffing. Daarom is 
overeengekomen dat het ministerie van IenW jaarlijks €1 miljoen bijdraagt aan 
de exploitatie van de RWZI. In de periode 2020 – 2024 komt daar in totaal €4 
miljoen bij (ter compensatie van de incrementele invoering afvalwaterheffing). 
Vanaf 2025 blijft het bij de structurele subsidie van €1 miljoen per jaar. 
 
(13)De leden van de D66-fractie vragen of de regering nader kan toelichten hoe 
de wetswijziging er zorg voor draagt dat de grote vervuiler betaalt en de kosten 
van de afvalwaterheffing zodanig worden verdeeld dat de sterkste schouders de 
zwaarste lasten dragen en sociale minima zoveel mogelijk worden ontzien. 
In dat verband vragen de leden zich af hoe de percentuele kostenverdeling 
bijvoorbeeld tussen hotels en restaurants aan de ene kant en burgers aan de 
andere kant is? Worden ook andere (toeristische) bedrijven verantwoordelijk 
gehouden? Zo ja, hoe? Wat betekent het concreet aan lastenverzwaring voor de 
burgers van Bonaire? En welke rol voorziet de regering voor Nederland om te 
zorgen dat deze lastenverzwaring niet te hoog is?  
 
De wetswijziging maakt het mogelijk dat de Openbare Lichamen in Caribisch 
Nederland een afvalwaterheffing mogen heffen, maar invoering ervan is de 
verantwoordelijkheid van de Openbare Lichamen. 
Op Bonaire is er al een afvalwaterverordening met een nulheffing in werking, en 
de Eilandraad heeft eind 2021 ingestemd met een aanpassing van de 
afvalwaterverordening, mits de tariefstelling is aangepast. Die nieuwe 
                                                 
3
 Verkenning exploitatie drinkwatervoorziening Caribisch Nederland | Rapport | 
Rijksoverheid.nl 
4
https://www.tweedekamer.nl/kamerstukken/brieven_regering/detail?id=2022Z10603&did
=2022D21755 
 
 
7 
 

 
 
coalitieakkoord en met extra budget uit de IenW begroting structureel middelen 
36050 
beschikbaar worden gesteld. Voor de elektriciteitstarieven is ook budget 
beschikbaar gesteld; voor het verlagen van de telecomkosten vindt overleg 
plaats tussen o.a. de ministeries van Binnenlandse Zaken en Koninkrijksrelaties, 
Financiën en Economische Zaken en Klimaat. Voor de overstap naar volledig 
duurzame energie worden de leden naar de Minister voor Klimaat en Energie 
verwezen.  
 
Voor een betere drinkwatervoorziening zijn niet alleen de drinkwatertarieven van 
belang, maar ook de robuustheid van de drinkwaterproductie en -distributie. 
Daartoe kunnen (de distributeurs op) alle drie de eilanden de komende jaren 
subsidie ontvangen (zie ook de Tijdelijke subsidieregeling drinkwater BES en 
rioolwaterzuiveringsinstallatie Bonaire 2018 tot en met 2024), zodat er wordt 
geïnvesteerd in de waterlevering (en de kosten daarvan niet geheel door de 
nutsbedrijven doorberekend hoeven te worden in de tarieven). Op Sint Eustatius 
wordt bijvoorbeeld het drinkwaternet sterk uitgebreid, en wordt het huidige 
netwerk gerenoveerd. Op Saba is men o.a. voornemens een extra distributielijn 
voor het vervoer van reverse osmosis water aan te leggen, wat de 
waterzekerheid vergroot. En op Bonaire overweegt men de waterproductie 
verder uit te breiden. Het tijdspad voor het structureel borgen van verlaagde 
drinkwatertarieven is per direct (na publicatie, voorzien in juli 2022, van de 
vernieuwde Tijdelijke subsidieregeling drinkwater BES en RWZI Bonaire 2018 tot 
en met 2024) . De werkzaamheden op Sint Eustatius zijn al gestart en lopen 
naar verwachting tot en met 2024. Voor Saba en Bonaire wordt naar 
verwachting later dit jaar of in 2023 gestart met de werkzaamheden. 
 
Voor wat betreft een versnelde overstap op riolering: dit is niet per definitie 
doelmatig. De aanleg van een (riool)leidingnetwerk is door de fysisch-
geografische en demografische kenmerken van de eilanden kostbaar. In het 
kader van het Natuur- en Milieubeleidsplan (NMBP) zullen alle drie de eilanden 
een afvalwatervisie opstellen en naar verwachting eind 2022 opleveren, 
waarmee richting wordt gegeven aan de benodigde afvalwater management 
projecten voor de verbetering van de waterkwaliteit. Daarnaast is op Bonaire in 
2022 een pilot van start gegaan met demo installaties om afvalwater niet meer 
centraal te zuiveren, maar op meerdere locaties, zodat uitbreiding van het 
rioolnet niet nodig is. Daarbij wordt ook ingezet op hergebruik van het 
gezuiverde effluent om zo in te spelen op waterschaarste. Het is hoe dan ook 
wel nodig om de zuiveringscapaciteit van de RWZI en de AWZI op Bonaire te 
vergroten. En een 40-tal huishoudens in het rioleringsgebied is nog niet 
aangesloten, en dat dient wel te gebeuren. Hiervoor is NMBP budget beschikbaar 
en de planning volgt na oplevering van de afvalwatervisie (dat is naar 
verwachting eind 2022).  
 
(16)De leden van de CDA-fractie vragen de regering te bevestigen dat op Saba 
en Sint Eustatius desalniettemin de meeste huizen en bedrijven afvalwater lozen 
in een beerput. Deze leden van de CDA-fractie vragen de regering daarnaast in 
te gaan op de vraag of de aanwezige beerputten ook onder de reikwijdte van de 
zorgplicht zullen vallen.  
 
Dit is de regering bekend. Of een beerput onder de reikwijdte van de zorgplicht 
valt is afhankelijk van het gebied waarin deze zich bevindt. In de Wet vrom BES 
is bepaald dat het bestuurscollege zorgdraagt voor de inzameling van 
huishoudelijk afvalwater in gebieden waar dat doelmatig is. Met het wetsvoorstel 
wordt het inzamelen van afvalwater verbreed tot het beheer van afvalwater. Het 
wetsvoorstel laat ongewijzigd dat de eilandsraad in de afvalwaterverordening de 
gebieden aanwijst waarin de inzameling of het beheer doelmatig is. In de 
 
9 
 

 
 
salarisinkomsten lager liggen en mede daarom heeft het Kabinet zich 
36050 
gecommitteerd aan het ijkpunt voor het sociaal minimum, waarmee wordt 
beoogd om de inkomens en kosten voor levensonderhoud meer met elkaar in 
balans te brengen. De drinkwaterproductie- en distributiekosten op Bonaire zijn 
hoog door het gebrek aan grote zoetwatervoorraden, de ondergrond en de 
beperkte aantallen aansluitingen waarover die productie- en distributiekosten 
verdeeld kunnen worden. Daarom verleent de Minister van IenW structureel 
subsidie om de drinkwatertarieven substantieel te verlagen t.o.v. de hoge 
kostprijs. En verleent de Minister van IenW jaarlijks subsidie voor de exploitatie 
van de RWZI, teneinde de lastenverzwaring van de afvalwaterheffing te 
beperken. 
 
Gevolgen van het wetsvoorstel 
 
(21)De leden van de PVV-fractie vragen aan de regering wat de gevolgen zijn 
voor de kwaliteit en de benodigde capaciteit voor de noodwatervoorziening, 
zodra de verplichting om een noodvoorziening van drinkwater voor tenminste 
zeven aaneengesloten dagen van het verzorgingsgebied komt te vervallen. 
 
Zie het antwoord bij punt 7. 
 
(22)De leden van de CDA-fractie informeren naar de stand van zaken van het 
onderzoek door het Openbaar Lichaam Bonaire naar een alternatieve wijze van 
financieren van het bedrag om de betaalbaarheid van de heffingen te kunnen 
borgen. 
 
De regering kan aangeven dat de Eilandsraad van Bonaire december 2021 heeft 
ingestemd met het voorstel van het Bestuurscollege om een deel van de 
exploitatiekosten voor de RWZI op te brengen via het verhogen van de 
toeristen- en natuurbelasting. Bij doorvoering van dat voorstel zal uit beide 
belastingopbrengsten jaarlijks maximaal $300.000 ($600.000 in totaal) bestemd 
worden voor de exploitatie van de RWZI. De nieuwe toeristenbelasting gaat in 
per 1 juli 2022. Voor wat betreft de natuurbelasting is bij de regering nog niet 
bekend wanneer deze in verhoogde vorm wordt ingevoerd. 
 
Daarnaast wordt de exploitatie van de RWZI gefinancierd uit de 
afvalwaterheffing, de opbrengsten van verkoop van irrigatiewater, en de 
structurele (en tussen 2020 tot en met 2024 ook incidenteel extra) subsidies 
van het Ministerie van IenW.  
 
(23)De leden van de CDA-fractie vragen naar welke consultatie is verwezen op 
bladzijde 17 van de memorie van toelichting van het onderhavige voorstel, die 
niet is meegestuurd maar uitsluitend ter inzage gelegd bij het Centraal 
Informatiepunt van de Tweede Kamer? 
 
In antwoord op de gestelde vraag kan worden aangegeven dat het wetsvoorstel 
tweemaal is geconsulteerd. Op pagina 17 van de toelichting bij het wetsvoorstel 
wordt gerefereerd aan de eerste consultatieronde in 2019 van een voorgaande 
versie van het wetsvoorstel. Een belangrijke aanleiding van dat voorstel was een 
herinvoering van een progressief tariefstelsel voor drinkwater. Na consultatie is 
daarvan afgezien en is besloten het herziene voorstel nogmaals te consulteren. 
Beide voorstellen zoals deze voor consultatie zijn voorgelegd, en de openbare 
5
reacties die hierop zijn gegeven, zijn te vinden op www.internetconsultatie.nl. 
                                                 
5
 Overheid.nl | Consultatie Wijziging Wet elektriciteit en drinkwater BES (Wedb) 
(internetconsultatie.nl) en https://internetconsultatie.nl/wijziging_wedb_bes_2020 
 
11 
 

