Verdrag tussen de Regering van het Koninkrijk der Nederlanden en de Regering van de 
Franse Republiek inzake samenwerking op defensiegebied en de status van hun 
strijdkrachten op de grondgebieden in de Caraïben en Zuid-Amerika van de Franse 
Republiek en het Koninkrijk der Nederlanden; ’s-Gravenhage, 25 juni 2021 (Trb. 2021, 105) 
 
TOELICHTENDE NOTA 
1. lnleiding 
Op 25 juni 2021 is te ’s-Gravenhage tot stand gekomen het Verdrag tussen de regering van het 
Koninkrijk der Nederlanden en de regering van de Franse Republiek inzake samenwerking op 
defensiegebied en de status van hun strijdkrachten op de grondgebieden in de Caraïben en Zuid 
Amerika van het Koninkrijk der Nederlanden de Franse Republiek (Trb. 2021, 105; hierna: ‘het 
Verdrag’). Het Verdrag regelt de samenwerking van verdragspartijen, de rechtspositie van personeel 
van de Nederlandse en Franse strijdkrachten, alsmede de rechtspositie van het civiele personeel van 
het ministerie van Defensie van beide landen, dat tijdelijk aanwezig is op het grondgebied van de 
andere verdragspartij in het kader van samenwerkingsactiviteiten. 
Het Koninkrijk en Frankrijk werken in Europa en in het Caribisch gebied samen op het gebied van 
defensie. Voor activiteiten die plaatsvinden in Europa bestaat reeds een juridisch kader voor de 
rechtspositie van het defensiepersoneel van beide landen. Deze regeling is neergelegd in het op 19 
juni 1951 te Londen tot stand gekomen Verdrag tussen de Staten die partij zijn bij het Noord-Atlantisch 
Verdrag, nopens de rechtspositie van hun krijgsmachten (Trb. 1951, 114; hierna: ‘de NAVO SOFA’). 
Deze NAVO SOFA is op grond van het gestelde in het eerste lid van artikel XX van de NAVO SOFA 
uitsluitend van toepassing op het Europese deel van het Koninkrijk. 
Gelet op de samenwerking en de gemeenschappelijke defensiebelangen van het Koninkrijk en Frankrijk 
in het Caribisch gebied bestaat behoefte om ook voor die regio te voorzien in een rechtspositionele 
regeling van strijdkrachten aanwezig op het grondgebied van de verdragspartijen ten behoeve van 
activiteiten op het gebied van defensiesamenwerking. Het Verdrag vult deze leemte. Wat betreft 
Frankrijk is het Verdrag van toepassing op het grondgebied van de Franse Republiek in de Caraïben (de 
eilanden Guadeloupe, Martinique, Saint-Barthélemy en Saint-Martin) alsmede op het grondgebied van 
de Franse Republiek in Zuid Amerika (Frans Guyana). Wat betreft het Koninkrijk, is dit Verdrag van 
toepassing op het gehele Caribische deel van het Koninkrijk (zie ook de toelichting onder artikel 22 en 
onder paragraaf 4. Koninkrijkspositie hieronder). 
Het Verdrag is in de eerste plaats een ‘klassieke’ Status of Forces Agreement (SOFA). Het stipuleert de 
rechtspositie van de strijdkrachten van verdragspartijen aanwezig op elkaars grondgebied in het kader 
van gebruikelijke activiteiten op het gebied van defensiesamenwerking, zoals scheepsbezoeken, 
oefeningen, training en opleiding. 
In de afgelopen jaren is in de praktijk echter gebleken dat het wenselijk is het mogelijke 
toepassingsbereik uit te breiden ten behoeve van andere activiteiten op het gebied van 
defensiesamenwerking tussen beide landen in het Caribisch gebied, in het bijzonder ten behoeve van 
activiteiten op het gebied van humanitaire bijstand bij natuurrampen, zoals orkanen, maar ook actueel 
wordt die behoefte gevoeld tijdens de huidige crises vanwege Covid-19. 
1 

- de status van de strijdkrachten en leden van het civiele personeel van de zendende partij op 
het grondgebied van de ontvangende partij. Bepalingen inzake de status van het personeel zijn 
opgenomen in Titel II van het Verdrag, waarop in de artikelen 7–20 nader zal worden ingegaan.  
Op grond van het tweede lid van dit artikel is de nadere tenuitvoerlegging van de samenwerking 
voorbehouden aan de ministeries belast met defensie en veiligheid van beide partijen. De woorden 
“met veiligheid” zijn op verzoek van Frankrijk toegevoegd, omdat de “Gendarmerie nationale” als tak 
van de Franse strijdkrachten is geplaatst onder het ministerie van Binnenlandse Zaken, met extra taken 
voor het ministerie van Defensie. Laatstgenoemde taken vallen binnen de reikwijdte van het Verdrag. 
Op grond van het gestelde in het derde lid van dit artikel kan de nadere uitvoering van het Verdrag 
worden overeengekomen door middel van elk passend instrument dat tussen bevoegde autoriteiten 
van partijen wordt overeengekomen. In de praktijk komt dit veelal neer op niet-juridisch verbindende 
internationale beleidsafspraken (Memoranda of Understanding, MoU’s), waarin nadere afspraken van 
technische en uitvoerende aard tussen de competente defensieautoriteiten van beide partijen kunnen 
worden gemaakt ten behoeve van een concrete samenwerkingsactiviteit.  
Artikel 3 
In dit artikel wordt een opsomming gegeven van mogelijke vormen van samenwerking die partijen 
kunnen aangaan. Hierbij valt niet alleen te denken aan gebruikelijke activiteiten zoals 
scheepsbezoeken, oefeningen, training en opleiding, maar meer in het bijzonder ook aan activiteiten 
op het gebied van humanitaire bijstand bij natuurrampen, zoals orkanen, maar het kan ook uitkomst 
bieden bij het bezweren van andere crises zoals Covid-19. Om een vorm van samenwerking te kunnen 
aangaan, dienen partijen hiertoe altijd een nader besluit te nemen. Partijen kunnen in onderling 
overleg overeenkomen om ook andere activiteiten, dan die genoemd, uit te voeren in het nastreven 
van hun gemeenschappelijke belangen (onderdeel g). Alle genoemde onderwerpen verplichten 
partijen op generlei wijze om deze samenwerking ook daadwerkelijk aan te gaan en uit te voeren. 
Artikel 4 en 5 
Op grond van het gestelde in het tweede lid van artikel 4 draagt elke partij in beginsel de kosten van 
zijn personeel in het kader van de uitvoering van activiteiten, genoemd in artikel 3. Bevoegde 
autoriteiten van partijen kunnen van deze regel afwijken in de nadere afspraken, bedoeld in het derde 
lid van artikel 2.  
De artikelen 4 en 5 gaan verder in op de logistieke ondersteuning die personeel van de ene partij 
ontvangt, wanneer het zich in het kader van activiteiten, genoemd in artikel 3, op het grondgebied 
bevindt van de andere partij. Deze logistieke ondersteuning wordt op grond van het gestelde in het 
eerste lid van artikel 4 alsmede op grond van het eerste lid van artikel 5 door de ontvangende partij 
verleend, voor zover het de mogelijkheden daartoe heeft en omvat onder meer het beschikbaar stellen 
van onderdak en installaties, van voedsel en goederen, alsmede dat van vervoer en andere diensten. 
Het beschikbaar stellen van deze logistieke ondersteuning geschiedt op grond van het gestelde in het 
tweede en derde lid van artikel 5 kosteloos of tegen vergoeding en onder nadere voorwaarden, zoals 
overeengekomen in de nadere afspraken, bedoeld in het derde lid van artikel 2. 
  
3 

partij in een verzegelde omslag zijn op grond van het gestelde in het vijfde lid niet onderworpen aan 
controles. Op grond van het gestelde in het tweede lid wordt onder de regeling van tijdelijke invoer en 
onder de voorwaarden voorzien in de wetgeving van de ontvangende partij vrijstelling verleend van 
alle rechten en heffingen, die gewoonlijk door de ontvangende partij worden geheven op goederen 
die door de strijdkrachten van de zendende partij in het kader van de uitvoering van de officiële taken 
worden ingevoerd en wederom worden uitgevoerd. Op grond van het gestelde in het vierde lid gelden 
voor het wederuitvoeren van de goederen dezelfde vrijstellingen en voorwaarden. Op grond van het 
gestelde in het derde lid kunnen de ingevoerde goederen niet zonder toestemming van de 
ontvangende partij op het grondgebied van de ontvangende partij aan derden worden verkocht, 
uitgeleend, geschonken of worden vernietigd. 
Artikel 10 en 11 
Artikel 10 en 11 bevatten de gebruikelijke bepalingen in SOFA’s ten aanzien van het dragen van het 
uniform en militaire onderscheidingstekens en het dragen van wapens door het militaire personeel 
van de zendende partij. Op grond van het gestelde in artikel 11 zijn de voorwaarden voor het dragen 
en gebruiken van wapens op het grondgebied van de ontvangende partij ten behoeve van voorziene 
activiteiten, genoemd in artikel 3, in overeenstemming met de geldende wetgeving van de 
ontvangende partij. Uitgangspunt is dat het gebied waarbinnen de wapens mogen worden gedragen 
en gebruikt, beperkt is tot militaire faciliteiten. Daarnaast geldt ook hier het vereiste van artikel 7 dat 
de zendende partij de geldende wetgeving dient te respecteren, ook ten aanzien van het bezit en 
gebruik van wapens. 
Artikel 12 
Op grond van het gestelde in het eerste lid, komen de bevoegdheden op krijgstuchtelijk gebied toe 
aan de autoriteiten van de zendende partij. De autoriteiten van de ontvangende partij hebben op dit 
gebied geen krijgstuchtelijke bevoegdheden, maar kunnen op grond van het gestelde in het tweede 
lid wel eisen dat personeel van de zendende partij wordt teruggestuurd na een gedraging die indruist 
tegen het geldende tuchtrecht van hun strijdkrachten. De regeling inzake het uitoefenen van 
rechtsbevoegdheid bij strafbare feiten begaan door het personeel van de zendende partij op het 
grondgebied van de ontvangende partij is vastgelegd in artikel 17.  
Artikel 13 
Op grond van het gestelde in dit artikel mag het personeel van de zendende partij, in overeenstemming 
met de wetgeving van de ontvangende partij, op het grondgebied van de ontvangende partij 
voertuigen besturen mits: 
- zij in het bezit zijn van een (geldig) burgerlijk of militair rijbewijs afgegeven door de bevoegde 
autoriteiten van de zendende partij; en  
- het een categorie voertuig betreft dat door dit rijbewijs wordt toegestaan.  
Artikel 14 
In het kader van de in artikel 3 voorziene samenwerking zijn de voertuigen, staatsschepen en 
staatsluchtvaartuigen van de zendende partij op grond van het gestelde in het eerste lid vrijgesteld 
van rechten, belastingen en tolgelden onder dezelfde voorwaarden die gelden voor overeenkomstige 
transportmiddelen van de ontvangende partij. Havengelden en parkeergelden dienen wel betaald te 
5 

- vergrijpen die uitsluitend gericht zijn tegen een ander lid van het personeel van de zendende 
partij of de eigendommen van een ander lid van dat personeel. 
Verder kunnen partijen overwegen om, op grond van het gestelde in het derde lid, op verzoek van de 
andere partij af te zien van hun rechtsmacht. Als de zendende partij rechtsmacht heeft en besluit om 
deze niet uit te oefenen, stelt deze de ontvangende partij hiervan zo spoedig mogelijk in kennis, aldus 
het gestelde in het vierde lid. Op grond van het gestelde in het vijfde lid zal de zendende partij 
personeel ten behoeve van het vooronderzoek aan de bevoegde autoriteiten van de ontvangende 
partij ter beschikking stellen. Op grond van het gestelde in het zesde lid nemen de autoriteiten van de 
ontvangende partij een verzoek van de zendende partij in welwillende overweging om de bewaking 
van een personeelslid op hun grondgebied te laten berusten bij de zendende partij, totdat vervolging 
door de ontvangende partij wordt ingesteld. In geval van arrestatie van een personeelslid van de 
zendende partij, wordt de zendende partij hiervan onverwijld door de autoriteiten van de ontvangende 
partij in kennis gesteld (zevende lid). Op grond van het gestelde in het achtste lid verlenen de partijen 
elkaar hulp bij de uitvoering van alle noodzakelijke nasporingen ter zake van een vergrijp en bij het 
bijeenbrengen van bewijsmateriaal. Partijen stellen elkaar verder in kennis van de afdoening hiervan 
door hun respectievelijke rechterlijke instanties. 
In het negende lid zijn basisrechten voor de verdachte vastgelegd, indien deze valt onder de 
rechtsmacht van de ontvangende partij en door deze wordt vervolgd. Indien een personeelslid van de 
zendende partij door de rechter van de ontvangende partij wordt veroordeeld, kan de zendende partij 
op grond van het gestelde in het tiende lid een verzoek indienen bij de ontvangende partij om de straf 
in de zendende partij uit te zitten. Dit verzoek wordt door de ontvangende partij in welwillende 
overweging genomen. Wanneer een personeelslid van de zendende partij overeenkomstig de 
bepalingen van dit artikel is veroordeeld of is vrijgesproken, mag hij niet nogmaals voor hetzelfde 
vergrijp worden berecht door de gerechten van de andere partij (elfde lid). Het twaalfde lid behandelt 
de overdracht van personeelsleden aan de partij die rechtsmacht uitoefent. Overdracht zal in beginsel 
niet plaatsvinden aan de partij die rechtsmacht uitoefent wanneer die partij straffen ten uitvoer legt 
die in strijd zijn met verplichtingen die voortvloeien uit internationale verdragen waarbij één van de 
verdragspartijen partij is. Overdracht vindt alleen plaats indien zeker wordt gesteld dat deze straffen 
niet worden gevorderd, uitgesproken of bij een uitspraak niet ten uitvoer worden gelegd. Ook indien 
de nationale wetgeving van partijen voorziet in de vermelde straffen zullen deze niet worden 
gevorderd, uitgesproken of bij een uitspraak ten uitvoer worden gelegd. 
Artikel 18 
Dit artikel behandelt de vorderingen tot schadevergoeding die partijen onderling jegens elkaar of 
jegens elkaars personeel hebben, alsmede de toerekenbaarheid en vergoeding van schade die wordt 
toegebracht aan derden. Een soortgelijke regeling inzake claims is opgenomen in artikel VIII lid 1 en 5 
van de NAVO SOFA. 
Op grond van het gestelde in het eerste lid doen partijen over en weer afstand van aanspraken jegens 
elkaar of jegens een personeelslid van de andere partij, ter zake van schade aan hun eigendommen en 
ter zake van schade (letsel) van hun personeel, toegebracht in het kader van de uitoefening van de 
dienst. Wat betreft de schade aan eigendommen betreft het hier schade toegebracht aan de 
eigendommen van het Koninkrijk, die zich in het Caribische deel van het Koninkrijk bevinden. 
Voornamelijk betreft dit eigendommen van, of in gebruik bij, de strijdkrachten, maar ook 
7 

Titel III 
Artikel 21 
De partijen komen overeen dat geschillen die voortvloeien uit of verband houden met het Verdrag in 
overleg tussen de bevoegde autoriteiten van de partijen en langs diplomatieke weg worden beslecht. 
Dit is een gebruikelijke geschillenbeslechtingsbepaling in SOFA’s. 
Artikel 22 
Wat het Koninkrijk betreft, is het de bedoeling dat het Verdrag voor Aruba, Curaçao, Sint Maarten en  
het Caribische deel van Nederland zal gelden. Als gevolg van het gestelde in het eerste lid, zal in de 
kennisgeving zoals bedoeld in artikel 23, eerste lid, te zijner tijd worden aangegeven voor welke 
Caribische delen het Verdrag in werking zal treden (zie ook de toelichting onder paragraaf 4.  
Koninkrijkspositie hieronder).  
Artikel 23 
Dit artikel bevat gebruikelijke bepalingen inzake de inwerkingtreding, wijziging en beëindiging van het 
Verdrag. Op grond van het gestelde in het tweede lid wordt het Verdrag gesloten voor een periode 
van 10 jaar met telkens een stilzwijgende verlenging voor eenzelfde tijdvak. Op grond van het gestelde 
in het vijfde lid worden partijen bij beëindiging van het Verdrag niet ontslagen van de uitvoering van 
verplichtingen,  die tijdens de toepassing van het Verdrag zijn aangegaan. Met name kan in dit kader 
worden gedacht aan financiële verplichtingen.  
3. Een ieder verbindende bepalingen 
Naar het oordeel van de regering bevat het Verdrag enkele een ieder verbindende bepalingen in de 
zin van de artikelen 93 en 94 van de Grondwet, die aan rechtssubjecten rechtstreeks rechten 
toekennen of plichten opleggen. In enkele bepalingen zijn afspraken opgenomen waaraan door de 
Nederlandse rechter rechtstreekse werking zou kunnen worden toegekend. 
Het betreft allereerst artikel 18, tweede lid (schade aan derden), waarin is bepaald dat schade die door 
het personeel van de zendende partij aan derden wordt berokkend, door de ontvangende partij 
namens de zendende partij zal worden afgewikkeld in overeenstemming met de wet- en regelgeving 
van de ontvangende partij. Ingeval Frans personeel aan Nederlandse derden dus schade berokkent, 
zal het Koninkrijk de schade namens Frankrijk afwikkelen. 
Als laatste betreft het artikel 17, negende lid en elfde tot en met dertiende lid (rechtsmacht). Wanneer 
de ontvangende partij een lid van het personeel van de zendende partij verdenkt van het plegen van 
een strafbaar feit, komt dat lid de rechten toe zoals gesteld in lid 9. Op basis van lid 11 mag dat lid van 
het personeel niet tweemaal voor hetzelfde feit worden berecht. Op basis van lid 12 zal het lid van het 
personeel pas worden overgedragen aan de ontvangende partij wanneer gewaarborgd is dat straffen 
die in strijd zijn met verplichtingen voortvloeiende uit internationale verdragen waarbij het Koninkrijk 
of Frankrijk partij is niet zullen worden gevorderd of uitgevoerd. Evenzo geldt op basis van lid 13 dat 
de ontvangende partij dergelijke straffen niet vordert of uitvoert tegen het lid van het personeel van 
de zendende partij. 
 
9 

