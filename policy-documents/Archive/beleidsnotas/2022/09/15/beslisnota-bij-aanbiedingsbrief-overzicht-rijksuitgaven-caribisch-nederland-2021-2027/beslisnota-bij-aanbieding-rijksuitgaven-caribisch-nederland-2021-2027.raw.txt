 
  
TER BESLUITVORMING  
 
 
 
Nota actief openbaar 
 
Ja 
 
 
 
Onze referentie 
2022-0000503196 
Aan Staatssecretaris BZK 
 
Van DGKR Datum 
15 september 2022 
 
 
Opgesteld door 
 
 
Overzicht Rijksuitgaven Caribisch Nederland 2021-2027 
 
 Samengewerkt met 
 
 
Bijlage(n) 
1 
Aanleiding 
In het wetgevingsoverleg over het jaarverslag en Slotwet Koninkrijksrelaties en 
het BES-fonds 2021 van 4 juli jl., heeft u toegezegd de Kamer bij ieder 
jaarverslag en begroting van Koninkrijksrelaties te zullen informeren over de 
totale Rijksuitgaven Caribisch Nederland. Met bijgaande brief doet u uw 
toezegging gestand.  
Geadviseerd besluit 
U wordt geadviseerd bijgaande Kamerbrief (bijlage 1) te ondertekenen. 
Toelichting 
• In de begroting van ieder departement is een bijlage opgenomen van de 
uitgaven van dat departement aan Caribisch Nederland. Deze informatie is 
gebruikt om het totaaloverzicht op te stellen.  
• In de tabel zijn voor een aantal departementen de uitgaven in de laatste jaren 
substantieel lager dan in 2021, 2022 en 2023. Dit komt voor een deel door de 
Covid-19 gerelateerde uitgaven in 2021 en 2022 en ook doordat een deel van 
de uitgaven een incidenteel is in de vorm van bijzondere uitkeringen. Deze 
hebben een tijdelijk karakter. Naar verwachting zullen in volgende 
begrotingen de uitgaven in latere jaren hoger zijn dan nu begroot door de 
bijzondere uitkeringen die in komende jaren nog worden toegekend. 
• Om een zo compleet en actueel mogelijk beeld te geven zijn van ieder 
departement de realisatiecijfers van 2021 en de begrotingscijfers uit de 
ontwerpbegroting 2023 opgenomen. 
• Voor een nadere toelichting op de uitgaven van een departement wordt 
verwezen naar de bijlage van de begroting van het desbetreffende 
departement. Sinds de begroting 2022 lichten de departementen ieder zelf in 
hun eigen begroting de uitgaven aan Caribisch Nederland toe.  
• Doordat voor de overzichtstabel in de begroting van hoofdstuk IV de cijfers 
per 1 september zijn gebruikt en deze bij IenW en VWS nadien zijn gewijzigd 
(gestegen), zitten er kleine verschillen tussen de overzichtstabel in de 
begroting en de overzichtstabel die nu wordt verzonden. Dit wordt in de 
bijlage toegelicht. 
• Dit overzicht zal twee keer per jaar met de Kamer worden gedeeld; bij het 
jaarverslag en begroting van Koninkrijksrelaties. 
 
Pagina 1 van 2 
 

