Nota bevat informatie waarvan vrijgeven in strijd is met belang van de Staat: 
TER BESLISSING 
☒ NEE ☐ JA, ONDER BETREFFEND KOPJE ☐ JA, VERSPREID OVER MEMO (MARKEER) ☐ JA, GEHEEL
Datum 
2 juli 2021 
Aan
MINDEF 
Onze referentie 
BS2021015074
Van
Opgesteld door
☒
Afgestemd met 
Aantal bijlagen 
In afschrift aan 
2 
N ota 
Aanleiding 
Nederland en Frankrijk werken in Europa en in het Caribisch gebied samen op het gebied van 
defensie. Voor activiteiten die plaatsvinden in Europa, bestaat een juridisch kader voor de 
rechtspositie van het defensiepersoneel van beide landen: de NAVO SOFA. De NAVO SOFA is echter 
alleen van toepassing op het Europese deel van het Koninkrijk. Gelet op de samenwerking en de 
gemeenschappelijke defensiebelangen in het Caribisch gebied bestaat er behoefte om ook voor die 
regio te voorzien in een juridisch kader voor activiteiten op het gebied van defensiesamenwerking. 
Het voorliggende verdrag vult deze leemte.  
Het verdrag is in de eerste plaats een 'klassieke' SOFA, die het juridisch kader geeft aan 
gebruikelijke activiteiten op het gebied van defensiesamenwerking, zoals scheepsbezoeken, 
oefeningen, training en opleiding. In de afgelopen jaren is gebleken dat er ook behoefte bestaat aan 
een juridisch kader voor andere activiteiten tussen beide landen in het Caribisch gebied, in het 
bijzonder op het gebied van humanitaire bijstand bij natuurrampen zoals orkanen, maar ook in de 
huidige COVID-19-crisis. Het verdrag biedt dus een juridisch kader voor gebruikelijke activiteiten op 
gebied defensiesamenwerking en daarnaast andere activiteiten in geval van rampen en crises. 
Bij gebrek aan een algemeen juridisch kader in dergelijke situaties wordt op dit moment ad hoc 
geregeld op welke wijze de samenwerking met Frankrijk geschiedt. Zo is met Frankrijk in augustus 
2020 in het kader van COVID-19 en orkanen een (eenjarig) verdrag gesloten. De Franse en 
Nederlandse krijgsmacht, in samenwerking met de autoriteiten van Sint Maarten / Saint-Martin, 
kregen hierin toestemming om Sint Maarten / Saint-Martin binnen te komen en aanwezig te zijn in 
geval van humanitaire hulp aan de bevolking. Het eenjarig verdrag met Sint Maarten zal, indien 
Frankrijk hiermee instemt, separaat worden voorgedragen voor verlenging. Dit behoeft 
voorafgaande instemming van het parlement. Deze “voorhangprocedure" duurt 30 dagen. 
In tijden van crisis, waarin snel gehandeld moet worden, werkt het sluiten van een ad hoc verdrag 
vertragend, wat de uitvoering van de hulpverlening niet ten goede komt. Beide partijen onderkennen 
de meerwaarde van een vooraf en structureel vastgelegd juridisch kader voor de rechtspositie van 
defensiepersoneel en samenwerking op het gebied van humanitaire bijstand. Dit verdrag bespoedigt 
deze vorm van samenwerking, wat de effectiviteit en efficiëntie in tijden van crisis verhoogt. Na het 
van kracht worden van dit verdrag zal verlenging van het huidige eenjarige verdrag voortaan niet 
meer nodig zijn. 
Geadviseerd besluit 
Graag verzoek ik u in te stemmen met de agendering van dit verdrag in de Rijksministerraad (RMR), 
op een nog nader te bepalen tijdstip. Het doel hiervan is het verkrijgen van instemming van de 
Rijksministerraad met toezending van het verdrag, met het oog op stilzwijgende goedkeuring van 
het Parlement, voor advies aan de Afdeling Advisering van de Raad van State van het Koninkrijk. 
Pagina 1 van 2 

