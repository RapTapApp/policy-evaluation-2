 
 
Wijziging van Boek 8 van het Burgerlijk Wetboek BES ter uitvoering van het op 
35618 
23 maart 2001 te Londen tot stand gekomen Internationaal Verdrag inzake de 
wettelijke aansprakelijkheid voor schade door verontreiniging door bunkerolie, 
2001 (Trb. 2005, 329) 
 
Nota naar aanleiding van het verslag 
  
De vaste commissie voor Infrastructuur en Waterstaat heeft op 8 december jl. 
verslag uitgebracht over haar bevindingen ten aanzien van het wetsvoorstel tot 
wijziging van Boek 8 van het Burgerlijk Wetboek BES ter uitvoering van het op 
23 maart 2001 te Londen tot stand gekomen Internationaal Verdrag inzake de 
wettelijke aansprakelijkheid voor schade door verontreiniging door bunkerolie, 
2001 (Trb. 2005, 329). De commissie heeft hierbij opgemerkt dat zij de 
openbare behandeling van dit wetsvoorstel voldoende voorbereid acht, als de 
regering de vragen en opmerkingen in het verslag afdoende beantwoordt. Deze 
vragen zal ik, mede namens de Minister voor Rechtsbescherming, hierna 
beantwoorden. 
 
Inleiding 
De leden van de VVD-fractie en de leden van de Groenlinks-fractie vragen 
waarom toetreding en de benodigde aanpassing van de wetgeving voor wat 
betreft de openbare lichamen Bonaire, Sint-Eustatius en Saba (BES) niet eerder, 
bijvoorbeeld gelijktijdig met Europees Nederland, heeft plaatsgevonden. 
 
Europees Nederland is op 23 maart 2010 toegetreden tot het op 23 maart 2001 
te Londen tot stand gekomen Internationaal Verdrag inzake de wettelijke 
aansprakelijkheid voor schade door verontreiniging door bunkerolie, 2001 (Trb. 
2005, 329) (hierna: het verdrag). Op dat moment maakten de eilanden Bonaire, 
Sint-Eustatius en Saba nog onderdeel uit van de Nederlandse Antillen. Per 10 
oktober 2010 zijn deze eilanden openbare lichamen geworden van het Koninkrijk 
der Nederlanden. Door de staatkundige hervormingen en de afgesproken 
legislatieve rust erna is de wetgeving nog niet eerder aangepast.  
 
De leden van de VVD-fractie en de leden van de Groenlinks-fractie vragen welke 
verplichtingen op grond van het verdrag (die gericht zijn op vlaggenstaten), 
naast de verplichting van de geregistreerde eigenaar van een schip van meer 
dan 1000 GT tot het in stand houden van een verzekering of andere financiÃ«le 
 

 
 
verplichtingen op grond van het verdrag die gericht zijn op vlaggenstaten en die 
35618 
daardoor niet op de BES-eilanden kunnen worden opgelegd? 
 
De enige verplichting in het verdrag die gericht is op vlaggenstaten is het 
toezien op de verplichting tot het aanhouden van een verzekering voor zover het 
schepen van meer dan 1000 GT betreft. Dit toezicht wordt thans al uitgevoerd 
door de Inspectie Leefomgeving en Transport (hierna: ILT) van Europees 
Nederland. Voor de BES-eilanden is het opleggen van deze verplichting aan de 
BES-eilanden niet mogelijk. De BES-eilanden kennen geen eigen scheepsregister 
voor (grote) zeeschepen, maar vallen onder het Nederlandse register. De andere 
verplichting in het verdrag ziet niet op de vlaggenstaatcontrole, maar op de 
havenstaatcontrole. De ILT op de BES-eilanden krijgt door de ratificatie de 
mogelijkheid om buitenlandse schepen van meer dan 1000 GT die de BES-
eilanden aandoen te controleren op de aanwezigheid van de verplichte 
verzekering.  
 
Advies en consultatie 
De leden van de GroenLinks-fractie vragen de regering of bekend is of de 
openbare lichamen van Bonaire, Sint-Eustatius en Saba achter dit wetsvoorstel 
staan. 
 
Het voorstel is meerdere keren geagendeerd tijdens het Maritiem Overleg 
Platform. In dit overlegplatform worden maritieme zaken met Bonaire, Sint-
Eustatius en Saba en de Caribische landen afgestemd. Bonaire, Sint-Eustatius en 
Saba hebben in het Maritiem Overleg Platform instemmend gereageerd op het 
voorstel en zijn daarnaast ook steeds op de hoogte gehouden van de voortgang 
van de wetgevingsprocedure. 
 
Gelijktijdige inwerkingtreding uitvoeringswetgeving en nederlegging 
verklaring tot uitbreiding tot Caribisch Nederland 
De leden van de GroenLinks-fractie vragen of een termijn genoemd kan worden 
waarop het verdrag in werking zal treden. 
 
Het verdrag zal voor de BES-eilanden in werking treden als de verklaring tot 
uitbreiding van de gelding van het verdrag bij de depositaris van het verdrag, de 
Secretaris-Generaal van de Internationale Maritieme Organisatie (IMO) te 
Londen, is gedeponeerd. Op dat moment zal, bij Koninklijk Besluit, ook de 
 

