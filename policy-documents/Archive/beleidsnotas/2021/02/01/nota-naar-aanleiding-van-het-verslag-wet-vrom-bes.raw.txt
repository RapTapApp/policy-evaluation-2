 1 
35629  Wijziging van de Wet volkshuisvesting, ruimtelijke ordening en milieubeheer  
BES in verband met het reguleren van de milieuaspecten van inrichtingen en 
enkele reparaties 
 
  
NOTA NAAR AANLEIDING VAN HET VERSLAG 
 
 
Algemeen 
 
De regering heeft met veel belangstelling kennis genomen van de opmerkingen en vragen 
van de leden van de fractie van D66 over het wetsvoorstel voor de wijziging van de Wet 
volkshuisvesting, ruimtelijke ordening en milieubeheer BES in verband met het reguleren 
van de milieuaspecten van inrichtingen en enkele reparaties. De leden van de D66-fractie 
benadrukken het belang van de uitvoering en handhaving.  
 
Beantwoording 
 
De leden van de fractie van D66 vragen de regering of vergunningverlening, toezicht en 
handhaving (VTH) voldoende capaciteit heeft op de eilanden voor het uitvoeren en 
handhaven van deze wetswijziging.  
Dit voorstel brengt geen veranderingen in de handhavingsbevoegdheden van de eilanden 
met zich mee en heeft daarom geen gevolgen voor de capaciteit voor de 
vergunningverlening, toezicht en handhaving. Met het wetsvoorstel wordt een grondslag 
gecreëerd om ten aanzien van de milieueffecten van bedrijven bij algemene maatregel 
van bestuur kwaliteitseisen te stellen die bij eilandelijke regelgeving nader kunnen 
worden ingevuld. De kwaliteitseisen geven regels voor milieubelastende activiteiten ter 
bescherming van het milieu voor inrichtingen waarvoor geen vergunningplicht geldt (de 
laatstgenoemde inrichtingen hebben een grotere milieubelasting). Er wordt hiermee een 
solide basismilieuregelgeving geïntroduceerd die in eilandelijke regelgeving wordt 
uitgewerkt en verfijnd. Naast het verder specificeren van de milieuregels biedt dit aan de 
eilanden ook de ruimte om specifieke of hogere milieuambities vast te stellen waar dit 
wenselijk is. Het voorstel is na overleg met het eilandbestuur tot stand gekomen en biedt 
de eilanden meer ruimte voor het stellen van regels afgestemd op de lokale bedrijvigheid. 
Dit creëert meer lokaal draagvlak en is ook vergelijkbaar met het Nederlandse decentrale 
inrichting.  
De aanvullende eilandelijke regelgeving kan wel gevolgen hebben voor VTH. Hiervoor 
wordt ondersteuning geboden in de vorm van kennis (trainingen) en capaciteit in 
overeenstemming met de al besproken inzet in het kader van de Wet volkshuisvesting, 
1
ruimtelijke ordening en milieubeheer BES. Aanvullend hierop wordt voorafgaand aan de 
totstandkoming van eilandelijke regels ondersteuning gegeven aan het voorbereiden van 
inspectieprogramma’s en op Bonaire de coördinatie van samenwerking tussen 
verschillende handhavingspartners, inhoudelijke ondersteuning bij complexe 
handhavingszaken en het oprichten van een informatiepunt milieu voor bedrijven. Ik 
verwijs hierbij naar de Kamerbrief van 2 december 2020 over het Rapport van de Raad 
voor de rechtshandhaving over Handhaving natuur- en milieuwetgeving in Caribisch 
2
Nederland waarin duidelijk wordt gemaakt dat nog veel werk moet worden verricht om 
de natuur- en milieuhandhaving op peil te brengen. Hiertoe behoort ook het moderniseren 
van milieuregels. 
 
 
             DE STAATSSECRETARIS VAN INFRASTRUCTUUR EN WATERSTAAT, 
 
 
 
 
                                                 
1
 Kamerstukken I, 2011-2012, 32 473, nr. E. 
2
 Kamerstukken II 2020-2021, 30 825 nr. 220. 

