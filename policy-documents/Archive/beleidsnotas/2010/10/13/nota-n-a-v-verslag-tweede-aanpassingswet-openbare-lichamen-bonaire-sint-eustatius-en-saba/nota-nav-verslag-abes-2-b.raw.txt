32 419 Tweede aanpassing van wetten in verband met de nieuwe staatsrechtelijke 
positie van Bonaire, Sint Eustatius en Saba als openbaar lichaam binnen Nederland - 
B (Tweede Aanpassingswet openbare lichamen Bonaire, Sint Eustatius en Saba - B) 
 
 
Nr.             Nota naar aanleiding van het verslag 
 
Ontvangen 
 
 
De regering dankt de vaste commissie voor Nederlands-Antilliaanse en Arubaanse Zaken 
voor de brede steun voor het wetsvoorstel en voor de vragen en opmerkingen die zij in het 
verslag heeft gemaakt. In het hierna volgende gaat zij in op deze vragen. 
 
Inhoudsopgave 
Algemeen 
Artikelen 
Artikel I 
Onderdeel A - Artikel 10.2a Wet College voor examens 
Onderdeel C - Artikel 10.5 Wet op het hoger onderwijs en wetenschappelijk onderzoek 
Onderdeel D - Artikel 10.9 Leerplichtwet BES 
Onderdeel E - Artikel 10.10 Mediawet BES 
Onderdeel G - Artikel 10.12 Wet educatie en beroepsonderwijs BES 
Onderdeel H - Artikel 10.13 Wet primair onderwijs BES 
Onderdeel I - Artikel 10.14 Wet sociale kanstrajecten jongeren BES 
Onderdeel J - Artikel 10.15 Wet studiefinanciering BES 
Onderdeel K - Artikel 10.16 Wet voortgezet onderwijs BES 
 
 
Algemeen 
De leden van de VVD-fractie vragen waarom de regering er pas in een later stadium voor 
gekozen heeft om de Nederlandse wetten model te laten staan voor de onderwijswetten op 
de BES-eilanden, terwijl eerst was overeengekomen dat de Nederlands-Antilliaanse 
landsverordeningen één op één zouden worden overgenomen. Tevens vragen deze leden 
zich af in hoeverre er thans rekening wordt gehouden met de eigen aard en de schaal van de 
eilanden.  
De regering heeft bij de uitwerking van het in het Slotakkoord overeengekomen uitgangspunt 
dat de Nederlands-Antilliaanse landsverordeningen één op één zouden worden 
overgenomen op het terrein van het onderwijs geconstateerd dat de toen geldende 
landsverordeningen over het algemeen zwaar verouderd waren en op tal van terreinen geen 
directe relatie meer hadden met de praktijk van het onderwijs. Op dat moment was er geen 
zicht op dat de vernieuwing van de onderwijswetgeving die door het Land Nederlandse 
Antillen werd voorbereid de eindstreep zou halen. Vanwege de constateringen over de zeer 
zorgelijke staat van het onderwijs in de inspectierapportage van oktober 2008 is gekozen 
voor een andere bestuurlijke inbedding van het onderwijs op de drie eilanden. In plaats van 
de uitvoering van de onderwijswetgeving op te dragen aan besturen van de drie openbare 
lichamen - zoals in het Land Nederlandse Antillen het geval was - is er voor gekozen om de 
rijksoverheid daarmee te belasten. Gelet op de grotere slagkracht van de rijksoverheid in 
vergelijking met die van de drie openbare lichamen gaat de regering ervan uit dat de 
gewenste kwaliteitsverbetering in het onderwijs op de BES op die manier sneller kan worden 
bereikt.  
Waar mogelijk is in het onderhavige wetsvoorstel rekening gehouden met de eigen aard en 
de schaal van de eilanden. In de toelichtingen op de onderscheiden onderwijswetten is 
steeds aangegeven wanneer er sprake is van een andere regeling dan in het Europese deel 
 1 

onderwijs hier verkeert’. Tevens vragen zij of er volgens de regering voldoende werk 
gemaakt is van het advies van de Raad van State om Nederlandse bepalingen die te 
belastend kunnen zijn voor de openbare lichamen aan te passen of te schrappen. Tot slot 
vragen zij een reactie van de regering ten opzichte van de stelling dat de Nederlandse 
onderwijswetten zijn geschreven op een abstractieniveau dat te hoog is voor de BES-
eilanden. 
Zoals hiervoor reeds is geantwoord op de vragen van de VVD-fractie is de regering van 
mening dat de onderhavige wetsvoorstellen voorzien in een passend instrumentarium voor 
het onderwijsbeleid op de BES-eilanden. Tevens is aangegeven dat het bestuur van de 
openbare lichamen minder wordt belast, 
De opmerkingen van de Raad van State met betrekking tot de ingewikkeldheid van deze 
voorstellen gaan eraan voorbij dat veel van de betreffende regelgeving door de Nederlandse 
rijksoverheid zal worden toegepast. Net als in Nederland zal er voorzien worden in ontsluiting 
van de wet- en regelgeving naar de gebruikers in het veld, bijvoorbeeld door de inrichting 
van een informatiepunt in de Rijksdienst Caribisch Nederland. 
 
De leden van de PvdA-fractie vragen een nadere toelichting op de wijze waarop de regering 
de op Nederlandse onderwijswetten gebaseerde nieuwe regelgeving gaat gebruiken om het 
onderwijsstelsel op de BES aan te sturen. 
De onderhavige wetsvoorstellen voorzien in een ingrijpende wijziging in het bestuurlijke 
model op de BES-eilanden. Het governance-model dat in het Europese deel van Nederland 
wordt gehanteerd staat model voor de aansturing van het onderwijs op de BES. Waar nodig 
heeft de minister daarmee de middelen om in te grijpen indien sprake is van slecht bestuur. 
Uiteraard wordt hiermee op prudente wijze omgegaan en zal door de regering zoveel 
mogelijk worden getracht om de scholen bij te staan in het verbeteren van de kwaliteit van 
het onderwijs. Hierop wordt hieronder nader ingegaan. 
  
De leden van de PvdA-fractie vragen naar de stand van zaken wat betreft de extra financiële 
middelen die de regering ter beschikking heeft gesteld om al in 2009 en 2010 een belangrijke 
kwaliteitsverbetering te bereiken. Voorts vragen zij of er inmiddels voldoende schoolboeken 
zijn, in hoeverre het tekort aan docenten is opgelost en of alle examenvakken nu gegeven 
kunnen worden. 
Scholen voor funderend onderwijs (FO) en voortgezet onderwijs (VO) zijn in de gelegenheid 
gesteld om remediërend materiaal aan te schaffen om achterstanden op het terrein van 
rekenen en technisch lezen aan te pakken. Daarnaast hebben scholen in het FO en VO 
middelen ontvangen om lesmaterialen aan te schaffen. Voor het VO betekent dit dat er vanaf 
september 2009 voor alle leerlingen gratis schoolboeken ter beschikking konden worden 
gesteld.  
Het verbeterprogramma heeft niet voorzien in het wegwerken van tekorten aan docenten. Op 
dit moment zijn er overigens geen signalen dat er op de eilanden sprake is van een urgent 
tekort aan bevoegde docenten.  
Sinds medio 2009 zijn toetsen afgenomen in een aantal leerjaren in het FO en in de eerste 
drie leerjaren van het VO. Daaruit blijkt dat de FO-scholen de - door de inspectie - in 2008 
geconstateerde leerachterstand ten opzichte van de Nederlandse situatie, gestaag inlopen. 
In de laagste groepen van het FO is praktisch geen sprake van achterstanden ten opzichte 
van Nederland.  
De resultaten op de toetsen die voor de zomervakantie in de eerste drie leerjaren in het VO 
zijn afgenomen geven, geen geruststellend beeld over de mate waarin leerlingen een 
gunstige uitgangssituatie hebben bereikt voor een succesvolle start in het huidige leerjaar.  
Daarbij moet worden aangetekend dat de leerlingen ook niet met een gunstige 
uitgangssituatie het FO hebben verlaten. Voor de meeste getoetste vaardigheden geldt dat 
in het tweede en derde leerjaar de leerlingen zich wel naar verwachting ontwikkelen. 
Tegelijkertijd hebben de VO-scholen meer tijd nodig om de opgelopen achterstanden weg te 
 3 

- Wijziging van de Regeling bevoegdheid basisonderwijs voor buitenlandse diploma's in 
verband met de nieuwe staatsrechtelijke positie van Bonaire, Sint Eustatius en Saba als 
openbaar lichaam binnen Nederland 
 
Ook op het terrein van cultuur zal een deel van de regelgeving vastgelegd worden in 
algemene maatregelen van bestuur en ministeriële regelingen. Het is de bedoeling dat deze 
algemene maatregelen van bestuur en ministeriële regelingen tegelijk met het inwerking 
treden van de Mediawet BES, de Monumentenwet BES en de Archiefwet BES in werking 
treden. 
 
De algemene maatregelen van bestuur die op het moment van inwerkingtreding van deze 
cultuurwetten in werking treden zijn: 
- Mediabesluit BES 
- Archiefbesluit BES 
 
De ministeriële regelingen die op het moment van inwerkingtreding van deze cultuurwetten in 
werking treden zijn: 
- Mediaregeling BES 
- Archiefregeling BES 
 
De leden van de CDA-fractie vragen waarom het, ondanks de gedurende vele jaren 
ondernomen diverse onderwijsverbeter- en samenwerkingsprogramma’s en de Nederlandse 
financiële steun daaraan, het nog steeds niet is gelukt om de onderwijssituatie structureel te 
verbeteren. Zij vragen waarop de verwachting is gebaseerd dat na ongeveer vijf jaar het 
onderwijs op de BES-eilanden het noodzakelijke kwaliteitsniveau zal hebben bereikt. Is de 
termijn van vijf jaar, gezien het verleden, niet aan de optimistische kant, zo vragen deze 
leden; zal, indien nodig voor de verdere verbetering van de onderwijskwaliteit, ook na 2010 
extra Nederlandse financiële steun aan de BES-eilanden worden verleend. 
De precieze oorzaken van het niet realiseren van een structurele verbetering van de kwaliteit 
van het onderwijs zijn niet eenvoudig aan te wijzen. De verwachting dat het onderwijs op een 
termijn van 5 jaar een naar Nederlandse maatstaven aanvaardbaar niveau zal hebben 
bereikt, berust enerzijds op inzicht in de termijnen nodig voor het realiseren van een 
dergelijke verbetering ontleend aan wetenschappelijk onderzoek naar schoolverbetering en 
anderzijds op de constatering dat alle betrokkenen bij het onderwijs op de BES- eilanden de 
noodzaak van een extra inzet in blijken te zien. Ook na 2010 zal Nederland financiële steun 
aan de verbetering van het onderwijs blijven geven.  
Overigens zijn sinds begin 2009 steeds halfjaarlijks toetsen afgenomen in zowel het FO als 
het VO. Daaruit blijkt dat in het FO de FO-scholen - door de inspectie - in 2008 
geconstateerde leerachterstand ten opzichte van de Nederlandse situatie, gestaag inlopen. 
In de laagste groepen van het FO is praktisch geen sprake meer van achterstanden ten 
opzichte van Nederland.  
Ook deze feiten ondersteunen de verwachting dat de meeste scholen op de BES-eilanden 
binnen de genoemde termijn van 5 jaar in de pas met Nederland kunnen lopen. 
  
De leden van de CDA-fractie vernemen graag de visie van de regering inzake de vormgeving 
van de handhaving en hoe wordt gezorgd voor betere leraren, voldoende boeken, en het 
geven van alle verplichte vakken. 
De wijze waarop invulling wordt gegeven aan de verbetering van de kwaliteit van het 
onderwijs is neergelegd in het onderwijsverbeterplan. Dit verbeterplan is gericht op 
verbetering van alle belangrijke onderdelen van het onderwijsproces en van de condities 
waaronder het onderwijs moet worden gegeven. In het kader voor de verbeteracties is in 
2009 en 2010 al geïnvesteerd in extra leermiddelen voor het FO en VO en 
kwaliteitsverbetering van leraren door scholing van interne begeleiders. Handhaving zal 
gebeuren op basis van het inspectietoezicht dat vanaf 10 oktober 2010 zal plaatsvinden. Het 
toezicht van de inspectie is risicogericht. Dit geldt ook voor de scholen op de BES. Gezien de 
 5 

Een onderscheid tussen eindexamen (schoolexamens en centraal examen) en 
staatsexamen is hier van belang. Na de transitie wordt op één BES-eiland de mogelijkheid 
gecreëerd om (naast de vijf plaatsen daarvoor in Nederland) daar Nederlands staatsexamen 
af te leggen. Voor het afleggen van een staatsexamen kan iemand (hoeft geen leerling te 
zijn) uit de dan voormalige Nederlandse Antillen zich inschrijven. Wonend op een niet-BES-
eiland bv Curaçao en daar onderwijs volgend, is het praktisch (gezien tijd en plaats 
schoolexamens en wellicht ook het onderwijs) vrijwel niet mogelijk om tegelijkertijd 
eindexamen op een school op een BES-eiland af te leggen. Wat de leerlingen van Vespucci 
betreft: het gaat dan ook alleen om een staatsexamen, waartoe de mogelijkheid op een plek 
op een BES eiland wordt gecreëerd (ook in Nederland zijn er maar een paar plaatsen waar 
tegelijkertijd de kandidaten examen afleggen). 
 
De leden van de fractie van de ChristenUnie vragen zich af waarom de regering meent dat 
niet kan worden volstaan met korte sobere wetten rekeninghoudend met de gangbare 
interpretatie van artikel 23 Grondwet. Zij vragen zich voorts af in hoeverre in de 
besluitenlijsten van bestuurlijke overleggen is opgenomen dat de besturen geen 
overwegende bezwaren hebben tegen het op het onderwijsterrein verlaten van het in het 
Slotakkoord neergelegde uitgangspunt.  
Zoals hiervoor is opgemerkt, is de regering van oordeel dat het model van de (Europees-) 
Nederlandse onderwijswetten dat aan de basis heeft gestaan van de thans voorliggende 
onderwijswetten BES een belangrijke bijdrage kan leveren aan de verbetering van de 
kwaliteit van het onderwijs op Bonaire, St. Eustatius en Saba. De regering is van mening dat 
de regeling van het onderwijs in het Caribische deel van Nederland op een zorgvuldige en 
kenbare manier dient te worden geregeld, zonder dat daarbij onnodige regelgeving wordt 
opgelegd die niet passend is voor de schaal van de eilanden. De regering is van mening dat 
de onderhavige regelgeving een passend instrumentarium biedt voor alle betrokken partijen, 
zowel op de eilanden als in (het Europese) deel van Nederland.  
De drie besturen van de eilanden hebben ieder afzonderlijk in een transitieprotocol met 
Nederland onderschreven dat de onderhavige wetsvoorstellen vanaf 1 januari 2011 
gefaseerd in werking zullen treden. Zij zijn nauw betrokken bij de opstelling van deze 
concept wetgeving. 
 
De leden van de fractie van de ChristenUnie vragen in hoeverre het mogelijk is 
dat onbevoegde docenten op de eilanden binnen vijf jaar bevoegd worden, indien erkende 
bijscholingsmogelijkheden nog niet voorhanden zijn. Tevens vragen deze leden of er een 
Pedagogische Academie of HBO-lerarenopleiding gaat komen voor de BES-eilanden. 
De leden van de CDA-fractie vragen of het van toepassing worden van de Nederlandse 
bekwaamheidseisen niet zal leiden tot een nog groter tekort aan bevoegde leraren. Deze 
leden vragen hoe groot het lerarentekort op dit moment is en wat de verhouding is tussen 
bevoegde en onbevoegde leraren. 
De regering is van mening dat alles op alles gezet moet worden om de bekwaamheid van 
alle docenten op de BES-eilanden te verbeteren tot het Nederlandse niveau. De kwaliteit van 
het onderwijs hangt immers voor een groot deel af van de kwaliteit van de docent die voor de 
klas staat. Het verhogen van de bekwaamheidseisen heeft inderdaad het risico in zich dat 
het de huidige onbevoegde docenten op de eilanden niet zal lukken daaraan te voldoen. De 
regering is echter van mening dat de kwaliteit van de docenten op hetzelfde niveau moet 
komen als in Nederland.  
Omdat het praktisch niet haalbaar is meteen vanaf de transitie van de leraren het 
Nederlandse niveau te eisen, heeft de regering een termijn gesteld van vijf jaar. In de 
komende vijf jaar moeten leraren in staat worden gesteld om aan een lerarenopleiding een 
Nederlandse onderwijsbevoegdheid te behalen. Tevens moet het mogelijk worden op de 
eilanden na- en bijscholing te volgen om de bekwaamheid te onderhouden. De 
schoolbesturen op de eilanden worden gestimuleerd na te denken over maatregelen en 
instrumenten die waarborgen dat de docenten hun bekwaamheid onderhouden. Vanaf 1 
augustus 2011 zal dat, net als in Nederland, verplicht onderdeel uitmaken van het 
 7 

eilanden onnodige bureaucratie en administratieve lasten vermeden worden. Voor de 
beschikbare formatie wordt zoveel mogelijk gebruik gemaakt van de bestaande OCW-
organisatie. De grote overeenkomsten tussen de BES-onderwijswetgeving en de (Europees) 
Nederlandse onderwijswetgeving dragen bij aan het mogelijk maken van dit uitgangspunt. 
 
De vraag van de leden van de fractie van de ChristenUnie naar de nog tot stand te brengen 
algemene maatregelen van bestuur en ministeriële regelingen, is hierboven reeds 
beantwoord. 
 
De leden van de fractie van de ChristenUnie missen wettelijke regels voor thuisonderwijs. 
Deze leden vragen of de regering op termijn hierin gaat voorzien. 
Thuisonderwijs is, ook onder de Leerplichtwet 1969 in Nederland, geen vorm waarmee aan 
de leerplicht kan worden voldaan. Thuisonderwijs kan pas aan de orde zijn bij vrijstelling van 
de verplichting tot inschrijving op een school in de zin van genoemde wet. 
Bij de brief van 12 juli 2010 (Kamerstukken II 2009/10, 32 123 VIII, nr. 144) is aan de 
Tweede Kamer het (aanvullend) onderzoeksrapport ”Vervangend onderwijs aan kinderen 
van ouders met een richtingsbezwaar” toegestuurd onder aantekening dat een beleidsreactie 
met eventuele vervolgacties, gezien de demissionaire status van het kabinet, kan worden 
gegeven door het nieuwe kabinet. 
 
ARTIKELEN 
 
Artikel I 
 
A 
 
Artikel 10.2a (Wet College voor examens) 
De leden van de PvdA-fractie vragen of het College voor Examens (CvE) alle taken zal 
overnemen die het Expertisecentrum Toetsen en Examens (ETE) momenteel uitvoert, of het 
CvE voldoende expertise in huis met betrekking tot het onderwijs op de BES-eilanden om 
deze taken over te nemen, en wat er gebeurt met het personeel dat werkzaam is bij het ETE. 
Het CvE zal alle verantwoordelijkheden rond de uitvoering van de examens overnemen. Via 
een samenwerkingsovereenkomst tussen het CvE en ETE blijft geregeld dat na de 
overgangsperiode bepaalde examens door het ETE worden aangepast aan een Caribische 
context zoals dat tot op heden ook al gebeurde. 
Ook gedurende de overgangsperiode zal het CvE verantwoordelijk zijn voor alle 
examentaken maar het ETE zal bij de uitvoering van deze taken worden ingezet. Hiermee is 
de expertise geborgd. 
Het ETE is nu een zelfstandige dienstverlenende organisatie binnen het Ministerie van 
Onderwijs en Cultuur van de Nederlandse Antillen. Het personeel blijft in dienst van dit 
centrum op Curaçao. 
 
C 
 
Artikel 10.5 (Wet op het hoger onderwijs en wetenschappelijk onderzoek) 
De leden van de fractie van de ChristenUnie vragen wanneer en op welke BES-eilanden 
hbo-scholen zullen worden gevestigd. 
Voor de regeling van het hoger onderwijs op de BES-eilanden wordt als uitgangspunt 
gehanteerd dat bestaande bekostigde universiteiten en hogescholen daar nevenvestigingen 
kunnen hebben. Daartoe dient de reguliere procedure aangaande de macrodoelmatigheid te 
worden gevolg. Daarnaast is het mogelijk dat een niet-bekostigde instelling (oud: 
aangewezen; nieuw: rechtspersoon voor hoger onderwijs) onderwijs gaat verzorgen op een 
van de eilanden. De vraag of en wanneer er hoger onderwijs zal komen, kan nu nog niet 
beantwoord worden. Dit is afhankelijk van de initiatieven van bestaande bekostigde - of 
aangewezen instellingen dan wel nieuwe particuliere initiatieven. Zoals eerder gemeld, 
 9 

De vraag van de leden van de CDA-fractie naar de controle op de vliegvelden of een jongere 
wel gerechtigd is om het land te verlaten, in relatie tot de voorgenomen Rijkswet 
Personenverkeer, is hierboven reeds beantwoord.  
 
Voorts vragen deze leden wie deze controle dan wel zal verrichten.  
Conform het voorliggende wetsvoorstel is de controle op de naleving van de leerplicht 
voorbehouden aan de leerplichtambtenaren.  
 
De leden van de fractie van het CDA hechten aan een gedegen registratie en verslagleggen 
van het beleid op het punt van de naleving van leerplicht en de kwalificatieplicht, alsook van 
de mate waarin gebruikt is gemaakt van de strafbepalingen. De leden van de fractie van het 
CDA vragen hoe een en ander meer concreet wordt voorgegeven. 
Ook op grond van de Leerplichtwet BES dient het bestuurscollege jaarlijks een opgave te 
doen van de omvang en behandeling van het aan het bestuurscollege gemelde 
schoolverzuim in het openbaar lichaam. Ook nu al worden jaarlijks rapportages geleverd aan 
de eilandsraad.  
In Nederland brengen burgemeester en wethouders jaarlijks vóór 1 oktober verslag uit aan 
de gemeenteraad over het in het laatst afgesloten schooljaar in de gemeente gevoerde 
beleid inzake de handhaving van de leerplicht en de kwalificatieplicht en de resultaten 
daarvan. Daarnaast ontvangt de minister een opgave van de omvang en behandeling van 
het aan hen gemelde schoolverzuim in hun gemeente. Deze cijfers rapporteert de minister 
ieder jaar aan de Tweede Kamer. Hetzelfde gaat gelden voor de Leerplichtwet BES. De 
gegevens over het aantal opgemaakte processen verbaal voor overtreding van de leerplicht 
is opgenomen in de jaarlijkse rapportage. Als het gaat om de strafbepaling, opgelegd door 
de rechter, dan is dit aan het ministerie van Justitie. 
 
De leden van de CDA-fractie vragen of er voor de BES-eilanden ook iets als het 
Nederlandse plan ‘Aanval op de uitval’ zal worden ingezet.  
Met het toepassen van de Leerplichtwet BES en het op termijn aanmerken van de BES-
eilanden als 40e RMC-regio wordt de basis gelegd om verzuim en schooluitval tegen te 
gaan. Door hierbij een verbinding te leggen met de sociale vormingsplicht en de bestaande 
projecten gericht op leren en werken kan de aanpak van voortijdig schoolverlaten op de 
BES-eilanden verder versterkt worden. De convenanten die met 39 RMC-regio’s in het kader 
van “Aanval op Schooluitval” zijn gesloten, hebben een looptijd tot 2012. De regering zal op 
een later moment beoordelen welke (extra) inzet gewenst is om schooluitval tegen te gaan 
en in hoeverre de BES-eilanden hierin zullen worden betrokken, met inachtneming van 
invoeringstermijnen, een betrouwbare registratie van onderwijsdeelnemers en beschikbare 
middelen. 
 
Ook vragen deze leden of ook op de BES-eilanden wordt geregeld dat ouders bij verzuim 
van hun kinderen kunnen worden gekort op de kinderbijslag. Verder vragen zij welke sanctie-
instrumenten anders dan de in artikel 38 en 39 van de Leerplichtwet BES genoemde, er zijn 
om ongeoorloofd verzuim en voortijdig schooluitval aan te pakken. 
De Leerplichtwet BES is op de Nederlandse leest geschoeid. Echter op de BES-eilanden zal 
geen kinderbijslag worden toegekend. Het korten op de kinderbijslag kan op de BES dus 
geen instrument bij de handhaving van de leerplicht zijn. Op dit moment is de gang van 
zaken in Nederland als volgt. Bij beginnend schoolverzuim (minder dan 16 uren 
ongeoorloofde afwezigheid in vier weken) dient eerst de school het verzuim aan te pakken. 
Wanneer de wettelijke termijn van 16 uren in vier weken wordt overschreden, meldt de 
school dit aan de leerplichtambtenaar. De leerplichtambtenaar heeft tot taak, na een melding 
van ongeoorloofd verzuim door de school, eerst een onderzoek in te stellen en de ouders en 
de jongere te bewegen alsnog hun verplichtingen na te komen. Hierbij worden de ouders en 
de jongere geïnformeerd over mogelijke gevolgen van overtreding van de Leerplichtwet 
1969. Het doel is dat het ongeoorloofde schoolverzuim stopt en de jongere met een 
startkwalificatie het onderwijs kan verlaten. Indien vervolgens aan de verplichtingen van de 
 11 

De regering meent dat op dit moment de Leerplichtwet BES en de Leerplichtwet 1969 gelijk 
opgaan op dit punt. Alhoewel de verschuiving van taken in Nederland wel beoogd is, is het 
wetgevingsproces op dit punt nog gaande. In de BES-wetgeving wordt niet vooruitgelopen 
op wijzigingen in het Nederlandse bestel. Zodra het wetgevingsproces in Nederland op dit 
punt is afgerond, zal ook de BES-wetgeving worden aangepast. 
 
Een kind kan alleen maar aan een particuliere school onderwijs volgen - waardoor aan de 
eisen van de Leerplichtwet BES wordt voldaan - die aan bepaalde criteria voldoet. Als een 
school niet meer aan die criteria voldoet, moeten de leerlingen binnen 4 weken op een 
andere school worden ondergebracht. De leden van de fractie van de ChristenUnie vragen of 
dit wel uitvoerbaar is ingeval er op een openbaar lichaam maar één school is. Tevens vragen 
de leden of er geen rekening wordt gehouden met verzachtende omstandigheden zoals 
wachtlijsten.  
Het 'sluiten' van een school als deze leden bedoelen, kan zich alleen voordoen ten aanzien 
van particuliere scholen. Als een dergelijke school niet meer aan de criteria voldoet, hebben 
ouders de mogelijkheid hun kind in te schrijven bij een andere particuliere school of bij een 
niet-particuliere school: op ieder van de BES-eilanden zal er ten minste één (bekostigde) 
school voor basisonderwijs en één school voor voortgezet onderwijs zijn. 
 
De leden van de fractie van de ChristenUnie vragen wat geregeld bezoeken concreet 
inhoudt en in hoeverre er rekening meegehouden is dat schoolverzuim vaak te maken heeft 
met het ontbreken van vervoer of financiële middelen om deze te bekostigen. 
In artikel 13 van de Leerplichtwet BES is aangegeven wat wordt verstaan onder ‘geregeld 
bezoeken’. De jongere dient aanwezig te zijn op de momenten dat de school het 
onderwijsprogramma aanbiedt waaraan betrokkene dient deel te nemen. Leerplicht omvat 
immers meer dan het ingeschreven zijn, het volgen van de activiteiten in het kader van het 
onderwijs hoort daar natuurlijk ook toe. Afwezigheid (verzuim) vanwege het ontbreken van 
vervoer dan wel de middelen om deze te bekostigen vormt geen rechtmatig verzuim. De 
gronden voor vrijstelling van geregeld bezoek zijn limitatief bepaald in artikel 20. In het 
primair onderwijs wordt het verstrekken van voeding en kleding aan alsmede het mogelijk 
maken van vervoer naar en van school voor leerlingen die zonder deze voorzieningen 
redelijkerwijs niet in staat zouden zijn de school geregeld te bezoeken bij eilandsverordening 
geregeld (artikel 5 van de WPO BES). In het voortgezet onderwijs staat het het openbaar 
lichaam vrij om indien gewenst te voorzien in een oplossing indien ouders niet in staat zijn de 
kosten van vervoer te dragen.  
 
De leden van de fractie ChristenUnie vragen of de regering niet het risico loopt dat 
particuliere scholen verdwijnen, als deze aan dezelfde eisen moeten voldoen als scholen die 
uit publieke middelen worden bekostigd. Het stellen van kwaliteitseisen is vanzelfsprekend, 
maar het geheel onderbrengen van deze scholen bij de Leerplichtwet BES achten deze 
leden disproportioneel. 
Ieder kind heeft recht op goed onderwijs, ook indien de ouders kiezen voor een particuliere 
school. Vandaar dat ook een particuliere onderwijsvoorziening aan criteria moet voldoen 
voor het zijn van een school waar de leerplicht kan worden vervuld. De gestelde criteria 
vormen de minimale waarborg hiervoor en omvatten niet alle wet- en regelgeving waaraan 
bekostigde scholen wel moeten voldoen, zoals de sectorwetten. Het niet voldoen aan de 
kwaliteitseisen, ook na gelegenheid om te verbeteren, heeft tot gevolg dat leerlingen daar de 
leerplicht niet (meer) kunnen vervullen. 
De regering ziet geen oorzakelijk verband tussen het “geheel onderbrengen bij de 
Leerplichtwet BES” en het risico van het verdwijnen van particuliere scholen. Deze 
particuliere scholen zijn opgenomen in de Leerplichtwet BES omdat aldus de mogelijkheid 
bestaat de leerplicht te vervullen op deze particuliere scholen. Indien, zoals onder de 
Leerplichtlandsverordening, de particuliere scholen niet worden opgenomen in de 
leerplichtwet, betekent dit dat de leerplicht niet kan worden vervuld op een particuliere school 
en de ouders van deze leerlingen strafbaar zijn.  
 13 

zijn oorsprong in artikel 4 van de Televisie-landsverordening, maar heeft een met artikel 4.1 
van de Mediawet 2008 vergelijkbare tekst gekregen. Ten aanzien van reclameboodschappen 
en sponsoring stellen de artikelen 7 en 8 van de Mediawet BES voorschriften. Naast 
bepalingen over de herkenbaarheid en duur van reclameboodschappen, wordt net als in 
artikel 5 van de Televisielandsverordening geregeld dat bij algemene maatregel van bestuur 
regels gesteld kunnen worden ter beperking van reclameboodschappen voor sterke drank en 
tabaksproducten. De bepalingen ten aanzien van deze producten die op dit moment gesteld 
zijn bij landsbesluit houdende algemene maatregelen zullen worden gehandhaafd bij 
algemene maatregel van bestuur. 
 
De leden van de fractie van de ChristenUnie vragen of de regering van plan is op termijn te 
komen met een publieke omroep per BES-eiland. Deze leden vinden het namelijk 
disproportioneel dat commerciële omroepinstellingen kosteloos zendtijd op aanwijzing 
beschikbaar moeten stellen voor overheidsinformatie en voor alle politieke partijen 
gedurende verkiezingstijd.  
In een nog op te zetten overleg met de bestuurders van de BES, Curaçao, Aruba  en Sint 
Maarten, de Nederlandse publieke omroep en de Wereldomroep worden de mogelijkheden 
bezien hoe de beschikbaarheid van een publiek media-aanbod vormgegeven kan worden, 
waaronder eventueel de verspreiding van de Nederlandse publieke televisiekanalen 
Nederland 1, 2 en 3. Verder zij opgemerkt dat de hoeveelheid zendtijd die commerciële 
omroepen ter beschikking moeten stellen zodanig beperkt van omvang zal zijn dat deze de 
exploitatie geen geweld aan zal doen. Voorts zullen commerciële omroepen voor het ter 
beschikking stellen van zendtijd voor overheidsvoorlichting een redelijke vergoeding krijgen. 
 
De leden van de fractie van de ChristenUnie vragen of de eilandsbesturen van de BES-
eilanden ook van mening zijn de eilanden bij de introductie van de nieuwe regels 
onvoldoende in staat zullen zijn het toezicht uit te voeren en of onderbrenging bij het 
Nederlandse Commissariaat voor de Media van tijdelijke aard is. 
Wetgeving ten aanzien radio- en televisie is tot nu toe altijd een zaak van het Land 
Nederlandse Antillen geweest, waarbij uitvoering en toezicht vanuit het bestuurscentrum op 
Curaçao plaatsvond. De regering heeft na overleg met de eilandbestuurders geconstateerd 
dat op de BES-eilanden thans geen expertise aanwezig is voor het benodigde toezicht. Zoals 
in de memorie van toelichting is aangegeven zal toezicht met inzet van medewerkers ter 
plaatste kunnen gebeuren, eventueel in samenwerking met het Agentschap Telecom. Het is 
niet uitgesloten dat afhankelijk van de praktijk later bezien wordt of het toezicht anders 
geregeld kan worden. 
 
De leden van de fractie van de ChristenUnie onderschrijven dat de systematiek van de 
kijkwijzer voorlopig niet toepasbaar is op de eilanden. In de memorie van toelichting staat dat 
er vooralsnog een beroep wordt gedaan op de eigen verantwoordelijkheid van de omroepen. 
Deze leden vragen op welke manier de beoordeling minder vrijblijvend in de wet kan worden 
opgenomen.  
Een minder vrijblijvende regeling zou kunnen inhouden dat de omroepinstellingen 
opgedragen wordt er voor te zorgen dat mogelijk schadelijke inhoud zodanig wordt 
uitgezonden dat minderjarigen normaliter daar niet naar kijken of luisteren, bijvoorbeeld door 
late uitzendtijdstippen, technische voorzieningen of waarschuwingen. De regering kiest er 
echter voor eerst met het Commissariaat, het NICAM en omroepen te bezien welke 
beschermingsmaatregelen nodig en proportioneel zijn. Op basis daarvan kan dan een 
duidelijker wettelijk kader worden geboden waar omroepen zich aan hebben te houden. 
 
De regering zegt in de memorie van toelichting dat een omroepinstelling de tijd krijgt om zich 
te ontdoen van eventuele subliminale technieken en sluikreclame. Graag willen deze leden 
weten welke periode hiervoor wordt afgesproken. 
De regering denkt aan een periode van een jaar. 
 
 15 

onderwijszorg indien de extra onderwijszorgaanvraag, al dan niet met ambulante begeleiding 
vanuit het expertisecentrum onderwijszorg, niet meer binnen de school kan worden 
opgevangen. Het expertisecentrum onderwijszorg kan dan tijdelijk of voor langere tijd zorg 
dragen voor de opvang van zorgleerlingen, waarbij de school verantwoordelijk blijft voor het 
onderwijs dat de leerling ontvangt. 
Op dit moment is er op geen van de eilanden een rechtspersoon die al deze taken reeds 
vervult. Per eiland wordt, teneinde de zorgstructuur goed te laten functioneren een 
samenwerkingsverband ingericht, waarin het expertisecentrum onderwijszorg, basisscholen 
en voortgezet onderwijs en instellingen samenwerken. In het samenwerkingsverband worden 
afspraken gemaakt over het geheel van zorgvoorzieningen zodat zoveel mogelijk leerlingen 
een ononderbroken onderwijsloopbaan kunnen doorlopen. Uitkomsten van deze overleggen 
zullen medebepalend zijn voor de inrichting van een expertisecentrum onderwijszorg.  
Gelet op de nog gaande overleggen zijn er op dit moment nog geen realistische 
alternatieven te benoemen wanneer het voorgestelde expertisecentrum onderwijszorg niet 
naar behoren blijkt te functioneren. Indien het functioneren van het expertisecentrum 
onderwijszorg daartoe aanleiding geeft, zal eerst een nader onderzoek hiernaar worden 
uitgevoerd. Een dergelijk onderzoek kan aanleiding geven tot de gewenste 
kwaliteitsverbetering van het expertisecentrum onderwijszorg. Indien dit niet het geval is en 
het expertisecentrum zijn taken ernstig blijft verwaarlozen, moet het voor de minister als 
ultimum remedium mogelijk zijn om de aanwijzing in te trekken. Uiteraard zal voor dat 
moment met alle betrokken partijen besproken moeten worden wat een alternatief kan zijn. 
 
De leden van de CDA-fractie achten de termen ‘werkend leren’ en ‘lerend werken’ veel 
duidelijker en eenvoudiger, en vragen daarom deze termen te handhaven. Zij vragen een 
toelichting waarom deze terminologie niet gehandhaafd kan worden.  
Het is niet zozeer een kwestie van niet kunnen handhaven van deze terminologie, maar van 
de overtuiging dat de in het Europese deel van Nederland gebruikte terminologie geen 
aanleiding tot onduidelijkheid geeft, en een uniform begrippenkader de voorkeur verdient 
boven twee verschillende termen voor eenzelfde begrip. Het vervangen van de Europees-
Nederlandse termen door de op de BES gebruikte termen, is ook niet aan de orde, al is het 
maar omdat de Europees-Nederlandse termen duidelijk zijn.  
Wat betreft de kwestie welke termen nu duidelijker en eenvoudiger zijn, zij herhaald wat in 
het nader rapport ter zake is gesteld (p. 17) : "Afgezien van de vraag of “werkend leren” en 
“lerend werken” nu zoveel duidelijker is dan “beroepsopleidende leerweg” respectievelijk 
“beroepsbegeleidende leerweg” (immers: bij beroepsopleidende leerweg is het opleidende 
aspect het zwaarst, en bij beroepsbegeleidende leerweg telt de begeleiding het meest), is er 
van afgezien om de thans in de Nederlandse onderwijswetten gebruikte terminologie te 
vervangen door die van de landsverordeningen, zelfs wanneer een term in een 
landsverordening mooier of beter zou zijn: deze operatie is al complex genoeg en het is niet 
het goede ogenblik de teksten van de Nederlandse wetten tegen het licht te houden." 
 
De leden van de CDA-fractie merken op dat in Nederland leraren al genoeg moeilijkheden 
hebben om met zorgleerlingen om te gaan. Mede gezien het kwalitatieve lerarentekort 
vragen zij of er op de BES-eilanden specifieke voorzieningen of cursussen komen om 
leraren beter op hun taak voor te bereiden. 
In het kader van het onderwijsverbeterprogramma 2009/2010 zijn er ten behoeve van het 
leerlingzorgsysteem intern begeleiders (PO) en zorgcoördinatoren (VO en MBO) opgeleid. 
Iedere school of instelling is in staat gesteld minimaal twee deelnemers aan te wijzen. In het 
verbeterprogramma is tevens voorzien in scholing van andere leraren in het signaleren van 
algemene leer- en gedragsproblemen. Aan deze scholing zal nog uitvoering worden gegeven 
in het schooljaar 2010-2011. 
 
De leden van de CDA-fractie vragen aan welke streefcijfers voor het tegengaan van 
schooluitval wordt gedacht en of deze overeenkomen met de Nederlandse streefcijfers. 
 17 

Naar het oordeel van de regering is de bekostiging voldoende om dit soort overheadkosten 
te dekken. Mocht blijken dat dit toch niet voldoende is, dan wordt bij het vaststellen van de 
definitieve bekostiging hierin voorzien. 
 
De leden van de fractie van de ChristenUnie vragen waarom er ten aanzien van het 
expertisecentrum een ‘kan bepaling’ is opgenomen voor de subsidie. Ook vragen zij waarom, 
mede door het gebrek aan speciaal onderwijs op de eilanden, er niet gekozen wordt voor 
een wettelijke structurele subsidie van het expertisecentrum onderwijszorg.  
Op het moment dat een expertisecentrum onderwijszorg is ingericht, ontstaat er een 
subsidierelatie met het ministerie van OCW, omdat het expertisecentrum onderwijszorg 
wettelijke taken op zich moet nemen, zoals deze zijn benoemd in de WPO BES, WVO BES 
en de WEB BES. Het voor de BES-eilanden ontwikkelde zorgstelsel kan niet functioneren 
zonder een goed werkend expertisecentrum onderwijszorg. Daarvoor zal altijd een jaarlijks 
terugkerende subsidie nodig zijn. De vraag van deze leden is aanleiding geweest in de bij 
deze nota naar aanleiding van het verslag gevoegde nota van wijziging de kan-bepalingen 
van de artikelen 69 van de WPO BES, 150 van de WVO BES en 3.5 van de WEB BES 
imperatief te formuleren. 
 
De leden van de fractie ChristenUnie vragen naar een toelichting op de keuze van de 
regering om de Rijksvertegenwoordiger de bevoegdheid te geven om een directeur, een 
adjunct-directeur, of een ander lid van het onderwijzend personeel van een openbare 
instelling die tevens lid is van de eilandsraad van het openbaar lichaam die de school in 
stand houdt, te ontslaan, te schorsen of een disciplinaire straf op te leggen. Waarom kan een 
schoolbestuur dit niet zelf doen, zo vragen de leden. 
De regering meent dat deze bevoegdheid net als in het Europese deel van Nederland buiten 
het bevoegd gezag moet liggen. Dit om de onafhankelijkheid te waarborgen die nodig is bij 
het ontslaan van, het schorsen van, of het opleggen van een disciplinaire straf aan een 
directeur, adjunct-directeur of een ander lid van het onderwijzend personeel van een 
openbare instelling die tevens lid is van de eilandsraad van het openbaar lichaam die de 
school in stand houdt. In het Europees deel van Nederland is deze bevoegdheid toegekend 
aan Gedeputeerde Staten. Aangezien de BES eilanden niet bij een provincie horen is het 
logischer deze bevoegdheid toe te kennen aan de rijksvertegenwoordiger. Ook in de WPO 
BES en de WVO BES is deze bevoegdheid aan de rijksvertegenwoordiger toegekend. 
 
De leden van de fractie van de ChristenUnie vragen op welke termijn er op de BES-eilanden 
de mogelijkheid komt voor zij-instroom in het beroep van docent. 
De eilandsbesturen hebben aangegeven dat zij op korte termijn nog geen mogelijkheid zien 
voor zij-instroom. De belangrijkste eis voor zij-instroom is dat de kandidaat die in het 
onderwijs wil zij-instromen, beschikt over een HBO of WO gecertificeerde vooropleiding. De 
inschatting van de eilanden zelf is dat er geen kandidaten te vinden zijn die aan die 
opleidingseisen voldoen en zouden willen zij-instromen in het onderwijs. De regering zal de 
prioriteit de komende tijd vooral leggen op de mogelijkheden voor opleiding en bij- en 
nascholing van docenten. Wanneer op de middellange termijn alsnog de behoefte blijkt aan 
zij-instroom trajecten voor docenten op de eilanden, zal alsnog worden bezien hoe dat 
mogelijk kan worden gemaakt. 
 
De leden van de fractie van de ChristenUnie vragen waarom ten aanzien van het aanbod 
van het secundair beroepsonderwijs alleen gekeken wordt naar de lokale arbeidsmarkt. Is 
het niet realistischer, zo vragen deze leden, te kijken naar de arbeidsmarkt van het 
grondgebied van Nederland. 
Een regionaal opleidingencentrum dat is gevestigd in het Europese deel van Nederland, leidt 
op voor de regionale arbeidsmarkt. Voor onderwijsinstellingen op de BES-eilanden is dit niet 
anders. 
 
 19 

Voorts vragen de leden van de PvdA-fractie waarom bepaalde bepalingen uit de WPO niet 
worden overgenomen, waaronder de grondslag voor een specifieke uitkering aan gemeenten 
voor bestrijden van onderwijsachterstanden.  
In het Europese deel van Nederland ontvangen gemeenten middelen voor 
onderwijsachterstanden, die met name worden ingezet voor voorschoolse educatie. Hiervoor 
gelden in het Europese deel van Nederland sinds augustus 2010 kwaliteitseisen (de Wet 
Ontwikkelingskansen door kwaliteit en educatie (Stb. 2010, 296), de zogenoemde Wet OKE). 
Op grond van de Wet kinderopvang gelden er ook kwaliteitseisen voor kinderdagverblijven 
en peuterspeelzalen waar de voorschoolse educatieve programma’s plaatsvinden. Op de 
BES treedt de Wet kinderopvang en de daaronder vallende regelgeving voorlopig niet in 
werking. In lijn hiermee is ervoor gekozen om ook de Wet OKE niet in werking te laten treden 
en daarmee de wettelijke grondslag voor de financiering van voorschoolse educatie.  
 
De leden van de PvdA lezen dat de sinds 2008 op de BES-eilanden van kracht zijnde 
Landsverordening funderend onderwijs volgens de regering in grote mate de oorzaak is van 
de achterblijvende prestaties in het funderend onderwijs op de BES. Dit zou komen omdat 
onder de genoemde Landsverordening gewerkt wordt met een vergaande interpretatie van 
het concept van ontwikkelingsgericht onderwijs waarbij het gebruik van uniforme 
lesmethoden is ontmoedigd. De PvdA vraagt zich af wat dit betekent voor de situatie op 
Curaçao en Sint Maarten, waar deze Landsverordening ook van kracht is. Heeft deze 
Landsverordening eenzelfde negatieve uitwerking gehad op het onderwijs op die eilanden, 
zo vragen zij; zo ja, is de regering van mening dat (lokale) actie op zijn plaats is om wat aan 
deze ontwikkeling te doen. 
Naar de kwaliteit van het onderwijs op Curaçao en Sint Maarten is geen onderzoek verricht 
door Nederland omdat dit een verantwoordelijkheid is van de regering van het Land 
Nederlandse Antillen en na 10 oktober 2010 van de Landsregeringen van die eilanden. Er 
zijn op grond van ons bekende informatie echter geen aanwijzingen dat de situatie op die 
eilanden sterk verschilt van de situatie op de BES-eilanden. Bekend is dat in 2009 de 
leerprestaties in het Funderend Onderwijs niet afweken van die op de BES-eilanden. Lokale 
actie lijkt daarom op zijn plaats en wordt volgens informatie die de regering heeft, ook 
ondernomen.  
 
De leden van de fractie van de PvdA vragen wat het nieuwe verbeterprogramma na de 
transitie, dat gericht zal zijn op een succesvolle implementatie van de wijzigingen op de 
WPO BES en het verder versterken van de onderwijskwaliteit, precies zal inhouden.  
Het doel van het Verbeterprogramma voor 2009-2010 was prestatieverbetering van de 
leerlingen op het terrein van de basisvaardigheden langs de volgende lijnen: 
- definiëring van de gewenste onderwijsinhouden voor de kernvakken en daarbij na te 
streven doelen en leerstandaarden; 
- de ontwikkeling van een systeem voor de toetsing van deze doelen en standaarden en het 
volgen van de prestaties van leerlingen; 
- de scholing van leraren in directe instructie, opbrengstgericht werken en leerlingzorg; 
- de ontwikkeling van een eilandelijke zorgstructuur; 
- de scholing van het schoolbestuur en de schoolleiding op het gebied van planmatig werken, 
evaluatie en beleid met het oog op school- en prestatieverbetering. 
In de periode 2009-2010 zijn verschillende onderdelen van bovenstaande vijf lijnen ook 
daadwerkelijk uitgevoerd. Om de kwaliteitsverbetering optimaal te realiseren zullen de 
bovenstaande lijnen in de periode na 2010 voortgezet worden en verder ontwikkeld worden 
in het nieuwe verbeterprogramma. 
Het streven is er op gericht om begin 2011 gezamenlijk met de eilandbesturen, de 
schoolbesturen en de schoolleiders van de BES-eilanden een onderwijsagenda voor de 
komende 4 jaar vast te stellen. 
 
De leden van de PvdA-fractie merken op dat de regering aangeeft dat het minimum 
beheersniveau van het Nederlands, het Papiaments en het Engels in lijn met de systematiek 
 21 

moment een dergelijke vergelijking nog niet kan worden gemaakt op de BES vanwege onder 
meer een te klein leerlingenbestand en het onderwijs op de BES eerst een lange periode van 
aanpassing zal moeten doormaken, acht de regering het niet opportuun de 
bekostigingsvoorwaarde inzake minimumleerresultaten en de daarbij horende ultieme 
sanctie een school te sluiten of de bekostiging te beëindigen, op te nemen.  
Overigens blijven ook bij het ontbreken van de mogelijkheid om een school te sluiten of de 
bekostiging te beëindigen bij ernstig of langdurig tekortschietende leerresultaten, nog 
voldoende mogelijkheden overeind om slagvaardig op te kunnen treden bij onvoldoende 
onderwijskwaliteit. Wat betreft de kwaliteit van het onderwijs zal het toezichtskader van de 
inspectie ook op de BES toegepast worden. De inspectie kan verder prestatieafspraken 
maken met scholen, de mogelijkheden die nu in de WVO en de WPO bestaan om 
bekostiging in te houden of op te schorten worden opgenomen in de WVO BES en de WPO 
BES, en ook de aanwijzingsbevoegdheid wordt overgenomen. 
 
De leden van de fractie van het CDA en die van de ChristenUnie vragen zich af of er op de 
BES een discretionaire bevoegdheid voor de minister denkbaar is die in gevallen kan 
afwijken van de minimum opheffingsnorm.  
De regering gaat ervan uit dat deze leden doelen op de discretionaire bevoegdheid, bedoeld 
in het voorstel tot wijziging van de Wet op het primair onderwijs in verband met onder meer 
een discretionaire bevoegdheid van de minister ten aanzien van kwalitatief goede scholen 
met minder dan 23 leerlingen met perspectief op een hoger aantal leerlingen (Kamerstukken 
II 2009/10, 32 269, nr. 2), het zogenoemde wetsvoorstel kleine scholen. Anders dan deze 
leden aannemen, is deze discretionaire bevoegdheid overgenomen in onderhavig 
wetsvoorstel (zie artikel 123 van de Wet primair onderwijs BES en artikel 189, vierde lid van 
de Wet op het voorgezet onderwijs BES). 
 
De leden van de fractie van de ChristenUnie en die van het CDA vragen waarom voor 
scholen op de BES-eilanden is gekozen voor dezelfde stichtingsnorm (200) als die in 
Nederland. De leden van de fractie van de ChristenUnie vragen de regering te onderbouwen 
waarom aanvang van bekostiging geen dode letter in de wet zal vormen voor Bonaire en Sint 
Eustatius. Deze leden wijzen ook op andere factoren dan het leerlingaantal die bijdragen aan 
onderscheidend en kwalitatief goed onderwijs. 
In het Europese deel van Nederland wordt de stichtingsnorm per gemeente berekend op 
basis van onder meer de leerlingdichtheid. De stichtingsnorm kan dus variëren, met een 
minimumnorm van 200. Op de BES is gekozen voor een vaste stichtingsnorm van 200, wat 
dus een vereenvoudiging betreft.  
De norm van 200 leerlingen is gezien het aantal leerlingen in de PO-leeftijd realistisch op 
Bonaire en Sint Eustatius. Deze eilanden hebben op dit moment circa 1700 respectievelijk 
400 leerlingen in de PO-leeftijd. Op Saba kan in de praktijk geen nieuwe bijzondere school 
worden gesticht. Daar kan - los van de stichtingsnorm - wel een openbare school worden 
gesticht als daar behoefte aan bestaat.  
De stichtingsnorm heeft primair tot doel een doelmatige verdeling van de onderwijsmiddelen 
te waarborgen. Nieuw te stichten scholen moeten daarnaast een zodanige omvang hebben 
dat zij voldoende kwaliteit van onderwijs kunnen bieden. Dat laat onverlet dat kwalitatief 
goed onderwijs ook afhangt van andere factoren dan het leerlingaantal. 
 
De leden van de CDA-fractie vragen waarom de Wet op de medezeggenschap niet van 
toepassing is verklaard op de BES-eilanden. Waarom is ervoor gekozen dat ouders, 
docenten en bevoegd gezag slechts minimaal twee keer per jaar met elkaar overleg moeten 
voeren, zo vragen zij. Gezien de huidige zorgelijke onderwijssituatie op de eilanden, ligt het 
volgens deze leden in de rede dat vaker wordt samengekomen. 
Medezeggenschap is passend in de toekomstige bestuurlijke verhoudingen. Scholen krijgen 
immers meer verantwoordelijkheid over de te besteden middelen. Stakeholders binnen de 
school (personeel, ouders en leerlingen) moeten echter wel in staat zijn hun taken op het 
 23 

Leerlingen uit Bonaire die in de regio doorstuderen, kiezen vaak voor een hbo- of 
universitaire opleiding op Curaçao, waar les wordt gegeven in het Nederlands en voor een 
beperkt aantal opleidingen in het Papiaments. Dit sluit dus aan bij de keuze voor de 
instructietalen Nederlands en Papiaments in het basisonderwijs op Bonaire. Leerlingen van 
Sint Eustatius en Saba kiezen vaak voor doorstuderen in de Verenigde Staten. Dit sluit aan 
bij de keuze voor Nederlands en Engels als instructietalen in het basisonderwijs op deze 
twee eilanden. 
 
2.2. Tekortschietende leerresultaten 
Aangegeven is dat ook bij het ontbreken van de mogelijkheid om een school te sluiten bij 
ernstig of langdurig tekortschietende leerresultaten, nog voldoende mogelijkheden overeind 
blijven om slagvaardig op te kunnen treden bij onvoldoende onderwijskwaliteit. Is de 
onderwijsinspectie op de BES-eilanden voldoende toegerust om die slagvaardigheid in 
optreden te kunnen waarmaken, zo vragen de leden van de CDA-fractie. 
Het toezicht van de inspectie zal plaatsvinden vanuit Nederland. Naar het oordeel van de 
inspectie is zij daarvoor voldoende toegerust. De inspectie is zeer ervaren in het uitvoeren 
van toezicht op grotere afstand. 
 
2.10. Overgangsrecht leraren 
De vraag van de leden van de CDA-fractie over het van toepassing worden van de 
Europees-Nederlandse bekwaamheidseisen is hierboven onder Algemeen beantwoord. 
 
Ook de vraag van de leden van de fractie van de ChristenUnie over de beheersing van het 
Nederlands aan het eind van de basisschool is hierboven onder 2.1. Taal en kerndoelen 
beantwoord. 
 
De leden van de fractie van de ChristenUnie merken op dat ten aanzien van leerlingen met 
een specifieke onderwijsbehoefte het onderwijs gericht is op individuele begeleiding die is 
afgestemd op de behoeften van de leerling. Zij vragen hoe de bekostiging is geregeld voor 
deze leerlingen en of hiervoor een ‘rugzakje’ in het leven wordt geroepen. 
Op de BES is het, gezien de schaalgrootte, niet haalbaar om een zorgstructuur in te richten 
conform de gedetailleerde systematiek in het Europese deel van Nederland. Dit houdt in dat 
er geen leerlinggebonden financiering (ofwel ‘rugzakje’) met bijbehorende systematiek voor 
indicatiestellingen wordt geïntroduceerd op de BES.  
Bekostiging van de zorg loopt via twee wegen. Uitgangspunt is dat leerlingen met een 
specifieke onderwijsbehoefte zoveel mogelijk onderwijs zullen volgen binnen het reguliere 
onderwijs (eerstelijnszorg). Scholen maken hierbij gebruik van deskundigheid binnen de 
school (interne begeleiders). De eerste bekostigingsstroom voor de zorg loopt rechtstreeks 
naar de bevoegde gezagsorganen. Zij ontvangen een toeslag op de reguliere bekostiging om 
invulling te kunnen geven aan hun zorgtaak. 
Daarnaast wordt per eiland een aanbod van specialistische deskundigheid georganiseerd in 
de vorm van een ‘expertisecentrum onderwijszorg’, waarvan scholen voor primair onderwijs, 
scholen voor voortgezet onderwijs en instellingen voor beroepsonderwijs gebruik kunnen 
maken. De tweede bekostigingsstroom voor de zorg betreft een subsidie aan het 
expertisecentrum onderwijszorg voor zorgtaken die samenhangen met onderwijs aan 
leerlingen, zoals onderwijsondersteunende activiteiten, het verzorgen van ambulante 
begeleiding, het verrichten van handelingsgerichte diagnostiek of het geven van advies. 
 
Artikel 72. Aanvang bekostiging 
De vraag van de leden van de fractie van de ChristenUnie in hoeverre de eis om in 
aanmerking te komen voor bekostiging realistisch is, is hierboven in dit onderdeel reeds 
beantwoord. 
 
Artikel 73. Voldoende openbaar onderwijs 
 25 

van de scholen op de BES bij het vaststellen van de hoogte van de bekostigingsbedragen. 
Gedurende de eerste periode zal regelmatig overleg plaatsvinden met de bevoegde 
gezagsorganen. Op basis van signalen van hen en van eventuele onderzoeksuitkomsten, zal 
worden beoordeeld of de hoogte en de systematiek van bekostiging passend is voor de 
specifieke situatie op de BES-eilanden. Bij een eventuele aanpassing van de 
bekostigingsbedragen kan worden volstaan met het aanpassen van de lagere regelgeving. 
Voor een eventuele aanpassing van de bekostigingssystematiek moet ook de wettelijke 
basis worden aangepast. 
 
De vraag van de leden van de fractie van de ChristenUnie in verband met het 
beheersingsniveau van het Nederlands aan het einde van het funderend onderwijs, in 
hoeverre er ook rekening is gehouden met het doorstuderen in de regio, is hierboven onder 
2.1. Taal en kerndoelen beantwoord.  
 
De leden van de fractie van de ChristenUnie vragen hoe scholen op kwaliteit worden 
afgerekend en in hoeverre de criteria voor bekostigingssancties voor scholen helder zijn te 
maken. 
Ook op de BES gaat de Wet op het onderwijstoezicht (WOT) gelden en zal de Inspectie van 
het Onderwijs toezicht houden op de kwaliteit van het onderwijs. De toezichtsystematiek die 
voortvloeit uit de WOT zal door de Inspectie van het Onderwijs dus ook op de BES worden 
toegepast. De toezichtkaders zullen tijdig aan de scholen aldaar bekend worden gemaakt. 
Bovendien is voorzien in een geleidelijke invoering van onderdelen uit de sectorwetten voor 
de BES-eilanden. Dat betekent dat de scholen voldoende tijd krijgen het onderwijs in 
overeenstemming te brengen met de bedoelde wettelijke bepalingen. Het toezicht door de 
inspectie houdt uiteraard rekening met deze gefaseerde invoering. Omdat het onderwijs op 
de BES eerst een periode van aanpassing zal moeten ondergaan, zal in de eerste jaren de 
nadruk komen te liggen op het stimuleren van kwaliteitsverbetering. 
 
De leden van de fractie van de ChristenUnie vragen naar de gevolgen van de toepassing 
van de opheffingsnorm van 23 leerlingen op Saba.  
Allereerst merkt de regering hierbij op dat de leerlingendichtheid op Saba zodanig is dat het 
niet in de lijn der verwachting ligt dat de betreffende bijzondere school onder de 
opheffingsnorm komt. Indien deze school toch met opheffing zou worden bedreigd, heeft de 
overheid de plicht zorg te dragen voor voldoende openbaar onderwijs binnen een openbaar 
lichaam. Voorts geldt voor openbare scholen dat deze - in afwijking van de minimumnorm - 
niet worden opgeheven op het moment dat er binnen een openbaar lichaam geen openbare 
school aanwezig is en daar behoefte aan bestaat. Gesteld kan worden dat bij een dreigende 
opheffing van de enige school op een eiland daar behoefte aan is. 
 
Verder stellen deze leden de vraag waarom is gekozen voor het opnemen van een 
opheffingsnorm en de minimum opheffingsnorm voor nevenvestigingen is losgelaten.  
In het Europese deel van Nederland wordt op basis van een berekeningsformule - op basis 
van onder meer de leerlingdichtheid - de opheffingsnorm van een gemeente uitgerekend. In 
verreweg de meeste gemeenten ligt de opheffingsnorm op basis hiervan boven de in dit deel 
van Nederland laagst mogelijke minimumnorm van 23 leerlingen. Indien de opheffingsnorm 
op basis van deze methode wordt uitgerekend voor de eilanden, blijkt dat de opheffingsnorm 
op de BES rond de 23 leerlingen uitkomt. Omdat naar verwachting de leerlingendichtheid op 
de drie eilanden redelijk stabiel zal blijven, is er voor één opheffingsnorm gekozen, de norm 
van 23 leerlingen. Het is overigens een misverstand dat alleen de minimum opheffingsnorm 
van nevenvestigingen op de BES is losgelaten. Naast deze norm, is de mogelijkheid om een 
school om te vormen tot een nevenvestiging niet overgenomen in de WPO BES. In het 
Europese deel van Nederland is de opheffingsnorm voor een nevenvestiging in een 
gemeente een lagere norm dan de opheffingsnorm voor een school. De ondergrens voor 
nevenvestigingen in het Europese deel van Nederland is 23 of 50. Omdat op de BES de 
minimum opheffingsnorm voor scholen gelijk is aan de laagste opheffingsnorm voor 
 27 

Daarnaast wijst de regering erop dat waar in Nederland sprake is van een scholingsplicht 
(bijvoorbeeld ingeval van inburgerings- of reïntegratietrajecten) de handhaving daarvan altijd 
gesanctioneerd kan worden door middel van korting op een uitkering. Een sociaal kanstraject 
daarentegen is geen uitkering, maar een voorliggende voorziening. 
Op grond van het bovenstaande argumenten is de regering van mening dat aanpassing van 
dit wetsvoorstel niet wenselijk is. 
De materiële inhoud van de Landsverordening sociale vormingsplicht blijft op Curaçao en 
Sint Maarten gelden. De handhaving daarvan onttrekt zich aan het zicht van de regering, nu 
deze eilanden zelfstandige landen binnen het Koninkrijk worden.  
 
De leden van de VVD-fractie vragen zich af hoe is verzekerd dat de doelgroep van de 
Landsverordening sociale vormingsplicht niet kansarm blijft. Ook vragen zij zich af hoe de 
verworvenheden van de sociale vormingsplicht nu gecontinueerd worden. 
In het wetsvoorstel sociale kanstrajecten jongeren BES wordt de Landsverordening sociale 
vormingsplicht omgezet naar de Nederlandse situatie. Dat betekent dat de rechten van de 
jongeren op een sociaal kanstraject worden gecontinueerd. Opgemerkt moet worden dat de 
sociale kanstrajecten zoals die onder voornoemde Landsverordening zijn ontwikkeld, sterke 
gelijkenis vertonen met de Nederlandse (basis)educatie: met name trajecten gericht op 
sociale redzaamheid en breed maatschappelijk functioneren. De betrokkenen behouden 
derhalve ook onder het wetsvoorstel sociale kanstrajecten jongeren BES uitzicht op het 
verbeteren van hun situatie. 
 
De vragen van de leden van de PvdA-fractie inzake het niet continueren van de sociale 
vormingsplicht zijn hierboven reeds beantwoord. 
 
De leden van de PvdA-fractie vragen in hoeverre inmiddels vooruitgang is geboekt bij het 
oplossen van het gebrek aan bevoegde en gekwalificeerde docenten ten behoeve van de 
sociale kanstrajecten. 
De knelpunten zijn bekend bij alle betrokkenen, maar de regering beschikt niet over exacte 
gegevens over het huidige aandeel onbevoegde docenten. Over vijf jaar zullen de 
Nederlandse bekwaamheidseisen formeel gaan gelden voor alle docenten op de eilanden. 
De regering is van mening dat de komende jaren alles in het werk moet worden gesteld om 
alle leraren over vijf jaar op het Nederlandse niveau en formeel bevoegd te krijgen. De 
schoolbesturen op de eilanden worden gestimuleerd na te denken over maatregelen en 
instrumenten die waarborgen dat de docenten hun bekwaamheid onderhouden. Vanaf 1 
augustus 2011 zal dat, net als in het Europese deel van Nederland, verplicht onderdeel 
uitmaken van het schoolplan. De mogelijkheden voor opleiding en na- en bijscholing van 
docenten zullen de komende jaren worden gerealiseerd op de eilanden. Er zijn verschillende 
wegen waarlangs dit kan worden bereikt. Hierboven is daarop reeds ingegaan bij 
overeenkomstige vragen van de leden van de fractie van de ChristenUnie en die van het 
CDA. 
 
Verder vragen deze leden aan te geven wat precies de problemen zijn bij de aansluiting van 
de sociale kanstrajecten op de arbeidsmarkt en wat de regering gaat doen om te komen tot 
verbetering. 
Een van de doelen van de sociale kanstrajecten is het voorbereiden op instroom in het 
regulier onderwijs. De inhoud van de kanstrajecten leidt namelijk niet tot een startkwalificatie: 
die moet in het regulier onderwijs worden behaald. Het regulier onderwijs is gericht op het 
verwerven van een positie op de arbeidsmarkt. Problemen bij de aansluiting van de sociale 
kanstrajecten op de arbeidsmarkt zijn dus niet aanwezig. 
 
De leden van de CDA-fractie vragen om een beter inzicht in de resultaten en de effecten van 
de sociale vormingsplicht. Zo informeren zij naar het aantal jongeren dat sinds 2006 jaarlijks 
heeft deelgenomen aan een sociaal vormingstraject. Ook vragen zij hoeveel jongeren zich 
ondanks de verplichting daartoe, niet hebben gemeld en hoeveel jongeren hun traject 
 29 

spelen bij het creëren van stageplaatsen op de BES-eilanden) en het verbeteren van de 
sociaal-economische situatie op de BES-eilanden zijn van invloed hierop. Het spreekt 
vanzelf dat een slechte leef- en woonsituatie van grote invloed is op de omstandigheden 
waarin jongeren opgroeien. Deze omstandigheden zijn op hun beurt nadelig voor het volgen 
en succesvol afronden van schoolcarrières.  
 
De vragen van de leden van de CDA-fractie inzake het niet continueren van de sociale 
vormingsplicht zijn hierboven reeds beantwoord. 
 
De leden van de CDA-fractie vragen waarom in de Wet sociale kanstrajecten jongeren BES 
gekozen is voor startkwalifatieniveau mbo-1 en niet voor mbo-2. 
De Wet sociale kanstrajecten jongeren BES is een continuering van de Landsverordening 
sociale vormingsplicht. In deze Landsverordening was een startkwalificatieniveau voorzien 
op het niveau mbo-1. Gelet op het beschikbare budgettaire kader is er voor gekozen dit 
startkwalificatieniveau niet te verhogen. Daarnaast is de regering van mening dat onderwijs 
op het niveau mbo-2 moet worden aangeboden in het kader van het reguliere middelbaar 
beroepsonderwijs. 
 
De vragen van de leden van de fractie van de ChristenUnie inzake het niet continueren van 
de sociale vormingsplicht zijn hierboven reeds beantwoord. 
 
Voorts vragen deze leden waarom er een nieuw projectbureau en een nieuwe 
uitvoeringsinstantie in het leven worden geroepen.  
Op de BES-eilanden bestaan reeds op grond van de Landsverordening sociale 
vormingsplicht een projectbureau en een uitvoeringsinstantie. Op grond van het onderhavige 
wetsvoorstel hoeven derhalve geen nieuwe instanties in het leven te worden geroepen. 
 
De leden van de fractie van de ChristenUnie vragen hoeveel jongeren per jaar per eiland 
gebruik zullen maken van een sociaal kanstraject en wat de jaarlijkse kosten zijn. 
Voor het aantal jongeren zij verwezen naar de reactie van de regering op een gelijkluidende 
vraag van het CDA. 
Voor uitvoering van het voorstel van Wet sociale kanstrajecten jongeren BES is jaarlijks een 
bedrag gereserveerd van circa € 800.000. 
 
De leden van de fractie van de ChristenUnie vragen op welke termijn het gebrek aan 
bevoegde docenten is opgelost en op welke termijn voldoende aansluiting kan worden 
verwacht tussen sociale kanstrajecten en de arbeidsmarkt. 
Voor een antwoord op deze vragen wordt verwezen naar gelijkluidende vragen van de leden 
van de PvdA-fractie.  
 
De leden van de fractie van de ChristenUnie vragen voorts hoe er voor wordt gezorgd dat 
verbeteringen in kanstrajecten niet te laat komen voor de huidige groep jongeren die in de 
problemen is geraakt. Welke vormen van dwang, zo vragen deze leden, zijn nog voorhanden 
om uitvallers die zelf de keuze niet willen maken, te stimuleren tot opleiding of werk. Ten 
slotte vragen deze leden of het de bedoeling is om op termijn de Wet investeren in jongeren 
(WIJ) ook in te voeren op de BES-eilanden. 
Zoals hiervoor is betoogd in het antwoord op vragen van de CDA-fractie, is een groot deel 
van de jongeren dat heeft deelgenomen aan de sociale vormingsplicht, ingestroomd op de 
arbeidsmarkt dan wel in vervolgonderwijs. Daarnaast maken de sociale kanstrajecten voor 
jongeren deel uit van een breed onderwijsverbeterplan voor de BES-eilanden. Een sociaal 
kanstraject voor een deelnemer bestaat, naast een onderwijscomponent, ook uit een 
inkomenscomponent en de mogelijkheid tot kostenloze kinderopvang. Indien een deelnemer 
verzuimt, bestaat de mogelijkheid om de inkomenscomponent terug te vorderen. Deze 
vormgeving van de sociale kanstrajecten maakt dat het vooralsnog niet de bedoeling is de 
Wet investeren in jongeren in te voeren op de BES-eilanden. 
 31 

BES is verhoudingsgewijs namelijk hoger dan het niveau van de basisbeurs die men op 
grond van de WSF 2000 kan krijgen.  
Er is geen bijverdiengrens in het wetsvoorstel opgenomen. Deze zat ook niet in de 
regelgeving waar de WSF BES op gebaseerd is. In de oude Landsstudietoelageregeling en 
de oude leenvoorwaarden wordt voor de bepaling van de hoogte van de studiefinanciering 
niet gekeken naar de inkomsten van de studerende. Mogelijk is daar de reden van dat de 
omvang van de bijverdiensten klein is. Bij invoering van de WSF BES zal de omvang 
gemonitord worden en zal er naar de invoering van een bijverdiengrens gekeken worden 
indien daar aanleiding toe bestaat.  
De administratie van studerenden verloopt door inschrijving van de studerende via een 
aanvraagformulier. Dat formulier wordt vervolgens ter plekke geverifieerd aan de hand van 
bewijsstukken die aantonen dat de aanvrager in de basisregistratie van het betreffende 
eiland staat. Deze gegevens worden door DUO vervolgens geregistreerd. Hiermee is de 
uniciteit van gegevens gewaarborgd. Op termijn is een automatische koppeling van het 
registratiesysteem van DUO aan de bevolkingsadministratie mogelijk.  
 
De leden van de PvdA-fractie vragen per ‘complicerende factor’ aan te geven waarom deze 
als complicerend wordt ervaren. Zij vragen hoe de voorgenomen vereenvoudigingen zich 
verhouden tot de intentie van de regering om oneigenlijk gebruik van het stelsel tegen te 
gaan. 
In de memorie van toelichting bij het wetsvoorstel worden de belangrijkste complicerende 
factoren genoemd. Hieronder is per factor aangegeven wat daarin het meest complicerend 
werkt of wat de reden is geweest om die factor niet op te nemen.  
 
Geen verschil uitwonende en thuiswonende studerenden: 
Het vergt veel uitvoeringscapaciteit om te controleren of iemand uit- of thuiswonend is. In de 
WSF BES is het daarnaast helemaal niet nodig om deze controle uit te voeren. Aangezien 
de meeste studerenden buiten hun eigen eiland zullen wonen, wordt er namelijk geen 
verschil gemaakt tussen uit- en thuiswonende studerenden. De studerenden die niet op het 
eigen eiland wonen zijn daarmee per definitie uitwonend. Voor hen is in de vaststelling van 
de normbedragen rekening gehouden met een component voor huisvesting. Degenen die op 
het eigen eiland blijven, krijgen deze component niet aangezien zij worden geacht 
thuiswonend te zijn.  
 
Ouderonafhankelijkheid: 
Hierboven is op een desbetreffende vraag van de leden van de VVD uiteengezet dat het 
aanbrengen van ouderafhankelijkheid in een stelsel alleen goed is uit te voeren indien de 
aanwezigheid en bereidwilligheid van de ouder om mee te betalen goed is vast te stellen. In 
andere gevallen leidt het tot een langdurige en administratief ingewikkelde procedure om de 
ouder te traceren dan wel de weigerachtigheid te laten onderbouwen. 
 
Geen bijverdiengrens: 
Hierboven is op een desbetreffende vraag van de leden van de VVD uiteengezet dat het 
aanbrengen van een bijverdiengrens alleen zinvol is indien er aanleiding is om aan te nemen 
dat de omvang van de bijverdiensten groot is, hetgeen niet het geval is.  
 
Geen éénouder- en partnertoeslag: 
In de oude Landstudietoelageregeling en de oude leenvoorwaarden bestaat geen aparte 
voorziening voor eenoudergezinnen. De verklaring kan mogelijk zijn, dat de kinderen van de 
studerende in de praktijk vaak worden opgevangen door de familie. Hetzelfde geldt voor een 
eventuele partnertoeslag. Bij invoering van de WSF BES zal gemonitord worden in hoeverre 
deze situatie zich voordoet.  
 
Geen koppeling van de WSF BES met de gemeentelijke basisadministratie 
 33 

gehouden aan de eis dat men geboren moet zijn op een van de BES-eilanden of ouders 
moet hebben die inwoner van de BES-eilanden zijn. Indien men kan aantonen dat men een 
duurzame band met de BES heeft (10 jaar), kan men ook WSF BES krijgen.  
 
De leden van de fractie van de ChristenUnie vragen waarom de in de landsverordening 
bestaande situatie dat de prestatiebeurs pas wordt omgezet in een gift als men minimaal vijf 
jaar in een beroep werkt op de Nederlandse Antillen, niet wordt gecontinueerd. Zij vragen om 
een toelichting op de stelling van de regering dat een dergelijke bepaling beperkingen om de 
opleiding te volgen, zal opleveren. Tevens vragen deze leden op welke manier een 
dergelijke bepaling een eenvoudige uitvoering belemmert.  
Het hoofddoel van de WSF BES is, om de financiële toegankelijkheid van het onderwijs te 
garanderen. De regering is van mening dat het opnemen van een terugkeerverplichting in de 
WSF BES het gebruik ervan negatief kan beïnvloeden. Daarvoor heeft de regering als 
aanwijzing dat niet alle gerechtigden momenteel gebruik maken van de voorzieningen die er 
voor studiefinanciering op de eilanden bestaan.  
Desondanks onderschrijft de regering het belang van het inperken van de braindrain. De 
regering ziet in het voorliggende wetsvoorstel elementen die de terugkeer financieel in ieder 
geval niet belemmeren. In de WSF BES is namelijk net als in de WSF 2000 een 
draagkrachtregeling opgenomen. Indien uit de draagkrachtmeting blijkt dat een debiteur de 
bedragen die maandelijks moeten worden terugbetaald niet kan opbrengen, worden deze 
bedragen verlaagd. Dit zal drempels om terug te keren verlagen aangezien het lokale 
inkomen bepalend is voor iemands veronderstelde draagkracht.  
Daarnaast kunnen werkgevers op de BES-eilanden zelf op maat gesneden 
stimuleringsmaatregelen ontwikkelen. Bijvoorbeeld door banen aan te bieden aan pas 
afgestudeerden waarbij de werkgever een deel van de studieschuld overneemt. Momenteel 
zijn mijn medewerkers in gesprek met ambtenaren van het ministerie van Binnenlandse 
zaken en Koninkrijksrelaties om te bezien in hoeverre de Nederlandse overheid op Bonaire 
een dergelijke regeling zou kunnen vormgeven. Daarbij wordt uw punt van de 
uitvoerbaarheid nadrukkelijk meegenomen.  
 
Ook vragen de leden van de fractie van de ChristenUnie of de mogelijkheden zijn onderzocht 
om een gedeelte van de studiefinanciering om te zetten in een gift voor afgestudeerden van 
de BES-eilanden die in het Europese deel van Nederland wonen en graag terug willen naar 
de BES-eilanden om te helpen de eilanden op te bouwen. 
Afgestudeerden die in het Europese deel van Nederland gebruik hebben gemaakt van de 
WSF 2000, kunnen een beroep doen op de draagkrachtregeling. Indien uit de 
draagkrachtmeting blijkt dat een debiteur de bedragen die maandelijks moeten worden 
terugbetaald niet kan opbrengen, worden deze bedragen verlaagd. De schuld die resteert na 
15 jaar, wordt kwijtgescholden. Dit zal drempels om terug te keren verlagen aangezien het 
lokale inkomen bepalend is voor iemands veronderstelde draagkracht. Hierboven is reeds 
ingegaan op het tegengaan van braindrain. 
 
De leden van de fractie van de ChristenUnie vragen een toelichting op het toekennen van 
studiefinanciering aan studerenden die buiten de BES-eilanden gaan studeren. Aan welke 
eisen moet worden voldaan om in de VS te studeren en studiefinanciering te ontvangen, en 
hoe wordt gecontroleerd of geen sprake is van misbruik, zo vragen zij. 
DUO toetst bij de aanvraag of de aanstaande studerenden documenten kunnen overleggen 
waarmee aannemelijk wordt gemaakt welke opleiding de studerende zal gaan volgen, 
bijvoorbeeld een verzoek tot inschrijving, een verzoek tot betaling van het collegegeld of een 
bewijs van inschrijving. De grootste garantie tegen misbruik is, dat studerenden aan het eind 
van hun studie een volwaardig diploma moeten kunnen laten zien om de prestatiebeurs 
omgezet te krijgen in een gift. Anders blijft de prestatiebeurs een lening, die gewoon geïnd 
zal worden met rente.  
 
 35 

dat de kerndoelen gelden in de onderbouw en dat de inhoud van het onderwijsprogramma in 
de bovenbouw en de beroepsopleidingen is afgeleid van de eindtermen. De WVO BES 
creëert ruimte om de kerndoelen in te vullen aan de hand van de lokale context. 
Het uitgangspunt van de kerndoelen is dat de regering globale kerndoelen vaststelt voor een 
groot deel van de onderbouw en dat vervolgens scholen en onderwijsgevenden optimale 
ruimte wordt geboden om eigen professionele en schoolspecifieke keuzes te maken gericht 
op het bieden van maatwerk aan hun leerlingen. 
De kerndoelen van het Caribische en het Europese deel van Nederland zijn grotendeels 
identiek zodat het mogelijk is dat leerlingen van de BES-eilanden tussentijds makkelijk 
doorstromen naar een opleiding binnen het Europese deel van Nederland en omgekeerd. Dit 
was ook nadrukkelijk de wens van eilandbestuurders/-vertegenwoordigers om het onderwijs 
te schoeien op Nederlandse leest. 
De culturele en maatschappelijke aspecten van de Caribische regio zijn in de kerndoelen 
verwerkt, zodat daaraan in de onderbouw van het voortgezet onderwijs aandacht besteed 
wordt.  
Gedegen talenkennis is essentieel in de hedendaagse samenleving. Alleen beheersing van 
de Engelse taal is daarvoor niet genoeg. Vandaar dat in het voortgezet onderwijs naast het 
Engels, ook andere talen - in de eerste plaats Spaans, Papiaments en Frans - een 
belangrijke plek in het onderwijsprogramma moeten hebben. Ook al is het wenselijk dat 
zoveel mogelijk jongeren zoveel mogelijk moderne vreemde talen leren, het is niet voor alle 
leerlingen haalbaar. Kerndoelen beschrijven immers de onderwijsinhoud die alle scholen aan 
alle leerlingen moeten aanbieden. 
Er zijn geen kerndoelen geformuleerd voor andere moderne vreemde talen - in het bijzonder 
Spaanse taal, Papiaments en Franse taal. Wel kunnen scholen de kerndoelen voor Engels 
gebruiken als leidraad voor het onderwijs in andere moderne vreemde talen door overal waar 
“Engels” staat de benaming van de desbetreffende andere moderne vreemde taal te lezen.  
 
De leden van de fractie van de ChristenUnie vragen waarom begin en einde van vakanties 
worden vastgesteld die niet voor alle scholen gelijk behoeven te zijn. 
De regering heeft met dit artikel de discretionaire bevoegdheid om vakanties vast te stellen. 
Hiervan wordt gebruik gemaakt voor de zomervakantie. Dit is van belang om er voor te 
zorgen dat examens in het voortgezet onderwijs in het Europese en Caribische deel van 
Nederland op het zelfde moment plaatsvinden en dat de vakanties in het basisonderwijs en 
voortgezet onderwijs synchroon lopen. Gelijk aan het Europese deel van Nederland zou het 
kunnen zijn dat er verschil is in ingangs- en beëindigingdatum van de vakantie tussen 
scholen op de verschillende eilanden.  
 
De leden van de fractie ChristenUnie vragen in hoeverre artikel 104 in strijd is met de vrijheid 
van godsdienst artikel 23 van de Grondwet. Tevens vragen de leden waarom het tweede lid 
is opgenomen, omdat op die manier de grondslag van een bijzondere schoolinstelling onder 
druk komt te staan.  
Artikel 104 is letterlijk overgenomen uit artikel 48 van de WVO, zoals ook in de 
artikelsgewijze toelichting is aangegeven. Het artikel behelst slechts een beperkte beknotting 
van artikel 23 van de Grondwet, die ook in het Europese deel van Nederland geoorloofd is.  
 
De leden van de fractie van de ChristenUnie vragen in hoeverre een school duidelijkheid en 
rechtszekerheid kan ontlenen aan het toezichtkader van de inspectie als maatstaf voor de 
kwaliteit op school. Zij vragen op welke manier het voor scholen vooraf duidelijk is aan welke 
kwaliteitseisen zij moeten voldaan. 
Voor de BES-eilanden gelden in beginsel dezelfde toezichtskaders als voor de scholen en 
instellingen in Nederland. Deze kaders zullen tijdig aan de scholen aldaar bekend worden 
gemaakt. Bovendien is voorzien in een geleidelijke invoering van onderdelen uit de 
sectorwetten voor de BES-eilanden. Dat betekent de scholen voldoende tijd krijgen het 
onderwijs in overeenstemming te brengen met de bedoelde wettelijke bepalingen. Het 
 37 

