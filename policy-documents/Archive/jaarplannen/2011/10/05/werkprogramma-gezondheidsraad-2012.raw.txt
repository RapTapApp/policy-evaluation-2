Gezondheidsraad
Werkprogramma 2012

Werkprogramma 2012 
Gezondheidsraad
aan de coördinerend minister voor de Gezondheidsraad: 
de minister van Volksgezondheid, Welzijn en Sport
Nr. A11/05, Den Haag, 20 september 2011

Voorwoord
Wat kunnen de nieuwste wetenschappelijke inzichten bijdragen aan de bevorde-
ring van de volksgezondheid? Dat is waarover de Gezondheidsraad adviseert. Dit 
Werkprogramma 2012 laat zien op welke onderwerpen de raad zich het komende 
jaar richt. Spoedeisende hulp, forensische geneeskunde, eenzaamheid, de risico’s 
van bestrijdingsmiddelen en kankerverwekkende stoffen op de werkplek – het 
werkterrein van de raad is breed.
Met zijn adviezen beoogt de raad beleidsmakers van de verschillende ministeries 
te ondersteunen bij hun werkzaamheden. Het werkprogramma is dan ook mede 
gebaseerd op inbreng vanuit de departementen. Op verzoek van de Tweede 
Kamer is de ziekte van Lyme in het programma opgenomen. Daarnaast is het de 
taak van de raad om wetenschappelijke ontwikkelingen te signaleren die relevant 
zijn voor het beleid. De vooraanstaande experts uit het ledenbestand van de 
Gezondheidsraad spelen daarbij een belangrijke rol. Dit jaar voegt de raad hieraan 
een nieuw perspectief toe, namelijk dat van jonge succesvolle wetenschappers. 
Via het virtuele netwerk jongGR krijgen zij nadrukkelijk een eigen stem, waar-
mee de signalering van vernieuwende ontwikkelingen verder wordt versterkt. 
 
prof. dr. L.J. Gunning-Schepers,  
voorzitter Gezondheidsraad
Voorwoord 5

Inhoud
1 Wegwijs in het werkprogramma  11
2 Bijdragen aan een optimale gezondheidszorg  15
In behandeling: actuele onderwerpen  15
2.1 Naar een betere geestelijke gezondheidszorg voor migrantenjeugd  15
2.2 Vaststelling van de dood bij potentiële orgaandonoren  16
2.3 Verantwoord omgaan met weefselmateriaal  16
2.4 Kiezen voor gezonde tanden  17
2.5 Benodigde achtervang voor spoedeisende eerste hulp  17
2.6 Maximum aantal kinderen per donor  18
2.7 Lyme onder de loep  18
2.8 Nieuwe medicatie in de trombosezorg  18
2.9 Topklinische geestelijke gezondheidszorg: aanzet tot afbakening  19
2.10 Te land, ter zee en in de lucht medisch bekeken  19
In behandeling: vaste activiteiten  20
2.11 Signaleren op het snijvlak van ethiek en gezondheid  20
2.12 Signaleren en evalueren van ontwikkelingen in de cure  20
2.13 Meer aandacht voor effectiviteit en innovatie in de care  20
Inhoud 7

6 Bijdragen aan gezonde arbeidsomstandigheden  35
In behandeling: actuele onderwerpen  35
6.1 Nanodeeltjes bewaakt en geregistreerd  35
6.2 Meer inzicht in de gezondheidseffecten van nachtwerk  36
6.3 Is langer doorwerken wel of niet gezond?  36
In behandeling: vaste activiteiten  37
6.4 Signaleren van risico’s in arbeidsomstandigheden  37
6.5 Adviseren over bescherming tegen schadelijke stoffen  37
7 Bijdragen aan innovatie en kennisinfrastructuur  41
In behandeling: actuele onderwerpen  41
7.1 Indicatoren voor kwaliteit van zorg: de stand van zaken  41
7.2 Een wetenschappelijke impuls voor de forensische geneeskunde  42
7.3 Autismespectrumstoornissen: onderzoeksagenda en kennisinfrastructuur  42
7.4 Kansen voor Nederland in Europees gezondheidsonderzoek  43
7.5 Kennis- en productontwikkeling op het snijvlak van geneeskunde en technologie  43
8 Internationale activiteiten  45 
8.1 Activiteiten in het kader van EuSANH  45
8.2 Overige activiteiten  46
Bijlage  47 
A Over de Gezondheidsraad  49
Inhoud 9

Hoofdstuk
1
Wegwijs in het werkprogramma
Al vele jaren brengt de Gezondheidsraad adviezen uit aan regering en parlement 
over mogelijkheden om de volksgezondheid te bevorderen. Zo ook in 2012. Die 
mogelijkheden doen zich op tal van gebieden voor: van gezondheidszorg, pre-
ventie en voeding tot leefomgeving, arbeidsomstandigheden en gezondheidson-
derzoek. Op een aantal vaste terreinen houdt de Gezondheidsraad bovendien 
wetenschappelijk de vinger aan de pols. Daartoe behoren medisch-ethische 
kwesties, ontwikkelingen in de zorg, het bevolkingsonderzoek, risico’s van 
blootstelling aan elektromagnetische velden, de invloed van omgevingsfactoren 
en risico’s op het werk.
Adviseren op verzoek van ministeries
Met dit pakket bedient de Gezondheidsraad verschillende bewindspersonen. De 
meeste vragen komen van de minister van Volksgezondheid, Welzijn en Sport 
(VWS). Maar ook andere bewindspersonen raadplegen de Gezondheidsraad 
regelmatig. Het ministerie van Economische Zaken, Landbouw en Innovatie 
(EL&I) legt bijvoorbeeld vragen voor over voeding; Infrastructuur en Milieu 
(I&M) consulteert de raad over een gezonde leefomgeving; Sociale Zaken en 
Werkgelegenheid (SZW) brengt vragen in over arbeidsomstandigheden; Onder-
wijs, Cultuur en Wetenschap (OCW) verzoekt om advisering over gezondheids-
onderzoek. Daarnaast dienen ministeries geregeld gezamenlijk verzoeken in om 
Wegwijs in het werkprogramma 11

makers en zittende leden van de Gezondheidsraad. Het doel is tweeledig. Ten 
eerste het creëren van een platform, waar het uitwisselen van kennis en ideeën 
centraal staat. Het tweede doel is enkele belangrijke wetenschappelijke ontwik-
kelingen te signaleren die de aandacht van beleidsmakers verdienen. Het 
jongGR-netwerk zal daarbij vooral gebruik maken van de sociale media. Het 
gaat om een proef van één jaar, waarbij de focus ligt op het biomedische domein. 
Mocht deze proef slagen, dan zal het initiatief een vervolg krijgen en zal het hele 
werkveld van de Gezondheidsraad in het vizier worden genomen.
Een brug slaan tussen wetenschap en beleid
Uitgangspunt voor het werk van de Gezondheidsraad is steeds de stand van 
wetenschap. Daarmee levert de raad bouwstenen voor een goede en veilige 
gezondheidszorg en een gezonde leefomgeving. Binnen de raad ondersteunt de 
Raadscommissie voor gezondheidsonderzoek (RGO) het beleid door te advise-
ren over prioriteiten in het gezondheidsonderzoek, het zorgonderzoek en de ont-
wikkeling van nieuwe technologie, en over de daarbij behorende infrastructuur. 
De Gezondheidsraad heeft oog voor ethische en maatschappelijke implicaties 
van wetenschappelijke ontwikkelingen, maar richt zich niet op de uitvoering van 
concreet beleid. Hoe belangrijk wetenschappelijke kennis en informatie over 
onzekerheden in die kennis ook zijn, bij het nemen van maatregelen spelen ook 
altijd politieke, economische of maatschappelijke overwegingen een rol. De 
afweging die nodig is voor beleidsbeslissingen is aan regering en parlement.
Verbindingen tussen beleidssectoren zichtbaar maken
Aan de Gezondheidsraad voorgelegde vragen zijn doorgaans wetenschappelijk 
en maatschappelijk complex. Op het eerste punt speelt de multidisciplinaire 
werkwijze van de raad in: inzichten uit diverse wetenschapsgebieden moeten bij 
de probleemanalyse worden betrokken. Het commissiemodel van de Gezond-
heidsraad is daarop bij uitstek toegesneden. 
De maatschappelijke complexiteit schuilt vaak niet alleen in divergerende 
opvattingen of belangen, maar ook in politiek-bestuurlijke arrangementen. De 
raad kijkt bij zijn analyses en aanbevelingen steeds over de grenzen van 
bestaande beleidssectoren heen en probeert verbindingen zichtbaar te maken die 
beleidsmakers kunnen helpen bij het vinden van passende oplossingen. Adviezen 
zijn dus niet alleen multidisciplinair wat betreft hun totstandkoming, maar waar 
nodig ook multisectoraal qua oriëntatie. 
Wegwijs in het werkprogramma 13

Hoofdstuk
2
Bijdragen aan een optimale 
gezondheidszorg
De kwaliteit, veiligheid, doeltreffendheid en doelmatigheid van zorginterventies 
blijven onverminderd de aandacht van de Gezondheidsraad vragen. Een wezen-
lijk element daarbij is dat zulke interventies de juiste groepen mensen bereiken. 
Waar nodig worden ook de ethische, juridische en maatschappelijke implicaties 
van wetenschappelijke ontwikkelingen bij de beschouwingen betrokken.
In behandeling: actuele onderwerpen
2.1 Naar een betere geestelijke gezondheidszorg voor migrantenjeugd
Er zijn aanwijzingen dat jongeren van niet-westerse herkomst een ongeveer drie 
keer zo grote kans hebben op psychische stoornissen als hun autochtone leeftijd-
genoten. In de ambulante en poliklinische geestelijke gezondheidszorg blijken zij 
echter ondervertegenwoordigd te zijn. Kennelijk is het lastig om deze kwetsbare 
groep jongeren te bereiken. De vraag is hoe dat komt en hoe het zorgaanbod 
beter kan aansluiten op de reële hulpbehoefte. Het ministerie van VWS stelt 
belang in een wetenschappelijk onderbouwd advies over deze complexe proble-
matiek.
2011 2012 2013 VWS
Bijdragen aan een optimale gezondheidszorg 15

2.4 Kiezen voor gezonde tanden
Er zijn verschillende redenen om de stand van de wetenschap in de mondzorg op 
te maken. Het tandheelkundig handelen vertoont een grote variatie tussen zorg-
aanbieders, zonder dat daarvoor een goede wetenschappelijke onderbouwing 
lijkt te bestaan. In de mondzorg zelf wordt vastgesteld dat de ontwikkeling van 
evidence based dentistry nog pril is en dat het tijd is om hieraan een nieuwe 
impuls te geven. Welke kennisinfrastructuur is hiervoor nodig en welke prioritei-
ten zouden in het wetenschappelijk onderzoek gesteld moeten worden? Ook wor-
den er vragen opgeroepen door maatschappelijke trends in de mondgezondheid. 
Zo lijkt de gebitstoestand bij jonge kinderen en sociaaleconomisch zwakke groe-
pen mensen de laatste jaren te zijn verslechterd en groeit de zorgvraag bij oude-
ren. Mondgezondheid heeft een grote invloed op de algemene gezondheid en 
kwaliteit van leven en verdient daarom nadrukkelijk aandacht. 
2011 2012 2013 Ongevraagd
2.5 Benodigde achtervang voor spoedeisende eerste hulp
Bij de afdeling spoedeisende eerste hulp van een ziekenhuis komen de meeste 
acute zorggevallen binnen. Lang niet altijd is duidelijk wat er dan aan de hand is. 
Het is aan een team van artsen, verpleegkundigen en ondersteunend personeel 
om de diagnose te stellen en een behandelplan te bepalen. Eind vorig jaar 
beschreef een door het ministerie van VWS ingestelde werkgroep waaraan zo’n 
afdeling wat betreft voorzieningen en deskundigheid van de daar aanwezige pro-
fessionals minimaal dient te voldoen. De werkgroep wilde zich echter niet uit-
spreken over de benodigde achtervang: welke diagnostische faciliteiten en 
specialistische hulp moeten met het oog op een verantwoorde zorg binnen welke 
termijn beschikbaar zijn? De minister van VWS wendt zich met deze vraag tot de 
Gezondheidsraad.
 
2011 2012 2013 VWS
Bijdragen aan een optimale gezondheidszorg 17

heidszorg bleek die organisatie kwetsbaar. Ervaringen in andere landen zullen 
nadrukkelijk bij het advies worden betrokken.
2011 2012 2013 VWS
2.9 Topklinische geestelijke gezondheidszorg: aanzet tot afbakening
Een beperkt aantal instellingen kan topklinische geestelijke gezondheidszorg 
leveren: zeer specialistische patiëntenzorg die bijzondere diagnostiek en behan-
deling vergen en waarvoor geen doorverwijzing mogelijk is. Het ministerie van 
VWS wil weten hoe deze topklinische zorg het beste afgebakend kan worden van 
andere vormen van geestelijke gezondheidszorg. Dat kan aan de hand van ver-
schillende criteria, zoals patiëntenkenmerken, de zwaarte van de zorg en de 
benodigde expertise en voorzieningen om hoogwaardige zorg te kunnen leveren. 
De Gezondheidsraad zal met een aanzet tot afbakening komen.
2011 2012 2013 VWS
2.10 Te land, ter zee en in de lucht medisch bekeken
De Gezondheidsraad heeft de afgelopen jaren verschillende adviezen uitgebracht 
over medische eisen die zijn te stellen aan bestuurders van motorvoertuigen. 
Maar soortgelijke kwesties spelen in andere transportsectoren. Elk van die secto-
ren kent zijn eigen wet- en regelgeving. Telkens komt daarin meer of minder 
expliciet het spanningsveld aan de orde tussen individuele participatiemogelijk-
heden op het vlak van mobiliteit enerzijds en veiligheid als maatschappelijk 
belang anderzijds. Hoe zit het met de wetenschappelijke onderbouwing van de 
diverse regelingen en de daarin gehanteerde criteria voor medische geschiktheid? 
En in hoeverre is nadere afstemming tussen deze regelingen wenselijk of moge-
lijk? Over dit onderwerp vindt nog overleg plaats met het ministerie van Infra-
structuur en Milieu.
2011 2012 2013 I&M
Bijdragen aan een optimale gezondheidszorg 19

komt dat doordat naar verhouding weinig van het onderzoek gericht is op het 
werk in deze sector. Belangrijk is enerzijds bevordering van de zelfredzaamheid 
van mensen. Dat kan helpen om de sector beter toe te rusten voor de groeiende 
vraag. Tegelijk kunnen mensen er een betere kwaliteit van leven door krijgen. 
Anderzijds moet zelfredzaamheid in goede balans blijven met zorgzaamheid 
voor wie daarop zijn aangewezen. Mede op basis van het Gezondheidsraadadvies 
Preventie bij ouderen: focus op zelfredzaamheid uit 2009 wordt in het Nationaal 
Programma Ouderenzorg onder auspiciën van ZonMw momenteel aandacht 
geschonken aan deze brede thematiek. Wanneer dat programma zal zijn afge-
rond, kan de Gezondheidsraad zich buigen over de betekenis van de resultaten.
Bijdragen aan een optimale gezondheidszorg 21

Hoofdstuk
3
Bijdragen aan preventie
Met preventieve activiteiten is door de jaren heen veel gezondheidswinst 
geboekt. Toch zijn niet alle mogelijkheden op dit vlak zonder meer zinvol of aan-
gewezen. In ieder geval is steeds een afweging nodig tussen voor- en nadelen. 
Voor vaccinaties geldt dat bijvoorbeeld net zo goed als voor vormen van bevol-
kingsonderzoek.
In behandeling: actuele onderwerpen
3.1 De rol van vaccinatie bij de voorbereiding op een grieppandemie: 
lessen voor de toekomst
Al lang is er discussie over de vraag hoe we ons goed kunnen voorbereiden op 
een grieppandemie. Die discussie raakte in een stroomversnelling door het uit-
breken van de pandemie van influenza A/H1N1 2009. In reactie op een spoed-
advies van de Gezondheidsraad heeft de minister van VWS toen besloten tot aan-
schaf van vaccins die gebaseerd zijn op het pandemische virus. In vervolgadvie-
zen is aandacht besteed aan de wijze waarop deze vaccins moeten worden 
ingezet. Maar de mogelijkheid van een pandemie door een ander griepvirus is 
daarmee allerminst verdwenen. Daarom is er behoefte aan een breed advies over 
de rol van vaccinatie bij de voorbereiding op grieppandemieën. Verschillende 
vragen zijn dan aan de orde. Kunnen met variaties op nu al bestaande vaccins de 
gevolgen van een pandemie worden beperkt of is het beter te wachten op een 
Bijdragen aan preventie 23

en sociale steun de participatie, zelfredzaamheid en gezondheid van mensen 
bevorderen? Welke maatregelen op dit vlak sorteren daarbij het meeste effect? 
2011 2012 2013 VWS
3.4 Veehouderijen: risico’s voor omwonenden
Er is volop discussie over de ontwikkeling en schaalvergroting van de intensieve 
veehouderij en over de concentratie van veehouderijbedrijven. De laatste tijd 
gaat het niet meer alleen om de gevolgen hiervan voor het milieu en het dieren-
welzijn, maar richt de aandacht zich ook op de mogelijke gezondheidsrisico’s 
voor omwonenden. De ministeries van VWS, I&M en EL&I hebben behoefte 
aan een overzicht van de stand van wetenschap op dit gebied. Meer in het bijzon-
der willen zij weten of het wenselijk dan wel nodig is om een minimale afstand 
tussen veebedrijven en woongebieden aan te houden en, zo ja, welke gezond-
heidskundige overwegingen daarbij dan een rol spelen. Bij dit onderwerp zal de 
Gezondheidsraad zijn werkzaamheden afstemmen met de Wetenschappelijke 
Raad voor het Regeringsbeleid, die een advies voorbereidt over de voedselpro-
ductie in ons land en de plaats van de intensieve veehouderij daarbinnen. 
2011 2012 2013 VWS, I&M, EL&I
In behandeling: vaste activiteiten
3.5 Adviseren over vaccinaties
Een vaste activiteit is adviseren over nieuwe ontwikkelingen op het terrein van 
vaccinaties, inbegrepen het Rijksvaccinatieprogramma (RVP). In 2007 verscheen 
De toekomst van het Rijksvaccinatieprogramma: naar een programma voor alle 
leeftijden, een breed advies waarin de Gezondheidsraad onder meer criteria en 
uitgangspunten formuleert voor de opname van vaccins in het RVP. In de pro-
grammaperiode worden deze criteria geëvalueerd en eventueel op onderdelen 
herzien. Daarnaast wordt een advies voorbereid over vaccinaties voor Caribisch 
Nederland en over vaccinatie van oudere kinderen en volwassenen tegen kink-
hoest. In de planning staan verder: een evaluatie van indicaties voor vaccinatie 
tegen influenza, vaccinatie tegen waterpokken/gordelroos en vaccinatie tegen 
hepatitis A. Over de prioritering van deze onderwerpen vindt nader overleg met 
Bijdragen aan preventie 25

Hoofdstuk
4
Bijdragen aan een gezonde voeding
Bij alle aandacht voor overgewicht als volksgezondheidsprobleem mogen we 
andere vraagstukken rond voeding niet uit het oog verliezen. Ze hebben allemaal 
te maken met voedingsnormen voor energie en voedingsstoffen en met goede 
voedingspatronen. 
In behandeling: actuele onderwerpen
4.1 Verbetering van de voedingstoestand van ouderen
De voedingstoestand van oudere patiënten in ziekenhuizen en verpleeghuizen 
baart zorgen: er zijn signalen dat die niet optimaal is. In de beleidsnota ‘Voeding 
en gezondheid’ krijgt dit probleem al de nodige aandacht. Maar ook bij zelfstan-
dig wonende ouderen lijkt ondervoeding nogal eens voor te komen. Wat is de 
omvang van het probleem? Hoe kan screening op ondervoeding het best vorm 
krijgen? En welke behandelmethoden sorteren het meeste effect? Dit alles vraagt 
om een advies waarin de beschikbare wetenschappelijke kennis wordt geanaly-
seerd. 
2011 2012 2013 VWS
Bijdragen aan een gezonde voeding 27

en vitamine D. In de programmaperiode wordt in ieder geval gewerkt aan een 
nieuwe norm voor vitamine D (zie onderwerp 4.2).
Bijdragen aan een gezonde voeding 29

Hoofdstuk
5
Bijdragen aan een gezonde 
leefomgeving
Een schoon, veilig en duurzaam milieu is belangrijk voor de volksgezondheid. 
Vanuit dat besef kent de Gezondheidsraad dan ook een lange traditie van advise-
ring op dit gebied. Signalering van kansen en bedreigingen is hierbij nadrukke-
lijk aan de orde. Daarbij richt de aandacht zich in principe op alle agentia: 
chemische, biologische en fysische.
In behandeling: actuele onderwerpen
5.1 Risico’s van blootstelling aan schadelijke stoffen voor de geboorte
Er zijn nieuwe aanwijzingen dat prenatale blootstelling aan bepaalde stoffen, 
waaronder hormoonontregelaars, gezondheidsschade kan veroorzaken die het 
hele leven aanhoudt. Volgens recente wetenschappelijke publicaties zou bij veel 
voorkomende aandoeningen als obesitas en diabetes prenatale blootstelling aan 
bepaalde stoffen een rol kunnen spelen. De Gezondheidsraad zal de bewijskracht 
van die aanwijzingen beoordelen. Daarbij zal de aandacht onder meer uitgaan 
naar de mogelijke invloed van zogenoemde epigenetische processen: erfelijke 
veranderingen in genactiviteiten, terwijl de DNA-samenstelling zelf ongewijzigd 
blijft. 
2011 2012 2013 I&M
Bijdragen aan een gezonde leefomgeving 31

In behandeling: vaste activiteiten
5.4 Signaleren van ontwikkelingen op het gebied van gezondheid en 
omgeving
De invloed van onze leefomgeving op onze gezondheid is een thema dat steeds 
meer internationaal wordt benaderd. Dat is begrijpelijk, omdat milieu-invloeden 
zich niets aantrekken van landsgrenzen. Ook de gevolgen van maatregelen om de 
risico’s in te perken doen zich internationaal voelen. Voor succesvol ingrijpen is 
bovendien een gezamenlijke inzet nodig. Vandaar onder meer het recente Envi-
ronmental Health Action Plan, vastgesteld door de Europese Commissie. Het is 
dan ook een vaste activiteit van de Gezondheidsraad om de internationale ont-
wikkelingen op het aandachtsgebied ‘gezondheid en omgeving’ te volgen. Daar-
bij wordt beoordeeld hoe sterk de wetenschappelijke aanwijzingen zijn voor de 
milieu-invloeden die de aandacht krijgen, en wat het belang is voor ons land. 
Over de resultaten wordt gerapporteerd in signalementen. In de programma- 
periode wordt onder meer gewerkt aan een signalement over risicocommunicatie 
en over mogelijke interacties tussen fysieke en sociale factoren.
5.5 Risico’s van elektromagnetische velden
Vooral door de opmars van de mobiele telefonie en andere vormen van draadloze 
telecommunicatie staat de invloed van elektromagnetische velden en straling op 
de gezondheid erg in de belangstelling. Ook andere toepassingen – zoals hoog-
spanningslijnen, elektrische apparatuur en allerhande automatische toegangs- en 
controlesystemen – roepen van tijd tot tijd vragen op. Het is een vaste activiteit 
van de Gezondheidsraad om de wetenschappelijke ontwikkelingen nauwlettend 
te volgen, daarover periodiek te rapporteren en adviesaanvragen te beantwoor-
den. Hierbij zal de raad nauw samenwerken met het Kennisplatform Elektromag-
netische Velden.
Bijdragen aan een gezonde leefomgeving 33

Hoofdstuk
6
Bijdragen aan gezonde 
arbeidsomstandigheden
Een structurele taak van de Gezondheidsraad is om bij te dragen aan de bescher-
ming van werknemers tegen arbeidsomstandigheden die hun gezondheid kunnen 
schaden. Advisering over bescherming tegen schadelijke stoffen maakt een flink 
deel van de activiteiten uit, maar ook andere onderwerpen krijgen aandacht, 
zoals de gezondheidseffecten van tillen, beeldschermwerk of doorwerken na het 
e
65 levensjaar.
In behandeling: actuele onderwerpen
6.1 Nanodeeltjes bewaakt en geregistreerd
Mede naar aanleiding van de Gezondheidsraadadviezen Betekenis van nanotech-
nologieën voor de gezondheid (2006/06) en Voorzorg met rede (2008/18) en de 
kabinetsreacties daarop adviseerde de Sociaal Economische Raad (SER) in maart 
2009 de minister van Sociale Zaken en Werkgelegenheid (SZW) over veilig 
omgaan met nanodeeltjes op de werkplek. In dat advies wordt gepleit voor een 
early warning systeem waarmee de gezondheid wordt bewaakt van werknemers 
die met gesynthetiseerde nanodeeltjes werken. Over de mogelijke gezondheids-
effecten van blootstelling aan dergelijke deeltjes bestaan nog veel onzekerheden. 
Om die reden zijn op dit moment geen gezondheidskundige grenswaarden vast te 
stellen. Die onzekerheden beïnvloeden uiteraard ook de mogelijkheden en toe-
passingen van zo’n early warning systeem. Daarnaast leeft bij het ministerie de 
Bijdragen aan gezonde arbeidsomstandigheden 35

In behandeling: vaste activiteiten
6.4 Signaleren van risico’s in arbeidsomstandigheden
Sinds 2007 heeft de Gezondheidsraad een nieuw aandachtsgebied onder zijn 
hoede genomen: nagaan welke risico’s op het werk een belangrijke rol spelen, en 
beoordelen of een grenswaarde mogelijk is die de schadelijke invloed van bloot-
stelling op de gezondheid kan voorkomen. De Gezondheidsraad en SZW hebben 
afgesproken dat tot eind 2012 de volgende arbeidsrisico’s aan bod komen: biolo-
gische agentia; tillen; kracht zetten, duwen, trekken; repeterende handelingen; 
beeldschermwerk. Daarnaast heeft SZW de Gezondheidsraad verzocht de 
adviesvraag te verbreden. De raad zal voor elk van de genoemde arbeidsrisico’s 
nagaan of het mogelijk is een grenswaarde vast te stellen waaronder de kans op 
gezondheidsschade nul is. Mocht dat niet zo zijn, dan wordt bekeken welke 
andere mogelijkheden er zijn om de gevolgen van blootstelling aan deze risico’s 
te voorkomen.
6.5 Adviseren over bescherming tegen schadelijke stoffen
Werknemers staan op werkplekken bloot aan tal van stoffen, waarvan een deel 
schadelijk kan zijn voor hun gezondheid. De Gezondheidsraad heeft een vaste rol 
in de bescherming van werknemers tegen dergelijke negatieve invloeden. Daar-
toe beoordeelt de raad de toxische eigenschappen en gezondheidseffecten van 
stoffen. Voor deze stoffen wordt op grond van de beschikbare wetenschappelijke 
kennis bepaald welk niveau van blootstelling op de werkplek veilig zal zijn of  
– wanneer dat niveau niet aan te geven is – aanvaardbaar. Een aanbeveling voor 
een advieswaarde door de raad vormt de basis voor een door de overheid of door 
werkgevers zelf vast te stellen grenswaarde. Ook doet de Gezondheidsraad voor-
stellen voor de indeling in gevaarklassen van kankerverwekkende en reproduc-
tietoxische stoffen. Voor de beoordeling van stoffen werkt de Gezondheidsraad 
soms samen met de Noordeuropese Nordic Expert Group (NEG), het Ameri-
kaanse National Institute of Occupational Safety and Health (NIOSH) of het 
Agence National de Sécurité Sanitaire, de l’Alimentation, de l’Environnement et 
du Travail (ANSES, voorheen AFSSET). Verder houdt de raad contact met de 
Europese Scientific Committee for Occupational Exposure Limits (SCOEL) en 
de Senatskommission zur Prüfung gesundheitsschädlicher Arbeitsstoffe van de 
Deutsche Forschungsgemeinschaft (DFG). Op verzoek van SZW zal de Gezond-
Bijdragen aan gezonde arbeidsomstandigheden 37

6.5.3 Referentiewaarden voor allergene stoffen
In vervolg op het Gezondheidsraadadvies ‘Preventie van werkgerelateerde lucht-
wegallergieën’ (2008/03) en advisering door de SER heeft de minister van SZW 
het voornemen publieke grenswaarden in te stellen voor inhaleerbare allergenen 
met een veel voorkomende, hoge blootstelling. Daarna zal de raad nagaan bij 
welk niveau van blootstelling op de werkplek een extra kans op sensibilisatie van 
maximaal één procent ten opzichte van de algemene bevolking optreedt. De door 
de Gezondheidsraad te berekenen referentiewaarde vormt de basis voor een wet-
telijke grenswaarde. In deze programmaperiode worden de volgende stoffen in 
behandeling genomen: tarwemeel, roggemeel, sojameel, alpha-amylase en een 
tweetal isocyanaten: 2,4-tolueen diisocyanaat en 2,6-tolueen diisocyanaat (TDI), 
waarbij de verschillende meelstoffen prioriteit hebben.
6.5.4 Classificeren van kankerverwekkende stoffen
Een specifieke activiteit van de Gezondheidsraad op het gebied van schadelijke 
stoffen op de werkplek is om de kankerverwekkende eigenschappen te beoorde-
len. Wanneer de gegevens dat toelaten doet de raad ook een uitspraak over het 
werkingsmechanisme. In dat kader worden stoffen geclassificeerd in categorieën 
volgens de Leidraad classificatie carcinogene stoffen van de Gezondheidsraad. 
Deze categorieen geven aan hoe groot de bewijskracht voor de kankerverwek-
kendheid is. De raad streeft er naar tijdens deze programmaperiode vijf adviezen 
te publiceren. Voor de volgende stoffen wordt gewerkt aan een advies over clas-
sificatie: aceetaldehyde, bisfenol A diglycidylether, dibenzoyl peroxyde, dime-
thylamine, ethylacrylaat, ethyleen, fenacetine, kaliumcyanide, naftaleen, 
polyvinylchloride (PVC), pyrocatechol, siliciumcarbide, talk, tetrahydrofuraan, 
trichloorazijnzuur, 1,1,1-trichloorethaan en wolfraam en wolfraamverbindingen. 
6.5.5 Classificeren van reproductietoxische stoffen
Stoffen op de werkplek kunnen effect hebben op de voortplanting, door de 
vruchtbaarheid aan te tasten of door problemen te veroorzaken in het nageslacht. 
Ook bij de bescherming van werknemers tegen die effecten heeft de Gezond-
heidsraad een vaste rol. Net als kankerverwekkende stoffen worden reproductie-
toxische stoffen op grond van de beschikbare wetenschappelijke kennis 
ingedeeld in categorieën die zijn vastgesteld in analogie met het Europese classi-
ficatiesysteem. Tijdens de programmaperiode streeft de raad er naar voor zes 
Bijdragen aan gezonde arbeidsomstandigheden 39

Hoofdstuk
7
Bijdragen aan innovatie en 
kennisinfrastructuur
Veel van het werk van de Gezondheidsraad draait om het beschikbaar maken en 
wegen van wetenschappelijke kennis, die vervolgens als onderbouwing gebruikt 
kan worden voor effectieve beleidsbeslissingen. Om kennis te kunnen oogsten 
moet echter ook gezaaid worden. Maar wat, op welk moment, en door wie? Met 
die vragen houdt de RGO zich bezig.
In behandeling: actuele onderwerpen
7.1 Indicatoren voor kwaliteit van zorg: de stand van zaken
In 2006 verscheen het CEG-signalement Vertrouwen in verantwoorde zorg. 
Effecten van en morele vragen bij het gebruik van prestatie-indicatoren. Sinds-
dien is er op het vlak van de ontwikkeling van extern – door inspectie, verzeke-
raars en patiënten – te gebruiken indicatoren voor de kwaliteit van de 
gezondheidszorg veel gebeurd, in Nederland en daarbuiten, en is het belang van 
het onderwerp alleen maar toegenomen. Reden genoeg voor de Gezondheidsraad 
om de huidige (wetenschappelijke) stand van zaken op te maken en een visie te 
geven op het onderzoek dat nodig is om de verdere ontwikkeling en het gebruik 
van kwaliteitsindicatoren te ondersteunen. 
2011 2012 2013 Ongevraagd
Bijdragen aan innovatie en kennisinfrastructuur 41

zoeksprioriteiten te formuleren en te adviseren over de voor de deskundigheids-
bevordering van professionals benodigde kennisinfrastructuur. 
2011 2012 2013 VWS
7.4 Kansen voor Nederland in Europees gezondheidsonderzoek
Het Europese onderzoeksbeleid is volop in beweging, getuige bijvoorbeeld de 
opkomst van de European Research Council en de Joint Programming Initiatives. 
De Adviesraad voor het Wetenschaps- en Technologiebeleid bereidt een advies 
voor over de ontwikkelingen in het Europese onderzoeks- en innovatiebeleid en 
hoe Nederland daarop het best kan inspelen. Dit advies wordt in de zomer van 
2011 verwacht. Voortbouwend hierop zal de Gezondheidsraad inzoomen op het 
gezondheidsonderzoek. Hoe kan Nederland effectief bijdragen aan een Europees 
beleid op het gebied van het gezondheidsonderzoek dat aansluit bij de Neder-
landse prioriteiten? En hoe kan het Nederlandse onderzoeksbeleid de kansen die 
in Europa voor het gezondheidsonderzoek ontstaan, zo goed mogelijk benutten?
2011 2012 2013 OCW
7.5 Kennis- en productontwikkeling op het snijvlak van geneeskunde en 
technologie
Er zijn verschillende activiteiten gaande die de ontwikkeling van nieuwe medi-
sche technologieën in Nederland beogen te stimuleren, zoals het NWO-pro-
gramma Innovative Medical Devices Initiative (IMDI) en diverse samen-
werkingsprojecten van technische universiteiten, universitair medische centra en 
bedrijven. Ook de Gezondheidsraad heeft zijn steentje bijgedragen met een 
onderzoeksagenda (Medische producten: nieuw en nodig!) waarin, primair uit-
gaande van de behoeften van patiënten en zorgverleners, een aantal lijnen van 
productontwikkeling gepresenteerd is die stimulering verdienen. Toch zijn er 
domeinen waar die technologieontwikkeling nog extra aandacht verdient. De 
RGO zal zich buigen over de vraag hoe de kennisinfrastructuur zodanig verbe-
terd kan worden dat de ontwikkeling van thuiszorgtechnologie versneld wordt.
2011 2012 2013 OCW, VWS
Bijdragen aan innovatie en kennisinfrastructuur 43

Hoofdstuk
8
Internationale activiteiten
Wetenschap gaat sinds jaar en dag over de landsgrenzen heen en beleidsvraag-
stukken krijgen toenemend een internationaal karakter. Ook waar nationale 
bestuurlijke tradities zich nog sterk doen gelden, vertonen de wetenschappelijke 
kanten van beleidsproblemen vaak gemeenschappelijke kenmerken. Alle reden 
dus om alert te zijn op relevante analyses uit andere landen en op mogelijkheden 
om onder omstandigheden samen te werken met buitenlandse zusterorganisaties. 
Dit biedt ook kansen om, temidden van de groeiende kennis, te putten uit een rui-
mer reservoir aan expertise.
8.1 Activiteiten in het kader van EuSANH 
Om efficiëntie in advisering te bevorderen is in 2006 het European Science 
Advice Network for Health (EuSANH) in het leven geroepen. Daarmee wordt 
bovendien een bijdrage geleverd aan de wetenschappelijke advisering ten 
behoeve van het Europese volksgezondheidsbeleid. Het netwerk telt momenteel 
dertien leden, die onderling onder meer informatie uitwisselen over hun werk-
programma’s, uitgebrachte en nog uit te brengen adviezen. Informatie is te vin-
den op www.eusanh.eu.
In april 2009 ontving het EuSANH-netwerk een subsidie van de Europese 
Commissie voor een driejarig project met de titel EuSANH-ISA: Improving  
Science Advice for Health in Europe. De Gezondheidsraad is daarbij eindverant-
woordelijk voor de technische uitvoering en de inhoudelijke, financiële en admi-
Internationale activiteiten 45

A Over de Gezondheidsraad
Bijlage
47

Bijlage
A
Over de Gezondheidsraad
Werken in commissies
De Gezondheidsraad heeft 194 leden, van wie 44 (23%) vrouwen (cijfers 1 juli 
2011). De leden van de raad komen niet plenair bijeen. Leden zijn actief voor de 
raad indien ze worden uitgenodigd in commissies en/of in beraadsgroepen. 
Adviezen worden meestal opgesteld door ad hoc-commissies die krachtens 
artikel 24 van de Gezondheidswet zijn geïnstalleerd door de voorzitter van de 
Gezondheidsraad. Bij de samenstelling van commissies wordt, behalve op 
wetenschappelijke expertise, ook gelet op een multidisciplinaire aanpak. Deze 
werkwijze dient ertoe om een eenzijdige kijk op de vraagstelling te voorkomen. 
De leden van de commissies worden in eerste instantie gerekruteerd uit de kring 
van raadsleden. Het komt echter veelvuldig voor dat deskundigen van buiten de 
raad en soms ook uit het buitenland participeren in de commissies. Voor allen 
geldt dat zij op vrijwillige basis hun kennis en tijd ter beschikking stellen. De 
raad kan daarmee een beroep doen op een gouden netwerk van topexperts, die 
bereid zijn om tegen een bescheiden vacatiegeld hun deskundigheid voor de 
publieke zaak in te zetten. 
Leden van Gezondheidsraadcommissies kunnen echter ook belangen hebben. 
Bij de uitnodiging om tot de commissie toe te treden wordt daarom gevraagd 
schriftelijk inzicht te geven in de functies die zij bekleden, en om andere mate-
riele en niet-materiële omstandigheden te melden die relevant kunnen zijn voor 
het werk van de commissie. In deze disclosure procedure is transparantie het 
Over de Gezondheidsraad 49

gen, startnotities en discussiestukken voor commissies opstellen, of zo nodig 
workshops organiseren. Het secretariaat verzorgt ook de publicatie van de advie-
zen en andere teksten van de Gezondheidsraad. 
Adviezen en signalementen
De Gezondheidsraad rapporteert zowel op verzoek van bewindslieden of parle-
ment, als uit eigen beweging. In het eerste geval spreekt de raad van gevraagde 
advisering, in het tweede geval van ongevraagde advisering, of, afhankelijk van 
de ‘zwaarte’ van rapportage, signalering. Beide activiteiten vallen onder de wet-
telijke taak van de Gezondheidsraad en zijn in dit werkprogramma terug te vin-
den. 
Adviezen vormen de hoofdmoot van de productie. De meeste adviesvragen 
zijn afkomstig van de bewindspersonen van Volksgezondheid, Welzijn en Sport 
(VWS), maar ook de ministers van Infrastructuur en Milieu (I&M), van Econo-
mische Zaken, Landbouw en Innovatie (EL&I), van Sociale Zaken en Werkgele-
genheid (SZW), en van Onderwijs, Cultuur en Wetenschap (OCW) horen tot de 
vaste opdrachtgevers.
Naast de gevraagde adviezen waarmee de Gezondheidsraad bewindsperso-
nen bijstaat in hun beleidsontwikkeling, rapporteert de raad ook over ontwikke-
lingen in de wetenschap die voor het overheidsbeleid van belang kunnen zijn. 
Deze signalering geschiedt zowel door samenwerking met Nederlandse experts 
als in internationale netwerken.
Graadmeter
De Gezondheidsraad brengt jaarlijks vier nummers van Graadmeter uit. Dit blad 
bevat informatie over uitgebrachte adviezen en andere publicaties en over vragen 
en reacties van bewindslieden. Daarnaast worden in Graadmeter korte bijdragen 
gepubliceerd over ontwikkelingen in binnen- en buitenland die direct verband 
houden met de aandachtsgebieden van de raad. Ook staan er vraaggesprekken in 
met deskundigen uit het uitgebreide netwerk van de raad.
Network en vertalingen
Tweemaal per jaar ontvangen buitenlandse relaties de publicatie Network, waar-
mee zij op de hoogte worden gebracht van de werkzaamheden van de raad. De 
adviezen bevatten doorgaans een Engelstalige executive summary. Meestal geeft 
het secretariaat tevens een volledige Engelse vertaling uit. De adviezen worden 
Over de Gezondheidsraad 51

