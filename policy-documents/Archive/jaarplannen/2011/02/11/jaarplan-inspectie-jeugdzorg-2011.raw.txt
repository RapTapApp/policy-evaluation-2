Jaarwerk-
programma 
2011

Jaarwerk-
programma  
2011
Inspectie Jeugdzorg 
Utrecht, februari 2011

Inhoudsopgave
1. Inleiding 4
2. Toezicht Inspectie Jeugdzorg in 2011 6
  Integraal Toezicht Jeugdzaken 6
  Calamiteitentoezicht 7
  Gepland toezicht 8
   Doorlopende projecten 2010-2011 8
   Nieuwe projecten 2011 13
3. Ontwikkelingen werkwijze Inspectie Jeugdzorg 16
  Risicogestuurd programmeren 17
  Ontwikkeling toezichtinstrumenten 18
   Accountmanagement 18 
   Onverwacht toezicht 19
   Verscherpt toezicht 19
  Medewerkers en organisatie 20
   Professionalisering medewerkers 20
   Kennismanagement 21
   Klanttevredenheidsonderzoek 21
 
4. Overzicht toezichtprojecten 2011 22
 3 | Inspectie Jeugdzorg   Jaarwerkprogramma 2011

In het jaarwerkprogramma 2011 heeft de inspectie toezichtprojecten opgenomen  
die inspelen op de komende stelselwijziging, zoals het onderzoek naar ambulante 
jeugdzorg.
Veel nieuw beleid is echter nog niet (uit)ontwikkeld, laat staan geïmplementeerd, 
terwijl de inspectie toezicht uitoefent op activiteiten en zorg die feitelijk wordt 
verleend. 
De meeste wijzigingen worden pas in 2014 doorgevoerd en zullen als toezichtproject 
daarom pas terugkomen in de komende jaarwerkprogramma’s van de inspectie. 
Leeswijzer
In hoofdstuk 2 kunt u lezen welke toezichtprojecten de inspectie gepland heeft  
voor 2011. Daarnaast besteedt de inspectie in 2011 ook een substantieel deel  
van haar capaciteit aan Integraal Toezicht Jeugdzaken (ITJ), toezicht naar aanleiding 
van calamiteiten en accountmanagement. 
Hoofdstuk 3 geeft een overzicht van de ontwikkelingen binnen de Inspectie Jeugdzorg. 
Hier kunt u meer lezen over de ingeslagen weg van risicogestuurd programmeren,  
de ontwikkeling van toezichtinstrumenten en de manier waarop de inspectie werkt 
aan de verdere professionalisering van haar medewerkers en organisatie.
In hoofdstuk 4 vindt u ten slotte drie tabellen waarin de geplande toezichtprojecten  
van de inspectie in 2011 nog eens beknopt worden weergegeven.
 
 5 | Inspectie Jeugdzorg   Jaarwerkprogramma 2011

In 2011 starten onderzoeken in de onderzoekslijnen gezondheid en veiligheid. In de lijn 
gezondheid wordt de relatie tussen leefstijl/leefomstandigheden en de kwetsbaarheid 
van bepaalde groepen jongeren onderzocht. Een voorbeeld hiervan is de relatie tussen 
middelengebruik (zoals cannabis) en depressieve jongeren. In de lijn veiligheid wordt 
een aantal onderzoeken naar kindermishandeling uitgevoerd. Er wordt nog nader 
bepaald op welke kwetsbare groep(en) deze onderzoeken zich richten. 
ITJ doet in elke onderzoekslijn onderzoek naar de wijze waarop partijen in en om  
de Centra voor Jeugd en Gezin (CJG’s) samenwerken om kwetsbare groepen in kaart  
te brengen en ervoor te zorgen dat deze jongeren worden geholpen door de partijen 
die dit het beste kunnen. In 2011 wordt hiermee gestart in de lijn veiligheid. In deze 
lijn onderzoekt ITJ hoe partijen in en om de CJG’s samenwerken bij de signalering  
en aanpak van kindermishandeling. 
Calamiteitentoezicht
Alle incidenten en calamiteiten die plaatsvinden binnen een jeugdzorginstelling  
of justitiële jeugdinrichting moeten worden gemeld bij de Inspectie Jeugdzorg volgens 
afspraken die met de instellingen hierover zijn gemaakt. De inspectie analyseert  
en beoordeelt de inhoud van deze meldingen. De inspectie besluit vervolgens welke 
reactie hierop moet volgen.
Daarnaast worden de incidenten en calamiteiten van een instelling over een wat 
langere tijd bekeken en het patroon dat daar uit naar voren komt kan voor de inspectie 
aanleiding zijn om nader onderzoek te doen naar een instelling. Dit laatste past in  
het selectief toezicht van de inspectie, waarbij de focus ligt op de risico’s in de kwaliteit 
van de zorg en de veiligheid van kinderen. 
 7 | Inspectie Jeugdzorg   Jaarwerkprogramma 2011

Toezicht alle aanbieders van gesloten jeugdzorg op basis van het Kwaliteitskader 
Gesloten Jeugdzorg
In het najaar van 2008 heeft de MOgroep Jeugdzorg met medewerking van de Inspectie 
van het Onderwijs, de Inspectie voor de Gezondheidszorg en de Inspectie Jeugdzorg 
normen opgesteld voor de gesloten jeugdzorg en deze vastgelegd in het Kwaliteitskader 
Gesloten Jeugdzorg. De inspectie doet op basis van dit kwaliteitskader bij alle aanbieders 
van gesloten jeugdzorg tot en met 2012 stapsgewijs toezicht. Waar nodig werkt  
de inspectie samen met collega-inspecties. Dit toezicht vindt dus ook plaats bij  
de instellingen waarvan het nieuwe aanbod gesloten jeugdzorg al getoetst is in  
hun voormalige hoedanigheid als justitiële jeugdinrichting.
Het toezicht wordt uitgevoerd in drie stappen waarbij het accent ligt op de volgende 
thema’s uit het kwaliteitskader:
1. gesloten leefomgeving, met name de rechtspositie van de jeugdige inclusief de toekenning 
van verlof: 2008-2010, onderzoek naar beleid en praktijk. Bij instellingen die  
‘onvoldoende’ uit dit toezicht naar voren komen, voert de inspectie in 2009-2011 
vervolgonderzoek uit; 
2. opvoeding, dagprogrammering en personeel: 2010-2011, onderzoek naar beleid en praktijk. 
Dit toezicht is met name gericht op het leefklimaat in de instellingen en wordt 
uitgevoerd samen met de Inspectie van het Onderwijs en in samenwerking met  
de Inspectie voor de Gezondheidszorg. Rapportage medio 2011;
3. behandeling en ketensamenwerking: 2011-2012, onderzoek naar beleid en praktijk.  
Hier wordt onder meer onder verstaan een individueel behandelplan,  
trajectverantwoordelijkheid en samenwerking. Dit toezicht wordt uitgevoerd  
samen met de Inspectie voor de Gezondheidszorg. Rapportage eind 2012.
Veiligheid leefklimaat Almata, locatie Ossendrecht
In september 2010 heeft de inspectie onderzoek gedaan bij de locatie Ossendrecht  
van de gesloten jeugdzorginstelling Almata. Uit het onderzoek bleek dat de situatie  
op de leefgroepen onvoldoende veilig was voor de jongeren en voor het personeel. 
Zowel de zorg als de organisatie van de zorg voldeden volgens de inspectie  
onvoldoende aan de norm. 
Dit heeft de inspectie doen besluiten om deze instelling onder verscherpt toezicht  
te plaatsen. Het verscherpt toezicht duurt in principe een jaar en wordt afgesloten  
met een hertoets. Tijdens het verscherpt toezicht vinden er regelmatig gesprekken 
plaats tussen de inspectie en Almata over de voortgang van de verbeteringen. 
 9 | Inspectie Jeugdzorg   Jaarwerkprogramma 2011

Brandveiligheid zorginstellingen
In 2010 heeft de VROM-Inspectie samen met de Inspectie voor de Gezondheidszorg,  
de Arbeidsinspectie en de Inspectie Jeugdzorg onderzoek gedaan naar de brandveiligheid 
in residentiële voorzieningen. 
Hierbij zijn tien residentiële jeugdzorginstellingen, waaronder één instelling voor 
gesloten jeugdzorg, betrokken. De rapportage van dit onderzoek verschijnt begin 2011.
Zorg voor Zorg
In 2007 deed de inspectie samen met de Inspectie voor de Gezondheidszorg,  
de Inspectie van het Onderwijs en de Inspectie Openbare Orde en Veiligheid onderzoek 
8
naar het meisje Gessica . Naar aanleiding van dit onderzoek is afgesproken dat  
de stadsregio Rotterdam er zorg voor draagt dat de aanbevelingen uit dit rapport 
worden vertaald in beleid. 
In 2010 zijn de inspecties gestart met de voorbereiding van een onderzoek waarin  
zij in 2011 gaan toetsen of de wijzigingen in het beleid hebben geleid tot verbeteringen 
in het handelen van de instellingen.
Veiligheid leefklimaat Commujon
Begin 2010 heeft de inspectie een rapport uitgebracht over zorgaanbieder Commujon, 
9
onderdeel van de Leo Stichting Groep - Rentray . De inspectie heeft zich bij dit 
onderzoek gericht op de thema’s bejegening, seksualiteit, preventie van seksueel  
en fysiek grensoverschrijdend gedrag, reactie bij seksueel en fysiek grensoverschrijdend 
gedrag en deskundigheid op het gebied van de-escalerend optreden bij agressie. 
Uit het onderzoek bleek dat het leefklimaat in de vier leefgroepen van Commujon 
onvoldoende veilig was en daarom heeft de inspectie besloten de instelling  
onder verscherpt toezicht te plaatsen. 
Naar verwachting zal de inspectie begin 2011 een hertoets afnemen bij Commujon.
8 
Inspectie Jeugdzorg (mei 2007). Brede zorgcoördinatie noodzakelijk. Onderzoek naar de hulpverlening  
rond het meisje Gessica.
9 
Inspectie Jeugdzorg (januari 2010). Veiligheid leefklimaat Commujon.
 11 | Inspectie Jeugdzorg   Jaarwerkprogramma 2011

Nieuwe projecten 2011
Ambulante jeugdzorg
Naar verwachting zal de ambulante jeugdzorg de komende jaren een steeds prominentere 
plek krijgen binnen de jeugdzorg. De inspectie start in 2011 een verkennend onderzoek 
naar deze vorm van jeugdzorg, waarin mogelijke risico’s kunnen worden onderkend. 
Deze verkenning zal dienen als input voor vervolgonderzoeken in de daarop volgende 
jaren.
Begeleiding ouders/verzorgers waarvan de kinderen in een pleeggezin  
zijn ondergebracht
In 2008 en 2009 heeft de inspectie onderzoek gedaan naar de veiligheid van pleeg-
kinderen in pleeggezinnen. In aansluiting op dit toezicht gaat de inspectie in 2011 
onderzoek doen naar de begeleiding van de ouders/verzorgers (door pleegzorgaanbieders 
en/of bureau jeugdzorg) waarvan de kinderen in een pleeggezin zijn ondergebracht. 
Bejegening van jeugdzorgcliënten en hun ouders/verzorgers
De inspectie vindt het van belang dat jongeren en hun ouders/verzorgers gehoord  
en intensief betrokken worden bij de zorg die zij (eventueel gaan) krijgen. 
In 2011 gaat de inspectie onderzoek doen naar dit onderwerp. 
Leven op de groep in residentiële instellingen
De dynamiek in residentiële voorzieningen heeft dikwijls grote impact op de jongeren 
die hier verblijven. In 2011 doet de inspectie onderzoek binnen een nader te bepalen 
aantal residentiële instellingen, waarbij zij kijkt naar gebeurtenissen op de groep. 
Mogelijke invalshoeken binnen het project kunnen zijn: geweldsincidenten, verandering 
in de groepssamenstelling, veiligheid in de nacht, personele bezetting op de groep  
en medicijngebruik door jongeren. 
Kwaliteit van het exitbeleid van jeugdzorginstellingen
In 2011 onderzoekt de inspectie de kwaliteit van het exitbeleid van jeugdzorginstellingen 
en met name de wijze waarop de zorg beëindigd wordt. Mogelijke vraagstukken waar 
naar gekeken kan gaan worden zijn: 
•	 Wat 	 is 	 de 	 kwaliteit 	 van 	 de 	 keuze 	 om 	 de 	 zorg 	 te 	 beëindigen?
•	 In 	 welke 	 mate 	 zijn 	 de 	 doelen 	 gerealiseerd 	 bij 	 het 	 beëindigen 	 van 	 de 	 zorg?
•	 Is 	 de 	 eventueel 	 benodigde 	 vervolgzorg 	 geregeld 	 als 	 jongeren 	 de 	 jeugdzorg 	 verlaten?	
•	 Bemoeilijkt 	 de 	 grens 	 van 	 18 	 jaar 	 voor 	 jeugdzorg 	 de 	 toegang 	 tot 	 jeugdzorg 	 op 	 ‘latere’	
l e e f t i j d ?	
 13 | Inspectie Jeugdzorg   Jaarwerkprogramma 2011

Alleenstaande minderjarige vreemdelingen
In 2010 heeft de inspectie onderzoek gedaan naar de voogdijtaak van Nidos. Nidos is 
een landelijk werkende voogdij-instelling specifiek voor alleenstaande minderjarige 
vreemdelingen. Voor minderjarigen die zonder ouder(s) in Nederland asiel aanvragen, 
voorziet Nidos door middel van tijdelijke voogdij in het gezag. De voogd heeft  
de wettelijke verantwoordelijkheden en bevoegdheden zoals een ouder die heeft.  
De voogd ziet erop toe dat de minderjarige de juiste zorg krijgt en handelt als deze 
zorg niet toereikend is. De voogd van Nidos begeleidt een minderjarige asielzoeker bij 
zijn aankomst in Nederland, gedurende het verblijf en eventueel vertrek uit Nederland. 
De inspectie wil de resultaten van het onderzoek uit 2010 gebruiken als input voor 
onderzoek naar alleenstaande minderjarige vreemdelingen in de komende jaren,  
te beginnen in 2011. 
Kwaliteit van de casusregie van de straftaak van de Raad voor  
de Kinderbescherming
In 2009/2010 heeft de inspectie onderzoek gedaan naar de beschermingstaak van  
de Raad voor de Kinderbescherming (RvdK). In de tweede helft van 2011 begint  
de inspectie een toezichtproject waarin de straftaak van de RvdK zal worden belicht. 
Binnen dit project doet de inspectie onderzoek naar de kwaliteit van de casusregie  
bij strafzaken van minderjarigen. De samenwerking met de jeugdreclassering is hier 
mogelijk onderdeel van. Het project zal doorlopen naar 2012.
 15 | Inspectie Jeugdzorg   Jaarwerkprogramma 2011

Risicogestuurd programmeren
Risicogestuurd programmeren wil zeggen dat de inspectie dáár toezicht doet  
waar de risico’s het grootst zijn. Dit resulteert in een jaarwerkprogramma  
met onderzoeken die bijdragen aan verbetering van de kwaliteit van de jeugdzorg  
en aan de ontwikkeling van de sector.
Eind 2007 is de inspectie een traject gestart met als doel te komen tot een programmering 
die risicogestuurd is. Daarmee sluit de inspectie aan bij de kaderstellende visie  
12
op toezicht van de overheid als het gaat om het leveren van maatwerk in de vorm  
en de omvang van het toezicht. De afgelopen jaren zijn er risico-indicatoren ontwikkeld 
voor residentiële instellingen, instellingen voor gesloten jeugdzorg, justitiële 
jeugdinrichtingen en de bureaus jeugdzorg. In 2010 heeft de inspectie de instellingen 
bevraagd op deze indicatoren. Naast de informatie uit risico-indicatoren wordt bij 
risicogestuurd toezicht gebruik gemaakt van informatie die voortkomt uit onderzoek 
van gemelde klachten, meldingen en signalen, actualiteiten en analyse van de wettelijk 
voorgeschreven jaarverslagen. 
De resultaten hiervan zijn input geweest voor het jaarwerkprogramma 2011 en  
13
de provinciale accountplannen van de inspectie. Voorbeelden van toezichtprojecten 
die hieruit voortgekomen zijn, zijn het onderzoek naar de bejegening van jeugdzorg-
cliënten en hun ouders/verzorgers (pagina 13) en het onderzoek naar het leven op  
de groep in residentiële instellingen (pagina 13).
De komende tijd gaat de inspectie verder met het ontwikkelen van risico-indicatoren 
voor de overige werksoorten, zoals pleegzorg en ambulante zorg. 
12 
Ministerie van Binnenlandse Zaken en Koninkrijksrelaties (oktober 2005).  
Minder last, meer effect.
13 
Wat de inspectie verstaat onder ‘accountplannen’ is na te lezen op pagina 18.
 17 | Inspectie Jeugdzorg   Jaarwerkprogramma 2011

Onverwacht toezicht
Jeugdzorginstellingen weten in de regel wanneer de inspectie langskomt voor een 
toezichtbezoek en ook waar onderzoek naar gedaan wordt. Vaak worden de bezoeken 
bewust ruim van te voren aangekondigd, zodat de instelling het toezicht goed kan 
voorbereiden: dossiers zijn verzameld en registraties liggen klaar, informanten zijn  
op de hoogte en houden tijd vrij voor het gesprek en werkplekken zijn klaar om 
bezocht te worden. 
Aangekondigd toezicht houdt echter ook een risico in. De kans bestaat dat de inspecteur 
de dossiers te zien krijgt die op orde zijn, de afdeling bezoekt waar het goed loopt  
en de ‘medewerker van de maand’ te spreken krijgt. Door de jaren heen hebben  
de inspecteurs geleerd hier doorheen te prikken, maar dan nog kan het verhelderend 
werken om een instelling onverwacht te bezoeken. 
Derhalve heeft de inspectie de afgelopen tijd een aantal keer het instrument onverwacht 
toezicht ingezet. Het onverwachte element van het toezicht kan op verschillende 
manieren worden ingevuld. Hierbij valt bijvoorbeeld te denken aan het zelf uitkiezen 
van de te spreken medewerkers en jongeren door de inspectie, het niet van tevoren 
kenbaar maken van het te onderzoeken onderwerp door de inspectie of het helemaal 
niet kenbaar maken dat de inspectie op toezichtbezoek zal komen. 
In 2011 zal dit instrument verder worden ontwikkeld en – indien de situatie hierom 
vraagt – vaker worden ingezet. 
Verscherpt toezicht
Soms stelt de inspectie instellingen onder verscherpt toezicht. Dit doet de inspectie  
als zij oordeelt dat er structurele tekortkomingen zijn in de kwaliteit van de zorg, die 
(kunnen) leiden tot ernstige risico’s voor de veiligheid van de kinderen. De instelling 
moet aan de inspectie een plan overleggen waarin de instelling schrijft wat ze doet om 
de situatie zo snel mogelijk te verbeteren. Vervolgens dient de instelling de inspectie 
periodiek te informeren over de voortgang van de uitvoering van het plan èn over de 
behaalde resultaten. De instelling staat maximaal één jaar onder verscherpt toezicht. 
Daarna vindt een hertoets plaats. 
 19 | Inspectie Jeugdzorg   Jaarwerkprogramma 2011

Kennismanagement
Voor de inspectie, maar ook voor de instellingen waarop zij toezicht houdt, is een 
goed beheer van de aanwezige kennis van groot belang. Het gaat hierbij om het 
verzamelen en ontsluiten van informatie en kennis. Kennis vormt de grondstof van 
het toezicht in het algemeen en het accountmanagement in het bijzonder. Het goed 
benutten van de aanwezige kennis draagt bij aan een vergroting van de efficiency  
en een risicogestuurde manier van werken. Behalve voor de inspectie zelf, is het ook  
voor de ondersteuning van de beleidsafdelingen van de ministeries van belang dat  
de inspectie op een snelle en betrouwbare wijze de aanwezige kennis kan ontsluiten. 
De inspectie heeft de afgelopen twee jaar aanzienlijk geïnvesteerd in een beter beheer 
van haar kennis. Zo heeft zij een informatiesysteem op poten gezet dat de inspecteurs 
ondersteunt bij het bijhouden van de informatiestromen rond het dagelijks werk, 
zoals het verwerken van klachten, meldingen en signalen. 
Verder zal in de toekomst de digitalisering van de documenthuishouding in lijn  
met die van de departementale ontwikkelingen worden doorgezet. Ook dit zal  
een verbetering zijn voor het kennismanagement.
Ten slotte is de inspectie van plan om haar kennismanagement ook in personele  
zin te versterken door de op de ontwikkeling en het beheer van kennis toegesneden 
functies of taken explicieter te maken en te beleggen. 
Klanttevredenheidsonderzoek
De inspectie werkt al enkele jaren met een systematische interne evaluatie van de 
uitgevoerde toezichtprojecten. Dit maakt deel uit van haar eigen kwaliteitsbewaking 
en -borging. In 2011 wil zij de meting van de klanttevredenheid een vast onderdeel  
uit laten maken van deze evaluaties, waarbij de inspectie de objecten van toezicht  
zal vragen om een oordeel te geven over het proces en de inhoud van het toezicht.
Vanuit de rijksinspecties wordt voor het meten van de klanttevredenheid een instrument 
ontwikkeld dat de inspectie zal opnemen in haar checklist voor projectevaluaties. 
In het kader van klanttevredenheid en vermindering van de toezichtlast, zal de 
inspectie verschillende onderzoeken die eventueel bij een zelfde instelling plaatsvinden 
op elkaar afstemmen en de uitvoering ervan zo mogelijk combineren.
 21 | Inspectie Jeugdzorg   Jaarwerkprogramma 2011

Tabel 1: Overzicht toezichtprojecten 2011 bij door de provincie gefinancierde instellingen  
(nog niet bekend in welke provincies)
Onderwerp (mogelijk) object van toezicht
Ambulante jeugdzorg Bureaus jeugdzorg
Aanbieders ambulante jeugdzorg
Begeleiding ouders/verzorgers in periode dat hun kinderen  Bureaus jeugdzorg
in een pleeggezin zitten Aanbieders pleegzorg
Bejegening van jeugdzorgcliënten en hun ouders/verzorgers Bureaus jeugdzorg
Aanbieders jeugdzorg
Leven op de groep in residentiële instellingen Aanbieders residentiële jeugdzorg
Kwaliteit van het exitbeleid van jeugdzorginstellingen Aanbieders jeugdzorg
Jongeren in buitenlands zorgaanbod Bureaus jeugdzorg
Aanbieders jeugdzorg
Veldnormen vertrouwensartsen AMK (met IGZ) Bureaus jeugdzorg
 23 | Inspectie Jeugdzorg   Jaarwerkprogramma 2011

Zuid-Holland Kwaliteit van de advies- en consultfunctie van het AMK 15
Jeugdreclassering 15
Stadsgewest Kwaliteit van de advies- en consultfunctie van het AMK 15
Haaglanden
Brandveiligheid zorginstellingen 7
Jeugdreclassering 15
Stadsregio Kwaliteit van de advies- en consultfunctie van het AMK 15
Rotterdam
Zorg voor Zorg 1
Jeugdreclassering 15
Zeeland Kwaliteit van de advies- en consultfunctie van het AMK 15
Jeugdreclassering 15
Noord-Brabant Kwaliteit van de advies- en consultfunctie van het AMK 15
Brandveiligheid zorginstellingen 7
Jeugdreclassering 15
Kwaliteit spoedeisende zorg Bureau Jeugdzorg Noord-Brabant 1
Limburg Kwaliteit van de advies- en consultfunctie van het AMK 15
Brandveiligheid zorginstellingen 7
Jeugdreclassering 15
Nieuwe aanbieder jeugdzorg 1
 25 | Inspectie Jeugdzorg   Jaarwerkprogramma 2011

Gebruikte afkortingen
AI Arbeidsinspectie 
AMK Advies- en Meldpunt Kindermishandeling
AWBZ Algemene Wet Bijzondere Ziektekosten
BJAA Bureau Jeugdzorg Agglomeratie Amsterdam
CJG Centrum voor Jeugd en Gezin
fte fulltime equivalent
IGZ Inspectie voor de Gezondheidszorg
IJZ Inspectie Jeugdzorg
IOOV Inspectie Openbare Orde en Veiligheid
ISt Inspectie voor de Sanctietoepassing
ITJ Integraal Toezicht Jeugdzaken
IvhO Inspectie van het Onderwijs
IWI Inspectie Werk en Inkomen
MOgroep Jeugdzorg Maatschappelijk Ondernemers Groep Jeugdzorg
RvdK Raad voor de Kinderbescherming
VROM Volkshuisvesting, Ruimtelijke Ordening en Milieubeheer
 27 | Inspectie Jeugdzorg   Jaarwerkprogramma 2011

Wat is de Inspectie Jeugdzorg?
De Inspectie Jeugdzorg is in 1988 bij wet ingesteld en houdt toezicht op de jeugdzorg 
in Nederland. De inspectie werkt onder de verantwoordelijkheid van de minister  
van Volksgezondheid, Welzijn en Sport. De inspectie is inhoudelijk onafhankelijk.
Wat zegt de wet over de Inspectie Jeugdzorg?
De Wet op de jeugdzorg geeft de Inspectie Jeugdzorg de volgende taken:
•	 onderzoek doen naar de kwaliteit van de jeugdzorg;
•	 toezicht houden op de naleving van de kwaliteitseisen die in de wet staan;
•	 voorstellen doen voor verbetering.
De inspectie houdt toezicht op verzoek van de minister van Volksgezondheid, Welzijn 
en Sport, de minister van Veiligheid en Justitie, de minister voor Immigratie en Asiel, 
de provincies of uit eigen beweging.
Wat is toezicht?
Toezicht houden betekent dat de inspectie informatie verzamelt over de kwaliteit van 
de jeugdzorg, zich een oordeel vormt en zo nodig ingrijpt. Ook kijkt de inspectie of 
het beleid voor de jeugdzorg in de praktijk goed werkt. Daarover adviseert de inspectie 
gevraagd en ongevraagd.
De rapporten van de inspectie zijn in principe openbaar. De openbaar gemaakte 
rapporten staan op de website van de inspectie: www.inspectiejeugdzorg.nl. 
Wat wil de Inspectie Jeugdzorg met het toezicht bereiken?
De inspectie wil met haar onderzoeken bijdragen aan:
•	 het behouden en bevorderen van de kwaliteit van de jeugdzorg;
•	 het versterken van de positie van jongeren en hun ouders of verzorgers (de cliënten);
•	 de uitvoerbaarheid en handhaafbaarheid van het beleid.
Waar houdt de inspectie toezicht?
De Inspectie Jeugdzorg kent vier “domeinen” van toezicht. De inspectie heeft namelijk 
volgens vier verschillende wetten toezichttaken en bevoegdheden:
•	 Wet op de jeugdzorg;
•	 Beginselenwet justitiële jeugdinrichtingen;
•	 Wet opneming buitenlandse kinderen ter adoptie;
•	 Wet Centraal Orgaan opvang Asielzoekers.
De inspectie heeft op grond van die wetten toezicht op de volgende organisaties:
•	 de bureaus jeugdzorg;
•	 de jeugdzorgaanbieders;
•	 de justitiële jeugdinrichtingen;
•	 de vergunninghouders voor interlandelijke adoptie;
•	 de opvangvoorzieningen voor alleenstaande minderjarige vreemdelingen;
•	 de Raad voor de Kinderbescherming;
•	 de schippersinternaten.

