 
 
 
 
 
 
 
 
 
JAARWERKPLAN 2012 
 
 
 
 
 
 
ACTIVITEITEN INSPECTIE VAN HET 
 
ONDERWIJS  
 
  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Utrecht, oktober 2011 
 

 
 
 
INHOUD 
1 Het toezicht van de inspectie 4 
1.1 Risicogericht toezicht op instellingen 4 
1.2 Aangepast toezicht: handhaving van kwaliteit en regelgeving 5 
1.3 Andere vormen van toezichtonderzoek 6 
1.4 Rapporteren 6 
2 Toezicht op instellingen en stelsel 8 
2.1 Algemene thematiek en specifieke aandachtspunten 8 
2.2 Opbrengsten van het onderwijs 10 
2.3 Aandacht voor kwetsbare leerlingen 12 
2.4 De leraar 14 
2.5 Management, bestuur en financiën 15 
2.6 Overige 17 
3 Speciale categorieën van toezicht 20 
3.1 Voor- en vroegschoolse educatie 20 
3.2 Kinderopvang 20 
3.3 Niet bekostigd onderwijs 21 
3.4 Nederlands onderwijs in het buitenland 22 
3.5 Europese scholen 22 
3.6 Toezicht op kenniscentra beroepsonderwijs bedrijfsleven 22 
3.7 Toezicht op het college voor examens 23 
3.8 Toezicht op het accreditatiestelsel hoger onderwijs 23 
3.9 Samenwerking in toezicht 23 
4 Overige wettelijke taken 25 
4.1 Vertrouwensinspecteurs 25 
4.2 Adviezen en ontheffingen 25 
4.3 Publieksvragen, Loket onderwijsinspectie 25 
5 Begroting op hoofdlijnen 26 
 
Bijlage 
Gebruikte afkortingen 27 
 
 

 
 
 
Bovendien is er behoefte aan verbreding van het risicobereik in de detectie, 
bijvoorbeeld in verband met toezicht op het leraarschap. Om die reden zal de 
inspectie in 2012 onderzoek doen, gericht op verdere verbetering van de 
risicomodellen voor alle sectoren. 
 
Voorts zal de inspectie in dit kader in 2012 onderwijsinstellingen die juridisch aan te 
merken zijn als bedrijven, of onderscheiden objecten van toezicht daarvan, 
afzonderlijk in het risicomodel opnemen. Daarbij zal zij afstemmen met andere 
rijksinspecties die eveneens toezicht uitoefenen op die instellingen. Dit dient om te 
bewerkstelligen dat dergelijke instellingen, indien zij drie opeenvolgende jaren 
onberispelijk gedrag hebben getoond, vervolgens niet meer dan twee 
inspectieonderzoeken per jaar krijgen, conform de afspraken in het regeerakkoord. 
1.2 Aangepast toezicht: handhaving van kwaliteit en regelgeving 
 
Handhaving is voor de inspectie een breed begrip. Het omvat alle activiteiten die 
erop gericht zijn dat het onderwijs voldoet aan de eisen die eraan worden gesteld. 
Daarbij vormen de kwaliteit van het onderwijs en het naleven van wettelijke 
voorschriften de belangrijkste aangrijpingspunten. Daarnaast stelt de inspectie elke 
paar jaar, in het kader van programmatisch handhaven, een aantal 
nalevingsprioriteiten vast die actief worden gehandhaafd. 
 
De kwaliteit van het onderwijs is geoperationaliseerd in een aantal wettelijke 
voorschriften die in sectorwetten zijn geregeld (zogenaamde deugdelijkheidseisen) 
en overige aspecten van kwaliteit waar de inspectie gebruik van maakt bij de 
beoordeling van scholen. Deze overige aspecten zijn in de WOT vastgelegd voor de 
sectoren primair onderwijs, speciaal onderwijs en voortgezet onderwijs. Voor bve-
instellingen zijn zij afgeleid uit de WEB. Voor het hoger onderwijs is de WHW het 
uitgangspunt. Sommige deugdelijkheidseisen zijn tegelijk ook kwaliteitseisen. Bij de 
handhaving van die kwaliteit staat de inspectie een aantal hulpmiddelen ter 
beschikking.  
 
In veruit de meeste gevallen volstaat dat de inspectie de tekortkomingen signaleert 
en het bestuur of de leiding van de school of instelling aanspreekt op de 
tekortkomingen en afspraken maakt over de verbetering. De school brengt de 
verbeteringen aan en de inspectie onderzoekt het resultaat ervan. Dit is het 
zogenaamde aangepaste toezicht. Dit duurt tot de tekortkomingen in voldoende 
mate zijn opgeheven. 
 
Als de kwaliteit van het onderwijs op meerdere onderdelen ernstig tekort schiet, kan 
een school of een onderdeel van een instelling aangemerkt worden als zwak of zeer 
zwak. De school krijgt dan intensiever aangepast toezicht dat erop gericht is zo snel 
mogelijk de tekortkomingen op te heffen. Als het daarbij gaat om 
deugdelijkheidseisen dan wel onvoldoende (zeer zwakke) kwaliteit, kan de inspectie 
ook gebruik maken van de wettelijke handhavingsmogelijkheden die daarmee 
samenhangen. Bij het ho kan dat eveneens. 
 
Dat doet de inspectie ook als de algemene kwaliteit van de school weliswaar (nog) in 
orde is, maar er niet voldaan wordt aan specifieke wettelijke vereisten. Zeker waar 
het gaat om wettelijke voorschriften die direct van invloed zijn op de kwaliteit van 
het onderwijs, kan snelle handhaving voorkomen dat de kwaliteit van een school 
zeer zwak wordt. Bij niet voldoen aan wettelijke vereisten kan de minister ook 
sancties opleggen als geen herstel plaatsvindt. 
Pagina 5 van 28
 
 

 
 
 
De inspectie heeft de informatievoorziening verder toegesneden op direct 
belanghebbenden, met name ouders en leerlingen. Van scholen in het primair 
onderwijs, de afdelingen in het voortgezet onderwijs en de opleidingen in het 
beroepsonderwijs die kwalitatief zeer zwak zijn of (beroepsonderwijs) onvoldoende 
examenkwaliteit hebben, publiceert de inspectie een lijst van zeer zwakke scholen 
en mbo-opleidingen met onvoldoende kwaliteit van onderwijs of examens. Van de 
rapporten wordt in die gevallen in het primair en voortgezet onderwijs een 
publieksvriendelijke samenvatting gemaakt voor met name ouders. De school is 
verplicht die publieksvriendelijke samenvatting aan de ouders toe te sturen. Als de 
school dat nalaat, benadert de inspectie zelf de ouders. Verder is de Toezichtkaart 
voorzien van een e-mail alert. Hiermee kan iedereen zich abonneren op nieuwe 
informatie over een school. Men wordt dan geattendeerd als er een nieuw rapport 
verschijnt van die school. 
1.4.2 Themarapportages 
De inspectie rapporteert over onderwerpen die schooloverstijgend zijn, in het 
Onderwijsverslag en/of in themarapportages. Themarapportages kunnen gebaseerd 
zijn op onderwerpen uit het reguliere toezicht op groepen van scholen of 
instellingen, maar ook op specifiek onderzoek naar belangrijke onderwerpen in het 
onderwijsstelsel of in het internationale onderwijstoezicht. Themarapportages 
worden via internet gepubliceerd. 
 
In het Onderwijsverslag beschrijft de inspectie jaarlijks de staat van het gehele 
onderwijs. Het Onderwijsverslag beschrijft de kwaliteit en naleving alsmede de 
financiën in de verschillende onderwijssectoren gedurende het verslagjaar. Naast 
sectorspecifieke hoofdstukken zal het ook een aantal themahoofdstukken bevatten. 
Het Onderwijsverslag wordt in de tweede helft van april 2012 aangeboden aan de 
ministers van OCW en EL&I, die het namens de regering aanbieden aan de Staten 
Generaal, en breed verspreid in boekvorm. Daarnaast is het beschikbaar via 
internet. 
 
Pagina 7 van 28
 
 

 
 
 
1.6. De kenmerken van scholen die verschillen in resultaten van leerlingen en 
voortijdig schoolverlaten verklaren. 
2.1.2 Themalijn aandacht voor de kwetsbare leerling 
Nederland kent veel schooluitval. Er zijn grote groepen leerlingen die zonder 
startkwalificatie het onderwijs verlaten en vervolgens ook op de arbeidsmarkt 
kwetsbaar zijn. Daarnaast zijn er relatief veel leerlingen in het speciaal onderwijs en 
praktijkonderwijs en met leerwegondersteuning. Voorts zijn er begaafde leerlingen 
die onvoldoende uitgedaagd worden. Er bestaat geen eenduidige definitie van 
kwetsbare leerlingen, maar bovengenoemde groepen zijn er in elk geval toe te 
rekenen. 
 
Aandacht voor kwetsbare leerlingen kan hun kans op succes vergroten en draagt 
daarmee ook bij aan de verhoging van de onderwijsopbrengsten en de resultaten. In 
de loop van de komende twee jaar wil de inspectie het onderwerp verder verkennen, 
met het doel er enerzijds over te rapporteren en er anderzijds in het toezicht op de 
scholen nader op in te kunnen spelen. 
 
De inspectie richt haar toezicht met betrekking tot de kwetsbare leerlingen op de 
volgende aandachtspunten. 
 
2.1 De kwaliteit van onderwijs die instellingen/sectoren bieden aan kwetsbare 
leerlingen en de resultaten die deze behalen; 
2.2 De factoren die schoolloopbanen van bepaalde groepen kwetsbare leerlingen 
succesvol maken of dat succes juist belemmeren;  
2.3 De risico’s die het stelsel heeft als het gaat om onderwijs aan kwetsbare 
leerlingen; 
2.4 De kwaliteit die samenwerkingsverbanden leveren in het perspectief van 
passend onderwijs; 
2.1.3 Themalijn de leraar 
De leraar is de hoeksteen van het onderwijs. Uit nationale en internationale 
onderzoeken en uit de Onderwijsverslagen blijkt overduidelijk dat de inzet en de 
kwaliteiten van de leraren essentiële voorwaarden zijn om de doelen van het 
onderwijs, goede opbrengsten, te bereiken. Waar de leraren in hun team 
opbrengstgericht werken en aansluiten bij de verschillen tussen (kwetsbare) 
leerlingen, blijken de opbrengsten van het onderwijs beter te zijn. Leerlingen, zowel 
zij die het zonder meer goed kunnen, als zij die er meer moeite mee hebben, 
boeken in die situatie de best mogelijke resultaten. Waar het misgaat op scholen, 
blijkt een belangrijke oorzaak vaak te liggen in tekortschieten van de leraren en de 
onderwijskundige leiding.  
 
De inspectie richt haar toezicht op het leraarschap op de volgende aandachtspunten.  
 
3.1 De indicatoren om de kwaliteit van leraren te beoordelen; 
3.2 De wijze waarop en de mate waarin de kwaliteit van leraren en van de 
onderwijskundige leiding een rol speelt bij het ontstaan van (zeer) zwakke 
scholen of opleidingen; 
3.3 De invulling en de benutting van de professionele ruimte; 
3.4 De kwantitatieve en kwalitatieve tekortkomingen op het gebied van 
personeel en onderwijskundig management die scholen hebben; 
3.5 De kwaliteit van pedagogisch en didactisch handelen die leraren hebben in 
de basisvakken rekenen/wiskunde en Nederlands in alle sectoren; 
3.6 De kwaliteit van lerarenopleidingen en nascholing. 
Pagina 9 van 28
 
 

 
 
 
Daarbij zal overleg met het veld plaatsvinden om goed aan te kunnen sluiten bij de 
daar levende behoeften op dit punt. 
 
Leerwinst 
In het Regeerakkoord is afgesproken dat de inspectie bij haar toezicht op de 
kwaliteit van het onderwijs op scholen de leerwinst of toegevoegde waarde van 
scholen betrekt. Bij de bepaling van de leerwinst van scholen staat daarbij voor 
ogen te zoeken naar een eenvoudige en verantwoorde werkwijze die recht doet aan 
de inspanningen van de scholen en die rekening houdt met externe factoren die de 
leerwinst van leerlingen beïnvloeden. Dit alles stelt hoge eisen aan de te ontwikkelen 
maat voor leerwinst. Zo moet de maat fair en wetenschappelijk verantwoord zijn, in 
de onderwijspraktijk voor scholen en voor het overheidstoezicht goed hanteerbaar 
zijn en moet hij robuust zijn voor strategisch gedrag. De inspectie ontwikkelt de 
maat voor leerwinst samen met het ministerie van OCW, zoals verwoord in de 
kwaliteitsbrieven aan de Kamer 
 
Excellentie 
In het Regeerakkoord is afgesproken dat uitblinkende scholen het predicaat 
excellent kunnen verdienen. In overleg tussen de inspectie en het departement van 
OCW is een globaal stappenplan opgesteld dat moet leiden tot het aanwijzen van 
excellente scholen in het primair en voortgezet onderwijs. De inspectie is 
verantwoordelijk voor de invulling en uitvoering van de verschillende stappen die 
leiden tot de toekenning van het predikaat ‘excellent’ door de minister. Tussendoel 
is het ontwikkelen van een in beginsel identieke set van criteria voor deze 
beoordeling voor het primair onderwijs en het voortgezet onderwijs. Te zijner tijd wil 
de inspectie dit verbreden naar praktijkonderwijs, speciaal onderwijs en 
beroepsonderwijs. In het nieuwe waarderingskader voortgezet onderwijs zullen 
indicatoren en/of aandachtspunten bij indicatoren worden opgenomen die excellentie 
en ambitie meten. Hiermee sluit de inspectie aan bij de actielijn ‘Bevorderen 
excellentie/ambitieuze leercultuur’ uit het actieplan Beter Presteren. Binnen het ho 
zal extra aandacht worden besteed aan de effecten van Ruim Baan voor Talent. 
 
Toezicht sociale opbrengsten 
De inspectie werkt aan de uitvoering van het programma toezicht sociale 
opbrengsten. Als onderdeel van de meerjarenplanning van het programma zijn in 
2012 pilots voorzien voor beproeving van indicatoren voor toezicht op sociale 
opbrengsten in de verschillende sectoren (primair onderwijs/voortgezet 
onderwijs/speciaal onderwijs).  
2.2.2 Opbrengsten in het risicogerichte toezicht 
Onderwijsopbrengsten vormen een centrale categorie in het risicogerichte toezicht 
op alle scholen van primair onderwijs tot en met ho. In de risicoanalyses vormen de 
onderwijsopbrengsten een hoofdindicator. In geval van onvoldoende opbrengsten 
vindt altijd nadere analyse plaats van of nader onderzoek naar de mogelijke 
oorzaken daarvan. Bij de beoordeling van de kwaliteit van het onderwijs aan de 
hand van het toezichtkader, zijn onderwijsopbrengsten een doorslaggevend 
element. Hieronder valt als onderdeel van de opbrengsten het bestrijden van 
voortijdig schoolverlaten. 
 
Over de opbrengsten rapporteert de inspectie in afzonderlijke schoolrapporten en in 
het Onderwijsverslag. 
Pagina 11 van 28
 
 

 
 
 
2.3.4 Themaonderzoek: Dyslexie en dyscalculie 
Door de aanscherping van de zak- en slaag regeling in het voortgezet onderwijs is 
de zorg gerezen bij de Kamer of leerlingen met dyscalculie en dyslexie wel genoeg 
ondersteuning krijgen tijdens hun schoolloopbaan. Daarom is de inspectie gevraagd 
dit te onderzoeken om inzicht te verschaffen in het beleid dat scholen voeren en de 
uitwerking daarvan op de kansen van deze leerlingen.  
De vragen in het onderzoek zijn allereerst of scholen in hun beleid opereren conform 
het dyslexieprotocol en of zij een beleid hebben voor dyscalculie. En vervolgens of 
de kwaliteit van de ondersteuning aan zorgleerlingen met dyslexie of dyscalculie 
dusdanig is dat deze leerlingen een faire kans krijgen om ondanks de aanscherping 
van de exameneisen een diploma te halen? 
2.3.5 Themaonderzoek: Kwaliteit van bijzondere onderwijsvoorzieningen 
De scholen voor het voortgezet onderwijs proberen de kwetsbare (of risico-) 
leerlingen zo lang mogelijk onderwijs te bieden. Dit is mede ingegeven door de 
verplichting in de WVO om voor een leerplichtige leerling een andere instelling te 
vinden die de leerling wil inschrijven (WVO art 27 lid 1). Hiervoor hebben scholen 
zowel binnen als buiten de school, al dan niet in samenwerking met andere scholen 
(samenwerkingsverband), voor deze leerlingen bijzondere onderwijsvoorzieningen 
gecreëerd. Voorbeelden hiervan zijn: 
 
 opvangklassen (binnen de school); 
 orthopedagogisch-didactisch centrum (OPDC); 
 iinternationale Schakelklassen (ISK); 
 reboundvoorzieningen; 
 op de rails-trajecten (hierbij is de betrokkenheid van het speciaal onderwijs 
een vereiste); 
 lokale initiatieven.  
 
Het risico bij dergelijke zorgvoorzieningen is dat ze niet altijd een formele status 
hebben en dat de verantwoordelijkheid niet steeds eenduidig is te bepalen. 
Daardoor ontstaat de mogelijkheid dat ze buiten het bereik van het toezicht blijven. 
Dit is ongewenst omdat het hier om kwetsbare leerlingen gaat en voor hen is het 
juist extra van belang dat toegezien wordt op de kwaliteit van het onderwijs. 
 
In 2011 is gestart met de voorbereiding van dit onderzoek in het voortgezet 
onderwijs, bestaande uit een inventarisatie van de voorzieningen en van de 
verantwoordelijken en de opstelling van een toezichtkader voor dergelijke 
voorzieningen. In 2012 wordt het onderzoek naar de kwaliteit uitgevoerd. 
2.3.6 Monitoring van de harde knip 
In overleg tussen koepels en de minister is in 2009 afgesproken een monitor uit te 
voeren naar de invoering van de zogenaamde harde knip tussen bachelor en master. 
De inspectie zal deze monitor uitvoeren vanaf de invoering van de harde knip. In de 
monitor zullen de vorderingen worden bijgehouden op het punt van mobiliteit en 
profilering. Daarnaast zal de inspectie de aandachtspunten en risico’s die in het 
onderzoek naar transparantie van eisen en procedures naar voren zijn gekomen 
blijven onderzoeken.” 
Pagina 13 van 28
 
 

 
 
 
2.5 Management, bestuur en financiën 
2.5.1 Ontwikkeling toezicht 
Ontwikkeling kader bestuurlijk handelen 
In 2011 is een eerste versie van een kader voor toezicht op de kwaliteit van het 
bestuurlijk handelen ontwikkeld. En in beperkte mate een set van instrumenten . 
Parallel daaraan wordt met interne en externe betrokkenen overleg gevoerd over de 
toezichtvisie en de uitwerking daarvan. In 2012 worden dit kader en de daarbij 
behorende instrumenten verder ontwikkeld voor gebruik in het risicogerichte 
toezicht en bijzondere onderzoeken. Ook wordt aandacht besteed aan de 
afstemming met het toezicht op de financiën. 
 
Evaluatie wet versterking bestuur 
De Wet Versterking Bestuur (WVB) regelt onder meer versterking van de positie van 
het interne toezicht en de positie van de examencommissie in het hoger onderwijs. 
In het verlengde van eerder inspectieonderzoek verkent de inspectie de effecten van 
de WVB in het kader van de ontwikkeling van het nieuwe toezicht zoals aangegeven 
in de beleidsreactie van de staatssecretaris op het onderzoek naar alternatieve 
afstudeertrajecten. 
 
Opstellen controleprotocol 
Op grond van wet- en regelgeving ontvangen OCW en EL&I van alle scholen en 
instellingen integrale jaardocumenten voorzien van een accountantsverklaring die 
ook een oordeel over de financiële rechtmatigheid omvat. De jaarlijkse 
bekostigingsgegevens (voortgezet onderwijs, beroepsonderwijs en hoger onderwijs) 
zijn voorzien van assurancerapporten van de accountants die door de besturen zelf 
aangesteld worden. Zij moeten, behalve volgens de algemene voorschriften voor 
accountantscontrole, opereren volgens voorschriften van OCW en EL&I in de vorm 
van een ministeriële regeling, het controleprotocol. De opstelling hiervan gebeurt in 
nauwe samenspraak met de beide ministeries, DUO, sectororganisaties, de 
branchevereniging van administratiekantoren, het NIVRA en vertegenwoordigers van 
accountantskantoren. De definitieve versie van het controleprotocol 2012 verschijnt 
uiterlijk december 2012.  
2.5.2 Management, bestuur en financiën in het risicogerichte toezicht 
De kwaliteit van het handelen van bestuur en management is van groot belang voor 
de borging van de kwaliteit van het onderwijs en voor de verbetering als deze 
tekortschiet. Dit belang is nog toegenomen nu zeer zwakke scholen in de toekomst 
nog maar een jaar de gelegenheid krijgen om zich te verbeteren. Daarmee is een 
vroege signalering van achteruitgaande kwaliteit nog belangrijker geworden.. Naast 
het toezicht op de kwaliteit van het onderwijs op school, afdelings- of 
opleidingsniveau, richt de inspectie zich ook op het bestuurlijk handelen. Zij doet dat 
door in alle fasen van het risicogericht toezicht het bestuurlijk handelen aan de hand 
van een toezichtkader onder de loep te nemen om aldus in dialoog met het 
betrokken bestuur bij te dragen aan verbetering daarvan.  
 
Financiële continuïteit 
Financiële problemen van besturen kunnen uiteindelijk resulteren in bezuinigingen 
die de kwaliteit van het onderwijs kunnen verminderen of zelfs het sluiten van 
onderwijsinstellingen. De inspectie beoordeelt daarom de financiële gezondheid van 
besturen aan de hand van kengetallen die zijn ontleend aan jaarrekeningen en door 
het analyseren van ontvangen signalen. Waar nodig wordt de financiële positie en 
het financieel beheer onderzocht en maakt de inspectie afspraken met besturen om 
deze op orde te brengen. 
 
Pagina 15 van 28
 
 

 
 
 
2.5.7 Themaonderzoek: Accountantskosten onderwijsinstellingen 
Met ingang van 2009 moeten instellingen op grond van de Richtlijnen voor de 
Jaarverslaggeving jaarlijks de accountantskosten in de jaarrekening vermelden. Die 
kosten moeten worden uitgesplitst naar controle jaarrekening, overige controles, 
adviezen en overige dienstverlening. Een globale analyse van de informatie over 
2009 geeft aanwijzingen dat die verantwoording nog niet toereikend is.  
 
Accountants moeten de controle van de jaarrekening en bekostiging volgens de 
aanwijzingen in het controleprotocol uitvoeren. Dat protocol wordt jaarlijks door de 
inspectie opgesteld. De kwaliteit van de accountantscontrole is van cruciaal belang 
voor het financieel toezicht door de inspectie. De hoogte van de kosten is vanuit drie 
gezichtspunten interessant:  
 
1. Ze kunnen een indicator zijn voor de kwaliteit van de controle. Door 
vergelijking van de kosten bij gelijksoortige instellingen kan de inspectie 
risicovolle controles signaleren.  
2. Ze geven inzicht in de doelmatigheid van controles. Daarmee kan de 
inspectie de scholen informatie geven over gemiddelde kosten en best 
practices.  
3. De sectororganisaties uiten regelmatig kritiek op de hoge kosten die het 
gevolg zijn van de ‘extra’ controles die het protocol voorschrijft. Het 
onderzoek kan bijdragen aan inzicht in de marginale kosten van de 
verschillende onderdelen van het protocol. Daarmee kan een kosten-
batenanalyse worden gemaakt bij volgende protocollen.  
2.5.8 Themaonderzoek: Cvo400 
In november 2009 diende de Commissie Vermogenspositie Onderwijsinstellingen 
haar eindrapport in bij de Tweede Kamer. Onderdeel van de aanbevelingen was dat 
de inspectie bij zo’n vierhonderd besturen in primair onderwijs, het speciaal 
onderwijs en het voortgezet onderwijs onderzoek zou uitvoeren naar de 
aanwezigheid van middelen die nog ten goede konden komen aan het onderwijs. 
Doelstelling van het project is allereerst bewustwording van bestuurders en interne 
toezichthouders van hun financiële positie en de mogelijkheden tot investeren in de 
kwaliteit van het onderwijs. Daarnaast worden met individuele besturen afspraken 
gemaakt over vervolgtrajecten. 
 
Na een pilot onder vijftig besturen in 2010, startte in 2011 een onderzoek onder 
ongeveer driehonderd besturen in primair onderwijs en voortgezet onderwijs. In 
2012 vindt afronding van dit onderzoek plaats. Tevens vindt monitoring plaats van 
de gemaakte afspraken over de afbouw van overtollige middelen.  
2.6 Overige 
2.6.1 Ontwikkeling toezicht 
Opbouw stelseltoezicht 
De inspectie werkt aan opbouw van stelseltoezicht. De activiteiten die daarvoor 
worden uitgevoerd bestaan uit i) secundaire analyse van bestaande data, gericht op 
de centrale indicatoren die inzicht geven in het functioneren van het stelsel, en ii) 
verbinding en/of toespitsing van thematisch onderzoek binnen sectoren die daarbij 
van belang zijn. Relevante thema’s zijn onder meer: het verloop van loopbanen en 
overgangen in stelsel, het opbrengstenniveau ook in internationaal perspectief, 
groepen leerlingen waarvan de onderwijsprestaties achterblijven en/of niet 
voldoende zijn voor hun verdere (onderwijs)loopbaan en differentiële effectiviteit 
Pagina 17 van 28
 
 

 
 
 
Hoger onderwijs 
Als onderdeel van het reguliere toezicht zal de inspectie in 2012 bijzondere aandacht 
besteden aan de inlichtingenplicht/jaarverslaggeving (2.9 en 2.14 WHW en artikel 
1.12, lid 3) in zowel het bekostigd als het niet-bekostigd onderwijs. Datzelfde geldt 
voor rechtsbescherming van studenten en extranei, onder andere in de vorm van 
een toegankelijke faciliteit voor klachten in het bekostigd onderwijs (H7 WHW, titel 
4, artikel 7.59a). 
2.6.4 Overloop onderzoek uit eerder jaarwerkplan in 2012 
In verband met de uitvoering van het incidentele onderzoek naar alternatieve 
afstudeertrajecten in 2011, heeft de inspectie met haar planning moeten schuiven. 
Om die reden zijn eerdere onderzoeken niet uitgevoerd. De onderstaande 
onderzoeken vinden in 2012 alsnog plaats (met vermelding van de paragraaf in het 
relevante jaarwerkplan). 
 
 Kwaliteit EVC (JWP 2011, paragraaf 2.2.9) 
 Verkorte trajecten (JWP 2010, paragraaf 2.1.8) 
 
 
 
Pagina 19 van 28
 
 

 
 
 
 
Nieuw tweedelijnstoezicht/Achterblijvende gemeenten  
In 2009 is de Inspectie van het Onderwijs gestart met het project ‘Achterblijvende 
gemeenten kinderopvang’. Doel van het project is om bij individuele gemeenten het 
toezicht en de handhaving te verbeteren. Indien gemeenten achterblijven op 
specifieke onderdelen van hun wettelijke taken spreekt de inspectie met de 
desbetreffende gemeenten verbetertrajecten af. Bij de uitvoering wordt 
samengewerkt met de VNG, die de gemeenten op verzoek ondersteunt bij het 
bereiken van verbeteringen.  
 
De inspectie gaat de succesvolle projectmatige aanpak waarvan tot dusverre sprake 
was, omzetten naar een structurele werkwijze. Deze werkwijze zal in 2012 worden 
geïmplementeerd. De inspectie doet dit in afstemming met de beleidsdirectie 
Kinderopvang van SZW. 
 
Toezicht op de peuterspeelzalen en vve 
Eind december 2012 moeten alle bestaande peuterspeelzalen geïnspecteerd en 
opgenomen zijn in het Landelijk Register voor peuterspeelzalen (LRP). De 
kwaliteitseisen voor peuterspeelzalen zijn als gevolg van de wet OKE 
(Ontwikkelingskansen door Kwaliteit en Educatie) zoveel mogelijk gelijkgesteld aan 
die voor kinderopvang. De inspectie houdt tweedelijnstoezicht op de uitvoering van 
het toezicht op peuterspeelzalen door gemeenten en GGD’en. De werkwijze is qua 
opzet dezelfde als bij het nieuwe tweedelijnstoezicht op de kinderopvang. In 2012 
zal de inspectie de voorbereidingen beoordelen die gemeenten in 2011 hebben 
getroffen om het toezicht peuterspeelzalen in 2012 uit te voeren.  
 
Er bestaan parallellen tussen het tweedelijnstoezicht op de kwaliteit van de 
kinderopvang en peuterspeelzalen en het toezicht op vroeg- en voorschoolse 
educatie (vve). De inspectie stemt de toezichtactiviteiten waar mogelijk af.  
3.3 Niet bekostigd onderwijs 
 
Scholen in de zin van de Leerplichtwet (B3-scholen) 
In de Leerplichtwet 1969 zijn minimumnormen opgenomen waaraan niet van 
overheidswege bekostigde scholen voor basis- en voortgezet onderwijs moeten 
voldoen. De inspectie brengt advies uit aan het college van burgemeester en 
wethouders van de plaats van vestiging, als zij staan voor de vraag of een 
onderwijsvoorziening een ‘school is in de zin van de leerplichtwet 1969’.  
 
In 2012 bezoekt de inspectie de scholen voor kwaliteitsonderzoeken, waarbij 
geprioriteerd wordt op basis van risico’s. De inspectie rapporteert over de 
uitkomsten van de kwaliteitsonderzoeken op de inspectiewebsite en over de 
resultaten op hoofdlijnen in het Onderwijsverslag. 
 
Zelfstandige exameninstellingen voortgezet onderwijs 
De Nederlandse wetgeving onderscheidt twee soorten niet van overheidswege 
bekostigde scholen of instellingen die bevoegd zijn zelfstandig examens af te nemen 
en diploma’s uit te reiken ter afsluiting van het voortgezet onderwijs. Dat zijn: 
 
1. de scholen als bedoeld in artikel 56 van de Wet op het voortgezet onderwijs 
(WVO), en; 
2. de instellingen als bedoeld in artikel 1.4a.1 van de Wet educatie en 
beroepsonderwijs (WEB) die voortgezet algemeen volwassenenonderwijs 
(vavo) verzorgen. 
 
Pagina 21 van 28
 
 

 
 
 
Het toezicht volgt de lijn van het toezicht op de onderwijsinstellingen, namelijk 
risicogericht, uitgaande van de gegevens in de jaarrapportages en signalen. 
3.7 Toezicht op het college voor examens 
 
Op 1 oktober 2009 is de Wet College voor examens in werking getreden. In deze 
wet staat de oprichting van het College voor examens (CvE) beschreven, inclusief de 
taken en de organisatie van het CvE. Met deze wet wordt aan de Wet op het 
onderwijstoezicht in artikel 15 toegevoegd dat de Inspectie van het Onderwijs 
toezicht houdt op de kwaliteit van het functioneren van het CvE en op de naleving 
van de bij of krachtens de Wet College voor examens, de Wet op het voortgezet 
onderwijs en de Wet educatie en beroepsonderwijs gegeven voorschriften. De 
inspectie doet dit door jaarlijks een onderzoek uit te voeren, daarover een rapport 
op te stellen en erover te rapporteren in het Onderwijsverslag. 
3.8 Toezicht op het accreditatiestelsel hoger onderwijs  
 
Uit hoofde van haar wettelijke taak houdt de inspectie ho toezicht op het 
accreditatiestelsel. De inspectie werkt momenteel aan de vernieuwing van het 
samenwerkingsprotocol met de NVAO en ontwikkelt een toezichtkader voor haar 
toezicht op het accreditatiestelsel. In 2012 wordt de tweede fase van accreditatie 
gemonitord.  
3.9 Samenwerking in toezicht 
 
Inspectieraad 
In de afgelopen jaren is de samenwerking met andere inspecties geïntensiveerd. In 
de Inspectieraad werken de vijftien rijksinspectiediensten samen aan de vernieuwing 
van het toezicht vanuit het Rijk. De Inspectieraad bevordert dat de 
rijksinspectiediensten het toezicht uitoefenen volgens de principes die door het 
kabinet geformuleerd zijn in de ‘Kaderstellende Visie op Toezicht’. De Inspectieraad 
is tevens opdrachtnemer en uitvoerder van besluiten van het kabinet of de 
eerstverantwoordelijke minister voor de coördinatie van en samenwerking in het 
toezicht van algemene aard. De Inspectie van het Onderwijs is binnen de 
Inspectieraad domeinhouder in het toezicht op de kinderopvang (zie paragraaf 3.2).  
 
Integraal toezicht jeugdzaken 
Verder werkt de Inspectie van het Onderwijs samen met de Inspectie voor de 
Gezondheidszorg (IGZ), de Inspectie jeugdzorg (IJZ), de Inspectie Openbare Orde 
en Veiligheid (IOOV) en de Inspectie Werk en Inkomen (IWI) samen in het kader 
van Integraal Toezicht Jeugdzaken (ITJ). 
 
De vijf inspecties die in ITJ participeren hebben gezamenlijk toezicht over de volle 
breedte van voorzieningen voor jeugd. In het toezicht richt ITJ zich op de kwaliteit 
van de samenwerking tussen organisaties en voorzieningen voor jeugd binnen 
gemeenten. Dit doet ze vanuit de vooronderstelling dat een verbetering van de 
(keten)samenwerking leidt tot betere en concrete resultaten voor de kinderen en 
jongeren. ITJ wil daarmee een bijdrage leveren aan het realiseren van een 
verbetering van de situatie voor de jongeren in die gemeenten.  
 
In de werkwijze van ITJ staat een risico- en resultaatgerichte aanpak centraal. Dat 
betekent dat ITJ onderzoek doet in die gemeenten waar het betreffende probleem 
groot is en waar de risico’s voor jongeren om met dit probleem in aanraking te 
komen hoog zijn. De activiteiten van ITJ staan in het werkprogramma ITJ. De 
Pagina 23 van 28
 
 

 
 
 
4 Overige wettelijke taken 
4.1 Vertrouwensinspecteurs 
 
Op basis van artikel 6 van de WOT behandelt de inspectie klachten in het 
kader van seksuele intimidatie en seksueel misbruik, fysiek en psychisch 
geweld, discriminatie en radicalisering die worden ervaren in de context van 
het onderwijs. De taken van de vertrouwensinspecteurs zijn: 
 
 fungeren als aanspreekpunt; 
 adviseren over eventueel te nemen stappen; 
 bijstaan bij het nemen van stappen gericht op het zoeken naar een oplossing; 
 desgevraagd begeleiden bij het indienen van een klacht of het doen van 
aangifte. 
 
Om deze taken te kunnen uitvoeren heeft de inspectie een centraal meldpunt 
vertrouwensinspecteurs ingericht. Eenvoudige klachtmeldingen worden meteen 
afgehandeld of doorverwezen; complexe klachtmeldingen worden intensief 
door een vertrouwensinspecteur begeleid. Alle klachtmeldingen worden 
geregistreerd. Zo nodig worden geanonimiseerde rapportages verzorgd. 
4.2 Adviezen en ontheffingen 
 
In een aantal gevallen brengt de inspectie advies uit. Enkele voorbeelden zijn 
adviezen aan leerplichtambtenaren in verband met het aanmerken van een niet-
bekostigde onderwijsinstelling als ‘school in de zin van de Leerplichtwet 1969’ (in 
primair onderwijs, speciaal onderwijs en voortgezet onderwijs) en adviezen over 
nieuwe aanvragen voor diploma-erkende opleidingen (in bve). De inspectie verleent 
ook ontheffingen in verband met toelating, onderwijstijd, 
en verblijfsduur in het (v)so. Met ingang van schooljaar 2010/2011 is de procedure 
voor het aanvragen van ontheffingen gecentraliseerd en bovendien sterk 
vereenvoudigd. In het Jaarverslag wordt op hoofdlijnen gerapporteerd over de 
afhandeling van de ontheffingsaanvragen. 
4.3 Publieksvragen, Loket Onderwijsinspectie 
 
In 2012 verwacht het Loket zo’n elfduizend vragen via het contactformulier op 
www.onderwijsinspectie.nl te beantwoorden. Daarnaast verwacht het Loket 
ongeveer achttienduizend telefoongesprekken af te handelen. Het Loket is het eerste 
aanspreekpunt voor alle vragen van scholen, besturen, ouders, leerlingen en 
anderen die bij de inspectie binnenkomen. Postbus 51 doet de telefonische 
eerstelijns opvang voor ouders en leerlingen voor de Inspectie van het Onderwijs.  
 
Pagina 25 van 28
 
 

 
 
 
 
BIJLAGE I 
GEBRUIKTE AFKORTINGEN 
EVC  Eerder Verworven Competentie 
EU  Europese Unie 
GIR Gemeenschappelijke inspectieruimte 
GGD  Gemeentelijke gezondheidsdienst 
IGZ  Inspectie voor de Gezondheidszorg 
IJZ  Inspectie Jeugdzorg 
IOOV  Inspectie Openbare Orde en Veiligheid 
ISK Internationale schakelklas 
ITJ  Integraal Toezicht Jeugdzaken 
IWI  Inspectie Werk en Inkomen 
JJI  Justitiële jeugdinrichting 
ko Kinderopvang 
LEA  Lokale Educatieve Agenda 
EL&I  Ministerie van Economische zaken, Landbouw en Innovatie 
mbo  Middelbaar beroepsonderwijs 
NIVRA  Koninklijk Nederlands Instituut voor Registeraccountants 
NVAO  Nederlands-Vlaamse Accreditatieorganisatie 
OCW  Ministerie van Onderwijs, Cultuur en Wetenschap 
RJ Richtlijnen voor de Jaarverslaggeving 
RIO  Regeling Inspectie van het Onderwijs 
SICI  Standing International Conference of Inspectorates 
vavo  Voortgezet algemeen volwassenen onderwijs 
vmbo  Voorbereidend middelbaar beroepsonderwijs 
VNG  Vereniging Nederlandse Gemeenten 
vve  Voor- en vroegschoolse educatie 
WEB  Wet educatie en beroepsonderwijs 
WEC  Wet op de expertisecentra 
WOT  Wet op het onderwijstoezicht 
WPO  Wet op het primair onderwijs 
WVO  Wet op het voortgezet onderwijs 
Pagina 27 van 28
 
 

