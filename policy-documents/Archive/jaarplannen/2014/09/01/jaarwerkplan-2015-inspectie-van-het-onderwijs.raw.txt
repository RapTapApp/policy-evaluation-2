 
  
 
 
 
 
 
 
 
 
JAARWERKPLAN 2015 
 
 
 
 
 
 
DOELEN EN ACTIVITEITEN  
 
INSPECTIE VAN HET ONDERWIJS 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Utrecht, september 2014 

 
Voorwoord 
Effectief toezicht voor beter onderwijs, dat is in 2015 ons motto.  
 
Als toezichthouder willen we effectief zijn. We willen een bijdrage leveren aan een 
cultuur van kwaliteit en kwaliteitsverbetering. En daarmee uiteindelijk aan beter 
onderwijs, op het niveau van de instellingen en hun besturen en op stelselniveau. 
Dat zijn verschillende niveaus, maar ze hebben veel zo niet alles met elkaar te 
maken. Uiteindelijk gaat het om de kwaliteit van het onderwijs in Nederland. De 
vraag die de inspectie dan ook wil beantwoorden is: hoe staat het ervoor met die 
kwaliteit en op welke wijze zijn verbeteringen mogelijk? 
 
Het toezicht is sterk in ontwikkeling. De integratie van kwaliteitstoezicht en 
financieel toezicht krijgt meer en meer vorm, het bestuurlijk handelen wordt een 
steeds belangrijker onderdeel van ons toezicht, en in augustus 2014 starten we met 
pilots gedifferentieerd toezicht in het primair en voortgezet onderwijs. Deze pilotfase 
duurt twee jaar en zal in belangrijke mate bepalend zijn voor hoe het toezicht zich 
op middellange termijn zal ontwikkelen. Een en ander vergt forse inspanningen. In 
hoofdstuk 5 van dit jaarwerkplan gaan we daar nader op in. 
 
In hoofdstuk 2 geven we aan welke vraagstukken we in 2015 met name aandacht 
willen geven. We hebben deze vraagstukken gekozen mede op basis van gesprekken 
met leerlingen, ouders, leraren, schoolleiders, besturen en wetenschappers. De 
vraagstukken zijn gerubriceerd onder de volgende noemers: 
- (Bevorderen van) De kwaliteit van het onderwijs; 
- Overgangen en schoolloopbanen van leerlingen en studenten; 
- Motivatie, tevredenheid en sociale veiligheid van leerlingen en studenten; 
- Kwaliteit van leraren 
- Passend onderwijs; 
- Innovaties en sturen op kwaliteit en financiën. 
 
In hoofdstuk 3 leest u hoe we de vraagstukken onderzoeken. Van risicogericht 
onderzoek bij individuele onderwijsinstellingen (het leeuwendeel van ons werk), tot 
themaonderzoek van onszelf of van derden. In hoofdstuk 4 laten we zien hoe we 
onze bijdrage leveren: van rapporten en andere publicaties tot  voorlichting, 
gesprekken en seminars.  
Hoofdstuk 5 beschrijft hoe we komend jaar het toezicht verder ontwikkelingen en in 
hoofdstuk 6 gaan we in op de samenwerking met andere partijen, nationaal en 
internationaal. In hoofdstuk 7 benoemen we enkele specifieke taken (bijvoorbeeld 
de vertrouwensinspecteurs). Hoofdstuk 8 tenslotte gaat over de kosten van ons 
toezicht.  
 
Onze activiteiten staan met dit jaarwerkplan in hoge mate vast. We halen zo het 
maximale uit de beschikbare middelen. Natuurlijk kan de actualiteit vragen om niet 
geplande acties. Daar zoeken we dan ruimte voor. Zo nodig door opnieuw 
prioriteiten te stellen. 
 
 
Mevrouw drs. A.S. Roeters 
Inspecteur-generaal van het Onderwijs 
 
Utrecht, september 2014 
 
 

 
 
 
INHOUD 
1 INLEIDING ............................................................................... 7 
2 WAT ZIJN DE VRAAGSTUKKEN VOOR DE INSPECTIE IN 2015 EN 
VERDER?.......................................................................................... 8 
2.1 BEVORDEREN VAN DE KWALITEIT VAN HET ONDERWIJS ............................. 8 
2.2 OVERGANGEN EN SCHOOLLOOPBANEN VAN LEERLINGEN EN STUDENTEN ......... 8 
2.3 MOTIVATIE, TEVREDENHEID EN SOCIALE VEILIGHEID VAN LEERLINGEN EN 
STUDENTEN ......................................................................................... 9 
2.4 KWALITEIT VAN LERAREN ............................................................... 9 
2.5 PASSEND ONDERWIJS ................................................................... 9 
2.6 INNOVATIES EN STURING OP KWALITEIT EN FINANCIËN ............................ 9 
3 HOE ONDERZOEKT DE INSPECTIE DE VRAAGSTUKKEN? ..........11 
3.1 RISICOGERICHT ONDERZOEK BIJ ONDERWIJSINSTELLINGEN ..................... 11 
3.2 ONDERZOEK BIJ INSTELLINGEN VOOR HOGER ONDERWIJS ....................... 11 
3.3 ONDERZOEK NAAR DE NALEVING VAN WET- EN REGELGEVING DOOR 
INSTELLINGEN.................................................................................... 12 
3.4 OVERIG ONDERZOEK BIJ INSTELLINGEN ............................................ 13 
3.5 TOEZICHT OP KINDEROPVANG, PEUTERSPEELZALEN EN VVE ...................... 13 
3.6 TOEZICHT OP KWALITEITSBORGING DOOR ANDERE PARTIJEN .................... 14 
3.7 EIGEN ONDERZOEK NAAR EEN SPECIFIEK THEMA .................................. 14 
3.8 WETENSCHAPPELIJK EN ANDER ONDERZOEK ....................................... 14 
4 HOE DRAAGT DE INSPECTIE BIJ AAN DE OPLOSSING VAN DE 
VRAAGSTUKKEN? ............................................................................15 
4.1 PUBLICEREN EN AGENDEREN ......................................................... 15 
4.1.1 Het Onderwijsverslag ....................................................... 15 
4.1.2 Andere rapportagevormen ................................................ 15 
4.1.3 Adviezen aan beleid en politiek .......................................... 15 
4.2 VOORLICHTEN EN ONDERSTEUNEN .................................................. 15 
4.2.1 Nieuwsbrief ..................................................................... 15 
4.2.2 Vragen van publiek en instellingen ..................................... 16 
4.3 BEVORDEREN VAN DE KWALITEIT EN DE CONTINUÏTEIT ........................... 16 
4.3.1 Gerichte gedragsbeïnvloeding van de participanten in het 
onderwijs .................................................................................... 16 
4.3.2 Rapportages over individuele instellingen ............................ 16 
4.3.3 Geïntensiveerd toezicht .................................................... 17 
4.3.4 Verbetertraject bij gemeenten ........................................... 17 
4.4 HANDHAVING VAN WET- EN REGELGEVING ......................................... 17 
5 HOE INNOVEERT EN ONTWIKKELT DE INSPECTIE HAAR 
TOEZICHT? .....................................................................................18 
5.1 TOEZICHT 2020: VAN GOED NAAR BETER ......................................... 18 
5.2 EFFECTEN VAN TOEZICHT ............................................................. 18 
5.3 ACADEMISCHE WERKPLAATSEN ...................................................... 18 
5.4 GEBRUIK VAN SOCIALE MEDIA IN HET TOEZICHT .................................. 18 
5.5 ONDERZOEK NAAR VOORSPELLENDE INDICATOREN ............................... 18 
6 HOE WERKT DE INSPECTIE SAMEN IN HET TOEZICHT ? ..........19 
6.1 INSPECTIERAAD ........................................................................ 19 
6.2 SAMENWERKEND TOEZICHT JEUGD (STJ) ......................................... 19 
6.3 NEDERLANDS-VLAAMSE ACCREDITATIEORGANISATIE (NVAO) ................. 20 
 

 
 
 
1 Inleiding 
1
De inspectie wil bevorderen dat het Nederlandse onderwijs goed functioneert. 
Daartoe onderzoeken wij, conform artikel 3 van de Wet op het onderwijstoezicht 
(WOT), de kwaliteit ervan, en in het bijzonder de bijdrage van de instellingen 
daaraan, en stimuleren we de kwaliteitsverbetering. Met de resultaten van deze 
onderzoeken vestigen we de aandacht op zaken die goed gaan, maar brengen we 
ook verbeterpunten onder de aandacht door over de staat van het onderwijs te 
rapporteren. Hiermee stellen wij de verantwoordelijken voor praktijk en beleid van 
onderwijs in staat gericht te werken aan verbetering. 
 
De vragen die de inspectie jaarlijks wil beantwoorden, zijn ‘Hoe staat het ervoor met 
de kwaliteit van het Nederlandse onderwijs en op welke wijze zijn verbeteringen 
mogelijk?’ Het gaat hier om het systeem van Nederlands onderwijs, gevormd door 
alle onderwijsinstellingen en –niveaus in Nederland en de verbindingen daartussen. 
De inspectie beoordeelt of dit systeem doeltreffend, maar ook doelmatig is en welke 
ontwikkelingen en risico’s zich erin voordoen. Wij gaan dus na in hoeverre het 
onderwijs voldoet aan de verwachtingen van de samenleving en of elke instelling 
daar voldoende aan bijdraagt. Slagen onderwijsdeelnemers erin hun schoolperiode 
met het beoogde diploma af te sluiten? Hoeveel tijd hebben zij daarvoor nodig en 
wat zijn hun resultaten? Een meer gedetailleerde bespreking van deze vragen is 
hieronder te vinden. Daarbij is ook de ontwikkeling van het onderwijs in de tijd en in 
vergelijking met andere landen van belang.  
 
De inspectie heeft tot doel actief bij te dragen aan verbetering van het onderwijs. 
Om dit te realiseren brengen we de sterke en zwakke onderdelen van het onderwijs 
in kaart, zoeken we partners en ondernemen we activiteiten om zwakke onderdelen 
te verbeteren en beoordelen we de kwaliteit en de financiën van scholen, 
instellingen en andere actoren in het onderwijsstelsel. Op het niveau van de 
instellingen bewaken we de ondergrens en stimuleren we de instellingen tot 
verbetering, een en ander als onderdeel van de bevordering van de kwaliteit van het 
Nederlandse onderwijs op stelselniveau. 
                                                
1 Zowel Europees als Caribisch Nederland en daarnaast de Nederlandse scholen in het buitenland. 
 

 
 
 
• Hoe sluit het onderwijs aan op de arbeidsmarkt? In welke mate verschillen 
opleidingen en instellingen in deze aansluiting en wat zijn mogelijke oorzaken 
van deze verschillen? 
• Neemt selectiviteit in het onderwijs – van basisonderwijs, voortgezet en 
middelbaar onderwijs tot hoger onderwijs - toe, weren scholen zwakkere en 
risicoleerlingen? Zijn er hierbij regionale verschillen in selectie en allocatie in het 
stelsel? En zo ja, met welke factoren hangen deze verschillen samen? 
2.3 Motivatie, tevredenheid en sociale veiligheid van leerlingen en studenten 
Voor leerlingen en studenten is het belangrijk om gemotiveerd zijn om te leren. 
Daarnaast willen ze graag tevreden zijn over het onderwijs en zich veilig voelen op 
scholen en instellingen. De inspectie richt zich dan ook op motivatie, tevredenheid 
en sociale veiligheid. Hierbij staan in 2015 de volgende vragen centraal:   
• Op welk type scholen en opleidingen zijn leerlingen en studenten gemotiveerd 
en tevreden? En waarom? Hoe kan motivatie van leerlingen bevorderd worden? 
• Hoe gaan scholen om met excellente leerlingen?  
• Zijn er ontwikkelingen in sociale veiligheid van leerlingen (inclusief pesten) op 
scholen? Wat zijn hier verschillen tussen scholen en instellingen en met welke 
factoren hangen deze verschillen samen? (specifiek themaonderzoek: seksuele 
diversiteit (verschillende sectoren)) 
2.4 Kwaliteit van leraren 
De kwaliteit van het onderwijs valt of staat met de kwaliteit van leraren. De 
interactie tussen leraren en leerlingen/studenten is een van de belangrijkste 
onderdelen van het onderwijs. De inspectie richt zich dan ook expliciet op de 
kwaliteit van leraren. In 2015 ligt de focus hierbij op de volgende vragen: 
• Wat zijn school- en beroepsloopbanen van (aankomende) leraren? Wat zijn 
sterke en wat zijn zwakke onderdelen hierin? Op welk type scholen 
differentiëren leraren meer of juist minder? Op welke scholen lukt dit wel/niet en 
waarom? Wat betekent dit voor motivatie en prestatie van de leerlingen?  
• In welke mate dragen ontwikkelingen in de lerarenopleidingen bij aan beter 
leraarschap? Welke invloed hebben ontwikkelingen in de onderwijsarbeidsmarkt 
op de kwaliteit van het onderwijs? 
2.5 Passend onderwijs 
In 2015 is passend onderwijs ingevoerd. Omdat het vooral voor passend onderwijs 
voor kwetsbare groepen leerlingen en studenten gaat, besteedt de inspectie 
specifiek aandacht aan dit thema. Centrale vragen hierbij zijn: 
• Hoe verloopt de invoering van passend onderwijs? Wordt het onderwijs voor 
risicoleerlingen hiermee beter? 
• Wat kunnen we leren van verschillen tussen samenwerkingsverbanden? Wat 
werkt en wat werkt niet?  
• Hoe is het onderwijs aan specifieke groepen (specifieke onderzoeken: 
Meervoudig gehandicapte residentieel geplaatste leerlingen (speciaal onderwijs) 
en Studenten met een functiebeperking (hoger onderwijs)) 
2.6 Innovaties en sturing op kwaliteit en financiën 
Schoolleiders, bestuurders en (interne) toezichthouders spelen een belangrijke rol 
als het gaat om een verbetering van de kwaliteit van het onderwijs, naleving van 
wet- en regelgeving en het financieel beleid. Daarnaast bestaan er verschillen 
tussen schoolleiders/bestuurders als het gaat om innovaties en sturing. Besturen 
doen dit steeds beter, maar verschillende incidenten leren ons tegelijkertijd dat dit 
niet voor alle besturen geldt. Onderling zouden ze van elkaar kunnen leren, zowel 
Pagina 9 van 25 
 
 

 
 
 
3 Hoe onderzoekt de inspectie de vraagstukken? 
De methoden van onderzoek die de inspectie kiest, zijn sterk afhankelijk van de 
aard van de vraagstukken en de wijze waarop de antwoorden het meest efficiënt 
kunnen worden verkregen. Vaak is een mix van methoden noodzakelijk om tot een 
optimaal resultaat te komen en worden verschillende vormen van onderzoek in 
samenhang uitgevoerd. Bovendien putten we ook uit ander onderzoek. In dit 
hoofdstuk staat beschreven welke methoden we daarbij toe willen passen.  
3.1 Risicogericht onderzoek bij onderwijsinstellingen 
Het onderwijsstelsel wordt voor een belangrijk deel gevormd door 
2
onderwijsinstellingen . Waar de inspectie het functioneren van het onderwijsstelsel 
wil borgen of verbeteren, kunnen we dat dan ook in belangrijke mate doen door het 
toezicht op die instellingen te richten, zoals in artikel 3 lid 2 van de WOT staat. We 
doen daarom onderzoek naar de kwaliteit, de continuïteit, de naleving van wet- en 
3
regelgeving en de financiële rechtmatigheid bij instellingen . Dat doen we voor die 
onderwerpen die wij het meest relevant achten voor het onderwijsstelsel.  
 
Dit onderzoek vindt risicogericht plaats volgens artikel 11 van de WOT. Jaarlijks 
onderzoekt de inspectie elke instelling door middel van een geïntegreerde 
risicoanalyse. Daarbij vormen we ons een beeld van de mogelijke risico’s op het 
gebied van onderwijskwaliteit en financiële continuïteit. Indien de risicoanalyse 
daartoe aanleiding geeft, voeren we een gesprek met het bestuur. Dit gesprek gaat 
over het integrale risicobeeld.  Daarna bepalen we welke onderdelen voor een 
inspectieonderzoek in aanmerking komen. Daarbij kunnen we behalve naar kwaliteit 
en financiën zo nodig ook naar het bestuurlijk handelen kijken als oorzaak van 
mogelijke tekortkomingen.  In het middelbaar beroepsonderwijs houden we tevens 
toezicht op de examenkwaliteit.  
  
In het kader van het risicogerichte toezicht onderzoekt de inspectie ook  
scholen voor primair en voortgezet onderwijs die niet door de overheid bekostigd 
worden, de zogenaamde B3-scholen. Scholen waar risico is op onvoldoende kwaliteit 
hebben prioriteit, evenals nieuw startende scholen. We toetsen bij scholen of zij 
voldoen aan de voorwaarden van de Leerplichtwet 1969 en brengen daarover advies 
uit aan colleges van B&W.  
3.2 Onderzoek bij instellingen voor hoger onderwijs 
In het hoger onderwijs let de inspectie, conform artikel 12a van de WOT, vooral op 
de mate waarin de instellingen wet- en regelgeving naleven over het verzorgen van 
onderwijs, het toepassen van de vooropleidingseisen bij toelating van studenten, het 
afnemen van examens en promoties en het uitreiken van diploma’s. Verder kunnen 
we bij signalen of incidenten een onderzoek instellen naar de kwaliteit van het 
4
onderwijs of de naleving van wettelijke voorschriften. 
 
Het toezicht richt zich zowel op bekostigde als op niet-bekostigde instellingen voor 
hoger onderwijs. Het financieel toezicht betreft echter alleen de bekostigde 
instellingen, met uitzondering van de advisering over het recht om graden te 
verlenen, waarvoor ook bij niet bekostigde instellingen de financiële continuïteit 
                                                
2 Het woord instelling wordt hier gebruikt voor een bestuur met bijbehorende scholen en opleidingen. Alleen als dat 
relevant is, zal dat preciezer worden aangeduid.  
3 Met uitzondering van het hoger onderwijs waar een andere vorm van toezicht plaatsvindt. 
4 In nauwe afstemming met de NVAO, zie ook paragraaf 6.3. 
Pagina 11 van 25 
 
 

 
 
 
 
Rekenschap 
• jaarverslaggeving en continuïteitsparagraaf; 
• wet normering topinkomens; 
• verklaring omtrent het gedrag. 
3.4 Overig onderzoek bij instellingen 
Om ervoor te zorgen dat de inspectie een beeld heeft van de kwaliteit van het 
onderwijs op elke onderwijsinstelling in Nederland, wordt elke school in het primair 
en voortgezet onderwijs en het (voortgezet) speciaal onderwijs minimaal eens per 
vier jaar betrokken bij een (fysieke) vorm van inspectieonderzoek. Dit gebeurt in 
principe binnen het risicogerichte toezicht, maar ook betrokkenheid bij andere 
vormen van onderzoek is mogelijk. In het middelbaar beroepsonderwijs voeren we 
daarnaast driejaarlijks een instellingsanalyse uit. Daarin wordt de Staat van de 
Instelling opgemaakt. In 2015 wordt voor een derde van de mbo-instellingen (zowel 
bekostigd als niet-bekostigd) dit onderzoek uitgevoerd naar (examen)kwaliteit, 
naleving en financiën. 
 
Groene scholen hebben naast hun primaire onderwijsfunctie nog een extra rol: ze 
worden door het ministerie van EZ gestimuleerd om als kenniscentra te 
functioneren, die kennis te delen met de maatschappij en omgekeerd ook actuele 
kennis binnen te halen om het curriculum te actualiseren en innovaties te 
bevorderen. De inspectie rondt in 2015 het onderzoek naar de wijze waarop groene 
scholen hun functie als kenniscentrum inrichten en wat de effecten daarvan zijn af 
(Monitor ‘Groene school als kenniscentrum’, 2011-2015). In 2015 onderzoekt de 
inspectie voor het ministerie van  EZ de employability in de groene sector, met 
name de aansluiting van het groene onderwijs op de (groene) arbeidsmarkt. 
3.5 Toezicht op kinderopvang, peuterspeelzalen en vve 
De kinderopvang en peuterspeelzalen staan onder toezicht van gemeenten. De 25 
GGD’s in Nederland voeren de inspecties in de locaties kinderopvang en 
peuterspeelzalen en bij de gastouders en gastouderbureaus uit. Wanneer niet aan 
de kwaliteitseisen voldaan wordt en de GGD een handhavingsadvies geeft, moet de 
gemeente hierop handhaven. De inspectie voert in opdracht van de minister van 
Sociale Zaken en Werkgelegenheid (SZW) het interbestuurlijk toezicht 
(tweedelijnstoezicht) uit op de kwaliteit van dat gemeentelijk toezicht. Dit gebeurt 
risicogericht met een risicoanalyse en een nader onderzoek bij gemeenten die uit die 
risicoanalyse als risicovol naar voren komen. Op grond van signalen kan de inspectie 
ook incidentele onderzoeken bij gemeenten uitvoeren. 
 
Jaarlijks brengt de inspectie een landelijk rapport uit over de uitvoering van toezicht 
en handhaving kinderopvang en peuterspeelzalen. Zij biedt dit rapport aan de 
minister van SZW aan, die vervolgens de Kamer informeert. Met het ministerie van 
SZW is afgesproken dat de inspectie in dit rapport de komende jaren over meerdere 
onderwerpen gaat rapporteren. We volgen landelijke ontwikkelingen op het terrein 
van meer integratie van onderwijs en opvang en het toezicht daarop op de voet en 
zijn daarbij actief betrokken.  
 
De inspectie houdt ook toezicht op de kwaliteit van de educatie op vroegscholen 
(groep 1 en 2 van de basisscholen) en voorscholen (kinderopvang en 
peuterspeelzalen). 
 
Het ministerie van SZW vraagt de inspectie regelmatig om thematisch of ad-hoc 
onderzoek te doen naar onderwerpen binnen het toezicht kinderopvang. Voor het 
jaar 2015 reserveren we hiervoor ruimte in het jaarwerkplan. 
Pagina 13 van 25 
 
 

 
 
 
4 Hoe draagt de inspectie bij aan de oplossing van de 
vraagstukken?  
In de hoofdstukken 2 en 3 is toegelicht welke vraagstukken de inspectie in 2015 wil 
onderzoeken. In dit hoofdstuk wordt duidelijk gemaakt op welke wijze de inspectie 
wil bijdragen aan de oplossing ervan. Zoals er een mix van methoden is die het 
meest geschikt zijn om de vraagstukken te onderzoeken, zo geldt dat ook voor de 
bijdrage aan de oplossing ervan. Dat is afhankelijk van de aard van het probleem en 
de context ervan. In de volgende paragrafen zullen verschillende methoden de 
revue passeren.  
4.1 Publiceren en agenderen  
4.1.1 Het Onderwijsverslag 
Met het Onderwijsverslag rapporteert de inspectie jaarlijks over de staat van het 
onderwijs aan de minister van OCW en aan de minister van EZ voor zover het om 
groen onderwijs gaat. Centraal in het Onderwijsverslag staat de kwaliteit van het 
Nederlandse onderwijsstelsel in relatie tot de centrale thema’s en de wijze waarop 
met name de instellingen daaraan bijdragen. Voor het groen onderwijs beschrijven 
we daartoe het jaarlijkse stelselbeeld van het groen onderwijs. Waar mogelijk 
vergelijken we onze bevindingen met die van andere landen. Het Onderwijsverslag 
wordt in april 2015 gepresenteerd aan de minister van OCW en aan de minister van 
EZ voor zover het om groen onderwijs gaat. De ministers van OCW en van EZ 
bieden het namens de regering aan aan de Staten-Generaal.  
4.1.2 Andere rapportagevormen 
Over instellingsoverstijgende vraagstukken (hoofdstuk 2) rapporteert de inspectie, 
behalve in het Onderwijsverslag, ook in themarapporten en op interactieve wijze, 
bijvoorbeeld in seminars. Rapporten worden gepubliceerd op de website van de 
inspectie. 
 
Ieder jaar brengt de inspectie een rapport uit (het Landelijk Oordeel) waarin zij de 
resultaten bespreekt die gemeenten en GGD’en bij de uitvoering van toezicht en 
handhaving van kinderopvang en peuterspeelzalen in het vorige kalenderjaar 
geboekt hebben. Daaraan voegen we de actuele ontwikkelingen toe uit het 
verslagjaar. In overleg met het ministerie van SZW kan ook ander thematisch 
onderzoek worden uitgevoerd naar de kinderopvang. 
4.1.3 Adviezen aan beleid en politiek 
Sommige knelpunten in het onderwijs(stelsel) hangen nauw samen met beleid en 
wetgeving. Dit kan gemeentelijk beleid zijn, beleid van een samenwerkingsverband, 
maar ook landelijk beleid of wetgeving. Waar dit het geval is, zal de inspectie de 
betrokkenen actief aanspreken. 
4.2 Voorlichten en ondersteunen 
4.2.1 Nieuwsbrief 
Een aantal keer per jaar brengt de inspectie een nieuwsbrief voor de verschillende 
onderwijssectoren uit. Deze nieuwsbrief wordt digitaal verstuurd aan 
onderwijsinstellingen en andere belangstellenden die zich hierop hebben 
geabonneerd en staat ook op de website van de inspectie. 
 
Pagina 15 van 25 
 
 

 
 
 
4.3.3 Geïntensiveerd toezicht 
Als de inspectie tekortkomingen signaleert in continuïteit, onderwijskwaliteit en/of 
naleving van voorschriften, krijgt de onderwijsinstelling te maken met een 
intensievere vorm van toezicht. We spreken bestuur en schoolleiding aan op de 
geconstateerde tekortkomingen en maken afspraken over verbetering. Vervolgens 
onderzoeken we het resultaat van deze verbeteringen.  
Als de kwaliteit van het onderwijs op meerdere onderdelen ernstig tekortschiet, 
merken we een (onderdeel van) een instelling aan als zwak of zeer zwak. Als de 
continuïteit in het geding is, passen we aangepast financieel toezicht toe. We 
oefenen dan intensiever toezicht uit, met als doel dat het bestuur de tekortkomingen 
zo snel mogelijk opheft.  
4.3.4 Verbetertraject bij gemeenten 
Na een nader onderzoek kan er een verbetertraject worden gestart bij gemeenten 
waar tekortkomingen zijn geconstateerd op de uitvoering van hun wettelijke taken 
op het gebied van de kinderopvang en peuterspeelzalen. De uitkomsten van het 
nader onderzoek en het afgesloten verbetertraject worden vastgelegd in een 
rapport, dat op onze website wordt gepubliceerd.  
4.4 Handhaving van wet- en regelgeving 
De inspectie bevordert de naleving van wet- en regelgeving. Het primaire doel is 
daarbij om gedragsverandering te bewerkstelligen. Dit doen wij door voorlichting te 
geven onder meer via handhavingscommunicatie, maar ook door te interveniëren. 
De zwaarte van interventies wordt logisch opgebouwd, van een lichte interventie 
door een inspecteur die leidt tot het alsnog voldoen aan de regels, tot een zware 
interventie als het opleggen van een sanctie in de sfeer van de bekostiging. Het 
mandaat van de inspectie om sancties op te leggen is geregeld in de Wet op het 
onderwijstoezicht (WOT). De beleidsregel financiële sancties voor bekostigde 
onderwijsinstellingen bevat het sanctiebeleid, als sluitstuk van het 
handhavingsbeleid.  
 
 
Pagina 17 van 25 
 
 

 
 
 
6 Hoe werkt de inspectie samen in het toezicht ? 
Bepaalde onderdelen van het onderwijssysteem raken aan bijvoorbeeld de 
gezondheidszorg en de jeugdzorg. Om effectief te werken, zoekt de inspectie op 
deze terreinen samenwerking met andere inspectiediensten, koepelorganisaties van 
inspectiediensten en organisaties voor onderwijsinspectie in andere landen.  
Het deelnemen aan internationale samenwerkingsactiviteiten wordt binnen de 
inspectie nadrukkelijk gezien als een bijdrage aan professionalisering van zowel 
individuele medewerkers als van de organisatie. 
6.1 Inspectieraad 
In de Inspectieraad werkt de inspectie samen met tien andere 
rijksinspectiediensten. De Inspectieraad bevordert dat de inspecties werken volgens 
de zes principes van goed toezicht: onafhankelijk, professioneel, transparant, 
selectief, slagvaardig en samenwerkend. Deze principes zijn opgenomen in de 
Kaderstellende visie op toezicht. De Inspectieraad is tevens opdrachtnemer en 
uitvoerder van besluiten van het kabinet of de eerstverantwoordelijke minister die 
gaan over de coördinatie van en samenwerking in het toezicht van algemene aard 
door de rijksinspecties. De Inspectie van het Onderwijs is in de Inspectieraad 
domeinhouder van het toezicht op de kinderopvang. 
 
Vanaf 1 januari 2015 zullen er grote veranderingen plaatsvinden door verschuiving 
van taken van het rijk naar vooral de gemeenten. Dit heeft gevolgen voor de 
werkzaamheden van de betrokken rijksinspecties. Zij hebben afgesproken deze 
andere overheden te betrekken bij hun programmering. Naast hun 
handhavingstoezicht zijn de inspecties ook verantwoordelijk voor het toezicht op het 
functioneren van het stelsel als geheel. Daarvoor zullen ze geïntegreerd toezicht 
uitvoeren binnen het sociale domein. Het overleg over deze programmering is nog 
gaande en kan nog niet in dit jaarwerkplan worden verwerkt. 
6.2 Samenwerkend Toezicht Jeugd (STJ) 
Wij werken samen met de Inspectie voor de Gezondheidszorg, de Inspectie 
Jeugdzorg, de Inspectie Veiligheid en Justitie en de Inspectie Sociale Zaken en 
Werkgelegenheid in het Samenwerkend Toezicht Jeugd (STJ). Deze samenwerking 
heeft betrekking op het  toezicht op (de zorg voor) jongeren.  
 
Met de inwerkingtreding van de nieuwe  Jeugdwet vallen alle vormen van jeugdhulp 
vanaf 1 januari 2015 onder de gemeente. De Jeugdwet kent verschillende vormen 
van toezicht, te weten toezicht op de naleving van wettelijke eisen, toezicht naar 
aanleiding van calamiteiten en toezicht op de kwaliteit in algemene zin 
(stelseltoezicht).   
 
Om inzichtelijk te maken hoe de programmering voor deze verschillende vormen 
van toezicht samenhangen, maken de samenwerkende inspecties voor 2015 een 
werkprogramma (‘Hulp voor Jeugd’) dat mede de toezichtactiviteiten van de 
Inspectie Jeugdzorg op basis van de Jeugdwet omvat.   
 
In 2015 werken we binnen STJ mee aan het toezicht naar de integrale zorg en 
ondersteuning aan jongeren na verblijf in een gesloten inrichting. In de instellingen 
voor Jeugdzorg+ en de justitiële jeugdinrichtingen neemt de trajectbenadering een 
belangrijke plaats in. Het doel daarbij is een zo kort mogelijk verblijf in een gesloten 
setting. Van belang is dan een adequaat vervolg qua dagbesteding en aansluiting op 
Pagina 19 van 25 
 
 

 
 
 
Het toezicht op Europese scholen in Nederland valt onder verantwoordelijkheid van 
de Raad van Inspecteurs, waarin de inspectie vertegenwoordigd is met één 
inspecteur voor primair en één voor voortgezet onderwijs.  
Deze inspecteurs houden toezicht op de kwaliteit van onderwijs in Europese scholen 
door zogenaamde ‘whole school inspections’ uit te voeren. De raad houdt zich 
daarnaast bezig met curriculumontwikkeling, nascholing en de European 
Baccalaureate. Dit toezicht voeren we risicogericht uit. De risico-inschatting gebeurt 
op basis van de jaarverslagen en signalen. 
 
Pagina 21 van 25 
 
 

 
 
 
7.4 Excellente scholen 
De inspectie levert op dit moment opbrengstgegevens aan de onafhankelijke jury die 
jaarlijks een aantal scholen aan de minister voordraagt voor het officiële predicaat 
‘Excellente school’, en voert een screening uit naar contra-indicaties. Op basis van 
de inspectiegegevens maakt de jury een voorselectie. Naast opbrengsten spelen in 
de jurybeoordeling ook andere zaken een rol. De inspectie neemt in 2014 de 
secretarisrol van de jury over van OCW. Per 2015 zijn we verantwoordelijk voor het 
benoemen van excellente scholen. We zullen dit ook doen op basis van 
zelfaanmelding en via een onafhankelijke jury. Om in aanmerking te komen voor het 
predicaat excellent moet een school (op termijn) via het gedifferentieerd toezicht als 
goed zijn beoordeeld.   
Pagina 23 van 25 
 
 

 
 
 
Colofon 
 
Inspectie van het Onderwijs 
Postbus 2730 | 3500 GS Utrecht 
www.onderwijsinspectie.nl 
 
2014-23 | gratis 
ISBN: 978-90-8503-346-2 
 
Een exemplaar van deze publicatie is te downloaden vanaf de website van de 
Inspectie van het Onderwijs: www.onderwijsinspectie.nl.  
 
© Inspectie van het Onderwijs | september 2014 
 
Pagina 25 van 25 
 
 

