 
KUSTWACHT VOOR HET 
KONINKRIJK DER NEDERLANDEN 
IN HET CARIBISCH GEBIED 
 
 
 
 
 
 
JAARPLAN 2015 
 
Herziene begroting 2015 en Meerjarenramingen 2016-2019 
  

Kustwacht van het Koninkrijk der Nederlanden in het Caribisch Gebied  Jaarplan 2015 
Inleiding 
 
Dit Jaarplan zet uiteen hoe de Kustwacht voor het Koninkrijk der Nederlanden in het Caribisch gebied 
haar taken uitvoert in 2015 en welke accenten daarin worden aangebracht. Tevens schetst het 
Jaarplan de concrete beleidskaders en omvat het de uitvoering van beleidsvoornemens uit het Lange 
Termijn Plan 2009-2018 (LTP). Het Jaarplan wordt vastgesteld door de Rijksministerraad.  
 
Het Jaarplan wordt conform de Rijkswet Kustwacht voorbereid door de Kustwachtcommissie (KWC). 
Het Presidium van de KWC is belast met de afstemming op hoofdlijnen van het beleid, het beheer en 
de middelen van de Kustwacht. Bij het opstellen van het Jaarplan zijn alle bij de Kustwacht betrokken 
ministeries van de vier landen betrokken. Het Jaarplan is het resultaat van overleg tussen de vier 
landen.  
 
Aruba Curaçao  Sint Nederland Koninkrijk 
Maarten der 
Nederlanden 
1 3 4
Algemene Zaken Algemene Justitie Binnenlandse  
Zaken en Zaken en 
Buitenlandse Koninkrijksrelaties 
2
Betrekkingen  
Justitie Justitie Financiën Veiligheid en Defensie 
Justitie  
 
 
Financiën en Financiën  Infrastructuur en Buitenlandse 
Overheidsorganisatie Milieu Zaken 
Toerisme, Verkeer,  Economische  
Transport,  Primaire Vervoer en Zaken 
Sector en Cultuur Ruimtelijke 
 Planning 
Economische Zaken, Gezondheid,    
Communicatie, Milieu en 
Energie en Milieu Natuur 
 
Bij het opstellen van het Jaarplan wordt rekening gehouden met de taken van de Kustwacht, de 
algemene beleidskaders, de prioriteiten uit het justitieel beleidsplan en de beleidsaccenten van de bij 
de Kustwacht betrokken landen en ministeries. Het Jaarplan is het hoofddocument op basis waarvan 
de Directeur Kustwacht zijn operationele inzet (inclusief de bijbehorende bedrijfsvoeringsaspecten) 
plant en uitvoert.  
  
In dit Jaarplan 2015 worden eerst de algemene (beleids)kaders, de justitiële prioriteiten en de 
ontwikkelingen beschreven. Hierna wordt achtereenvolgens aandacht besteed aan de verschillende 
domeinen binnen de Kustwacht: Operaties, Personeel en Materieel. Het Jaarplan besluit met de 
herziene begroting voor 2015 en de meerjarenramingen tot en met 2019. 
   
                                                      
1
  Het ministerie van Algemene Zaken vertegenwoordigt tevens de Ministeries van Aruba met deelbetrokkenheid bij de 
Kustwacht die geen zitting hebben in het Presidium van de Kustwachtcommissie. 
2
  Het ministerie van Algemene Zaken en Buitenlandse Betrekkingen vertegenwoordigt tevens de Ministeries van Curaçao met 
deelbetrokkenheid bij de Kustwacht die geen zitting hebben het Presidium van de Kustwachtcommissie. 
3
  Het ministerie van Justitie vertegenwoordigt tevens de Ministeries van Sint Maarten met deelbetrokkenheid bij de Kustwacht 
die geen zitting hebben in het Presidium van de Kustwachtcommissie. 
4
  Het ministerie van BZK  informeert en overlegt met de Ministeries van Nederland met deelbetrokkenheid bij de Kustwacht die 
geen zitting hebben in het Presidium van de Kustwachtcommissie.  
Pagina 3 van 28 
 

Kustwacht van het Koninkrijk der Nederlanden in het Caribisch Gebied  Jaarplan 2015 
1.2.1. Opsporings- en toezichthoudende taken 
 
De Kustwacht oefent al haar taken uit met inachtneming van de Rijkswet Kustwacht. Het strafvorderlijk 
optreden van de Kustwacht vindt altijd plaats onder het gezag van de betrokken (Kustwacht-) Officier 
van Justitie van het land dat rechtsmacht heeft.  
De Kustwacht maakt essentieel onderdeel uit van de rechtshandhavingketen. Zonder een 
opsporingsinstantie als de Kustwacht, vervolging (Openbaar Ministerie) en berechting 
(Gemeenschappelijk hof) kan de maritieme rechtsorde niet in stand gehouden worden. Voor de 
uitvoering van de opsporingstaken heeft het executieve (geüniformeerde operationele) deel van het 
Kustwachtpersoneel de status van ‘Buitengewoon agent van Politie’ (BAVPOL). De Kustwacht kent de 
volgende opsporings- en toezichthoudende taken: 
 
a. Algemene politietaken, waaronder operaties ter bestrijding van de handel en smokkel in 
verdovende middelen en vuurwapens. 
 
De inzet in het kader van deze taken vindt zoveel mogelijk plaats op basis van informatie gestuurd 
optreden (IGO). Hierbij wordt gebruik gemaakt van informatie van lokale en regionale partners en 
van informatie die door de Kustwacht zelf is ingewonnen. Daarnaast worden in overleg met de 
Openbaar Ministeries (OM) van de landen van het Koninkrijk gezamenlijke acties en themadagen 
opgezet met de ketenpartners.  
 
b. Grensbewaking en het bestrijden van mensensmokkel, -handel en illegale immigratie. 
 
Zowel de Benedenwindse als de Bovenwindse eilanden worden gebruikt als springplank in 
mensensmokkeltrajecten. De Kustwacht richt zich dan ook op het bestrijden van mensensmokkel, 
mensenhandel en illegale immigratie. Hierbij is goede samenwerking met bijvoorbeeld de 
immigratiediensten (zoals het wederzijds uitwisselen van informatie) van groot belang. 
 
c. Douanetoezicht 
 
Het executief personeel van de Kustwacht heeft toezichthoudende douanebevoegdheid. Op basis 
van douanewetgeving kan de Kustwacht controles in de territoriale wateren uitvoeren. Bij 
geconstateerde overtredingen draagt de Kustwacht de zaak aan de douane over voor verdere 
afhandeling.  
 
d. Toezicht op visserij en mariene milieu 
 
De aandacht voor de bescherming van het milieu en van natuurlijke bronnen en rijkdommen is 
mondiaal sterk gegroeid. Door strengere milieuregelgeving in steeds grotere gebieden neemt de 
vraag naar handhaving en toezicht door de Kustwacht toe. Toezicht en handhaving op het gebied 
van visserij en (mariene) milieu maken daarom onderdeel uit van het Kustwachttakenpakket. 
Binnen het taakgebied worden de volgende accenten onderkend: 
• opsporing van (bedrijfsmatige vormen) van illegale visserij in de Exclusieve Visserij Zone 
(EVZ) en handhaving visserijwet;  
• toezicht houden op de Sababank. Hierbij zal rekening worden gehouden met de status 
8
natuurpark (wet grondslagen natuurbeheer en bescherming BES), en de status PSSA met 
maatregelen voor de scheepvaart, te weten een ankerverbod voor alle schepen en 
classificatie als ‘area to be avoided’ voor alle schepen groter dan 300 GT. 
• bestrijding van (illegale) speervisserij; 
• extra aandacht voor gedragingen van visserij in biodiversiteitgebieden. 
 
Voor het realiseren van het visserijbeleid is controle op zee en vanuit de lucht van groot belang. Dit 
geldt in het bijzonder voor de Sababank. Van het toezicht dat de Kustwacht in dit gebied uitvoert, 
gaat een preventieve werking uit.  
 
  
                                                      
8
 Een Particularly Sensitive Sea Area (PSSA) of ‘bijzonder kwetsbaar zeegebied’ betekent dat de IMO de noodzaak tot  speciale 
bescherming van een ecologisch, sociaaleconomisch of wetenschappelijk belangrijk gebied erkent. Voorwaarde voor de 
aanwijzing is dat het gebied kwetsbaar moet zijn voor de invloed van internationale scheepvaart. De richtlijnen die gelden voor 
de aanwijzing door IMO van een gebied als PSSA zijn opgenomen in resolutie A.927(22) van de IMO.  
Pagina 5 van 28 
 

Kustwacht van het Koninkrijk der Nederlanden in het Caribisch Gebied  Jaarplan 2015 
Voor assistentie ter plaatse zijn in 2015, naast de varende eenheden, 24/7 twee maritieme 
13
patrouillevliegtuigen (DASH-8) beschikbaar met een zogenaamde ready 1 status , twee AW-139 
helikopters en het stationsschip van de Koninklijke Marine, alsmede een helikopter van Defensie 
(zie paragraaf 2.2.1. Voor daadwerkelijk beschikbare uren en verdeling). Daarbij werkt de 
Kustwacht samen met particuliere reddingsorganisaties, zoals de Search & Rescue Foundation 
Aruba (SARFA), de Sea Rescue Foundation (SRF) Sint Maarten en de Citizens Rescue 
Organization (CITRO) Curaçao.  
 
De samenwerking met de CITRO en de SARFA is in een Memorandum of Understanding (MoU) 
vastgelegd. De Kustwacht streeft ook naar samenwerking met de particuliere reddingsorganisaties 
op de eilanden van Caribisch Nederland en bestendiging van die samenwerking via 
samenwerkingsovereenkomsten, protocollen en gecombineerde oefeningen met bovengenoemde 
reddingsorganisaties. 
 
b. Rampenbestrijding 
 
Met betrekking tot de rampen- en incidentenbestrijding geldt als uitgangspunt dat snel en adequaat 
wordt gereageerd. Het algemeen beleid van de regeringen is gericht op het creëren van een 
integrale rampenbestrijdingsstructuur waarbinnen de Kustwacht, indien opportuun, een bijdrage 
levert. De uiteindelijke verantwoordelijkheid van rampenbestrijding is altijd belegd bij regering van 
het betreffende land. 
 
Voor Caribisch Nederland (CN) kan de Kustwacht optreden als  aanspreekpunt voor het melden 
van maritieme incidenten zoals olieverontreiniging en op verzoek van de verantwoordelijke 
autoriteiten tevens een coördinerende rol vervullen bij de bestrijding hiervan.  
 
c. Verlenen van ondersteuning aan ketenpartners  
 
De Kustwacht verleent op verzoek, en waar mogelijk, ondersteuning en bijstand aan ketenpartners. 
Dit betreft niet alleen SAR-activiteiten, maar bijvoorbeeld ook ondersteuning bij grootschalige 
nautische evenementen en assistentie aan partners in de justitiële keten, zoals bijvoorbeeld bij 
opsporing. 
1.2.3. Prioriteitstelling  
 
Gezien het grote aantal uiteenlopende taken in relatie tot de beschikbare capaciteit van de Kustwacht, 
is het van belang afspraken te maken over de te hanteren prioriteiten. Hierbij wordt zoveel mogelijk 
tegemoet gekomen aan de verschillende taken. Het zwaartepunt van de inzet van de Kustwacht ligt bij 
de justitiële opsporingstaken die plaatsvinden onder gezag en aansturing van de Openbare 
Ministeries van de landen. Zij bepalen dan ook in dit kader de prioriteitstelling. Ten aanzien van de 
opsporingsactiviteiten wordt de prioriteitstelling afgesproken tussen de verschillende (ei)landen van 
het Koninkrijk in het Caribisch gebied en vastgelegd in het Justitieel Beleidsplan. Op basis van het 
Justitieel Beleidsplan geldt dat in 2015 de justitiële prioriteiten (in willekeurige volgorde) liggen bij: 
a. de bestrijding van grensoverschrijdende drugstransporten van of naar de (ei)landen van het 
Koninkrijk in het Caribisch gebied; 
b. de opsporing van vuurwapens; 
c. de bestrijding van mensenhandel, illegale immigratie en mensensmokkel en daaraan 
gerelateerde criminele activiteiten. 
 
Met inachtneming van het Justitieel beleidsplan 2014-2017 hanteert de Kustwacht hierbij net als 
voorgaande jaren een 80-20 verdeling van de beschikbare capaciteit. Concreet betekent dit dat op 
jaarbasis bij 80% procent van de inzet van de beschikbare capaciteit, het accent ligt op inzet voor de 
prioritaire justitiële opsporingstaken en bij de overige 20% het accent ligt op de andere 
(toezichthoudende en dienstverlenende) taken, zoals het toezicht op de maritieme grenzen, het 
douanetoezicht, het toezicht op visserij, het (mariene) milieu en de scheepvaart, search and rescue, 
hulpverlening en rampenbestrijding. Overigens wordt op elke SAR melding gereageerd. 
  
                                                                                                                                                                      
Aruba en Sint Maarten beschikken niet over vlagregisters waarin schepen groter dan 300 GT zijn opgenomen en hoeven 
derhalve niet aan deze verplichting te voldoen.  
13
 Dit betekent dat het vliegtuig binnen 90 minuten na de opdracht tot vertrek, in de lucht moet zijn. 
Pagina 7 van 28 
 

Kustwacht van het Koninkrijk der Nederlanden in het Caribisch Gebied  Jaarplan 2015 
Ook dit rapport –dat thans met de OM’s van de andere landen wordt bezien- bevestigt onder meer het 
belang van een informatiehuishouding en informatiedeling binnen de justitiële keten. Als de opzet van 
het OM Aruba door de overige landen breed wordt gedragen en door de landen wordt besloten om 
hieraan op gelijke wijze invulling te geven zal dit ook consequenties hebben voor de 
informatiehuishouding bij de organisaties in de rechtshandhavingketen. In 2015 zal dit nader vorm 
krijgen en mogelijk tot aanpassingen leiden bij de diverse organisaties, waaronder de Kustwacht (zie 
volgende paragraaf). 
1.4. Samenwerking 
 
De Kustwacht is een schakel in de (maritieme) rechtshandhavingketen van het Caribisch deel van het 
Koninkrijk. Samenwerking met andere partners in de keten, zowel lokale partners als regionale en 
internationale partners, is onlosmakelijk verbonden met succesvol optreden door de Kustwacht. Dit 
geldt niet alleen voor de opsporings- en toezichthoudende taken, maar zeker ook voor de 
dienstverlenende taken zoals bijvoorbeeld SAR.  
 
In de volgende subparagrafen zal nader worden ingegaan op samenwerking met en door de 
Kustwacht, onderverdeeld naar samenwerking binnen het Koninkrijk en internationale samenwerking. 
 
1.4.1. Samenwerking binnen het Koninkrijk 
 
De samenwerking tussen de Kustwacht en andere lokale handhavingspartners is binnen het 
Koninkrijk per land georganiseerd in het “Vierhoek overleg”. Aan dit overleg, dat onder voorzitterschap 
van de procureur-generaal van het betreffende land ongeveer drie keer per jaar plaatsvindt, nemen de 
hoofden van politie, douane, immigratiediensten en Kustwacht deel. Het overleg omvat de uitwisseling 
van informatie en afstemming van operationele zaken. Op werkniveau is er veelvuldig contact tussen 
de ketenpartners. Binnen het kader van het Justitieel beleidsplan 2014-2017 worden hierbij 
(aanvullende) accenten voor de operationele taakuitvoering aangegeven. Voor Curaçao wordt in 2015 
een accent gelegd op het tegengaan van wapensmokkel. Voor Aruba ligt naast de voor alle landen 
geldende prioriteiten met betrekking tot het bestrijden van drugs, illegale wapens en mensensmokkel 
en –handel, een additioneel accent op het toezicht op scheepvaartovertredingen en waterrecreatie. 
Voor Sint Maarten ligt het accent bij het onderscheppen van verdovende middelen, illegale 
vuurwapens en tegengaan van mensensmokkel, en het opsporen van milieudelicten. Voor Caribisch 
Nederland blijft het accent liggen op bescherming van het mariene milieu, waaronder de Sababank en 
koraalriffen en optreden tegen illegale (speer)visserij. Daarnaast zal als gevolg van een 
beleidsintensivering bij het Ministerie van Infrastructuur en Milieu (MIN I&M), de Inspectie 
Leefomgeving en Transport (ILT) nadrukkelijker dan voorheen de samenwerking zoeken met 
KWCARIB in Caribisch Nederland. Het gaat hierbij met name om controle van 
scheepvaartgedragingen, zoals vaarsnelheid, registratie en vergunningen. Hierbij wordt 
vanzelfsprekend rekening gehouden met alle nieuwe ontwikkelingen op het gebied van (lokale) wet- 
en regelgeving. 
 
De Directeur Kustwacht (DKW) geeft hier vervolgens operationele invulling aan en kan op verzoek van 
de lokale autoriteiten in specifieke gevallen en op ad hoc basis aanpassingen aanbrengen ten aanzien 
van de operationele inzet. Hiernaast vindt op werkniveau regelmatig overleg plaats tussen de 
Kustwacht en de ketenpartners op (ei)landsniveau om de samenwerkingsverbanden te versterken en 
optimaal te benutten. 
 
De OM´s van de landen van het Koninkrijk zijn primair verantwoordelijk om de uitvoering en 
samenwerking binnen de justitiële keten verder inhoud te geven. Wat betreft de Kustwacht zal de 
samenwerking in de praktijk, naast de eerder genoemde afstemming, tot uiting worden gebracht door 
het in nauw overleg met het OM en de ketenpartners gezamenlijk voorbereiden en uitvoeren van 
patrouilles en (periodieke) acties. Zo vindt bijvoorbeeld op Aruba tweemaandelijks overleg plaats 
tussen de Kustwacht OvJ en de Kustwacht. Dit betreft bijvoorbeeld het gecoördineerd controleren van 
schepen op de verschillende taakgebieden in samenwerking met andere (ei)landdiensten. Tevens 
levert de Kustwacht op basis van informatie van onder andere de ketenpartners een maritieme en 
aeronautische bijdrage aan het voorkomen van en het optreden tegen voornamelijk de invoer van 
verdovende middelen. Op basis van het in de vorige paragraaf genoemde verbeterplan, zullen de 
verschillende OM´s verder op basis van de actuele lokale accenten de algemene thema’s uit het 
Justitieel Beleidsplan, in samenwerking met de Kustwacht operationaliseren tot concrete meetbare 
activiteiten. 
 
Pagina 9 van 28 
 

Kustwacht van het Koninkrijk der Nederlanden in het Caribisch Gebied  Jaarplan 2015 
c. Bilaterale samenwerking met Frankrijk 
Rondom de Bovenwindse eilanden, waar beide territoriale wateren dicht bij elkaar liggen, wordt 
ook in 2015 op het gebied van rechtshandhaving intensief samengewerkt met Franse autoriteiten, 
zoals met betrekking tot de douane en het  -onder voorwaarden- opereren in elkaars kustwateren. 
Het is hierbij wel gebleken dat het in 2013 afgesloten operationele samenwerkingsprotocol tussen 
de DKW en de Franse regionale commandant in Martinique nog door de Franse centrale overheid 
moet worden bekrachtigd. Dit protocol zal in nauwe samenwerking met o.a. het Ministerie van 
Buitenlandse zaken (BZ) uiterlijk in 2015 nader uitgewerkt worden waarna het door BZ aan de 
Franse centrale overheid kan worden aangeboden. 
 
Verder is de Franse regionale militaire commandant ook Commander Task Group 4.6 en maakt als 
zodanig ook onderdeel uit van JIATF-South.  
 
Op basis van internationale afspraken is Frankrijk verantwoordelijk voor de coördinatie van SAR bij 
de Bovenwindse eilanden. Om die reden wordt ook op dit gebied intensief met Frankrijk 
samengewerkt.  
 
d. Bilaterale samenwerking met Venezuela, Colombia en de Dominicaanse Republiek  
De nabijheid van Venezuela en Colombia in de zuidelijke regio en de Dominicaanse Republiek in 
de noordelijke regio maakt informatie-uitwisseling, overleg en afstemming over de uitvoering van 
de Kustwachttaken in het grensgebied blijvend noodzakelijk. Hierbij onderhoudt het maritieme 
informatieknooppunt van de Kustwacht eveneens nauwe contacten met de Nationale politie 
liaisonofficieren in de regio.  
Op basis van in een MoU vastgelegde afspraken, werkt de Kustwacht op het gebied van SAR 
regelmatig samen met Venezuela en is in dit verband in 2015 een Kustwachtoefening (Open Eyes) 
voorzien.  
 
In 2011 is er tussen het Koninkrijk en Venezuela overeenstemming bereikt dat er 
internationaalrechtelijk geen verplichting bestaat om bij het binnenvliegen van de FIR (buiten het 
territoriale luchtruim) toestemming te vragen. De Kustwacht zal Venezuela ook in 2015 cf. de 
gemaakte afspraken op veiligheidsgronden wel informeren wanneer de FIR-Maiquetia wordt 
binnengevlogen.  
 
Voorts is met Venezuela op 4 juli 2012 een verdrag betreffende toestemming tot overvlucht voor 
staatsvliegtuigen, waaronder de DASH-8 van de Kustwacht, tot stand gekomen. In 2015 zal in 
overleg met het Ministerie van Buitenlandse Zaken ook de nieuwe AW-139 van de Kustwacht aan 
het in het verdrag genoemde overzicht van staatsvliegtuigen toegevoegd worden. 
 
Met Colombia bestaat ook in 2015 bilaterale samenwerking op het gebied van maritieme 
drugsbestrijding en op het gebied van SAR. De drugsbestrijdingssamenwerking heeft vooral 
betrekking op de uitwisseling van informatie, onderlinge coördinatie en afstemming. Ontwikkelingen 
bij de Colombiaanse Marine/Kustwacht  zullen ook in 2015 nauwlettend worden gevolgd. Synergie 
met ontwikkeltrajecten zoals bij  individuele opleidingen bieden nieuwe 
samenwerkingsmogelijkheden. Zo is het de verwachting dat in 2015 twee (Arubaanse) 
Kustwachtfunctionarissen bij de Colombiaanse Kustwacht een law enforcement opleiding zullen 
volgen. Tevens kan het uitvoeren van een kustwachtoefening, vergelijkbaar met Open Eyes, de 
reeds bestaande band met Colombia in 2015 verder verdiepen. Het is de planning  om  in 2015 de 
samenwerking in een MOU te verstevigen.  
 
Het SAR-gebied van de Kustwacht grenst in het noorden van het verantwoordelijkheidsgebied aan 
de Dominicaanse Republiek. Op basis van een SAR MoU wordt invulling gegeven aan de 
samenwerking met de Dominicaanse Republiek, onder meer in de vorm van de gezamenlijke 
oefening “Vigilant Eyes”, die ook in 2015 op de agenda staat. 
 
e. Bilaterale samenwerking met overige Caribische landen 
Voor een effectieve inzet van de Kustwacht vindt er ook in 2015 samenwerking plaats met 
verschillende omringende Caribische landen. Zo wordt bijvoorbeeld op incidentele basis informatie 
uitgewisseld naar aanleiding van SAR gevallen, of bij specifieke opsporingszaken. Tevens wordt 
gestreefd in 2015, in samenwerking met het Ministerie van Buitenlandse zaken, een MOU met 
Jamaica te sluiten, gericht op samenwerking bij SAR taken.  
 
  
Pagina 11 van 28 
 

Kustwacht van het Koninkrijk der Nederlanden in het Caribisch Gebied  Jaarplan 2015 
1.6.3. Toelichting en achtergrond 
 
In principe worden de eenheden zodanig ingezet dat er optimaal gebruik wordt gemaakt van de 
karakteristieken. Een grotere eenheid met veel surveillancecapaciteit is beter geschikt verder uit de 
kust te opereren en de kleinere, snellere eenheden zijn meer geschikt om dichter bij de kust op te 
treden. De cutters en het stationsschip worden dus meer voor surveillance en beeldopbouw verder uit 
de kust (meerdaags en bij alle weertypen) ingezet. Aangezien daar minder reguliere scheepvaart is, is 
het aantal genormeerde controles voor deze eenheden ook lager. De lichte vaartuigen worden veelal 
gebruikt om dichter onder de kust kortdurende patrouilles uit te voeren en zijn hierbij beschikbaar om 
met een korte reactietijd in een reactieve rol (bijvoorbeeld achtervolgen van een Go Fast) te worden 
ingezet.  
De prestatie-indicatoren worden hierbij mede bepaald op basis van capaciteit in relatie tot de 
strategische inzetmogelijkheden per type kustwachtvaartuig. De Kustwacht opereert met de volgende 
prestatie-indicatoren: aantal uit te voeren vaardagen, uit te voeren vaar- en vlieguren en uit te voerden 
controles. Hieronder worden deze prestatie-indicatoren kort toegelicht. 
 
Vaardag: Standaard is een vaardag een vol etmaal op zee. Alleen op een dag van binnenkomst in 
een haven of bij vertrek uit een haven, wordt een periode van meer dan 12 uur op zee als hele 
vaardag gerekend. Een periode van minder dan 12 uur op een dag van binnenkomst of vertrek wordt 
gerekend als halve vaardag. 
Op basis van personele, materiële en financiële ruimte is voor de cutters een norm van 120 vaardagen 
per jaar afgesproken. Defensie stelt hiernaast het stationsschip voor 92 vaardagen per jaar aan de 
Kustwacht ter beschikking. 
 
Vaar- en vlieguur: Voor de lichte vaartuigen en vliegende eenheden geldt als prestatie-indicator de 
daadwerkelijk te varen of te vliegen uren. 
Op basis van personele, materiële, financiële en contractuele ruimte is voor de lichte vaartuigen een 
norm van 2600 vaaruren per steunpunt, 1900 vlieguren met de Dash-8 en 1000 vlieguren met de AW-
139 afgesproken.  
 
Defensie stelt hiernaast de boordhelikopter van het stationsschip voor 290 vlieguren per jaar 
beschikbaar. Voor 2015 is hierin een aantal wijzigingen voorzien. Deze zullen verder in Hoofdstuk 2 
worden toegelicht.  
 
Controle: Een controle is een fysieke inspectie van een vaartuig, gebaseerd op de toezichthoudende 
bevoegdheden. Deze kunnen worden ontleend aan meerdere taken (visserij, douane, scheepvaart). 
Bij een controle wordt het vaartuig aan een algemene inspectie onderworpen en in ieder geval worden 
de gegevens van de bemanning en het vaartuig opgenomen en gecontroleerd. Het uitvoeren van 
controles draagt bij aan de duidelijke presentie van de Kustwacht en heeft naast een repressieve ook 
een preventieve werking. Hiernaast biedt het veel informatie die als input geldt voor het IGO. Alle 
gegevens die tijdens controles worden verkregen, worden ingevoerd in de Kustwacht 
registratiesystemen en dragen hiermee bij aan de opbouw en actualisatie van het beeld van de 
scheepvaart (en bemanningen) in de regio. Een controle duurt afhankelijk van de omstandigheden 
tussen de 30 minuten en twee uur (exclusief eventuele administratieve afhandeling achteraf). Als 
hierbij aanwijzingen gevonden worden die het noodzakelijk maken het hele schip grondig te 
doorzoeken, kan de controle langer in beslag nemen. 
1.7. Ontwikkelingen  
 
De Kustwacht voert haar taken uit ten behoeve van alle betrokken landen en ministeries. Goede 
samenwerking tijdens de operaties met alle ketenpartners, waaronder politie, Justitie, 
scheepvaartdiensten, immigratiediensten en de douane, vastgelegd in MoU’s en protocollen, is en 
blijft daarom een cruciaal aspect in het optreden van de Kustwacht. 
 
Op Bonaire beschikt de Kustwacht sinds eind 2014 over een kantoor in het nieuwe politiebureau van 
Kralendijk. Ook wordt in 2015 nadere invulling gegeven aan de samenwerking tussen de KMar en de 
Kustwacht waarbij met gemengde bemanningen gepatrouilleerd zal worden.  
 
In 2015 zal het aanbestedingstraject voor 12 nieuwe interceptors worden gecontinueerd. Er zijn op dit 
moment financiële middelen gereserveerd binnen de begroting van BZK om in de vervanging te 
voorzien. Definitieve allocatie van deze middelen vindt plaats bij goedkeuring van de BZK begroting 
van 2016.  
Pagina 13 van 28 
 

Kustwacht van het Koninkrijk der Nederlanden in het Caribisch Gebied  Jaarplan 2015 
2. Operationeel 
 
 
2.1. Algemeen 
 
Het beheer van de Kustwacht berust bij de Minister van Defensie en is belegd bij het Commando 
Zeestrijdkrachten (CZSK). De Commandant der Zeemacht in het Caribisch Gebied (CZMCARIB) 
vervult tevens de functie van Directeur Kustwacht. Hij voert het operationele bevel over de 
Kustwachteenheden en daarnaast kan hij een beroep doen op beschikbare Defensiemiddelen. 
 
De Kustwacht opereert in principe binnen de haar toegewezen maritieme gebieden en het luchtruim 
daarboven van Aruba, Caribisch Nederland, Curaçao en Sint Maarten. Het betreft: 
 
• de binnenwateren; 
• de Territoriale Wateren (TTW); 
• de aangrenzende Economische Exclusieve Zone (EEZ), met inbegrip van de Exclusieve 
Visserijzone (EVZ), zoals ingesteld; 
• de Aansluitende Zone (AZ) en het overige zeegebied in de Caribische Zee, voor zover dit past 
binnen de vigerende, internationale juridische kaders. 
 
Met het Jaarplan als basis, stelt de Directeur een Activiteitenplan Kustwacht (APK) op. Met behulp van 
actuele omgevingsanalyses wordt een concreet uitgewerkt operationeel plan gemaakt voor alle  
beschikbare organieke Kustwachtmiddelen (personeel en materieel) en de (door Nederland) ter 
beschikking gestelde Defensiemiddelen.  
 
In het APK wordt de capaciteit naar rato verdeeld over de operatiegebieden en wordt onderscheid 
gemaakt naar algemene (preventieve) inzet en gerichte (repressieve) acties. Het eerdergenoemde 
IGO speelt hierbij een essentiële rol. In het APK worden planning en realisatie gedurende het gehele 
jaar aan elkaar getoetst. 
 
Uit ervaringen en omgevingsanalyses blijkt dat criminele organisaties hun methode van opereren snel 
kunnen aanpassen als een bepaalde vorm van optreden binnen de rechtshandhavingketen succesvol 
is. Daarom zal de Kustwacht onder aansturing van de betreffende OM’s in 2015 ontwikkelingen en 
trends nauwlettend in de gaten houden en het eigen optreden in samenwerking met de ketenpartners 
zo snel en doeltreffend mogelijk aanpassen aan en inspelen op waargenomen veranderingen. Hierbij 
vervult het MIK een sleutelrol.  
 
In de volgende (sub)paragrafen wordt nader ingegaan op de specifieke plannen voor de afzonderlijke 
beschikbare middelen. Hierbij is onderscheid gemaakt naar organieke Kustwachtmiddelen en ter 
beschikking gestelde Defensiemiddelen. 
2.2. Inzet Middelen 
2.2.1. Algemeen 
 
Voor de uitvoering van de Kustwachttaken beschikt de Kustwacht over diverse organieke middelen en 
een moderne infrastructuur. De kern van de operationele inzet bestaat uit varende en vliegende 
capaciteit.  
 
20
De varende capaciteit bestaat uit drie cutters, elk sinds 2014 voorzien van een nieuwe bijboot, tien 
Super-RHIB’s en vijf kleine vaartuigen type “Boston Whaler Justice 20”. Deze laatste vaartuigen zijn 
gestationeerd op de nautische steunpunten en op Bonaire en opereren primair in de binnenwateren 
en dicht onder de kust. Daarnaast stelt Defensie het stationsschip gedurende 92 vaardagen ter 
beschikking aan de Kustwacht voor de uitvoering van rechtshandhavingstaken. 
 
                                                      
20
 Tot het laatste kwartaal van 2013 was het aantal operationeel inzetbare Super-RHIB’s, conform de norm, ten minste zes (twee 
per steunpunt). Door het onvoorziene verlies van twee Super-RHIB’s waren er vanaf oktober 2013 nog een totaal van 10 Super-
RHIB’s ( in plaats van de organieke 12) beschikbaar. 
 
Pagina 15 van 28 
 

Kustwacht van het Koninkrijk der Nederlanden in het Caribisch Gebied  Jaarplan 2015 
2.2.3. Defensiemiddelen 
 
Stationsschip en (boord)helikopter 
De Kustwacht kan ook in 2015 rekenen op 92 vaardagen van het stationsschip en 290 vlieguren met 
een helikopter. Zoals hierboven aangegeven zal deze helikopter zich niet aan boord van het 
stationsschip bevinden, maar primair opereren vanaf HATO. Met voornoemde detacheringen van 
helikopters gedurende bepaalde langere perioden op Sint Maarten wordt getracht dit te compenseren. 
Het is dan wel zaak dat het land Sint Maarten de komst van de helikopters helpt te faciliteren. Het 
stationsschip is nog steeds voorzien ongeveer 60% van de tijd ingezet te worden bij de Bovenwinden. 
2.3. Optimaliseren van operaties 
2.3.1. Opwerken varende eenheden 
 
Onderdeel van het bestendigen van de kwaliteit van het operationele product is ook het opwerken 
(operationeel trainen) van de varende eenheden. Hiertoe wordt jaarlijks gebruik gemaakt van de 
expertise van de maritieme opwerkingsautoriteit van Defensie, het Sea Training Command 
(SEATRAIN). 
2.3.2. Rescue and Coordination Centre (RCC) 
 
Het RCC is het centrale aanspreekpunt in de Kustwachtoperaties en is belast met de coördinatie van 
Kustwachteenheden ten behoeve van zowel handhavende als dienstverlenende taken. Het RCC is 
gestationeerd op Curaçao, maar het werkterrein omvat het volledige operatiegebied van de 
Kustwacht. Sinds de ingebruikname van het RCC is de taakuitvoering toegenomen en is er meer 
apparatuur geplaatst. De Kustwacht fungeert tevens als opvraagcentrum voor het LRIT (zie 1.2.2.a.) 
voor Curaçao.  
 
2.3.3. Walradar Benedenwindse eilanden 
 
Het walradarsysteem Benedenwinden heeft zijn nut duidelijk bewezen. Het systeem wordt gebruikt bij 
inzet van middelen en blijft een belangrijk instrument voor het informatie gestuurd optreden. Het 
walradarsysteem functioneert naar tevredenheid, maar de staat van de masten verdient constant 
aandacht. In 2015 zal het groot onderhoud aan radars en masten afgerond worden. 
 
De Franse autoriteiten hebben de wens geuit op termijn een walradarsysteem te plaatsen op het 
Franse deel van St. Maarten. Alhoewel een dergelijk systeem op de Nederlandse Bovenwindse 
eilanden financieel nu niet haalbaar wordt geacht, zal de Franse ontwikkeling nauwlettend worden 
gevolgd en zullen Kustwacht ervaringsgegevens met de Fransen worden uitgewisseld.    
2.3.4. Handhaving van de Wet maritiem beheer BES 
 
De Kustwacht kan op verzoek van Rijkswaterstaat (RWS) patrouilleren in het kader van de 
handhaving van de Wet maritiem Beheer BES. Hierbij kunnen maritieme incidenten, zoals 
olieverontreiniging op zee, worden vastgesteld en vervolgens gerapporteerd. Daarnaast kan ook 
invulling worden gegeven aan het handhavend optreden voor het ankerverbod in gebieden waar 
ankeren bij wet niet is toegestaan (art. 19 WmbBES). 
 
Na het constateren van maritieme incidenten, zoals olieverontreiniging op zee, rapporteren eenheden 
van de Kustwacht aan het RCC dat vervolgens rapporteert aan Rijkswaterstaat (RWS). Naast het 
optreden als meldpunt voor maritieme incidenten kan het RCC ook namens en onder 
verantwoordelijkheid van RWS het opruimen van verontreiniging coördineren bij CN. Hierbij is een 
goede communicatie een voorwaarde, waarbij RWS -  net als het RCC - 24/7 bereikbaar zal moeten 
zijn. Dit wordt gerealiseerd vanuit het Hydro Meteo Centrum Noordzee (HMCN) bij RWS in Rijswijk.  
 
  
Pagina 17 van 28 
 

Kustwacht van het Koninkrijk der Nederlanden in het Caribisch Gebied  Jaarplan 2015 
3. Personeel 
3.1. Instroom 
 
Door onder meer de grote wervings- en opleidingsinspanning van 2013 en 2014 is het de verwachting 
dat alle steunpunten in 2015 een vullingsgraad van boven de 90% zullen bereiken. De kwalitatieve en 
kwantitatieve vulling van Kustwachtfuncties blijft echter ook in 2015 een prioriteit. Met name het vinden 
van kandidaten met specialistische technische kennis, of hogere leidinggevende ervaring blijft lastig. 
In 2015 zal de Kustwacht in nauwe samenwerking met de betrokken gevolmachtigd ministers, de 
portefeuille met in Nederland wonende hoger opgeleide mensen uit Aruba, Curaçao en Sint Maarten 
verder uitbreiden. Dit zal o.m. worden uitgevoerd door gerichte werving binnen deze groep.  
 
In januari 2015 zal een nieuwe initiële opleiding gestart worden. Hierbij zal bij wijze van proef in plaats 
van een reguliere KVO, aangesloten worden bij de tweejarige geaccrediteerde MBO-3 politieopleiding 
die eind 2014 op Bonaire van start gaat. Zoals nu voorzien zullen ongeveer tien kandidaten uit Aruba 
en Curaçao hieraan deelnemen. Gezien de jonge leeftijd van het personeel van het Steunpunt Sint 
Maarten en vullingsgraad, zijn voor deze opleiding geen kandidaten uit Sint Maarten voorzien.  
3.2. Doorstroom 
3.2.1. Algemeen 
 
In verband met de in de vorige paragraaf genoemde instroom van een relatief grote groep nieuw 
personeel, zal in 2015 de nadruk liggen op de verdere ontwikkeling (zowel fysiek als theoretisch) en 
opdoen van ervaring. Tevens zal het uitwerken van persoonlijke ontwikkelplannen worden 
gecontinueerd en loopbaantrajecten zullen verder worden uitgebouwd. Ook in 2015 zal kwaliteit en 
kwaliteitsverbetering van het personeel een speerpunt van de Kustwacht zijn.  
 
In 2014 is het door de vakbonden verzochte onderzoek naar belasting bij het varen op de Super-RHIB 
afgerond. Het is te verwachten dat de resultaten ook personele consequenties zullen hebben. In 2015 
zal de Kustwacht, in samenwerking met de landen en de vakbonden, deze consequenties in kaart 
brengen en de vervolgstappen bepalen.   
3.2.2. Opleiding en Training 
 
Het streven van de Kustwacht blijft het aanbieden van een erkende opleiding aan de kandidaten die 
bij de Kustwacht in dienst willen treden. De Kustwacht biedt niet langer een volledige opleiding in 
eigen beheer aan, maar werkt zo veel mogelijk samen met aanbieders van opleidingen die leiden tot 
een civiel erkend diploma. De in 2014 gestarte samenwerking met de politieschool zal worden 
gecontinueerd en waar mogelijk uitgebreid. 
 
Ook zal begin 2015 worden gestart met een proef waarbij (een deel) van de initiële opleiding onder 
auspiciën van de politieschool in Nederland op Bonaire wordt verzorgd. Het streven hierbij is dat deze 
(tweejarige) opleiding leidt tot een erkend MBO-3 diploma. Het uiteindelijke doel blijft een 
gezamenlijke initiële justitiële opleiding voor alle ketenpartners.  
 
Specifieke functieopleidingen voor het RCC en Cutter- en Super-RHIB bemanningen worden in 2015 
gecontinueerd. Zo zullen cutterbemanningsleden weer deelnemen aan cursussen Schipper Machinist 
Beperkt Werkgebied (SMBW) en Stuurman Werktuigkundige Kleine Schepen (SWK), beide 
opleidingen die noodzakelijk zijn voor het verkrijgen van een civiele vaarbevoegdheid. Ook zal de 
driverscourse weer aan RHIB bestuurders worden gegeven. Tevens zullen de mogelijkheden voor 
samenwerking met de Amerikaanse en bijvoorbeeld Colombiaanse Kustwachten verder worden 
onderzocht, waarbij onder meer gedacht wordt aan Law Enforcement trainingen voor boardingsteams.  
 
In 2015 wordt in samenwerking met het Ministerie van Infrastructuur en Milieu de inhaalslag met 
betrekking tot de civiele Nederlandse vaarbevoegdheid van cutterbemanningen gecontinueerd. Naar 
verwachting zal de inhaalslag in 2015 zijn afgerond. Het reguliere opleidingstraject voorziet in het  
blijvend voldoen aan de vaarbevoegdheidseisen. 
  
Pagina 19 van 28 
 

Kustwacht van het Koninkrijk der Nederlanden in het Caribisch Gebied  Jaarplan 2015 
4. Materieel 
 
4.1. Inleiding 
 
4.1.1. Algemeen 
 
De Kustwacht beschikt over modern materieel. Een deel hiervan is organiek en daarnaast stelt 
Defensie materieel beschikbaar. Dit hoofdstuk beschrijft de verwervings-, instandhoudings-, en 
afstotingsplannen voor 2015. Naast het in hoofdstuk 2 genoemde materieel, beschikt de Kustwacht 
nog over de volgende infrastructuur.  
 
• Een maritiem steunpunt op Aruba; 
• Een maritiem en aeronautisch steunpunt op Curaçao; 
• Een maritiem steunpunt op Sint Maarten; 
• Een Kustwachtdependance op Bonaire; 
• Een Kustwachthoofdkwartier (voor RCC en staf) op Curaçao.  
 
4.1.2. Begrippen  
 
Groot onderhoud 
Groot onderhoud is een van te voren gepland onderhoud, dat afhankelijk van het type eenheid, 
maximaal vier  (lichte vaartuigen) tot zeven weken (cutters) duurt. Het is periodiek onderhoud dat over 
het algemeen een keer per jaar wordt gepland. Dit onderhoud wordt altijd uitgevoerd bij de centrale 
onderhoudsdienst van Defensie op Curaçao. Delen van dit onderhoud kunnen worden uitbesteed aan 
derden, maar de coördinatie en controle blijft bij de centrale onderhoudsdienst. Tijdens het groot 
onderhoud worden alle systemen van de eenheid grondig nagelopen en zowel preventieve als 
correctieve (reparaties) handelingen uitgevoerd. Voorafgaand aan een groot onderhoud worden 
zoveel mogelijk van de verwachtbare benodigde onderdelen en materialen besteld, zodat deze tijdens 
de onderhoudsperiode direct voorhanden zijn en tijd wordt aldus bespaard. 
 
Klein onderhoud 
Klein onderhoud is een van te voren gepland onderhoud, dat afhankelijk van het type eenheid, 
maximaal twee dagen (lichte vaartuigen) tot vier weken (cutters) duurt. Dit type onderhoud is niet zo 
zeer periodiek, maar afhankelijk van het daadwerkelijke gebruik (bijvoorbeeld elke 1000 draaiuren, 
etc). Het klein onderhoud wordt zo veel mogelijk decentraal op de verschillende steunpunten 
uitgevoerd. Klein onderhoud wordt in principe uitgevoerd door eigen (Kustwacht)personeel. Hierbij 
worden, minder diepgaand dan bij groot onderhoud, de verschillende systemen nagelopen en worden 
kleine reparaties uitgevoerd. Ook deze vorm van onderhoud wordt zo veel mogelijk voorbereid voor 
wat betreft de tijdige beschikbaarheid van onderdelen en nader benodigd materieel. 
 
Dokken 
Dokken is een bijzondere vorm van onderhoud. Deze kan zowel planmatig (als onderdeel van groot 
onderhoud) als niet-planmatig (reparatie noodzakelijk waarvoor de eenheid uit het water moet) 
uitgevoerd worden. Dokkingen zijn alleen van toepassing op de cutters. De lichte vaartuigen kunnen 
met organiek kustwachtmaterieel uit het water worden gehesen. In de volgende paragraaf wordt nader 
aandacht besteed aan dokken in relatie tot het onderhoud van de cutters. 
 
Onderhoudsplan 
Schematisch ziet het onderhoudsplan er als volgt uit: 
Onderhoudscycli vaartuigen 3 Cutters (incl bijboten) Kleine vaartuigen & Super RHIB’s 
Groot onderhoud Jaarlijks Jaarlijks 
Klein onderhoud  Jaarlijks Periodiek op basis van gebruik 
Dokken Tweejaarlijks - 
Spareparts / Onvoorzien Continu Continu 
Elke 2½  jaar een beperkte 
Lloyds keuring en elke vijf jaar een - 
uitgebreide keuring. 
  
Pagina 21 van 28 
 

Kustwacht van het Koninkrijk der Nederlanden in het Caribisch Gebied  Jaarplan 2015 
5. Begroting 
 
In dit hoofdstuk worden de Herziene Begroting 2015 en de Meerjarenramingen 2016-2019 
weergegeven en worden de ramingen nader toegelicht. 
5.1. Algemeen 
 
De in 2014 opgelegde taakstellende bezuiniging op het beschikbare budget van KWCARIB van  € 1 
miljoen is ook in de herziene begroting voor 2015 en de meerjarenramingen verwerkt. 
 
Iets minder dan de helft van het Kustwachtbudget wordt naar rato door de landen gefinancierd 
volgens een vastgestelde verdeelsleutel. Sint Maarten draagt hier 4% aan bij, Aruba 11%, Curaçao 
16% en Nederland 69%. De bijdrage van de landen wordt achteraf verrekend. Het overige deel van 
het budget valt niet binnen de verdeelsleutel en wordt volledig door Nederland gefinancierd. Dit geldt 
bijvoorbeeld voor alle uitgaven die verband houden met de luchtverkenningscapaciteit. 
5.2. Valuta 
 
De ramingen van de Kustwacht worden deels in NAfl/Afl begroot en deels in Euro’s. 
  
In onderstaande tabel wordt de Herziene Begroting 2015 en de Meerjarenramingen 2016-2019 
afgezet tegen de Meerjarenramingen 2015-2018 zoals deze in het Jaarplan 2014 waren opgenomen. 
 
21
UITGAVEN 2015 2016 2017 2018 2019 
7.238 7.471 7.641 7.843 8.067 
Lokaal burgerpersoneel 
2.998 2.805 2.523 2.288 2.268 
Defensiepersoneel 
1.961 1.958 1.961 1.974 2.002 
Overige personele exploitatie 
5.157 5.268 5.174 5.472 5.418 
Materiële exploitatie 
16.160 16.412 16.671 16.987 17.259 
Luchtverkenning 
33.514 33.914 33.970 34.564 35.014 
Totaal exploitatie 
Bijdrage Defensie Luchtverkenning 733 733 733 733 733 
1.888 5.588 5.588 838 388 
Investeringen 
36.135 40.235 40.291 36.135 36.135 
Jaarplan 2015 
-189 -194 -196 -191  
Koersverschillen 
322 726 1.595 1.071  
Ramingverschillen 
36.002 39.703 38.892 35.255  
Jaarplan 2014 
Herziene Begroting 2015 en de Meerjarenramingen 2016-2019 (bedragen in € x 1.000) 
 
De artikelen Salarissen van lokaal burgerpersoneel en de Overige personele exploitatie worden 
geheel in NAfl/Afl geraamd. De salarissen van Defensiepersoneel, de Bijdrage Defensie ten behoeve 
van Luchtverkenning, Luchtverkenningcapaciteit en Investeringen worden geraamd in Euro’s 
aangezien de (meeste) uitgaven op deze onderdelen in Euro’s geschieden. De materiële exploitatie 
wordt deels in NAfl/Afl en deels in Euro’s geraamd. Het koersverschil ten opzichte van het Jaarplan 
2014 verschilt hierdoor per artikel en is afhankelijk van het deel van de raming dat in NAfl/Afl. 
geschiedt.  
 
De ramingen zijn, voor zover in NAfl/Afl. opgesteld, omgerekend tegen de door het Ministerie van 
Financiën vastgestelde plankoers voor 2015:  1 NAfl/Afl is € 0,4097. De ramingen in het Jaarplan 
2014 waren gebaseerd op de plankoers voor 2014: 1 NAfl is € 0,4169, waardoor voor de ramingen in 
Afl/NAfl. een gunstig koersverschil ontstaat; voor eenzelfde raming in Afl/NAfl. zijn immers minder 
Euro’s benodigd.  
 
Per artikel zal inzichtelijk gemaakt worden wat de gevolgen zijn van de koersontwikkeling. Het 
uitgangspunt hierbij is dat koersontwikkelingen door de Kustwacht worden opgevangen, zowel 
wanneer deze een gunstig als wanneer deze een ongunstig effect hebben op het besteedbare budget. 
                                                      
21 
Met het goedkeuren van dit Jaarplan, wordt enkel de herziene begroting voor 2015 vastgesteld. 
Pagina 23 van 28 
 

Kustwacht van het Koninkrijk der Nederlanden in het Caribisch Gebied  Jaarplan 2015 
5.3.4. Materiële uitgaven 
 
Onder dit artikel worden materiële uitgaven geraamd. Het betreft hier onder meer uitgaven voor 
instandhouding van vaartuigen en voertuigen, brandstoffen, onderhoud van gebouwen en terreinen, 
huisvesting en andere kleine bedrijfsmatige uitgaven. Het deel van de raming voor 2015 in NAfl/Afl. 
bedraagt 3.670.000,-. Het overige deel wordt in Euro’s geraamd.  
 
Materiële exploitatie (totale raming) 2015 2016 2017 2018 2019 
Jaarplan 2014 5.063 5.089 5.213 5.300  
Koersverschil -27 -27 -28 -28  
Ramingverschil 121 206 -11 200  
Jaarplan 2015 5.157 5.268 5.174 5.472 5.418 
(bedragen in € x 1.000) 
 
Binnen dit artikel vinden per saldo enkele verschuivingen plaats. De hoogte van de 
meerjarenramingen wordt in belangrijke mate beïnvloed door de onderhoudscycli van de cutters (incl. 
bijboten) en lichte vaartuigen; de onderhoudsramingen zijn deels gebaseerd op het aantal draaiuren 
van de motoren en de verwachte einde levensduur. De meerjarenramingen voor onderhoud aan de 
vaartuigen zijn in de tabel hieronder weergegeven. 
 
Onderhoud vaartuigen 2015 2016 2017 2018 2019 
Cutters (incl. bijboten) 1.325 1.340 1.189 1.493 1.465 
Lichte vaartuigen 596 600 600 550 550 
Jaarplan 2015 1.921 1.940 1.789 2.043 2.015 
5.3.5. Bijdrage Defensie Luchtverkenning (voorheen Inzet Defensiemiddelen) 
 
Onder dit artikel worden de uitgaven geraamd van het vliegende personeel van helikoptercapaciteit. 
Dit betreft twee vliegers en vier helikopteroperators, alsmede de functie van stafofficier 
luchtvaartzaken.  
 
Inzet Defensiemiddelen (bijdrage luchtverkenning) 2015 2016 2017 2018 2019 
Jaarplan 2014 600 600 600 600  
Ramingverschil 133 133 133 133  
Jaarplan 2015 733 733 733 733 733 
 (bedragen in € x 1.000) 
 
In 2008 is een deel van dit budget (€ 6,6 miljoen) in de jaren naar achteren geschoven en toegevoegd 
aan het bestaande budget voor luchtverkenningscapaciteit van BZK voor de periode 2013-2023 voor 
jaarlijks € 600.000 (gedurende 11 jaar). Van dit budget wordt het vliegende Defensiepersoneel van de 
helikoptercapaciteit en de stafofficier luchtvaartzaken gefinancierd. De periode is aangepast aan de 
looptijd van het huidige helikoptercontract, tot en met 2021 (jaarlijks € 733.000 gedurende 9 jaar). Na 
deze periode zal de personele behoefte in relatie met de dan benodigde (helikopter) 
luchtverkenningscapaciteit opnieuw bezien dienen te worden. 
  
Pagina 25 van 28 
 

Kustwacht van het Koninkrijk der Nederlanden in het Caribisch Gebied  Jaarplan 2015 
In 2015 zal het project financieel worden afgerond, gelijktijdig met het opzetten van een 
beheersorganisatie. 
Het project Vervanging communicatienetwerk (VHF) is met enige vertraging aangevangen. Op basis 
van het projectplan is de raming geherfaseerd. Door onder meer voor bepaalde delen van het project 
gebruik te maken van bestaande (Defensie) contracten, kan verloren tijd echter worden ingelopen en 
is het dan ook nog steeds de verwachting dat de geplande einddatum van het project gehaald zal 
worden. 
  
Rond 2016 zijn de Super-RHIB’s op grond van hun leeftijd aan vervanging toe. In Jaarplan 2014 is 
hiervoor reeds € 8,7 miljoen ter beschikking gesteld in 2015-2017. De aanvullende financiering van € 
0,9 miljoen is gevonden binnen de begroting van de Kustwacht. Aangezien in 2015 nog geen uitgaven 
worden verwacht is de initieel voor dit jaar geraamde € 0,5 miljoen geherfaseerd naar 2018. 
5.4. Financiering 
 
Opbouw financiering 
 
 2015 2016 2017 2018 2019 
7.238 7.471 7.641 7.843 8.067 
Lokaal burgerpersoneel 
2.998 2.805 2.523 2.288 2.268 
Defensiepersoneel 
1.961 1.958 1.961 1.974 2.002 
Overige personele exploitatie 
5.157 5.268 5.174 5.472 5.418 
Materiële exploitatie 
Exploitatie (excl. Luchtverkenning) 17.354 17.502 17.299 17.577 17.755 
      
Exploitatie Hato (Nederland) 2.131 2.097 2.077 2.082 2.089 
Exploitatie via verdeelsleutel (landen) 15.223 15.405 15.222 15.495 15.666 
       
Investeringen (Nederland) 1.738 1.138 438 138 138 
Investeringen via verdeelsleutel (landen) 150 4.450 5.150 700 250 
1.888 5.588 5.588 838 388 
Investeringen totaal 
       
Luchtverkenning (Nederland) 16.160 16.412 16.671 16.987 17.259 
Bijdrage Defensie Luchtverkenning (Defensie) 733 733 733 733 733 
       
36.135 40.235 40.291 36.135 36.135 
Jaarplan 2015 
Bijdrage Defensie Luchtverkenning (Defensie) 733 733 733 733 733 
Totaal Kustwacht (excl. Defensie) 35.402 39.502 39.558 35.402 35.402 
Totaal RB Hoofdstuk IV BZK Kustwacht 35.402 39.502 39.558 35.402 35.402 
       
Totaal Nederland (exclusief verdeelsleutel)  20.029 19.647 19.185 19.207 19.487 
Totaal verdeelsleutel (landen) 15.373 19.855 20.372 16.195 15.915 
 
  
Pagina 27 van 28 
 

