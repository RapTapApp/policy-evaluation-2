 
KUSTWACHT VOOR HET 
KONINKRIJK DER NEDERLANDEN 
IN HET CARIBISCH GEBIED 
 
 
 
 
 
 
JAARPLAN 2014 
 
Herziene begroting 2014 en Meerjarenramingen 2015-2018 
  

Kustwacht van het Koninkrijk der Nederlanden in het Caribisch Gebied  Jaarplan 2014 
Inleiding 
 
Dit Jaarplan zet uiteen hoe de Kustwacht voor het Koninkrijk der Nederlanden in het Caribisch gebied 
haar taken uitvoert in 2014 en welke accenten daarin worden aangebracht. Tevens schetst het 
Jaarplan  de concrete beleidskaders en omvat het de uitvoering van beleidsvoornemens uit het Lange 
Termijn Plan 2009-2018 (LTP). Het Jaarplan wordt  vastgesteld door de Rijksministerraad.  
 
Het Jaarplan wordt conform de Rijkswet Kustwacht voorbereid door  de Kustwachtcommissie (KWC).  
Het Presidium van de KWC is belast met de afstemming op hoofdlijnen van het beleid, het beheer en 
de middelen van de Kustwacht. Bij het opstellen van het Jaarplan zijn alle bij de Kustwacht betrokken 
ministeries van de vier landen betrokken. Het Jaarplan is het resultaat van overleg tussen de vier 
landen.  
 
Aruba Curaçao  Sint Nederland Koninkrijk 
Maarten der 
Nederlanden 
1 3 4
Algemene Zaken Algemene Justitie Binnenlandse  
Zaken en Zaken en 
Buitenlandse Koninkrijksrelaties 
2
Betrekkingen  
Justitie en Justitie Financiën Veiligheid en Defensie 
Onderwijs Justitie  
 
 
Financiën, Financiën  Infrastructuur en Buitenlandse 
Communicatie, Milieu Zaken 
Utiliteiten en 
Energie 
Arbeid, Transport Verkeer,  Economische  
en Toerisme Vervoer en Zaken 
Ruimtelijke 
Planning 
 Gezondheid,    
Milieu en 
Natuur 
 
Bij het opstellen van het Jaarplan wordt rekening gehouden met de taken van de Kustwacht, de 
algemene beleidskaders, de prioriteiten uit het justitieel beleidsplan en de beleidsaccenten van de bij 
de Kustwacht betrokken landen en ministeries. Het Jaarplan is het hoofddocument op basis waarvan 
de Directeur Kustwacht zijn operationele inzet plant en uitvoert (zie verder Hoofdstuk 2).  
  
In dit Jaarplan 2014 worden eerst de algemene (beleids)kaders, de justitiële prioriteiten en de 
ontwikkelingen beschreven. Hierna wordt achtereenvolgens aandacht besteed aan de verschillende 
domeinen binnen de Kustwacht: Operaties, Personeel en Materieel. Het Jaarplan besluit met de 
herziene begroting voor 2014 en de meerjarenramingen tot en met 2018. 
   
                                                      
1
  Het ministerie van Algemene Zaken vertegenwoordigt tevens de Ministeries van Aruba met deelbetrokkenheid bij de 
Kustwacht die geen zitting hebben in het Presidium van de Kustwachtcommissie. 
2
  Het ministerie van Algemene Zaken en Buitenlandse Betrekkingen vertegenwoordigt tevens de Ministeries van Curaçao met 
deelbetrokkenheid bij de Kustwacht die geen zitting hebben het Presidium van de Kustwachtcommissie. 
3
  Het ministerie van Justitie vertegenwoordigt tevens de Ministeries van Sint Maarten met deelbetrokkenheid bij de Kustwacht 
die geen zitting hebben in het Presidium van de Kustwachtcommissie. 
4
  Het ministerie van BZK  informeert en overlegt met de Ministeries van Nederland met deelbetrokkenheid bij de Kustwacht die 
geen zitting hebben in het Presidium van de Kustwachtcommissie.  
Pagina 3 van 32 
 

Kustwacht van het Koninkrijk der Nederlanden in het Caribisch Gebied  Jaarplan 2014 
1.2.1. Opsporings- en toezichthoudende taken 
 
De Kustwacht oefent al haar taken uit met inachtneming van de Rijkswet Kustwacht. Het strafvorderlijk 
optreden van de Kustwacht vindt altijd plaats onder het gezag van de betrokken (Kustwacht-) Officier 
van Justitie van het land dat rechtsmacht heeft. De Kustwacht maakt essentieel onderdeel uit van de 
rechtshandhavingketen. Zonder een opsporingsinstantie als de Kustwacht, vervolging (Openbaar 
Ministerie) en berechting (Gemeenschappelijk hof) kan de maritieme rechtsorde niet in stand 
gehouden worden. Voor de uitvoering van de opsporingstaken heeft het executieve (geüniformeerde 
operationele) deel van het Kustwachtpersoneel de status van ‘Buitengewoon agent van Politie’ 
(BAVPOL). De Kustwacht kent de volgende opsporings- en toezichthoudende taken: 
 
a. Algemene politietaken, waaronder operaties ter bestrijding van de handel en smokkel in 
verdovende middelen en vuurwapens. 
 
De inzet in het kader van deze taken vindt zoveel mogelijk plaats op basis van informatie gestuurd 
optreden (IGO). Hierbij wordt gebruik gemaakt van informatie van lokale en regionale partners en 
van informatie die door de Kustwacht zelf is ingewonnen. Daarnaast worden in overleg met de 
Openbaar Ministeries (OM) van de landen van het Koninkrijk gezamenlijke acties en themadagen 
opgezet met de ketenpartners.  
 
b. Grensbewaking en het bestrijden van mensensmokkel, -handel en illegale immigratie. 
 
Zowel de Benedenwindse als de Bovenwindse eilanden worden gebruikt als springplank in 
mensensmokkeltrajecten. De Kustwacht richt zich dan ook op het bestrijden van mensensmokkel, 
mensenhandel en illegale immigratie. Hierbij is goede samenwerking met bijvoorbeeld de 
immigratiediensten (zoals het wederzijds uitwisselen van informatie) van groot belang. 
 
c. Douanetoezicht 
 
Het executief personeel van de Kustwacht heeft toezichthoudende douanebevoegdheid. Op basis 
van douanewetgeving kan de Kustwacht controles in de territoriale wateren uitvoeren. Bij 
geconstateerde overtredingen draagt de Kustwacht de zaak aan de douane over voor verdere 
afhandeling.  
 
d. Toezicht op visserij en mariene milieu 
 
De aandacht voor de bescherming van het milieu en van natuurlijke bronnen en rijkdommen is 
mondiaal sterk gegroeid. Door strengere milieuregelgeving in steeds grotere gebieden neemt de 
vraag naar handhaving en toezicht door de Kustwacht toe. Toezicht en handhaving op het gebied 
van visserij en (mariene) milieu maken derhalve onderdeel uit van het Kustwachttakenpakket. 
Binnen het taakgebied worden de volgende accenten onderkend: 
• opsporing van (bedrijfsmatige vormen) van illegale visserij in de Exclusieve Visserij Zone 
(EVZ) en handhaving visserijwet;  
• toezicht houden op de Sababank. Hierbij zal rekening worden gehouden met de status 
8
natuurpark (wet grondslagen natuurbeheer en bescherming BES), en de status PSSA met 
maatregelen voor de scheepvaart, te weten een ankerverbod voor alle schepen en 
classificatie als ‘area to be avoided’ voor schepen van 300GT of meer.;  
• bestrijding van (illegale) speervisserij; 
• extra aandacht voor gedragingen van visserij in biodiversiteitgebieden. 
 
Voor het realiseren van het visserijbeleid is controle op zee en vanuit de lucht van groot belang. Dit 
geldt in het bijzonder voor de Sababank. Van het toezicht dat de Kustwacht in dit gebied uitvoert, 
gaat een preventieve werking uit.  
 
  
                                                      
8
 Een Particularly Sensitive Sea Area (PSSA) of ‘bijzonder kwetsbaar zeegebied’ betekent dat de IMO de noodzaak tot  speciale 
bescherming van een ecologisch, sociaaleconomisch of wetenschappelijk belangrijk gebied erkent. Voorwaarde voor de 
aanwijzing is dat het gebied kwetsbaar moet zijn voor de invloed van internationale scheepvaart. De richtlijnen die gelden voor 
de aanwijzing door IMO van een gebied als PSSA zijn opgenomen in resolutie A.927(22) van de IMO.  
Pagina 5 van 32 
 

Kustwacht van het Koninkrijk der Nederlanden in het Caribisch Gebied  Jaarplan 2014 
Voor assistentie ter plaatse zijn in 2014, naast de varende eenheden, 24/7 een maritiem 
13
patrouillevliegtuig (DASH-8) beschikbaar met een zogenaamde ready 1 status , de AW-139 
helikopter en het stationsschip van de Koninklijke Marine, alsmede een helikopter. Daarbij werkt de 
Kustwacht samen met particuliere reddingsorganisaties, zoals de Search & Rescue Foundation 
Aruba (SARFA), de Sea Rescue Foundation (SRF) Sint Maarten en de Citizens Rescue 
Organization (CITRO) Curaçao.  
De samenwerking met de CITRO en de SARFA is in een Memorandum of Understanding (MoU) 
vastgelegd. De Kustwacht streeft ook naar samenwerking met de particuliere reddingsorganisaties 
op de eilanden van Caribisch Nederland en bestendiging van die samenwerking via 
samenwerkingsovereenkomsten, protocollen en gecombineerde oefeningen met bovengenoemde 
reddingsorganisaties. 
 
b. Rampenbestrijding 
 
Met betrekking tot de rampen- en incidentenbestrijding geldt als uitgangspunt dat snel en adequaat 
wordt gereageerd. Het algemeen beleid van de regeringen is gericht op het creëren van een 
integrale rampenbestrijdingsstructuur waarbinnen de Kustwacht, indien opportuun, een bijdrage 
levert. De uiteindelijke verantwoordelijkheid van rampenbestrijding is altijd belegd bij regering van 
het betreffende land. 
 
Voor Caribisch Nederland (CN) kan de Kustwacht optreden als  aanspreekpunt voor het melden 
van maritieme incidenten zoals olieverontreiniging en op verzoek van de verantwoordelijke 
autoriteiten tevens een coördinerende rol vervullen bij de bestrijding hiervan.  
 
c. Verlenen van ondersteuning aan ketenpartners  
 
De Kustwacht verleent op verzoek, en waar mogelijk, ondersteuning en bijstand aan ketenpartners. 
Dit betreft niet alleen SAR-activiteiten, maar bijvoorbeeld ook ondersteuning bij grootschalige 
nautische evenementen en assistentie aan partners in de justitiële keten. 
1.2.3. Prioriteitstelling  
 
Gezien het grote aantal uiteenlopende taken in relatie tot de beschikbare capaciteit van de Kustwacht, 
is het van belang afspraken te maken over de te hanteren prioriteiten. Hierbij wordt zoveel mogelijk 
tegemoet gekomen aan de verschillende taken. Ten aanzien van de opsporingsactiviteiten wordt de 
prioriteitstelling afgesproken tussen de verschillende (ei)landen van het Koninkrijk in het Caribisch 
gebied en vastgelegd in het Justitieel Beleidsplan. Op basis van het Justitieel Beleidsplan geldt dat in 
2014 de justitiële prioriteiten (in willekeurige volgorde) liggen bij: 
a. de bestrijding van grensoverschrijdende drugstransporten van of naar de (ei)landen van het 
Koninkrijk in het Caribisch gebied; 
b. de opsporing van vuurwapens; 
c. de bestrijding van mensenhandel, illegale immigratie en mensensmokkel en daaraan 
gerelateerde criminele activiteiten. 
 
Met inachtneming van zowel het vastgestelde Justitieel beleidsplan 2010-2013 als het concept 
14
Justitieel Beleidsplan 2014-2017 , hanteert de Kustwacht hierbij net als voorgaande jaren een 80-20 
verdeling van de beschikbare capaciteit. Concreet betekent dit dat op jaarbasis bij 80% procent van 
de inzet van de beschikbare capaciteit, het accent ligt op inzet voor de prioritaire justitiële 
opsporingstaken en bij de overige 20% het accent ligt op de andere (toezichthoudende en 
dienstverlenende) taken, zoals het toezicht op de maritieme grenzen, het douanetoezicht, het toezicht 
op visserij, het (mariene) milieu en de scheepvaart, search and rescue, hulpverlening en 
rampenbestrijding. Overigens wordt op elke SAR melding gereageerd.  
  
                                                      
13
 Dit betekent dat het vliegtuig binnen 90 minuten na de opdracht tot vertrek, in de lucht moet zijn. 
14
 Zal nadat het formeel is vastgesteld tevens worden aangeboden aan de Presidiumleden 
Pagina 7 van 32 
 

Kustwacht van het Koninkrijk der Nederlanden in het Caribisch Gebied  Jaarplan 2014 
1.4. Samenwerking 
 
De Kustwacht is een schakel in de (maritieme) rechtshandhavingketen van het Caribisch deel van het 
Koninkrijk. Samenwerking met andere partners in de keten, zowel lokale partners als regionale en 
internationale partners, is onlosmakelijk verbonden met succesvol optreden door de Kustwacht. Dit 
geldt niet alleen voor de opsporings- en toezichthoudende taken, maar zeker ook voor de 
dienstverlenende taken zoals bijvoorbeeld SAR. In de volgende subparagrafen zal nader worden 
ingegaan op samenwerking met en door de Kustwacht, onderverdeeld naar samenwerking binnen het 
Koninkrijk en internationale samenwerking. 
1.4.1. Samenwerking binnen het Koninkrijk 
 
De samenwerking tussen de Kustwacht en andere lokale handhavingspartners is binnen het 
Koninkrijk per land georganiseerd in het “Vierhoek overleg”. Aan dit overleg, dat onder voorzitterschap 
van de procureur-generaal van het betreffende land ongeveer drie keer per jaar plaatsvindt, nemen de 
hoofden van politie, douane, immigratiediensten en Kustwacht deel. Het overleg omvat de uitwisseling 
van informatie en afstemming van operationele zaken. Binnen het kader van het concept Justitieel 
beleidsplan 2014-2017 worden hierbij aanvullende accenten voor de operationele taakuitvoering 
aangegeven. Voor Curaçao wordt in 2014 een accent gelegd op het tegengaan van wapensmokkel. 
Voor Aruba ligt naast de reeds genoemde accenten (het bestrijden van drugs, illegale wapens en 
mensensmokkel en –handel) een additioneel accent op het toezicht op scheepvaartovertredingen en 
waterrecreatie. Voor Sint Maarten ligt het accent bij het onderscheppen van verdovende middelen, 
illegale vuurwapens en tegengaan van mensensmokkel, en het opsporen van milieudelicten. Voor 
Caribisch Nederland blijft het accent liggen op bescherming van het mariene milieu, waaronder de 
Sababank en koraalriffen en optreden tegen illegale (speer)visserij. Daarnaast zal als gevolg van een 
beleidsintensivering bij het Ministerie van Infrastructuur en Milieu (MIN I&M), de Inspectie 
Leefomgeving en Transport (ILT) nadrukkelijker dan voorheen de samenwerking zoeken met 
KWCARIB in Caribisch Nederland. Het gaat hierbij met name om controle van 
scheepvaartgedragingen, zoals vaarsnelheid, registratie en vergunningen.    
 
De Directeur Kustwacht (DKW) geeft daar vervolgens operationele invulling aan en kan op verzoek 
van de lokale autoriteiten in specifieke gevallen en op ad hoc basis aanpassingen aanbrengen ten 
aanzien van de operationele inzet. Hiernaast vindt op werkniveau regelmatig overleg plaats tussen de 
Kustwacht en de ketenpartners op (ei)landsniveau om de samenwerkingsverbanden te versterken en 
optimaal te benutten. 
 
De OM´s van de landen van het Koninkrijk zijn primair verantwoordelijk om de samenwerking binnen 
de justitiële keten verder inhoud te geven. In de praktijk zal de samenwerking, naast de eerder 
genoemde afstemming, tot uiting worden gebracht door het in nauw overleg met het OM en de 
ketenpartners gezamenlijk voorbereiden en uitvoeren van patrouilles en (periodieke) acties. Dit betreft 
bijvoorbeeld het gecoördineerd controleren van schepen op de verschillende taakgebieden in 
samenwerking met andere (ei)landdiensten. Tevens levert de Kustwacht op basis van informatie van 
de ketenpartners een maritieme en aeronautische bijdrage aan het voorkomen van en het optreden 
tegen voornamelijk de invoer van verdovende middelen.  
 
In 2012 heeft een inventarisatie plaatsgevonden naar de onderzoekbehoeften bij de verschillende 
landen ten aanzien van de Kustwacht. Een van de conclusies was dat de samenwerking en 
samenhang binnen de justitiële keten in de Landen verbeterd dient te worden. In 2013 is onder leiding 
van de Hoofdofficier van Justitie van Aruba, een verbeterplan opgesteld dat er toe moet leiden dat het 
Justitieel Beleidsplan nader geconcretiseerd wordt en de diensten van de Landen, waaronder de 
Kustwacht, op een meer effectieve en efficiënte wijze kunnen worden ingezet binnen de beschikbare 
middelen en financiële kaders. In dit verbeterplan waarvan de insteek is dat het toepasbaar moet zijn 
op de rechtshandhaving in alle Landen van het Koninkrijk in het Caribisch Gebied, wordt concreet 
aandacht besteed aan onder meer het centraliseren van de informatiehuishouding van de justitiële 
keten (para 1.3) en het concretiseren van de onderlinge samenwerking tussen de diensten. In 2014 
zal ook door KWCARIB invulling worden gegeven aan dit verbeterplan van het OM. Hierbij zal tevens 
worden bezien of, en zo ja welke, consequenties dit heeft voor de prestatie-indicatoren zoals ze nu 
voor de Kustwacht zijn afgesproken. 
  
Pagina 9 van 32 
 

Kustwacht van het Koninkrijk der Nederlanden in het Caribisch Gebied  Jaarplan 2014 
In samenwerking met de Ministeries van Defensie en Buitenlandse Zaken is in 2011 gewerkt aan 
het permanent oplossen van de problematiek rondom het gebruik van het internationale luchtruim 
17
binnen de Flight Information Region (FIR) van Maiquetia (Venezuela) . In 2011 is er tussen het 
Koninkrijk en Venezuela overeenstemming bereikt dat er internationaalrechtelijk geen verplichting 
bestaat om bij het binnenvliegen van de FIR (buiten het territoriale luchtruim) toestemming te 
vragen. De Kustwacht zal Venezuela ook in 2014 cf. de gemaakte afspraken op veiligheidsgronden 
wel informeren wanneer de FIR-Maiquetia wordt binnengevlogen.  
 
Voorts is met Venezuela op 4 juli 2012 een verdrag betreffende toestemming tot overvlucht voor 
staatsvliegtuigen, waaronder de DASH-8 van de Kustwacht, tot stand gekomen. In 2014 zullen in 
overleg met het ministerie van Buitenlandse Zaken ook de nieuwe AW-139’s van de Kustwacht aan 
het in het verdrag genoemde overzicht van staatsvliegtuigen toegevoegd worden. 
 
Met Colombia bestaat ook in 2014 bilaterale samenwerking op het gebied van maritieme 
drugsbestrijding en op het gebied van SAR, aangezien beide verantwoordelijkheidsgebieden aan 
elkaar grenzen. De drugsbestrijdingssamenwerking heeft vooral betrekking op de uitwisseling van 
informatie, onderlinge coördinatie en afstemming. Ontwikkelingen bij de Colombiaanse 
Marine/Kustwacht  zullen in 2014 nauwlettend worden gevolgd. Synergie met ontwikkeltrajecten 
zoals bij  individuele opleidingen bieden nieuwe samenwerkingsmogelijkheden. Het uitvoeren van 
een kustwachtoefening, vergelijkbaar met Open Eyes,  kan  de reeds bestaande band met 
Colombia in 2014 verder verdiepen. 
 
Het SAR-gebied van de Kustwacht grenst in het noorden van het verantwoordelijkheidsgebied aan 
de Dominicaanse Republiek. Op basis van een SAR MoU wordt invulling gegeven aan de 
samenwerking met de Dominicaanse Republiek, onder meer in de vorm van de gezamenlijke 
oefening “Vigilant Eyes”, die ook in 2014 op de agenda staat. 
 
e. Bilaterale samenwerking met overige Caribische landen 
Voor een effectieve inzet van de Kustwacht vindt er ook in 2014 samenwerking plaats met 
verschillende omringende Caribische landen. Zo wordt bijvoorbeeld op incidentele basis informatie 
uitgewisseld naar aanleiding van SAR gevallen, of bij specifieke opsporingszaken.   
1.5. Voorlichting 
 
Conform voorgaande jaren zal de Kustwacht een actief voorlichtingsbeleid voeren in de verschillende 
18
media (internet , gedrukte media, radio en TV) om haar zichtbaarheid bij het publiek te behouden en 
te vergroten. Ook zal op verzoek van de Landen meer aandacht worden besteed aan de 
informatievoorziening (regelmatige persberichten) met betrekking tot aanwezigheid, uitgevoerde 
controles en resultaten. Naast de aanwezigheid van de Kustwacht op beroepenmarkten, worden ook 
scholen bezocht om voorlichting te geven en personeel te werven. Op zowel de Benedenwindse als 
de Bovenwindse eilanden zullen in 2014 Open Dagen worden gehouden om de kennis over de 
Kustwacht bij de inwoners te vergroten. 
1.6. Prestatie-indicatoren 
 
1.6.1 Achtergrond 
 
Op basis van ervaringsgegevens zijn aanvullende normen opgesteld ter verdere kwantificering van de 
resultaten van de Kustwacht. Hierdoor vindt er een betere koppeling plaats tussen het presteren van 
de Kustwacht enerzijds en de interne bedrijfsvoering en externe beleidsbehoefte anderzijds. 
 
  
                                                      
17
  In 2010 en 2011 heeft de vluchtleiding van FIR Maiquetia meerdere keren Kustwachtvluchten de toegang ontzegd tot het 
internationale luchtruim dat door deze FIR wordt bediend. Omdat de vliegtuigen hierdoor moeten omvliegen tijdens patrouilles 
naar de Bovenwinden ging daarbij ca. 30% van de effectieve patrouilletijd verloren. Sinds 2012 zijn er geen noemenswaardige 
problemen gemeld. 
18
 www.kustwacht.org 
Pagina 11 van 32 
 

Kustwacht van het Koninkrijk der Nederlanden in het Caribisch Gebied  Jaarplan 2014 
Controle: Een controle is een fysieke inspectie van een vaartuig, gebaseerd op de toezichthoudende 
bevoegdheden. Deze kunnen worden ontleend aan meerdere taken (visserij, douane, scheepvaart). 
Bij een controle wordt het vaartuig aan een algemene inspectie onderworpen en in ieder geval worden 
de gegevens van de bemanning en het vaartuig opgenomen en gecontroleerd. Het uitvoeren van 
controles draagt bij aan de duidelijke presentie van de Kustwacht en heeft naast een repressieve ook 
een preventieve werking. Hiernaast biedt het veel informatie die als input geldt voor het IGO. Alle 
gegevens die tijdens controles worden verkregen, worden ingevoerd in de Kustwacht 
registratiesystemen en dragen hiermee bij aan de opbouw en actualisatie van het beeld van de 
scheepvaart (en bemanningen) in de regio. Een controle duurt afhankelijk van de omstandigheden 
tussen de 30 minuten en twee uur. Als hierbij aanwijzingen gevonden worden die het noodzakelijk 
maken het hele schip grondig te doorzoeken, kan de controle langer in beslag nemen. 
1.7. Ontwikkelingen  
 
De Kustwacht voert haar taken uit ten behoeve van alle betrokken landen en ministeries. Goede 
samenwerking tijdens de operaties met alle ketenpartners, waaronder politie, Justitie, 
scheepvaartdiensten, immigratiediensten en de douane, vastgelegd in MoU’s en protocollen, is en 
blijft daarom een cruciaal aspect in het optreden van de Kustwacht. 
 
Op basis van het Lange Termijn Plan (LTP) 2009-2018 wordt in 2014 in het kader van het project 
verbeteren van informatie-uitwisseling de specifieke communicatieapparatuur voor de vliegende 
eenheden en de cutters operationeel. In 2013 heeft dit door omstandigheden niet kunnen 
plaatsvinden. Tevens zal een aanvang worden gemaakt met het vervanging van het VHF netwerk. 
Hiernaast zal in samenwerking met het Ministerie van I&M gewerkt worden aan het implementeren 
20
van een betere AIS dekking op de Sababank. 
 
In 2013 is een concrete operationele behoefte geformuleerd voor de vervanging van de 
interceptorcapaciteit van de Kustwacht. Er is geadviseerd om te kiezen voor de tijdige vervanging van 
de Super-RHIBS door aanschaf van nieuwe vaartuigen in 2016 en 2017. Tevens is gezocht naar 
financiële dekking voor deze behoefte. Er zijn op dit moment financiële middelen gereserveerd binnen 
de begroting van BZK (waarbij de onderlinge verdeling over de landen nader te bepalen is) om in de 
vervanging te voorzien. Definitieve allocatie van deze middelen vindt plaats bij goedkeuring van de 
BZK begroting van 2016. In 2014 zal de definitieve behoeftestelling worden geschreven waarna tot 
verwerving van de vaartuigen zal worden overgegaan. 
 
Eind 2012 zijn op het steunpunten Aruba en Sint Maarten pilots gestart waarin gedurende een jaar 
belangrijke aspecten van de Formatiebrief 2012 uitgevoerd worden. Omstreeks september 2014 zal 
de definitieve evaluatie van deze pilot aan het Presidium worden aangeboden.  
 
Op verzoek van het Presidium, zal de Kustwacht in 2014 een aantal bedrijfsvoeringsaspecten nader 
onderzoeken. Dit betreft onder andere het formaliseren van de decentralisatie van bevoegdheden 
naar de steunpunten (zoals nu opgenomen in de pilots), het platter inrichten van de organisatie, het 
formatief beleggen van de functie van helikopterredder en het verder aflossen van defensiepersoneel 
door lokaal personeel. Het Presidium zal in 2014 hiertoe concrete voorstellen ontvangen.   
 
Verder zal in 2014 door de staf van de Kustwacht een start gemaakt worden met het ontwerp van een 
nieuw Lange Termijn Plan 2019-2028. Hierbij zal ook meer concreet aandacht worden besteed aan 
toekomstige investeringsbehoeften van de Kustwacht, zoals bijvoorbeeld het vervangen van de 
cuttercapaciteit vanaf 2023 en het vernieuwen van het contract voor de fixed wing 
luchtverkenningscapaciteit, uiterlijk in 2019. De benodigde financiële middelen zullen hier nadrukkelijk 
bij worden betrokken. 
 
De volgende hoofdstukken gaan meer concreet in op de plannen per taakgebied van de Kustwacht. 
 
 
                                                      
20
 Automatic Information System; een systeem waarmee scheepvaartverkeer kan worden gemonitord. 
Pagina 13 van 32 
 

Kustwacht van het Koninkrijk der Nederlanden in het Caribisch Gebied  Jaarplan 2014 
2. Operationeel 
 
 
2.1. Algemeen 
 
Het beheer van de Kustwacht berust bij de Minister van Defensie en is belegd bij het Commando 
Zeestrijdkrachten (CZSK). De Commandant der Zeemacht in het Caribisch Gebied (CZMCARIB) 
vervult tevens de functie van Directeur Kustwacht. Hij voert het operationele bevel over de 
Kustwachteenheden en daarnaast kan hij een beroep doen op beschikbare Defensiemiddelen. 
 
De Kustwacht opereert in principe binnen de haar toegewezen maritieme gebieden en het luchtruim 
daarboven van Aruba, Caribisch Nederland, Curaçao en Sint Maarten. Het betreft: 
 
• de binnenwateren; 
• de Territoriale Wateren (TTW); 
• de aangrenzende Economische Exclusieve Zone (EEZ), met inbegrip van de Exclusieve 
Visserijzone (EVZ), zoals ingesteld; 
• de Aansluitende Zone (AZ) en het overige zeegebied in de Caribische Zee, voor zover dit past 
binnen de vigerende, internationale juridische kaders. 
 
Met het Jaarplan als basis, stelt de Directeur een Activiteitenplan Kustwacht (APK) op. Met behulp van 
actuele omgevingsanalyses wordt een concreet uitgewerkt operationeel plan gemaakt voor alle  
beschikbare organieke Kustwachtmiddelen (personeel en materieel) en de (door Nederland) ter 
beschikking gestelde Defensiemiddelen.  
 
In het APK wordt de capaciteit naar rato verdeeld over de operatiegebieden en wordt onderscheid 
gemaakt naar algemene (preventieve) inzet en gerichte (repressieve) acties. Het eerdergenoemde 
IGO speelt hierbij een essentiële rol. In het APK worden planning en realisatie gedurende het gehele 
jaar aan elkaar getoetst. 
 
Uit ervaringen en omgevingsanalyses blijkt dat criminele organisaties hun methode van opereren snel 
kunnen aanpassen als een bepaalde vorm van optreden binnen de rechtshandhavingketen succesvol 
is. Daarom zal de Kustwacht onder aansturing van het OM ook in 2014 ontwikkelingen en trends 
nauwlettend in de gaten houden en het eigen optreden in samenwerking met de ketenpartners zo snel 
en doeltreffend mogelijk aanpassen aan en inspelen op waargenomen veranderingen. Hierbij vervult 
het MIK een sleutelrol.  
 
In de volgende (sub)paragrafen wordt nader ingegaan op de specifieke plannen voor de afzonderlijke 
beschikbare middelen. Hierbij is onderscheid gemaakt naar organieke Kustwachtmiddelen en ter 
beschikking gestelde Defensiemiddelen. 
2.2. Inzet Middelen 
2.2.1. Algemeen 
 
Voor de uitvoering van de Kustwachttaken beschikt de Kustwacht over diverse organieke middelen en 
een moderne infrastructuur. De kern van de operationele inzet bestaat uit varende en vliegende 
capaciteit.  
 
21
De varende capaciteit bestaat uit drie cutters, elk voorzien van een bijboot, tien Super-RHIB’s en vijf 
kleine vaartuigen type Justice 20. Daarnaast stelt Defensie het stationsschip gedurende 92 vaardagen 
ter beschikking aan de Kustwacht voor de uitvoering van rechtshandhavingstaken. 
 
De vliegende capaciteit bestaat uit twee DASH-8 maritieme patrouillevliegtuigen, die contractueel 
totaal 1900 uur voor de Kustwacht kunnen worden inzet en twee AW-139 helikopters, die contractueel 
totaal 1000 uur door de Kustwacht kunnen worden ingezet.  
 
  
                                                      
21
 In 2013 zijn bij een ongeluk en een operationele inzet twee van de super-RHIB’s dermate zwaar beschadigd dat reparatie niet 
economisch verantwoord was. Derhalve beschikt de Kustwacht op dit moment over tien Super-RHIB’s.  
Pagina 15 van 32 
 

Kustwacht van het Koninkrijk der Nederlanden in het Caribisch Gebied  Jaarplan 2014 
2.2.3. Defensiemiddelen 
 
Stationsschip en (boord)helikopter 
 
De Kustwacht kan ook in 2014 rekenen op 92 vaardagen van het stationsschip en 290 vlieguren met 
een helikopter. Zoals hierboven aangegeven zal, zoals nu verwachtbaar, deze helikopter zich niet aan 
boord van het stationsschip bevinden, maar opereren vanaf HATO. Omdat de boordhelikopter de 
afgelopen jaren voor ongeveer 60% van de tijd is ingezet ten behoeve van de Bovenwinds eilanden  
ter compensatie van het gemis van een walradarketen, wordt onderzocht in hoeverre op een andere 
wijze extra (helikopter)luchtverkenningscapaciteit voor de Bovenwindse eilanden kan worden 
geleverd.  
 
 
Vliegende capaciteit van de Kustwacht 
2.3. Optimaliseren van operaties 
2.3.1. Opwerken varende eenheden 
 
Onderdeel van het bestendigen van de kwaliteit van het operationele product is ook het opwerken 
(operationeel trainen) van de varende eenheden. Hiertoe wordt jaarlijks gebruik gemaakt van de 
expertise van de maritieme opwerkingsautoriteit van Defensie, het Sea Training Command 
(SEATRAIN). 
2.3.2. Rescue and Coordination Centre (RCC) 
 
Het RCC is het centrale aanspreekpunt in de Kustwachtoperaties en is belast met de coördinatie van 
Kustwachteenheden ten behoeve van zowel handhavende als dienstverlenende taken. Het RCC is 
gestationeerd op Curaçao, maar het werkterrein omvat het volledige operatiegebied van de 
Kustwacht. Sinds de ingebruikname van het RCC is de taakuitvoering toegenomen en is er meer 
apparatuur geplaatst. De Kustwacht fungeert tevens als opvraagcentrum voor het LRIT (zie 1.2.2.a.) 
voor Curaçao.  
  
Pagina 17 van 32 
 

Kustwacht van het Koninkrijk der Nederlanden in het Caribisch Gebied  Jaarplan 2014 
3. Personeel 
 
3.1. Instroom 
 
De kwalitatieve en kwantitatieve vulling van Kustwachtfuncties blijft een prioriteit in 2014. De instroom 
vanuit de Kustwacht Vakopleiding (KVO) verloopt goed. In 2014 zullen de steunpunten Aruba, 
Curaçao en Sint Maarten zoals nu verwachtbaar kunnen beschikken over respectievelijk 5, 4 en 8 
nieuwe volmatrozen. Tevens zullen in 2014 zoals nu verwachtbaar zes stagiaires (die net het eerste 
jaar van de KVO hebben afgerond) beschikbaar komen op het Steunpunt Aruba en 10 op het 
Steunpunt Sint Maarten. Op Curaçao is voor het jaar 2014 geen ruimte voor nieuwe instroom vanuit 
de KVO. Met de genoemde instroom vanuit de KVO zal de bezettingsgraad in 2014 naar verwachting 
stijgen tot boven de 90%.  
3.2. Doorstroom 
3.2.1. Algemeen 
 
Ook in 2014 zal binnen de kaders van de verschillende rechtsposities van het personeel en rekening 
houdend met eventuele wettelijke vereisten die voor bepaalde functies (zoals cutterbemanningen) 
gelden, verdere invulling gegeven worden aan loopbaanplanning en de hierbij behorende 
opleidingsbehoeften. Met name zal meer aandacht worden besteed aan individuele gesprekken en 
waar mogelijk individuele afspraken voor vervolgtrajecten en/of opleidingen. Ook zal verder worden 
gegaan met het vervangen van Defensiepersoneel door lokaal personeel. In 2014 zullen bijvoorbeeld 
drie lokale medewerkers starten met de opleiding tot officier van de wacht van het RCC. Dit moet 
leiden tot een volledig lokale bezetting van de wachtdivisies van het RCC in 2016. Ook zullen in 2014 
drie lokale medewerkers, indien de opleiding die in 2013 is begonnen succesvol wordt afgerond, 
ingezet worden als sensor operator op het steunpunt HATO. 
3.2.2. Opleiding en Training 
 
In september 2011 is de Kustwacht begonnen met de aangepaste Kustwacht Vakopleiding (KVO). De 
oorspronkelijke initiële opleiding is aangepast naar een vorm waarbij er meer aandacht wordt besteed 
aan de combinatie werken en leren. Een groot deel van de lessen wordt verzorgd door lokale civiele 
aanbieders. Het uiteindelijke doel is te komen tot een gezamenlijke brede basisopleiding van alle 
ketenpartners in de opsporingsketen. In aanvulling op deze brede basisopleiding dient vervolgens een 
beroepsgroep specifieke aanvullende opleiding te worden gevolgd. In voorbereiding hierop is 
nadrukkelijk de samenwerking gezocht met opleidingsinstituten van ketenpartners. In 2014 zal 
bijvoorbeeld de BAVPOL module  van de KVO verzorgd worden door de Politieschool van Aruba. 
Tevens zal in 2014 de vormingsperiode van de KVO (de eerste 6 weken van de opleiding) zoals nu 
voorzien op Sint Maarten plaatsvinden. 
  
In 2013 is de eerste groep van zes personen van de Arumil, die reeds een jaar stage hebben 
doorlopen bij de Kustwacht, begonnen aan de KVO. Deze zullen een aangepast traject doorlopen en 
naar verwachting reeds eind 2014 als volmatroos beschikbaar zijn voor het Steunpunt Aruba. 
 
Om de problemen met de Nederlandse taal te ondervangen die kandidaten uit Sint Maarten in het 
verleden toonden, is in 2013 begonnen met een (verplichte) zomercursus Nederlands. Slagen voor 
deze cursus was voorwaarde om toegelaten te worden tot de KVO. In 2013 zijn alle kandidaten die 
aan deze cursus hebben meegedaan, geslaagd. Mede hierdoor zijn in 2013 tien kandidaten uit Sint 
Maarten gestart met de KVO en zullen ze, na succesvolle afronding van het theoretische jaar, in de 
zomer van 2014 beschikbaar komen als stagiair op het steunpunt Sint Maarten. Deze werkwijze zal in 
2014 worden gecontinueerd.  
 
Ook worden specifieke functieopleidingen voor het RCC en Cutter- en Super-RHIB bemanningen in 
2014 gecontinueerd. Zo zullen cutterbemanningsleden weer deelnemen aan cursussen Schipper 
Machinist Beperkt Werkgebied (SMBW) en Scheepswerktuigbouwkundige (SWK), beide opleidingen 
die noodzakelijk zijn voor het verkrijgen van een civiele vaarbevoegdheid en zal ook de driverscourse 
weer aan RHIB bestuurders worden gegeven. Tevens zullen de mogelijkheden voor samenwerking 
met de Amerikaanse en bijvoorbeeld Colombiaanse Kustwachten verder worden onderzocht, waarbij 
bijvoorbeeld gedacht wordt aan Law Enforcement trainingen voor boardingsteams.  
Pagina 19 van 32 
 

Kustwacht van het Koninkrijk der Nederlanden in het Caribisch Gebied  Jaarplan 2014 
 
Beëdiging van de leerlingen van de Kustwacht Vakopleiding in 2013 
 
  
Pagina 21 van 32 
 

Kustwacht van het Koninkrijk der Nederlanden in het Caribisch Gebied  Jaarplan 2014 
Onderhoudsplan 
Schematisch ziet het onderhoudsplan er als volgt uit: 
Onderhoudscycli vaartuigen 3 Cutters (incl bijboten) Kleine vaartuigen & Super RHIB’s 
Groot onderhoud Jaarlijks Jaarlijks 
Klein onderhoud  Jaarlijks Periodiek op basis van gebruik 
Dokken Tweejaarlijks - 
Spareparts / Onvoorzien Continu Continu 
Lloyds Elke 30 maanden en vijf jaar - 
 
4.2. Varend materieel 
4.2.1 Cutters 
 
Onder toezicht van Klassebureau Lloyds ondergaan de cutters eind 2013 en 2014 de zogenaamde 
“special survey” dokkingen (het 5 jaarlijks onderhoud). De staat van het casco wordt dan nader 
geanalyseerd. Tegen het einde van de levensduur in 2023 zal hieraan navenant meer aandacht aan 
worden besteed. De verwachting is dat dit met een geringe verhoging van het onderhoudsbudget 
gerealiseerd zal kunnen worden. Deze verwachting is gestaafd door een voorinspectie/onderzoek van 
het onderhoudsbedrijf van de Koninklijke Marine en een inspectie van scheepswerf DAMEN (de 
bouwer van de cutters). In 2018, tijdens de volgende “special survey”-dokking volgt weer een controle. 
  
4.2.2. Super-RHIB’s 
 
De economische levensduur van de Super-RHIB’s loopt tot  2016/2017. Door onherstelbare schade 
aan twee  van de Super-RHIB’s is het aantal teruggelopen naar 10 stuks. Onvoorziene 
omstandigheden daargelaten zijn er geen indicatoren die duiden op problemen met de instandhouding 
van dit aantal tot en met 2016/2017 (al naar gelang de indienststelling). Uit efficiëntie overwegingen 
worden de Super-RHIB’s vanaf 2014 niet meer naar Nederland gestuurd bij speciale reparaties aan 
de romp. Lokale reparatie is goedkoper en bovendien sneller. Vanaf 2014 zal de algehele 
instandhoudingfilosofie sterker gericht worden op een eventueel vervangingsmoment vanaf 2016. Dit 
houdt in dat in principe geen  grote kosten meer gemaakt zullen worden voor de instandhouding, of 
dat geen kapitaalintensieve modificaties zullen worden uitgevoerd. 
4.2.3. Bijboten 
 
De nieuwe bijboten voor de cutters waren voorzien in november 2013. Door een faillissement van de 
leverancier is de levering wederom vertraagd. Slechts een van de vier boten is in 2013 geleverd en op 
dit moment operationeel in gebruik op de Cutter Jaguar. Door de verdere vertraging zal voor de 
resterende cutters langer gebruik worden gemaakt van de oude bijboten die door de Koninklijke 
Marine beschikbaar zijn gesteld. De nieuwe bijboten zullen na levering op basis van dezelfde 
onderhoudsfilosofie als de cutters en Super-RHIB’s onderhouden worden. 
 
4.2.4. Justice 20 
 
De inzetbaarheid van de Justice was in 2013 goed. Ook de ervaringen met het lokaal onderhoud door 
de leverancier waren goed. Het is de verwachting dat deze positieve ervaringen ook in 2014 blijven 
bestaan. 
 
Pagina 23 van 32 
 

Kustwacht van het Koninkrijk der Nederlanden in het Caribisch Gebied  Jaarplan 2014 
5. Begroting 
 
Het is nog niet duidelijk of en hoe de aangekondigde bezuinigingen bij Defensie hun weerslag hebben 
op de dienstverlening van Defensie aan de Kustwacht. Het uitgangspunt is dat eventuele 
bezuinigingen bij CZSK geen invloed hebben op de operationele taakuitvoering van de Kustwacht. De 
reorganisatie bij Defensie heeft echter invloed op de verrekening van de Inzet van Defensiemiddelen 
van de Kustwacht (zie verder subparagraaf 5.3.5).  
 
In dit hoofdstuk worden de Herziene begroting 2014 en de Meerjarenramingen 2015-2018 
weergegeven en worden de ramingen nader toegelicht. Hierbij is nog geen rekening gehouden met 
mogelijke effecten die bezuinigingen bij Defensie op de Kustwacht kunnen hebben. 
 
5.1. Algemeen 
 
In de Rijksbegroting van 2012 is aangekondigd dat de taakstelling van het Ministerie van BZK met 
betrekking tot “Rijk, agentschappen en uitvoerende ZBO’s” vanaf 2014 deels ten laste komt van de 
Kustwacht. De taakstellende bezuiniging op het beschikbare budget van KWCARIB is vastgesteld op 
€ 1 miljoen. 
 
Deze bezuiniging van € 1 miljoen heeft geleid tot het nemen van enkele verstrekkende maatregelen in 
de bedrijfsvoering van de Kustwacht. Het uitgangspunt bij de maatregelen is dat ze vooralsnog geen 
invloed hebben op de operationele prestatie-indicatoren. 
 
In het onderstaande schema is per artikel van de exploitatie weergegeven wat het meerjarige 
financiële effect is van deze maatregelen ten opzichte van de budgetstanden van het Jaarplan 2013, 
waarna de maatregelen verder worden toegelicht.  
 
artikel maatregel 2014 2015 2016 2017 
Lokaal burgerpersoneel 1. Reductie overwerk -179 -221 -266 -274 
2. Rationalisatie bezettingsgraad -150 -77 0 0 
Overige ramingverschillen -80 -72 -22 2 
 
Subtotaal ramingverschil -409 -370 -288 -272 
Defensiepersoneel 3. Aflossing door lokaal personeel -154 -405 -600 -750 
 Subtotaal ramingverschil -154 -405 -600 -750 
Overige personele exploitatie 4. Reductie inhuur personeel -64 -100 -139 -140 
 5. Rationalisatie dienstreizen -108 -86 -63 -41 
 6. Economiseren opleidingen -59 -45 -32 -18 
 Overige ramingverschillen 60 70 72 55 
 Subtotaal ramingverschil -171 -161 -162 -143 
Materiële exploitatie 7. Bedrijfsvoering steunpunten -50 -50 -50 -50 
 8. Contractvorming brandstof -150 -125 -100 -75 
 Overige ramingverschillen -66 89 200 310 
 Subtotaal ramingverschil -266 -64 50 165 
Totaal ramingverschil  -1.000 -1.000 -1.000 -1.000 
Toelichting bij de maatregelen: 
 
1. Reductie overwerk lokaal personeel: deze maatregel voorziet in een toenemende reductie van het 
aantal gemaakte overuren door het doelmatiger inzetten van met name het executief personeel.  
2. Lagere bezettingsgraad lokaal personeel: Tot nu toe is altijd uitgegaan van een meerjarige 
bezettingsgraad van 97%. Voor de jaren 2014 en 2015 wordt nu planmatig echter uitgegaan van 
een bezettingsgraad van respectievelijk 95% en 96%. Vanaf 2016 is de planmatige 
bezettingsgraad weer 97%.  
Pagina 25 van 32 
 

Kustwacht van het Koninkrijk der Nederlanden in het Caribisch Gebied  Jaarplan 2014 
Het koersverschil ten opzichte van het Jaarplan 2013 verschilt hierdoor per artikel en is afhankelijk van 
het deel van de raming dat in NAfl/Afl. geschiedt.  
 
De ramingen zijn, voor zover in NAfl/Afl. opgesteld, omgerekend tegen de door het Ministerie van 
Financiën vastgestelde plankoers voor 2013:  1 NAfl/Afl is € 0,4169. De ramingen in het Jaarplan 
2013 waren gebaseerd op de plankoers voor 2012: 1 NAfl is € 0,45, waardoor voor de ramingen in 
Afl/NAfl. een gunstig koersverschil ontstaat; voor eenzelfde raming in Afl/NAfl. zijn immers minder 
Euro’s benodigd.  
 
Het meerjarige totaal van de Kustwachtbegroting gaat uit van de begrotingskoers Euro – NAfl./Afl. 
2013. Om de consequenties van voorkomende koersschommelingen voor het in NAfl./Afl. geraamde 
deel van de begroting (lokaal personeel, materiële uitgaven) te kunnen opvangen is er in latere jaren 
ruimte zichtbaar tussen de Kustwachtbegroting en de geraamde bijdrage vanuit begrotingshoofdstuk 
IV Koninkrijksrelaties. Met het goedkeuren van dit jaarplan wordt alleen de begroting over 2014 
vastgesteld. Bij de beoordeling van toekomstige jaarplannen wordt rekening gehouden met de dan 
geldende begrotingskoers.  
 
Per artikel zal inzichtelijk gemaakt worden wat de gevolgen zijn van de koersontwikkeling. Het 
uitgangspunt hierbij is dat koersontwikkelingen gedurende het begrotingsjaar door de Kustwacht 
worden opgevangen, zowel wanneer deze een gunstig als wanneer deze een ongunstig effect hebben 
op het besteedbare budget. 
5.3. Artikelsgewijze toelichting 
 
Per artikel wordt een toelichting gegeven en wordt ingegaan op de verschillen ten opzichte van 
Jaarplan 2013. Hierbij wordt per artikel vermeld wat het koersverschil is en wat het ramingverschil is 
ten opzichte van Jaarplan 2013. Positieve bedragen betekenen hierbij een nadelig verschil (immers, 
er is een hoger bedrag benodigd dan eerder voorzien) en negatieve bedragen wijzen op een voordelig 
verschil. Tevens wordt voor 2014 het deel van de raming in NAfl/Afl. vermeld. 
5.3.1. Lokaal burgerpersoneel 
 
Ten laste van dit onderdeel van de begroting komen de salarissen, het werkgeversdeel van de 
pensioenbijdrage en ziektekosten, de sociale lasten, het overwerk en de verschillende toelagen en 
tegemoetkomingen voor het lokale burgerpersoneel. De raming geschiedt geheel in NAfl/Afl. en 
bedraagt NAfl/Afl. 17.208.901,- voor 2014. 
 
Lokaal burgerpersoneel 2014 2015 2016 2017 2018 
Jaarplan 2013 8.186 8.350 8.517 8.687  
Koersverschil -602 -614 -626 -639  
Ramingverschil -409 -370 -288 -272  
Jaarplan 2014 7.174 7.366 7.602 7.776 7.981 
 (bedragen in € x 1.000) 
 
Op basis van de daadwerkelijk betaalde salarissen in 2013 en diverse extrapolaties zijn de ramingen 
tot stand gekomen. Deze zijn getoetst aan de middensommen per rang of schaal. In de begroting is 
rekening gehouden met een jaarlijkse indexering van 3% van de salarissen. Daarnaast zijn de 
genoemde bezuinigingsmaatregelen Reductie overwerk en Rationalisatie bezettingsgraad verwerkt in 
de ramingen. 
  
Pagina 27 van 32 
 

Kustwacht van het Koninkrijk der Nederlanden in het Caribisch Gebied  Jaarplan 2014 
Binnen dit artikel vinden per saldo enkele beperkte verschuivingen plaats. Door de 
bezuinigingsmaatregelen Bedrijfsvoering steunpunten en Contractvorming brandstof is binnen het 
totale exploitatiebudget ruimte gevonden om de hogere raming voor de instandhouding van de 
vaartuigen te accommoderen. De hoogte van de meerjarenramingen wordt in belangrijke mate 
26
beïnvloed door de onderhoudscycli van de cutters (incl. bijboten) en lichte vaartuigen . Zoals in 
subparagraaf 4.2.1 beschreven, zal het instandhoudingbudget van de cutters vanaf 2017 worden 
verhoogd. In 2011 en 2013 zijn enkele onderhoudscontracten gesloten waardoor beter inzicht in de 
verwachte uitgaven is ontstaan. De meerjarenramingen voor onderhoud aan de vaartuigen zijn in de 
volgende tabel weergegeven. 
 
Onderhoud vaartuigen 2014 2015 2016 2017 2018 
Cutters (incl. bijboten) 1.154 1.231 1.221 1.498 1.546 
Lichte vaartuigen 732 608 600 400 400 
Jaarplan 2014 1.886 1.839 1.821 1.898 1.946 
5.3.5. Bijdrage Defensie Luchtverkenning (voorheen Inzet Defensiemiddelen) 
 
De afgelopen jaren werd de inzet van de Defensiemiddelen periodiek verrekend op basis van door 
Defensie gehanteerde tarieven. Deze verrekening betrof de gemaakte vaardagen en vlieguren van het 
stationsschip en haar boordhelikopter. Op basis van nieuwe afspraken met Defensie vindt er vanaf 
2014 geen verrekening meer plaats. De verantwoording geschiedt derhalve met ingang van 2014 op 
basis van de gerealiseerde vaardagen en vlieguren. Hierdoor is de raming van de bijdrage van 
Defensie aan de Kustwacht structureel ruim € 4 miljoen naar beneden bijgesteld. De gevolgen van 
deze maatregel voor de raming van de Defensiemiddelen is in onderstaande tabel weergegeven. 
 
 
Inzet Defensiemiddelen 2014 2015 2016 2017 2018 
Jaarplan 2013 4.094 4.102 4.102 4.102  
(waarvan Bijdrage Defensie Luchtverkenning) 600 600 600 600  
Ramingverschil -4.094 -4.102 -4.102 -4.102  
Jaarplan 2014 600 600 600 600 600 
(waarvan Bijdrage Defensie Luchtverkenning) 600 600 600 600 600 
 (bedragen in € x 1.000) 
 
In 2008 maakte het budget ten behoeve van Luchtverkenningscapaciteit nog onderdeel uit van de 
Defensiebegroting. In dat jaar is een deel van dit budget (€ 6,6 miljoen) in jaren naar achteren 
geschoven. Dit budget wordt in de periode 2013-2023 jaarlijks € 600.000 (totaal € 6,6 miljoen) 
toegevoegd aan het bestaande budget voor luchtverkenningscapaciteit van BZK. Van dit budget wordt 
het vliegende Defensiepersoneel van de helikoptercapaciteit gefinancierd. Dit betreft twee vliegers en 
vier helikopteroperators, alsmede de functie van stafofficier luchtvaartzaken, die is overgeheveld van 
CZSK. 
5.3.6. Luchtverkenning 
 
Onder dit artikel worden alle uitgaven die zijn toe te rekenen aan de luchtverkenningcapaciteit (LVC) 
van de vliegtuigen en helikopter(s) begroot. Het betreft hier onder meer de uitgaven voor de vaste 
lease vergoedingen, de vlieguren, brandstof, landings- en overvliegrechten, uitrusting, opleidingen etc. 
27
De raming geschiedt geheel in Euro’s . 
 
Luchtverkenning 2014 2015 2016 2017 2018 
Jaarplan 2013 15.857 16.060 16.192 16.328  
Ramingverschil 0 0 0 0  
Jaarplan 2014 15.857 16.060 16.192 16.328 16.585 
(bedragen in € x 1.000) 
                                                      
26
 Zie paragraaf 4.1 
27
 Zie paragraaf 5.1. De kosten voor LVC komen geheel voor rekening van Nederland en worden derhalve in Euro’s begroot. 
Pagina 29 van 32 
 

Kustwacht van het Koninkrijk der Nederlanden in het Caribisch Gebied  Jaarplan 2014 
Vanaf 2016 zijn de Super-RHIB’s op grond van hun leeftijd aan vervanging toe. Door een kasschuif 
binnen de begroting van BZK is hiervoor initieel een budget van € 3,1 miljoen beschikbaar gekomen in 
Jaarplan 2013. Vanuit het investeringsbudget van de Kustwacht komt door het vervallen van het 
project Olieruimcapaciteit aanvullend € 500k beschikbaar in 2015. Een aanvullende raming van € 5,2 
miljoen wordt gefinancierd vanuit de begroting van BZK, waarbij de verdeling tussen de landen nog 
nader te bepalen is.  Definitieve allocatie van deze middelen vindt plaats bij goedkeuring van de BZK 
begroting van 2016. 
29
5.4. Financieringsverdeling 
 
Opbouw financiering 2014 2015 2016 2017 2018 
7.174 7.366 7.602 7.776 7.981 
Lokaal burgerpersoneel 
3.376 3.030 2.739 2.493 2.393 
Defensiepersoneel 
2.059 1.995 1.992 1.995 2.009 
Overige personele exploitatie 
5.076 5.063 5.089 5.213 5.300 
Materiële exploitatie 
Exploitatie, exclusief. LVC 17.685 17.454 17.423 17.476 17.682 
      
Exploitatie Hato (Nederland) 2.200 2.132 2.095 2.077 2.082 
Exploitatie via verdeelsleutel (landen) 15.485 15.322 15.328 15.399 15.600 
       
1.858 1.888 5.488 4.488 388 
Investeringen 
Investeringen (Nederland) 1.258 1.138 1.138 138 138 
Investeringen via verdeelsleutel (landen) 600 750 250 250 250 
Investeringen nader te bepalen 0 0 4.100 4.100 0 
       
Luchtverkenning (Nederland) 15.857 16.060 16.192 16.328 16.585 
Bijdrage Defensie Luchtverkenning (Defensie) 600 600 600 600 600 
       
36.000 36.002 39.703 38.892 35.255 
Jaarplan 2014 
Bijdrage Defensie Luchtverkenning (Defensie) 600 600 600 600 600 
Totaal BZK Kustwacht volgens Kustwachtbegroting 35.400 35.402 39.103 38.292 34.655 
Totaal BZK volgens Hfdst. IV Rijksbegroting 35.400 35.402 39.502 39.558 35.402 
       
Totaal Nederland (exclusief verdeelsleutel)  19.315 19.330 19.425 18.543 18.805 
Totaal verdeelsleutel (landen) 16.085 16.072 15.578 15.649 15.850 
Totaal nader te bepalen 0 0 4.100 4.100 0 
  
                                                      
29
 De begrotingscijfers van volgende jaren op basis van een begrotingskoers 2013 geven geen zekerheid voor de 
begrotingsramingen voor die jaren. Zie ook paragraaf 5.2. 
Pagina 31 van 32 
 

