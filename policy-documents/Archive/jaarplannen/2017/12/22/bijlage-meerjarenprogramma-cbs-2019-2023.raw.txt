 
 
 
 
 
 
Meerjarenprogramma CBS 2019-2023  
22 december 2017 
 
 
1. MAATSCHAPPIJGERICHT, BETROUWBAAR, INNOVATIEF 
Overal in de samenleving groeit de vraag naar betrouwbare data voor onderbouwing en 
verantwoording van besluitvorming. Burgers hebben behoefte aan transparante, 
feitelijke informatie. Overheid en bedrijven zijn op zoek naar actuele, nauwkeurige en 
gedetailleerde informatie zodat zij hun beleid en bestuur evidence based kunnen 
inrichten. Wetenschappers gebruiken data als basis voor hun onderzoek. 
Tegelijkertijd neemt de hoeveelheid beschikbare data explosief toe. Er komen steeds 
meer gedetailleerde, real time data beschikbaar uit bijvoorbeeld sociale media, 
sensoren in wegen, uit smartphones en van het internet. Door snel dalende kosten voor 
opslag kunnen deze data ook worden bewaard. Nieuwe technologieën maken het 
mogelijk dat data-analyse steeds diepgaander en sneller kan. De kansen die dit de 
overheid en andere maatschappelijke actoren biedt bij het ontwikkelen van beter, 
gerichter en effectiever beleid, gebaseerd op meer feitelijke informatie zijn ongekend: 
van het ontwerpen van nieuwe beleidsmaatregelen en wetgeving, het implementeren 
van smart city-concepten, tot het nemen van individuele (investerings)beslissingen door 
bedrijven en burgers. 
Door de groeiende hoeveelheid informatie in de samenleving is het steeds moeilijker 
om vast te stellen welke informatie kwalitatief goed en betrouwbaar is. Het CBS neemt 
in deze dynamische omgeving een unieke positie in. Die positie is gestoeld op de 
wettelijke taak die aan het CBS is gesteld: om onafhankelijk en objectief de samenleving 
met behulp van betrouwbare statistieken in kaart te brengen, daarover te rapporteren 
en dit efficiënt en betrouwbaar te organiseren. 
Om het CBS in staat te stellen betrouwbare statistieken te maken en tegelijk de 
administratieve lasten voor burgers en bedrijven te verlagen, heeft het CBS bij wet 
toegang gekregen tot overheidsdata. Zodoende worden data die al door andere 
overheidsorganisaties zijn vergaard, hergebruikt, verrijkt en gecombineerd voor 
statistische doeleinden. Dit heeft grote voordelen: het bespaart geld, de mate van 
detail van de cijfers is vergroot, de snelheid waarmee informatie beschikbaar komt, is 
toegenomen, de administratieve lasten zijn gereduceerd en de kwaliteit van de data én 
van de statistiek is verbeterd. Het CBS is hierdoor in essentie het dataknooppunt 
geworden van de overheid voor het maken van statistische informatie. Ook is er 
hierdoor bij het CBS veel kennis van en ervaring met dataverwerking en 
privacybescherming.  
De groeiende maatschappelijke vraag naar nauwkeurige en actuele statistieken in 
combinatie met het veranderende datalandschap vereisen dat het CBS zich blijft 
 

 
Uit de evaluatie over de doelmatigheid en doeltreffendheid van het CBS in de periode 
2010-2015, die in 2017 door de minister van Economische Zaken aan de Kamers is 
gestuurd, blijkt dat gebruikers uitermate tevreden zijn over de kwaliteit van de CBS-
statistieken en dienstverlening. Tevens is het CBS veel doelmatiger geworden.  
Dit Meerjarenprogramma laat zien hoe het CBS aan de toenemende behoefte aan 
betrouwbare en maatschappelijk relevante informatie wil voldoen, uitgaande van de 
financiële middelen die ter beschikking staan. Voor de totstandkoming van het 
Meerjarenprogramma heeft het CBS een omgevingsanalyse uitgevoerd onder meer dan 
zestig verschillende gebruikers en andere stakeholders. In deze omgevingsanalyse is 
ook aandacht besteed aan de tevredenheid over de bestaande producten en diensten 
van het CBS, en aan eventuele nieuwe aanvullende wensen. Deze behoeften zijn in dit 
Meerjarenprogramma opgenomen teneinde duidelijk te maken welke keuzes zijn 
gemaakt binnen de gestelde financiële kaders. 
Daarnaast zijn de verschillende gebruikersraden van het CBS geraadpleegd. Ten slotte 
heeft de Raad van Advies, die onder andere tot taak heeft de directeur-generaal van het 
CBS te adviseren over het Meerjarenprogramma, zijn advies uitgebracht op basis van 
voorbereidingen door de Programmaraad, het Audit Comité en de Commissie ICT. 
  
3 
 

 
Digitalisering  
Meeliftend op de digitale revolutie vanaf de jaren zestig is het CBS de verzamelde data 
elektronisch gaan verwerken met behulp van computers. De rekencapaciteit groeide 
snel, databestanden konden gekoppeld worden, er vond standaardisatie plaats, en het 
Internet kwam op. Binnen de Nederlandse overheid ontstond het stelsel van 
basisregistraties: overheidsorganisaties verzamelden digitaal gegevens voor 
administratieve doeleinden. Vanaf het midden van de jaren negentig is het CBS waar 
mogelijk overgestapt van steekproefgewijze enquêtering op het verzamelen van data 
uit administratieve bronnen van andere overheidsinstellingen. Het CBS sloot aan bij de 
bestaande data in die registraties in plaats van zelf door middel van vragenlijsten de 
benodigde gegevens uit te vragen. De registraties bieden vaak veel gedetailleerder 
informatie dan steekproeven, wat nieuwe informatie oplevert. Het combineren van 
verschillende registraties biedt bovendien nieuwe mogelijkheden. Deze mogelijkheden 
nemen exponentieel toe met de toename van het aantal bij het CBS beschikbare 
bronnen. In 1996 is in de CBS-wet vastgelegd dat het CBS de administratieve lasten zo 
laag mogelijk moet houden en voor statistische doeleinden overheidsregistraties mag 
inzetten. Het CBS is daardoor een dataknooppunt geworden waar alle soorten bronnen 
kunnen worden gecombineerd om te worden verwerkt tot bruikbare statistische 
informatie. 
 
Figuur 2 - Verzamelen van data 
5 
 

 
data én van de statistiek is verbeterd. Nu de datarevolutie zich breed voltrekt, streeft 
het CBS ernaar om in de periode 2019–2023 nieuwe bronnen aan te boren en deze op 
een innovatieve wijze te verwerken. Dat moet nieuwe, actuelere en/of efficiëntere 
statistieken opleveren, waardoor de meerwaarde van het CBS voor de maatschappij 
wordt vergroot.  
De innovatiestrategie van het CBS is gericht op samenwerking, zowel in de vorm van 
open innovatie met publieke en private partijen, als in de vorm van samenwerking met 
eindgebruikers. Het CBS zal op zoek gaan naar additionele financiering en 
samenwerkingsvormen, onder andere met academische instellingen en het 
bedrijfsleven. Strategische samenwerking met derden leidt tot een bijdrage aan elkaars 
doelen. In deze samenwerking vergroten het CBS en de betrokken partijen hun 
slagkracht. Samenwerking opent voor het CBS de toegang tot extra data, 
infrastructuren en kennis.  
Figuur 3 – Globaal overzicht van dataleveranciers van het CBS   
7 
 

 
ingezet. Ook worden deze opties tegen vergoeding van de kosten als onderdeel van de 
dienstverlening aangeboden. 
Om de responsbereidheid op peil te houden zal het CBS blijven werken aan het 
verhogen van de respondentvriendelijke manier van benaderen. Het CBS zal bij het 
verzamelen van data verder inspelen op ontwikkelingen op technisch en 
maatschappelijk gebied. Denk aan het waarnemen via smartphones, tablets en social 
media, maar ook aan het gebruik van korte, aantrekkelijke en op de doelgroep 
toegesneden vragenlijsten. Ook zal het CBS de dialoog met bedrijven en personen 
zoeken om duidelijk te maken waarom meedoen aan onderzoeken van het CBS nuttig 
is. Waar mogelijk wordt relevante informatie aan de deelnemers terug geleverd. Het 
CBS kiest hierbij voor een doelgroepgerichte benadering. 
 
  
9 
 

 
Maar er werden ook nieuwe statistiekbehoeften geformuleerd, die een uiting zijn van 
de toename in de vraag naar data en statistiek op diverse terreinen. Het basisbudget is 
niet toereikend om aan de totale vraag naar statistieken te voldoen. Gebruikers, veelal 
departementen, bekostigen daarom in toenemende mate rechtstreeks de statistieken 
waar zij behoefte aan hebben. Dit betreft grotere, meerjarige statistiekprogramma’s, 
maar ook incidentele maatwerkopdrachten. Omdat het CBS veel kennis, een goede 
infrastructuur en veel databronnen voorhanden heeft, kan het deze statistieken 
aanbieden, tegen vergoeding van de kosten. Het CBS maakt hierbij zoveel mogelijk 
meerjarige afspraken, om zodoende de continuïteit en samenhang van het 
statistiekprogramma te waarborgen en om hiaten in de tijdreeks, die nooit meer 
kunnen worden hersteld, te voorkomen.  
In het katern vanaf pagina 33 van dit Meerjarenprogramma is een overzicht te vinden 
van alle statistieken die het CBS op reguliere basis maakt, verdeeld over twintig 
thema’s. Per thema wordt zowel de output beschreven die wordt gefinancierd uit het 
basisbudget, als de door andere (overheids)organisaties bekostigde statistieken. Ten 
slotte zijn per thema nieuwe wensen van gebruikers in kaart gebracht.  
 
Innovatie  
Omdat het basisbudget afneemt in de periode 2019-2023, is het nodig om de 
statistieken in het basisprogramma steeds efficiënter te produceren. Ook moeten de 
statistieken in het basisprogramma de snel veranderende samenleving adequaat en 
actueel blijven beschrijven en voldoen aan het gewenste kwaliteitsniveau (bijvoorbeeld 
zo klein mogelijke bijstellingen). Voor al deze zaken is innovatie noodzakelijk. Het CBS is 
voortdurend op zoek naar nieuwe, relevante bronnen. Om het maximale rendement te 
halen uit de verzamelde databronnen, en om nieuwe big databronnen te exploiteren 
voor statistisch gebruik, is slimme methodologie nodig. Het ontginnen (data-extractie), 
beoordelen (vertekening, representativiteit) en gaafmaken (omgaan met foutieve of 
ontbrekende gegevens) van nieuwe bronnen en het inpassen van deze bronnen binnen 
bestaande processen kost de nodige inspanning en vergt verdere ontwikkeling. Het CBS 
streeft er daarom naar ook hiervoor externe (co)-financieringsbronnen aan te boren.  
 
Dutch Caribbean Statistical System 
Het CBS is sinds 2010 ook verantwoordelijk voor de reguliere productie van statistieken 
over Caribisch Nederland (de bijzondere gemeenten Bonaire, Sint Eustatius en Saba). 
Naast een vestiging in Den Haag en Heerlen heeft het CBS daarom ook een vestiging op 
Bonaire. In februari 2017 hebben de directeuren-generaal van de statistische bureaus 
van de landen van het Koninkrijk der Nederlanden (Aruba, Sint Maarten, Curaçao en 
Nederland) besloten om structureel te gaan samenwerken in de vorm van een Dutch 
Caribbean Statistical System.  
De samenwerking richt zich op kwaliteitsverbetering van statistieken, het verbeteren 
van de vergelijkbaarheid van cijfers tussen de eilanden en een consistente en efficiënte 
11 
 

 
uitbreidingen voorgesteld van de statistieken over dienstverlenende sectoren en op 
het gebied van internationale handel.  
Wanneer overeenstemming is bereikt, is voor de uitvoering van de nieuwe 
verplichtingen een aanzienlijk budget nodig. Binnen het budgettaire kader voor 2019-
2023 is geen rekening gehouden met deze uitbreidingen. Wanneer het CBS extra 
werkzaamheden moet uitvoeren die voortvloeien uit nieuwe Europese wetgeving zal 
het CBS zich voor de financiering hiervan richten tot het Ministerie van Economische 
Zaken en Klimaat.  
  
13 
 

 
te ontwikkelen met CBS-statistieken en -informatie. Het gebruiksgemak en de 
vindbaarheid van statistieken zal aanzienlijk toenemen.  
Als onderdeel van de CBS-brede innovatiestrategie zal het CBS werken aan 
verbeteringen van de interactie met gebruikers, zodat vragen uit de samenleving snel 
en goed beantwoord worden. Gebruikers moeten zonder veel belemmeringen met 
moderne technieken zoals mobiele applicaties CBS-informatie kunnen vinden en 
ontsluiten, ondersteund door toegankelijke en gebruikersvriendelijke publicatievormen 
zoals visual storytelling, social media en via audiovisuele middelen. Naast data in cijfers 
vormt informatie in de vorm van bijvoorbeeld infographics of visualisaties een 
belangrijk instrument om het bereik van CBS-informatie verder te vergroten.  
De ambitie van het CBS is dat één gebruikersvraag resulteert in één compleet antwoord 
op basis van de bij het CBS beschikbare content (tekst, beeld, data, audio visuals en 
data visuals). Het automatiseren van deze information dialogue tussen het CBS en de 
gebruiker is de ultieme uitdaging.   
15 
 

 
samenspraak met wetenschappelijke instellingen onderzoekt het CBS de mogelijkheden 
om via KNAW- en NWO-subsidiering de financiële drempel voor zuiver 
wetenschappelijk onderzoek op CBS-microdata te verlagen. Dit gebeurt in onder andere 
in het kader van het ODISSEI-programma (Open Data Infrastructure for Social Science 
and Economic Innovations). De uitkomsten van microdata-onderzoek worden openbaar 
gemaakt. 
- Enquêtering 
Het CBS biedt opdrachtgevers de mogelijkheid om mee te liften met de enquêtes van 
het CBS. Uitgangspunt is altijd dat door deze samenwerking de totale enquêtedruk voor 
de maatschappij wordt verkleind en uitkomsten in samenhang worden gepresenteerd. 
Het is mogelijk om voor bepaalde regio’s meer respondenten op te nemen in een 
enquête dan nodig is voor een landelijk beeld, de oversampling. Door het doelmatig 
gebruik van bestaande enquêtes kan zo worden voorzien in de behoefte aan meer 
gedetailleerdere informatie. Dit maakt benchmarken met regionale beelden of met 
landelijke informatie mogelijk. Bij bestaande enquêtes is het mogelijk om vragen die 
passen bij het onderwerp aan de enquête toe te voegen. Op die manier is het voor 
andere instellingen niet noodzakelijk een eigen enquête op te zetten en wordt 
voorkomen dat er dubbele uitvragen plaatsvinden. Ook is het zo mogelijk om informatie 
verder te verdiepen of te verbreden. Ten slotte kan het CBS in opdracht een geheel 
nieuwe enquête opzetten, uitsturen en verwerken.  
De gehele vernieuwing van de automatisering van het proces van dataverzameling zal in 
de planperiode worden afgerond. Dit zal het mogelijk maken om deze vorm van 
dienstverlening efficiënter aan te bieden. 
 
Data centers 
Het CBS kan vanaf de beleidsvoorbereiding tot en met de evaluatie van de uitvoering 
voorzien in kwantitatieve onderbouwing van het beleidsproces. Om de toegevoegde 
waarde hiervan te vergroten, heeft het CBS data centers geïntroduceerd. In een data 
center worden beleidsvragen beantwoord door databronnen van de partner, een 
andere overheidsorganisatie, te combineren met bronnen van het CBS. Daarbij wordt 
de kennis van het CBS over onder meer data-infrastructuur, dataverwerking en privacy 
gecombineerd met de ambitie van de strategische partners om datagedreven te 
werken. De verschillende vormen van maatwerk kunnen in een data center 
gecombineerd worden. Ook hier geldt dat de uitkomsten van statistisch onderzoek in 
een data center altijd openbaar gemaakt worden. Data centers richten zich op 
gemeenten (Urban Data Center; UDC), provincies (Provinciaal Data Center; PDC), 
ministeries (Departementaal Data Center; DDC) en worden gefinancierd door de 
betrokken gemeente, provincie, of ministerie. Mogelijk kunnen ook met andere 
instellingen data centers worden opgericht. 
17 
 

 
- Ontsluiten van open data voor andere overheidsinstanties 
Het CBS is één van de weinige partijen in Nederland die data van andere partijen 
ontvangt en deze data, al dan niet gecombineerd, beschikbaar maakt als open data, via 
een combinatie van kanalen. Een belangrijke stap daarbij is dat privacygevoelige data 
door middel van statistische methoden en technieken worden omgezet in veilige data. 
Dit is noodzakelijk om te voorkomen dat informatie naar individuele personen, 
huishoudens of bedrijven herleidbaar is. De data komen beschikbaar als downloadbaar 
bestand of zijn benaderbaar via een Application Programming Interface (API) en via 
widgets op internetsites. 
Het CBS kan andere overheidspartijen ondersteunen bij hun open-data-ambities. In de 
periode 2019–2023 zal het CBS zich, samen met het Kadaster, blijven inzetten voor een 
verbeterd open-data-landschap in Nederland, onder andere via statistische 
dienstverlening en technische vernieuwing. Zo kan het CBS een bijdrage leveren aan het 
verder ontwikkelen van linked open data en het verbeteren van het centraal ontsluiten 
van open data van de overheid in Nederland, opdat de bruikbaarheid en 
toegankelijkheid ervan aanzienlijk verbeteren. Daarmee wordt voorzien in de behoefte 
van de samenleving. 
 
Blaise 
Enquêtes blijven ook in de toekomst nodig om aan alle informatiebehoeften te kunnen 
blijven voldoen. Om deze waarneming te ondersteunen heeft het CBS Blaise 
geïntroduceerd. Blaise is geavanceerde statistische software voor het uitvoeren van 
zowel eenvoudige als complexe enquêtes. De functionaliteit kan door gebruikers zelf 
worden aangepast en uitgebreid. Het CBS gebruikt Blaise als essentieel onderdeel van 
het totale eigen waarnemingsproces. Ook een aantal andere statistische bureaus en 
universiteiten in de wereld gebruikt het programma. Platformonafhankelijkheid en 
geschiktheid voor zowel iOS als Android zijn eigenschappen van Blaise. Dit is belangrijk 
zodat dataverzameling kan plaatsvinden via smartphones en tablets, en andere 
toekomstige devices.  
De technologische ontwikkelingen volgen elkaar snel op en het CBS zal Blaise hierin 
mee-ontwikkelen en het product continu verbeteren en uitbreiden om het aan de 
laatste (waarneem)technische eisen te laten voldoen.  
  
19 
 

 
is er het doorlopende bruto nationaal inkomen (bni)-verificatieproces door de Europese 
Commissie.  
Door Eurostat worden jaarlijks verschillende kwaliteitsrapportages gevraagd over 
Europees-verplichte statistieken. Deze kwaliteitsrapportages bevatten voor een groot 
aantal variabelen informatie over een uiteenlopende set van kwaliteitscriteria ten 
aanzien van compleetheid (relevantie), nauwkeurigheid, betrouwbaarheid, tijdigheid, 
toegankelijkheid, duidelijkheid en samenhang en vergelijkbaarheid. Ook bevatten de 
kwaliteitsrapporten een aparte sectie met informatie over revisiebeleid, metadata, 
publicatie van methoden en bronnen, en de lengte en samenstelling van de tijdreeksen.  
Bij het streven naar een hoog kwaliteitsniveau zoekt het CBS tegelijkertijd naar 
mogelijkheden om sneller en goedkoper te werken. In de periode 2019–2023 zal 
worden gezocht naar de mogelijkheden om binnen kwaliteitsnormen meer te 
differentiëren in zaken als nauwkeurigheid, actualiteit en de mate van 
gedetailleerdheid, met name in het maatwerk. 
 
Privacy en informatiebeveiliging 
Vanwege de grote hoeveelheid gegevens die aanwezig is bij het CBS, is het van het 
allergrootste belang te blijven voldoen aan de eisen van privacybescherming en 
informatiebeveiliging. Het voldoen aan de Baseline Beveiligingsbeleid Rijksoverheid is 
voor het CBS het startpunt van informatiebeveiliging. Het CBS voldoet daarnaast aan 
het normenkader van de gezamenlijke Europese statistische bureaus samen met 
Eurostat (het European Statistical System, ESS), het ESS IT security framework. Het CBS 
is zowel privacy- als ISO 27001 gecertificeerd.  
Het interne toezicht op de bescherming van persoons- en bedrijfsgegevens wordt in de 
eerste plaats uitgeoefend door het lijnmanagement. Daarnaast is zowel een 
functionaris voor de gegevensbescherming als een security officer aangesteld. Deze 
twee functionarissen hebben beiden toezichthoudende en adviserende rollen.  
 
 
  
21 
 

 
veranderingen en de eisen van personen, bedrijven en overheidsinstellingen die 
gegevens aanleveren. Dit gaat bijvoorbeeld om het kunnen invullen van CBS-enquêtes 
op mobiele devices, iets wat met de huidige verouderde programmatuur niet goed 
mogelijk is. De huidige frequente ICT-verstoringen waarbij zelfs soms respons verloren 
gaat, bedreigt de tijdigheid en kwaliteit van de statistiekproductie door het CBS. 
Phoenix+ is noodzakelijk voor de verdere innovatie van de dataverzameling. Het 
uitgangspunt is dat het CBS alle relevante data die nodig zijn om statistiek te maken tot 
zijn beschikking heeft en kan verwerken.  
Het budget biedt geen ruimte voor een internetportaal voor bedrijven, waar bedrijven 
kunnen inloggen en hun enquêtes allemaal overzichtelijk bij elkaar zien, of om aan te 
kunnen sluiten bij generieke overheidsvoorzieningen zoals de Berichtenbox en SBR. 
-  Data-infrastructuur  
In de periode 2019–2023 is vernieuwing van de data-infrastructuur van het CBS 
noodzakelijk. De hoeveelheid data bij het CBS neemt sterk toe en het CBS moet blijven 
zorgdragen voor een veilige en duurzame opslag daarvan die voldoet aan de hoogste 
securitynormen. Steeds meer statistieken en analyses zijn gebaseerd op een combinatie 
van bronnen. Om dat efficiënt en effectief te kunnen regelen is een toegankelijke 
integrale data-infrastructuur nodig. 
De behoefte van andere overheidsorganisaties en onderzoeksinstellingen om gebruik te 
kunnen maken van de shared services die de data-infrastructuur van het CBS biedt voor 
het maken van statistische informatie, is groot. Het CBS biedt daarbij ook de 
mogelijkheid om eigen bronnen te combineren met CBS-data. Hierbij voldoet het CBS 
vanzelfsprekend aan vereisten op gebied van privacybescherming en 
informatiebeveiliging. 
De data-infrastructuur moet worden aangepast zodat het ook mogelijk wordt om data 
van externe partijen of dataverzamelingen die te groot zijn om naar het CBS te 
versturen te combineren met CBS-data. Technieken als virtualisatie, hashing 
(versleutelen) en Trusted Third Party constructies moeten kunnen worden ondersteund. 
Ook zijn aanpassingen nodig voor het verwerken van nieuwe soorten big data, 
bijvoorbeeld data die zo omvangrijk zijn dat opslag op het CBS niet mogelijk is of data 
die qua format afwijken van de typen databronnen die het CBS momenteel kan 
verwerken.  
Doelstelling van het CBS is om in de periode 2019–2023 de huidige data-infrastructuur 
zodanig te vernieuwen dat hergebruik van data maximaal wordt ondersteund. Het CBS 
zal op deze wijze binnen de wettelijke taken en kaders zijn rol als dataknooppunt en 
statistiekproducent voor de gehele overheid verder kunnen invullen. De 
maatschappelijke baten hiervan zijn naar verwachting groot: data van 
overheidsorganisaties kunnen op één plek bij het CBS duurzaam worden opgeslagen en 
beheerd. En vanuit het CBS vervolgens snel beschikbaar gemaakt voor statistische 
analyses en onderzoek op nationaal maar ook op regionaal en lokaal niveau. Daarmee 
kunnen vele overheidsinstellingen de ambitie om datagedreven te gaan werken 
23 
 

 
9. INTERNATIONAAL  
Het CBS wordt internationaal erkend als het toonaangevend statistisch bureau en wordt 
als voorloper beschouwd op het gebied van modernisering en innovatie, zoals 
methodologie-ontwikkeling voor nieuwe databronnen als big data. Het CBS heeft de 
ambitie om actief te participeren en invloed uit te oefenen op wet- en regelgeving over 
standaarden op het terrein van statistiek in Europese en andere internationale gremia.  
 
Het grootste deel van het basisprogramma van het CBS bestaat uit statistieken die 
gebaseerd zijn op Europese verordeningen. Veel economische statistieken, waaronder 
indicatoren uit de Nationale Rekeningen, kennen wereldwijde standaarden. Met de 
toenemende internationalisering en de in de Verenigde Naties bereikte 
overeenstemming over de 17 duurzaamheidsdoelen (Sustainable Development Goals, 
SDG’s) de 169 specifieke doelen en meer dan 300 indicatoren, wordt het belang van de 
beschikbaarheid van betrouwbare internationaal vergelijkbare statistiek onderstreept.  
 
Samenwerking  
Het CBS heeft er baat bij samen te werken met andere statistische bureaus en te leren 
van ontwikkelingen die elders plaatsvinden. Binnen het Europees Statistisch Systeem 
bestaan projecten en samenwerkingsnetwerken die de Europese Commissie financiert. 
Deelname aan deze netwerken biedt het voordeel dat het CBS kan profiteren van 
methoden en technieken die samen met of door andere landen worden ontwikkeld. 
Ook kunnen via deze weg ontwikkelkosten die zijn gemoeid met de implementatie van 
nieuwe Europese verplichtingen deels gesubsidieerd worden. Ook met landen buiten de 
Europese Unie wordt kennis gedeeld en samengewerkt in ontwikkeltrajecten, met 
name in het kader van de Verenigde Naties en de regionale afdeling daarvan (UNECE). 
 
Delen van kennis 
Het CBS heeft op veel statistische terreinen een uitstekende naam en wordt om die 
reden veelvuldig benaderd voor het geven van opleidingen en het uitvoeren van 
consultancy in landen binnen en buiten Europa. Het CBS is graag bereid op deze manier 
zijn kennis en ervaring in te zetten. Voorwaarde is wel dat de kosten die het CBS maakt 
om de assistentie te verlenen worden vergoed. 
 
  
25 
 

 
verzamelen van data wanneer er grote pieken in de werkbelasting zijn, bijvoorbeeld als 
er grote, betaalde opdrachten zijn.  
Personeel dat op de werkterreinen van het CBS goed geschoold is, wordt in de 
komende jaren steeds schaarser. Dit vraagt van het CBS een uitgekiende en gerichte 
wervingsstrategie. Door het aanbieden van een stageprogramma, afstudeeropdrachten, 
en een traineeship voor ICT’ers, datawetenschappers en statistici, bindt het CBS al 
vroeg mensen aan zich. De bestaande relaties met hogescholen en universiteiten 
worden verder uitgebouwd, zodat het CBS de meest actuele kennis en kunde in huis 
krijgt en houdt. Door medewerkers voldoende mogelijkheden te bieden om zich verder 
te ontwikkelen, blijft het CBS een aantrekkelijke werkgever.  
De verwachting is dat in de Meerjarenprogramma-periode de Wet normalisering 
rechtspositie ambtenaren zal ingaan. De gevolgen van deze wet voor het CBS en zijn 
medewerkers zijn bij het opstellen van dit Meerjarenprogramma nog onbekend. 
  
27 
 

 
verplichte deel van het basisprogramma. In 2014 en in 2017 is daarom een aantal 
statistieken beëindigd, in frequentie verlaagd of versoberd. Een deel van deze 
statistieken is alsnog behouden, omdat ze vanwege het belang dat departementen aan 
deze informatie hechten, alsnog worden vergoed door deze departementen, buiten het 
basisbudget om.  
In het Meerjarenprogramma 2014-2018 was voorzien dat het eigen vermogen in 2018 
net op nul zou uitkomen. Een direct gevolg van additionele kortingen en een aantal 
andere budgettaire tegenvallers is dat het eigen vermogen van het CBS met ingang van 
2018 tijdelijk licht negatief is.  
 
Meerjarenbijdrage 2019–2023 
In de meerjarenbijdrage van het ministerie van Economische Zaken en Klimaat voor het 
uitvoeren van het basisprogramma van het CBS in de periode 2019–2023 zijn de 
taakstellingen Rutte I, Lenteakkoord en Rutte II verwerkt. Van de totale taakstelling 
Rutte II van 12,9 miljoen euro is 7 miljoen euro met ingang van 2017 structureel 
ingevuld door een reductie van het basisprogramma. Dit betekent dat er nog voor 5,9 
miljoen euro aan aanvullende structurele besparingen gerealiseerd moet worden.  
Ter versterking van het eigen vermogen van het CBS, heeft het CBS in 2017 een 
additionele bijdrage ontvangen van het Ministerie van Economische Zaken en Klimaat. 
Deze bijdrage is gerelateerd aan het restant van de taakstelling Rutte II in de jaren 2016 
tot en met 2019. Daarna wordt de EZ-bijdrage aan het CBS tijdelijk voor de duur van 6 
jaar met 2 miljoen euro verlaagd, van het jaar 2021 tot en met 2026. Voor de jaren 
2019 en 2020 heeft het Ministerie van Economische Zaken en Klimaat aan het CBS 
toestemming gegeven om een licht negatieve egalisatiereserve te begroten. 
 
 2019 2020 2021 2022 2023 
1
Bijdrage (in € 1.000)* 141.185 139.185 137.185 137.185 137.185 
* Dit betreft het basisbudget dat het CBS van het ministerie van Economische Zaken en Klimaat ontvangt. In 
2019 inclusief de additionele bijdrage ter versterking van het eigen vermogen. Vanaf 2021 inclusief de 
tijdelijke verlaging van de EZ-bijdrage. De bedragen zijn exclusief compensatie voor nieuwe Europese 
verplichtingen en exclusief compensatie indien zich loon- en prijsstijgingen voordoen. 
De uitgangssituatie in 2018 is dat 95 procent van het basisbudget nodig is voor het 
maken van de Europees verplichte statistieken. De resterende 5 procent van het 
basisbudget kan worden ingezet voor aanvullende statistiekbehoeften. Het 
uitgangspunt voor het Meerjarenprogramma 2019–2023 is om de statistieken die in 
2018 gefinancierd worden vanuit het basisbudget van het ministerie van Economische 
Zaken en Klimaat voort te zetten. Zonder additionele tegenvallers zal het CBS in de hele 
                                                                 
1
 Dit bedrag is inclusief de in 2017 ontvangen bijdrage voor het restant van de taakstelling Rutte II, voor het deel dat 
betrekking heeft op 2019 ( 2 miljoen euro). 
29 
 

 
12 RISICO’S  
Uitgangspunt voor het uitvoeren van dit Meerjarenprogramma is dat het ministerie van 
Economische Zaken en Klimaat het basisbudget beschikbaar stelt. De beoogde 
efficiencyverbetering die nodig is voor het structureel invullen van de taakstelling en het 
realiseren van een positief eigen vermogen, kan alleen worden gerealiseerd wanneer 
wordt geïnvesteerd in personeel en ICT.  
 
ICT 
Het basisbudget biedt – net als in de vorige Meerjarenprogramma-periode – in 
beperkte mate ruimte voor belangrijke aanpassingen van het ICT-landschap om 
continuïteits- en kwaliteitsrisico’s te voorkomen. Dit vergt een scherpe afweging van 
kosten en baten bij ICT- en procesherontwerpprojecten. Noodzakelijkerwijs worden 
belangrijke investeringen op dit gebied vooruit geschoven: vervangingsprojecten 
starten niet en van andere projecten wordt de scope verkleind of de start vertraagd. Dit 
heeft als effect dat systemen verder verouderen. Veel daarvan zijn gedurende een 
reeks van jaren keer op keer aangepast om te kunnen blijven voldoen aan de steeds 
veranderende omstandigheden. Dit brengt risico’s met zich mee ten aanzien van de 
continuïteit van de statistiekproductie en de kosten van beheer van deze systemen. 
Deze risico’s kunnen zoveel mogelijk worden gemitigeerd door het nemen van 
procesmaatregelen en zorg te dragen voor een goede monitoring van de performance 
van systemen. 
Inzet van nieuwe (big)databronnen, nieuwe methoden en nieuwe technologie voor de 
data-infrastructuur en geautomatiseerde verwerkingssystemen is nodig om de 
efficiencyvergroting te bereiken. Naast het verbeteren van de efficiency, leiden deze 
investeringen ook tot baten in de vorm van nieuwe output, een betere wendbaarheid 
en een betere dienstverlening voor gebruikers en voor personen en bedrijven die 
gegevens aan het CBS verstrekken. Het vooruitschuiven van investeringen in ICT leidt 
tot vertraging in het tot stand komen van deze baten, waardoor het risico bestaat dat 
geplande efficiency niet wordt behaald. 
Het CBS stelt op centraal niveau zorgvuldig prioriteiten vast waarbij projecten voorrang 
krijgen die noodzakelijk zijn voor de bedrijfszekerheid van de statistische processen en 
beheersing van de risico’s of een belangrijke bijdrage leveren aan de te realiseren 
efficiency. Daarnaast wordt gewerkt met scrum en agile-technieken om een zo hoog 
mogelijk rendement te verkrijgen uit de ingezette capaciteit. 
 
Personeel 
Door de verwachte natuurlijke uitstroom van personeel als gevolg van het bereiken van 
de pensioengerechtigde leeftijd in de komende jaren heeft het CBS een grote opdracht 
om nieuw personeel met de juiste kwaliteiten binnen te halen. Dit geldt met name voor 
ICT-personeel, aangezien de arbeidsmarkt voor ICT-personeel momenteel krap is en 
31 
 

 
 
 
 
 
 
REGULIERE STATISTIEKEN VAN HET CBS 
In dit katern is een overzicht te vinden van alle statistieken die het CBS op reguliere 
basis maakt. De statistieken zijn verdeeld over twintig thema’s. Per thema wordt zowel 
de output beschreven die wordt gefinancierd uit het basisbudget (het basisprogramma) 
als de door andere overheidsorganisaties bekostigde statistieken voor zover deze 
meerjarig worden gefinancierd. Ten slotte worden per thema nieuwe wensen van 
gebruikers, zoals die zijn geuit in de externe consultatie onder stakeholders, vermeld.  
Nieuwe wensen van gebruikers kan het CBS, zoals in dit Meerjarenprogramma 
uiteengezet slechts uitvoeren wanneer bekostiging plaatsvindt door direct 
betrokkenen. Wanneer het een meer algemeen belang betreft kan er ook Rijksbreed of 
door andere centrale partijen budget aan het CBS voor worden toegekend. 
Deze inventarisatie is gemaakt in oktober 2017. Aanvullende dan wel nieuwe wensen 
als gevolg van het nieuwe regeerakkoord konden daarom niet meer in dit 
Meerjarenprogramma opgenomen worden. Wanneer gedurende de periode 2019-2023 
de bekostiging van meerjarig gefinancierde statistieken wordt stopgezet, zullen deze 
statistieken niet kunnen worden gecontinueerd. In de jaarlijkse werkprogramma’s zal 
het CBS een overzicht geven van opgetreden veranderingen. 
 
Arbeid en Sociale Zekerheid  
Programma betaald uit de meerjarenbijdrage van het ministerie van Economische Zaken 
en Klimaat: 
Binnen dit thema vallen statistieken die de situatie op arbeidsmarkt beschrijven. Het 
gaat om kenmerken van de beroepsbevolking, lonen en arbeidskosten, 
werkgelegenheid, werkloosheid, ziekteverzuim, sociale zekerheidsuitkeringen, 
vacatures, banen, en ontslag. Daarnaast worden statistieken gepubliceerd over 
regionale banen en woon-werk afstanden, arbeidsmigratie (naar 
achtergrondkenmerken) en over de flexibilisering van de arbeidsmarkt. 
Meerjarig door overheidsorganisaties rechtstreeks bekostigd:  
Betaalde opdrachten hebben onder meer betrekking op personen met een uitkering, 
pensioen- en AOW-aanspraken, regionale arbeidsmarktprognoses, WMO-gebruik per 
gemeente, gedetailleerde cijfers voor de verdeelmodellen van budgetten van het 
ministerie van Binnenlandse Zaken en Koninkrijksrelaties voor gemeenten, het effect 
van re-integratieprogramma’s, vakbondsstatistieken, werkhervatting na WW, 
informatie over arbeid, zorg en kinderopvang.  
Nieuwe behoeften van gebruikers: 
De Nederlandse arbeidsmarkt is de laatste decennia in snel tempo geflexibiliseerd. Er is 
daarom behoefte aan meer inzicht in de inzet van flexwerkers door organisaties en het 
werk dat zij uitvoeren, uurtarieven en declarabele uren van zzp’ers, de duur van 
 

 
ontwikkeling, bevolkingsprognoses en levensverwachting (eens in de drie jaar) en volks- 
en woningtelling (eens in de tien jaar). 
Meerjarig door overheidsorganisaties rechtstreeks bekostigd:  
Informatie over veranderingen in de leefsituatie, Emancipatiemonitor, relaties tussen 
ouders en kinderen, gevolgen van flexibele arbeidsrelaties voor het gezin, 
opleidingsniveau, Migrantenmonitor, immigratie en integratie. 
Nieuwe behoeften van gebruikers:  
Beleidsthema’s zijn ongelijkheid in de samenleving, kwetsbare groepen en 
veranderingen in de leefsituatie van kinderen. Van belang is een beeld van de 
toenemende diversiteit van gezins- en familieverbanden en de levensloop van kinderen 
en kwetsbare groepen in de samenleving, ook over generaties heen. Door een 
terugtredende overheid worden familienetwerken van groter belang en is er behoefte 
aan meer inzicht in deze netwerken. Door verstedelijking, groei- en krimpregio’s is er 
behoefte aan informatie over de verdeling van menselijk kapitaal, migratiestromen en 
segregatie. Ook is er behoefte aan een prognose over levensverwachting en gezondheid 
naar opleidingsniveau, inzicht in de daytime en nighttime population voor bijvoorbeeld 
evenementen en toerisme, en actuele gegevens over de bevolkingssamenstelling op 
regionaal niveau. Op het terrein van migratie en integratie is er behoefte aan informatie 
over vluchtelingen en andere migranten, hun vestigingspatroon, woonsituatie en 
sociaaleconomische kenmerken. 
 
Bouwen en wonen 
Programma betaald uit de meerjarenbijdrage van het ministerie van Economische Zaken 
en Klimaat: 
De kern van dit thema betreft cijfers over de aard en omvang van de woningvoorraad 
en de veranderingen daarin. Informatie over verleende bouwvergunningen en de 
bouwkosten, productieve uren per werknemer in de burgerlijke en utiliteitsbouw, 
prijsindices voor bestaande koopwoningen, nieuwbouwwoningen, kosten 
eigenwoningbezit, handel in onroerend goed, productie van woningen en gebouwen en 
grond-, wegen en waterbouw. Detailleringen op wijk- en buurtniveau. 
Meerjarig door overheidsorganisaties rechtstreeks bekostigd:  
Gegevens over de woningmarkt rondom gaswinninggebieden, belastingcapaciteit per 
gemeente op basis van WOZ-waarden, verschuivingen in de eigendomsverhoudingen 
van de woningvoorraad, onderzoek naar transformaties. Aanvullende detailinformatie 
over de woningmarkt (WoON-enquête), Landelijke monitor leegstand. 
Nieuwe behoeften van gebruikers:  
Er is een ontwikkeling gaande om duurzamer te bouwen en te renoveren. Er is behoefte 
aan informatie over hoe duurzaam de huidige voorraad woningen en overig vastgoed is 
35 
 

 
Meerjarig door overheidsorganisaties rechtstreeks bekostigd:  
Betaalde opdrachten hebben onder meer betrekking op het gebruik van voorzieningen 
in het sociaal domein, beleidsinformatie jeugd, Jeugdmonitor, langdurige zorg, 
personen met een beperking, sociale samenhang en welzijn, vrijwilligerswerk, 
wanbetalers Zorgverzekeringswet, en gestandaardiseerde sterftecijfers per ziekenhuis. 
Nieuwe behoeften van gebruikers: 
Decentralisatie van de zorg vraagt om meer laag-regionale cijfers voor monitoring. 
Inzicht in (de ontwikkeling van) de kwaliteit en uitkomsten van zorg is essentieel voor 
goede marktwerking in de zorg en de monitoring van beleid. Ook is er vraag naar meer 
informatie over gezondheid en welzijn (in brede zin) van ouderen en de organisatie van 
de zorg voor ouderen (beschikbaarheid personeel, mantelzorg, private zorg). Daarnaast 
is er behoefte aan het vergroten van de beschikbaarheid van gekoppelde microdata 
voor onderzoek en statistiek, met bescherming van de privacy, en benutting van de 
mogelijkheden om longitudinaal onderzoek te doen en te koppelen met persoonsdata 
buiten het zorgterrein. 
 
Energie 
Programma betaald uit de meerjarenbijdrage van het ministerie van Economische Zaken 
en Klimaat: 
De Energiebalans van Nederland: winning, invoer, uitvoer, voorraad, omzetting en 
verbruik van energie per energiedrager; productiemiddelen elektriciteit, detailgegevens 
over productie en verbruik van hernieuwbare energie, regionale gegevens 
energieverbruik van huishoudens en bedrijven uit klantenbestanden, energiebesparing 
van bedrijven, energieprijzen, omzet en financiële jaarcijfers van energiebedrijven. 
Meerjarig door overheidsorganisaties rechtstreeks bekostigd:  
Voor de Nationale energieverkenning (NEV) worden gegevens uit de Energiebalans 
geleverd en economische indicatoren opgesteld van de energiegerelateerde 
activiteiten. 
Nieuwe behoeften van gebruikers: 
Nederland staat voor de opgave om over te gaan van een economie die is gebaseerd op 
fossiele energie naar een op hernieuwbare energie gebaseerde economie, kortweg de 
energietransitie. Er is behoefte aan informatie over de energievoorziening van 
gebouwen, alternatieven voor aardgas, energiebesparing en –efficiency; over 
energieverbruik naar vervoersmodaliteit, naar regio; inzicht in de energietransitie op 
lokaal niveau in termen van energieverbruik en CO -emissie, financiering van de 
2
energietransitie en de consequentie daarvan voor huishoudens, bedrijven en overheid 
en de consequentie voor de werkgelegenheid; monitoring van de acceptatie van de 
energietransitie. 
 
37 
 

 
Nieuwe behoeften van gebruikers: 
In aanvulling op bovenstaand geprioriteerd onderzoek is er behoefte aan informatie 
over de rol van internationalisering (in het bijzonder de consequenties van 
grensoverschrijdende activiteiten van ondernemingen) in de processen van 
financialisering, digitalisering en verdienstelijking en de impact van internationalisering 
op economische groei (aandeel bbp) en werkgelegenheid. 
 
Landbouw 
Programma betaald uit de meerjarenbijdrage van het ministerie van Economische Zaken 
en Klimaat: 
Binnen dit thema vallen statistieken over oogstramingen, veestapels, dierlijke 
productie, visserij en aquacultuur, biologische landbouw en bestrijdingsmiddelen. 
Daarnaast gaat het om informatie over het aantal bedrijven en arbeidskrachten, arealen 
van gewassen, aantal dieren, bedrijfstypering en economische omvang. 
Meerjarig door overheidsorganisaties rechtstreeks bekostigd:  
Betaalde opdrachten focussen op financiële informatie van landbouw bedrijven en op 
agro-grondstoffen die bijdragen aan ontbossing. Het gaat dan vooral om de productie 
van rundvlees, soja, palmolie, cacao en koffie. Door verduurzaming van de productie 
kan ontbossing tegengegaan worden.  
Nieuwe behoeften van gebruikers: 
De landbouw vormt de eerste schakel in de agro/foodketen. Er is behoefte aan 
informatie die de beleidsmaatregelen op dit terrein kwantitatief kunnen monitoren en 
periodiek kunnen evalueren, zoals door koppeling van landbouwbedrijven aan SSB 
(stelsel van Sociaal-Statistische Bestanden) en BTW-data. Bovendien is er grote 
behoefte om de gehele voedselketen cijfermatig in beeld te brengen om vraagstukken 
over de relaties tussen voedselproductie en klimaat, voedselconsumptie en gezondheid, 
maar ook duurzame voedselproductie, voedseltransitie, voedselverspilling en 
voedselveiligheid te kunnen oplossen.  
 
Macro-economie 
Programma betaald uit de meerjarenbijdrage van het ministerie van Economische Zaken 
en Klimaat: 
De kern van dit programma bestaat uit nationale rekeningen, regionale rekeningen, 
maandindicatoren voor de Nederlandse conjunctuur, cijfers over productiviteit en 
groeirekeningen. Enkele macro-economische indicatoren uit de nationale rekeningen 
zijn de economische groei, het overheidstekort en het beschikbaar inkomen van 
huishoudens. Verder geven de nationale rekeningen cijfers over onder meer 
consumptie, investeringen, in- en uitvoer en werkgelegenheid. Conjunctuurberichten 
39 
 

 
internationale afspraken, trends van soortgroepen en biodiversiteitsgraadmeters, mest- 
en mineralenboekhouding, water, landelijk natuurlijk kapitaal, en gemeentelijk afval. 
Nieuwe behoeften van gebruikers:  
Het beleid is gericht op het creëren van een circulaire economie, zodat er steeds minder 
afval ontstaat en we tevens dichter komen bij een CO -neutrale samenleving. Er is 
2
behoefte aan informatie over het hoogwaardig benutten van grondstoffen in bestaande 
ketens, vervanging van fossiele, kritieke en niet duurzaam geproduceerde grondstoffen 
door wel duurzaam geproduceerde, hernieuwbare en algemeen beschikbare 
grondstoffen; en de arbeidsmarkteffecten, ontwikkeling van nieuwe 
productiemethoden, nieuwe producten, herinrichting van gebieden en bevordering van 
nieuwe manieren van consumeren. Klimaat(verandering), biodiversiteit, vermijden van 
afval en leefbaarheid zijn daarbij kernwoorden. 
 
Onderwijs 
Programma betaald uit de meerjarenbijdrage van het ministerie van Economische Zaken 
en Klimaat: 
Dit thema is gericht op statistieken over onderwijsinstellingen, onderwijzend personeel, 
leerlingen en studenten, voortijdige schoolverlaters, in-, uit en doorstroom van 
leerlingen, beroepsonderwijs en training, levenslang leren, financiering van onderwijs, 
internationale vergelijking onderwijs. 
Meerjarig door overheidsorganisaties rechtstreeks bekostigd:  
Jeugdmonitor, Emancipatiemonitor, financiën van onderwijsinstellingen, bijdrage aan 
website onderwijs in cijfers, samen met OCW, DUO. 
Nieuwe behoeften van gebruikers: 
De doorgaande leerlijn wordt steeds belangrijker, net als de vraag of passend onderwijs 
wordt geboden en of kinderen gelijke kansen hebben. Een passend aanbod en het 
hebben van gelijke kansen is al van toepassing op jonge leeftijd in de vorm van 
kinderopvang en voorschoolse educatie. Om dit te kunnen evalueren is het nodig te 
beschikken over (laagregionale) informatie over het aantal kinderen dat vroeg- en/of 
voorschoolse educatie ontvangt, hun sociaaleconomische achtergrondkenmerken, het 
verloop van de schoolcarrière en hun hoogst behaalde onderwijsniveau. Naast de 
leerlingen zijn ook de leerkrachten belangrijke spelers in het onderwijs. De vraag die 
steeds prominenter wordt is wie nog leraar wordt en hoe de beroepsloopbaan van 
leraren er uitziet. 
 
  
41 
 

 
behoefte aan regionale en laag-regionale data om verschillen in consumptie inzichtelijk 
te maken, bijvoorbeeld verschillen tussen wijken of tussen stad en platteland. Door een 
toegenomen vraag naar indicatoren voor de financiële instabiliteit is er behoefte aan 
voortzetting van de haalbaarheidsstudie naar een prijsindex commercieel vastgoed. 
 
Veiligheid en recht 
Programma betaald uit de meerjarenbijdrage van het ministerie van Economische Zaken 
en Klimaat: 
Dit thema richt zich enerzijds op informatie over geregistreerde criminaliteit en 
persoonsinformatie op het gebied van vervolging, berechting, tenuitvoerlegging van 
gevangenisstraffen, slachtofferhulp, schuldsanering en rechtsbijstand. Ook de door 
burgers zelf ondervonden criminaliteit en hun veiligheidsbeleving worden in kaart 
gebracht. Daarnaast betreft het statistieken over asiel en verblijf. 
Meerjarig door overheidsorganisaties rechtstreeks bekostigd:  
Door derden betaalde opdrachten omvatten bijdragen aan onderzoek en publicaties op 
het gebied van veiligheid, big data, gedetineerden, jeugdcriminaliteit, laagregionale 
data en open data over onder meer politiecijfers en criminaliteit. Ook is er informatie 
over jeugdbescherming, jeugdreclassering, brandweer en veiligheidsregio’s. Daarnaast 
wordt meerjarig onderzoek gedaan naar de verblijfsstatus en integratie van asielzoekers 
en statushouders. 
Nieuwe behoeften van gebruikers: 
Al enige jaren wordt er gewerkt aan verbetering van de prestaties in de strafrechtketen. 
Er is behoefte aan meer en betere informatie over verdachten en daders, zodat deze 
door de gehele keten kunnen worden gevolgd. Er is bovendien behoefte aan een 
betrouwbare schatting van niet-geregistreerde criminaliteit en aan nieuwe indicatoren 
van onveiligheidsgevoelens. 
Ook is er behoefte aan monitoring op het gebied van cybercriminaliteit: delicten en 
incidenten waarmee personen, bedrijven en organisaties worden geconfronteerd, en 
het in kaart brengen van preventieve maatregelen. 
 
Verkeer en vervoer 
Programma betaald uit de meerjarenbijdrage van het ministerie van Economische Zaken 
en Klimaat: 
Goederen- en personenvervoer naar modaliteit, verkeersprestaties en 
verkeersintensiteiten, emissies wegverkeer, motorvoertuigenpark, omzet 
transportsector, productiestatistiek transportbedrijven. 
  
43 
 

 
Regionale en ruimtelijke statistieken 
Programma betaald uit de meerjarenbijdrage van het ministerie van Economische Zaken 
en Klimaat: 
Dit thema richt zich op wijk en buurtinformatie (CBSinUwBuurt.nl), nabijheidstatistieken 
met informatie over afstand tot voorzieningen, kerngegevens naar diverse regionale 
indelingen, vierkantstatistieken, statistieken over plattelands- en stedelijke 
ontwikkeling; dossier verstedelijking. 
Meerjarig door overheidsorganisaties rechtstreeks bekostigd:  
Ruimtelijke gegevens ten behoeve van maatstaven Financiële verhoudingswet, 
gegevens over het veranderend grondgebruik van Nederland, ruimtelijke effecten van 
planologisch beleid (MIR, Monitor NOVI). Ontwikkeling van regionaal economische 
indicatoren en de ontsluiting daarvan. 
Nieuwe behoeften van gebruikers: 
Grensregio’s zijn krimpregio’s en economisch kwetsbaar omdat zij binnen Nederland in 
de periferie liggen. Er is behoefte aan laagregionale data (op gemeenteniveau) over de 
Nederlandse grensregio’s en die van de grensgebieden in de buurlanden België en 
Duitsland (deelstaten Noordrijn-Westfalen en Nedersaksen).  
De decentralisaties van de afgelopen jaren en de opschaling van gemeenten leiden 
ertoe dat er meer behoefte is aan data om beleid te vormen en het effect van 
decentralisaties en ander beleid te meten. Dat vraagt om laagregionale informatie over 
economie, mobiliteit, segregatie, arbeidsplaatsen, inkomen, schulden, gezondheid, 
(jeugd)zorg, werkloosheid, leefbaarheid, eenzaamheid, cultuur, toeristische 
bestedingen, woningen (type en eigendom), lokale opwekking energie, bereikbaarheid 
openbaar vervoer en data rondom de nieuwe Omgevingswet. 
Ook wordt onderzocht hoe de indicatoren van de nationale Monitor Brede Welvaart (en 
de SDG’s) op laagregionaal niveau beschikbaar kunnen worden gesteld. Hiermee 
worden bijvoorbeeld lokale duurzaamheidsmetingen voor provincies, gemeenten, 
wijken en buurten mogelijk. 
 
Caribisch Nederland 
Programma betaald uit de meerjarenbijdrage van het ministerie van Economische Zaken 
en Klimaat: 
Over Caribisch Nederland publiceert het CBS onderwerpen zoals bevolking, arbeid, 
veiligheid, prijzen, toerisme, gezondheid en cultuur. Voor Caribisch Nederland wordt 
een apart Meerjarenprogramma gemaakt (zie Meerjarenprogramma Caribisch 
Nederland 2017-2019).  
  
45 
 

