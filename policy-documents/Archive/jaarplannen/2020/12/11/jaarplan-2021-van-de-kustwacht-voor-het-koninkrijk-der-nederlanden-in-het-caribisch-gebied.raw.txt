 
KUSTWACHT VOOR HET 
KONINKRIJK DER NEDERLANDEN 
IN HET CARIBISCH GEBIED 
 
 
 
JAARPLAN 2021  
 
  

Kustwacht van het Koninkrijk der Nederlanden in het Caribisch Gebied  Jaarplan 2021  
De meldkamer en het coördinatiecentrum voor alle kustwachtoperaties (JRCC) is 
onvoldoende  toekomstbestendig door met name veroudering in de digitale infrastructuur. Het JRCC 
krijgt daarom in 2021 een nieuw data handling system. 
Hoewel de introductieperiode is afgesloten blijven de Metal Shark interceptors in 2021 een 
aandachtspunt in verband met tekortkomingen.. 
Op Bonaire wordt in 2021 een botensteiger aangelegd als onderdeel van een Multidisciplinaire  Hub 
waarmee de samenwerking met de ketenpartners wordt voortgezet en uitgebreid. 
Verdere samenwerking met (inter)nationale partners toont zich in 2021 door deelname aan overleggen 
zoals de verschillende Information Fusion Centra, het uitvoeren van gezamenlijke acties, het sluiten van 
een samenwerkingsovereenkomst met de Maritieme Autoriteit Curaçao en het voorzetten van bilaterale 
samenwerkingen in de regio. 
 
Groeihoofdstuk  
Dit jaarplan bevat naast concrete plannen die passen binnen de reguliere begroting, ook enkele ambities 
waarvoor nog geen financiële dekking is. Indien de Kustwacht voornemens zou zijn om invulling te 
geven aan die ongedekte ambities dan dient hiervoor in overleg herprioritering plaats te vinden door de 
bij de Kustwacht betrokken landen en daarmee specifieke dekking binnen de Kustwacht begroting 
gevonden te worden.   
 
 
  
Pagina 3 van 44 
 

Kustwacht van het Koninkrijk der Nederlanden in het Caribisch Gebied  Jaarplan 2021  
Inleiding 
 
Dit jaarplan zet uiteen hoe de Kustwacht voor het Koninkrijk der Nederlanden in het Caribisch gebied, 
hierna de Kustwacht te noemen, haar taken uitvoert in 2021 en wat daarin de accenten zijn. Tevens 
schetst het jaarplan de beleidskaders en geeft het inzicht in de samenhang met het Lange Termijn Plan 
Materieel (LTP-M) 2019-2028. 
 
1
De vervaardiging van een jaarplan is een verplichting uit de Rijkswet Kustwacht . Het Presidium van de 
Kustwachtcommissie is belast met de afstemming op hoofdlijnen van het beleid, het beheer en de 
middelen van de Kustwacht. De Kustwachtcommissie bereidt op basis daarvan het beleidsplan, het 
operationeel jaarplan, de begroting, het jaarverslag en de jaarlijkse financiële verantwoording van de 
Kustwacht voor. Zij betrekt hierbij alle, bij de Kustwacht betrokken, ministeries van de vier landen 
conform tabel 1. De Rijksministerraad stelt het jaarplan vast conform de Rijkswet Kustwacht. Het 
jaarplan is daarmee het resultaat van overleg en besluitvorming tussen de vier landen. 
 
Aruba Curaçao  Sint Maarten Nederland Koninkrijk der 
Nederlanden 
2
Algemene Zaken Algemene Zaken en Algemene Zaken – Binnenlandse Zaken  
Minister President Minister President en 
3
Koninkrijksrelaties 
4 5
Justitie, Veiligheid en Justitie Justitie Justitie en Veiligheid Defensie 
Integratie  
 
Financiën, Financiën Volkshuisvesting, Infrastructuur en Buitenlandse Zaken 
Economische Zaken Ruimtelijke Waterstaat 
en Cultuur  Ordening, Milieu en 
Infrastructuur 
Transport, Verkeer, Vervoer en Toerisme, Economische Zaken  
Communicatie en Ruimtelijke Planning Economische Zaken, en Klimaat 
Primaire Sector Verkeer en 
 Telecommunicatie 
Ruimtelijke Gezondheid, Milieu    
Ordening, en Natuur 
Infrastructuur en 
Milieu 
Tabel 1 Betrokken ministeries 
 
Het jaarplan is een weergave van de taken van de Kustwacht, de algemene beleidskaders, de 
prioriteiten uit het Justitieel Beleidsplan, de actuele omgevingsomstandigheden en de beleidsaccenten 
van de bij de Kustwacht betrokken landen en ministeries. Het jaarplan is het hoofddocument op basis 
waarvan de Directeur Kustwacht zijn operationele inzet, inclusief de bijbehorende 
bedrijfsvoeringaspecten, plant en uitvoert in het komende kalenderjaar. 
 
Hoofdstuk 1 gaat in op de algemene (beleids)kaders, kernwaarden en prioriteiten. Vervolgens wordt in 
de hoofdstukken 2 tot en met 4 nader ingegaan op de strategische pijlers waarbij de vier domeinen 
operaties, materieel, personeel en financieel uiteen worden gezet.   
 
                                                      
1
 Referte: Rijkswet van 25 februari 2008, houdende regeling van de taken en bevoegdheden, evenals het beheer en beleid van 
de Kustwacht voor de Nederlandse Antillen en Aruba (Rijkswet Kustwacht voor Aruba, Curaçao en Sint Maarten, evenals voor 
de openbare lichamen Bonaire, Sint Eustatius en Saba) 
2
  Het ministerie van Algemene Zaken vertegenwoordigt tevens de Ministeries van Aruba met deelbetrokkenheid bij de 
Kustwacht die geen zitting hebben in het Presidium van de Kustwachtcommissie 
3
  Het ministerie van Binnenlandse Zaken en Koninkrijksrelaties informeert en overlegt met de Ministeries van Nederland met 
deelbetrokkenheid bij de Kustwacht die geen zitting hebben in het Presidium van de Kustwachtcommissie 
4
 Het ministerie van Justitie vertegenwoordigt tevens de Ministeries van Curaçao met deelbetrokkenheid bij de Kustwacht die 
geen zitting hebben in het Presidium van de Kustwachtcommissie 
5
  Het ministerie van Justitie vertegenwoordigt tevens de Ministeries van Sint Maarten met deelbetrokkenheid bij de Kustwacht 
die geen zitting hebben in het Presidium van de Kustwachtcommissie 
Pagina 5 van 44 
 

Kustwacht van het Koninkrijk der Nederlanden in het Caribisch Gebied  Jaarplan 2021  
Omgeving 
 
De omgeving waarin de Kustwacht opereert, bepaalt deels de benodigde prioriteitenstelling en inzet van 
haar capaciteiten. De navolgende factoren spelen hierbij een belangrijke rol. 
 
Algemeen 
De voortdurende crisis in Venezuela, de sterk toegenomen internationale cocaïnehandel, maar ook de 
recente ontwikkelingen zoals de coronacrisis, zorgen voor een dynamisch werkveld van de Kustwacht. 
6 7
 . 
 
Venezuela 
Venezuela verkeert in een politieke, sociale en financieel-economische crisis en de humanitaire situatie 
verslechtert, mede door de coronacrisis, verder. De scenario’s voor 2021 en de periode daarna zijn 
allesbehalve rooskleurig. Er is geen zicht op politieke en economische hervormingen en verlichting van 
de humanitaire situatie. De crisis in Venezuela heeft destabiliserende gevolgen voor de gehele regio. 
Aruba en Curaçao zien zich als gevolg van migratie, illegale grensoverschrijdende activiteiten en de 
unilaterale sluiting van de grenzen door Venezuela geconfronteerd met grote uitdagingen. 
 
Transnationale criminele organisaties (TCO)  
Het Caribisch gebied heeft moeilijk te bewaken lange kustlijnen en navenante maritieme grenzen. De 
geografische ligging van de landen in het Caribisch gebied, tussen grote drugs producerende en 
doorvoerende landen in Zuid- en Midden-Amerika en de grote afzetmarkten de Verenigde Staten en 
8
Europa, maakt ze kwetsbaar voor (georganiseerde) drugscriminaliteit . Dit heeft een effect op de 
veiligheid van burgers, erodeert de rechtsstaat en heeft bredere gevolgen voor internationale stabiliteit. 
De harddrugshandel beweegt voornamelijk in de richting van Zuid naar Noord, softdrugs en wapens uit 
met name de Verenigde Staten andersom. Dit resulteert in hoge aantallen moorden uitgevoerd met 
9
illegale wapens in het Caribisch gebied . 
Dit heeft gevolgen voor de inzet van de Kustwacht, wat ook blijkt uit het Justitieel Beleidsplan Kustwacht 
10
2018-2021 met de daarin gestelde prioriteiten . Daarnaast ontstaan in het veiligheidsdomein 
verschillende grensoverschrijdende initiatieven, zoals het Breed Offensief Tegen georganiseerde 
11
Ondermijnende Criminaliteit (BOTOC) , die raakvlakken hebben met het werkgebied van de 
Kustwacht. 
 
12
Drugssmokkel. Wereldwijd is een toenemende vraag naar verdovende middelen waarneembaar . De 
afzetmarkt wordt groter en het aantal criminele netwerken neemt toe. Deze ontwikkeling vereist een 
solide handhavingsketen. De vertrouwde partner, de Verenigde Staten, richt zich echter steeds meer 
13
op drugsbestrijdingsoperaties in de Grote Oceaan . Dat betekent in het algemeen dat alle landen in het 
Caribisch gebied meer afhankelijk zijn van hun eigen informatievergaring en –verwerking ten behoeve 
van effectieve drugsbestrijding op en rond de Caribische Zee en dus steeds minder kunnen terugvallen 
op de inzet van de Verenigde Staten. Alhoewel de aangekondigde enhanced counter-narcotics 
operations meer Amerikaanse eenheden in het Caribisch gebied ten tonele brengen in de strijd tegen 
de drugshandel, waar mogelijk zowel up- als downstream effecten te verwachten zijn, zijn deze 
14
operaties voornamelijk gericht op effecten op de Amerikaanse markt . De vraag is of effecten merkbaar 
                                                      
6 
AIV-advies 116: “Veiligheid en rechtsorde in het Caribisch gebied: Noodzakelijke stappen voor een toekomstbestendig 
Koninkrijksverband”, Adviesraad Internationale Vraagstukken, 10 september 2020 
7
 www.insightcrime.org, dd. 02-07-2020 
8
 AIV-advies 116: “Veiligheid en rechtsorde in het Caribisch gebied: Noodzakelijke stappen voor een toekomstbestendig 
Koninkrijksverband”, Adviesraad Internationale Vraagstukken, 10 september 2020 
9
 VNVR Open Arria Formula bijeenkomst over “Transnational Organized Crime in the Caribbean as threat to peace and stability”, 
gehouden op 7 juni 2019 
10  
Justitieel Beleidsplan 2018-2021. Dit document wordt in 2021 herschreven en de prioriteiten worden dan opnieuw vastgesteld
11
 Kamerbrief Min JenV dd. 18 oktober 2019 “Contouren breed offensief tegen georganiseerde ondermijnende criminaliteit” incl. 
bijlage 
12 
“World Drug Report 2020”, UNODC, juni 2020 
13
 Ministerie van Defensie CZSK2019000562 dd. 15 februari 2019 Stand van zaken Caribische regio 
14
 www.southcom.mil, dd. 02-07-2020 
Pagina 7 van 44 
 

Kustwacht van het Koninkrijk der Nederlanden in het Caribisch Gebied  Jaarplan 2021  
Vooruitblik 2021 
De ontwikkelingen zoals beschreven in deze paragraaf hebben effecten op de Kustwacht en maakt het 
toekomstbestendig maken door materiele investeringen en personele uitbreiding des te actueler.  
Daarom heeft de Kustwacht de ambitie om, naast materiele uitbreidingen, een algemene personele 
uitbreiding te realiseren op lange termijn. Het voornemen bestaat in 2021 een reorganisatie te starten 
met een looptijd van 2021-2025. De basis hiervoor is beschreven in het onderliggende visiedocument 
(het Lange Termijn Plan Personeel) met daarin de beoogde personele uitbreiding in de komende jaren. 
In de voorwaarden voor het verlenen van liquiditeitssteun door Nederland aan Aruba, Curaçao en Sint 
Maarten, wordt specifiek een gedeelte gewijd aan het versterken van de rechtsstaat en het versterken 
van het grenstoezicht. Ten tijde van schrijven, hebben Curaçao en Aruba een akkoord bereikt met 
Nederland aangaande de derde tranche liquiditeitssteun, de consensus Rijkswet en het landspakket. 
Daarmee stelt het Nederlandse kabinet structureel middelen beschikbaar voor de uitvoering van 
maatregelen opgenomen in het landspakket, gericht op de versterking van de rechtsstaat van Curaçao. 
Zo zal er structureel een bedrag oplopend tot 18,5 mln. euro vrijkomen voor nadere ondersteuning door 
de KMar, Douane en Kustwacht Caribisch Gebied bij de versterking van het grenstoezicht. De 
Kustwacht Caribisch gebied zal in de periode 2021 t/m 2025 extra personeel (ong. 91 vte ‘en) mogen 
aannemen, waardoor zij over enkele jaren in staat zal zijn zelfstandig 24/7 intelligence gestuurd te 
kunnen optreden in het maritieme domein.  
 
Door de beperkende maatregelen rondom COVID-19 heeft in 2020 een aantal processen en projecten 
binnen de Kustwacht vertraging opgelopen. Ten tijde van schrijven, is nog niet met zekerheid te stellen 
wat de totale omvang van deze vertraging is. Wanneer voor zover bekend vertraging is opgetreden, 
beschrijft jaarplan 2021 opnieuw zowel nut en noodzaak als de budgettering. 
 
Tot slot is het nog onzeker wat de impact van COVID-19 en bijkomende maatregelen met eventuele 
beperkingen zal zijn in 2021. Het is op dit moment niet te voorspellen wat het ‘nieuwe normaal’ zal zijn 
voor de samenlevingen in het algemeen en de Kustwacht in het bijzonder.  
 
  
Pagina 9 van 44 
 

Kustwacht van het Koninkrijk der Nederlanden in het Caribisch Gebied  Jaarplan 2021  
1.4. Prioriteitstelling 
 
Het zwaartepunt van de inzet van de Kustwacht ligt bij justitiële opsporingstaken. Deze worden 
uitgevoerd onder gezag en aansturing van de Openbaar Ministeries (OM) van de Landen. Zij bepalen 
dan ook de justitiële prioriteitstelling. De Landen van het Koninkrijk in het Caribisch gebied bespreken 
de prioriteitstelling ten aanzien van de opsporingsactiviteiten en leggen deze vast in het Justitieel 
Beleidsplan. 
 
Het Justitieel Beleidsplan 2018-2021 benoemt vier beleidsspeerpunten, namelijk het tegengaan van: 
1. transporten van verdovende middelen en strategische goederen; 
2. mensensmokkel en mensenhandel; 
3. vervoer en handel in illegale vuurwapens; 
4. terrorismebestrijding. 
 
Gemiddeld drie keer per jaar komen de diensthoofden van de Douane, Politie, OM en Kustwacht per 
19
Land tijdens het ‘Vierhoeksoverleg’ samen . Het hoofdthema tijdens dit overleg is de samenwerking 
tussen de ketenpartners. Deze samenwerking is gericht op uitwisseling van informatie, uitvoering van 
gezamenlijke acties, uitwisseling van personeel en oplossen van eventuele knelpunten binnen de keten. 
Daarnaast wordt het overleg gebruikt om een nadere invulling te geven aan het Justitieel Beleidsplan.  
 
De Kustwacht hanteert, net als voorgaande jaren, planmatig een 80/20-verdeling van de beschikbare 
capaciteit. Concreet betekent dit dat op jaarbasis planmatig ervan wordt uitgegaan dat in 80 procent 
van de gevallen het accent van de inzet van de beschikbare capaciteit ligt op inzet voor de prioritaire 
justitiële opsporingstaken. Bij de overige 20 procent ligt het accent op de andere toezichthoudende en 
dienstverlenende taken, zoals het douanetoezicht, het toezicht op de visserij, het mariene milieu, de 
scheepvaart, search and rescue (SAR), hulpverlening en rampenbestrijding. Kanttekening hierbij is dat 
de Kustwacht op elke SAR-melding binnen haar verantwoordelijkheidsgebied reageert. 
1.5. Integriteit 
 
Algemeen 
Integer handelen is de grondslag van het optreden door de Kustwacht als opsporings- en 
handhavingsorganisatie. Het integriteitsbeleid van de Kustwacht is dan ook gericht op het creëren van 
bewustwording bij de medewerkers en het identificeren van mogelijke integriteitsrisico’s. Zodoende 
kunnen deze risico’s zoveel mogelijk en in een zo vroeg mogelijk stadium worden gemitigeerd. 
Integriteit is daarmee een belangrijk kwaliteitsaspect van de Kustwacht als organisatie. Het 
integriteitsplan 2020/2021 beschrijft het integriteitsbeleid van de Kustwacht. Met dit plan legt de 
organisatie haar meerjarige ambitie, visie en doelen vast voor het te voeren integriteitsbeleid. Het plan 
geeft inzicht in de beleidsmaatregelen, instrumenten en procedures waarmee het beleid kan worden 
gerealiseerd. Bovendien beschrijft het plan concrete activiteiten en resultaten en benoemt het de rollen 
en taken van de verschillende actoren die binnen de organisatie een functionele verantwoordelijkheid 
dragen voor het integriteitsbeleid. 
In 2021 implementeert de Kustwacht haar integriteitsbeleid verder. Integriteit is hierdoor een 
terugkerend punt op de agenda’s van de interne overlegfora en is geborgd in de initiële opleiding (de 
Basisopleiding Kustwacht, BOK). De Kustwacht oefent zo een actief beleid uit door potentiele risico’s 
vroegtijdig te signaleren en vervolgens te mitigeren. De Kustwacht continueert in 2021 het geven van 
voorlichtingssessies aan haar eenheden en maakt hierbij een inhaalslag met sessies waarbij de 
integriteitsadviseur fysiek aanwezig is bij de eenheid. Gezien de aard van het onderwerp geniet het face 
to face gesprekken voeren de voorkeur, maar is dit in 2020 beperkt uitgevoerd door de ingestelde 
maatregelen voor reizen tussen de Landen als gevolg van het coronavirus. 
In 2021 verzorgt de Kustwacht een werktevredenheidsonderzoek onder het personeel, waarin onder 
andere het onderwerp integriteit aan bod komt. 
                                                      
19
 Bij gelegenheid is ook de Koninklijke Marechaussee aanwezig bij dit overleg 
Pagina 11 van 44 
 

Kustwacht van het Koninkrijk der Nederlanden in het Caribisch Gebied  Jaarplan 2021  
passant en is niet gelieerd aan een bestaand medium. Deze persoon kan grote impact hebben op de 
beeldvorming over de Kustwacht. Een adequate reactie van de Kustwacht, breed bewustzijn bij de 
media en kennis van relevante onderwerpen zijn belangrijk om op dit fenomeen in te spelen. 
 
De Kustwacht heeft de plicht de samenleving te informeren over, en bewust te maken van, 
veiligheidsmaatregelen op zee. Gedurende evenementen, waaronder maritieme evenementen zoals 
regatta’s en vissersbijeenkomsten, geeft de Kustwacht ook in 2021 informatie aan bezoekers en media.  
 
De werving van jongeren wordt ook in 2021 door de afdeling communicatie ondersteund. Contact met 
jongeren tussen 18 en 23 jaar die interesse hebben in carrièremogelijkheden binnen de Kustwacht 
gebeurt met name via social media en bezoek aan scholen en beroepenmarkten. Daarbij gebruikt de 
Kustwacht een virtual reality headset. Hiermee krijgen de jongeren de mogelijkheid op zeer realistische 
wijze een vaartocht op een Metal Shark mee te maken.  
 
De Kustwacht blijft in 2021 social media gebruiken om doelgroepen makkelijk, relatief goedkoop en 
laagdrempelig te bereiken. In het strategisch communicatieplan 2020-2021 van de Kustwacht staat o.a. 
omschreven op welke wijze de verschillende doelgroepen benaderd worden. Het plan behandelt ook 
andere relevante onderwerpen voor de voorlichting en is ook in 2021 een richtlijn voor de communicatie, 
zowel in- als extern. Als onderdeel van het communicatieplan presenteert de Kustwacht in 2021 een 
documentaireserie en een voorlichtingsfilm.  
 
De Kustwacht blijft ook in 2021 haar voorlichting afstemmen met de ketenpartners van de Landen. Het 
streven hierbij is waar mogelijk versterking van de kernboodschappen en vooral het bewaken van 
integrale belangen. 
Daartoe versterkt de Kustwacht in 2021 de samenwerking met de reddingsmaatschappijen in de Landen 
(op Curaçao bijvoorbeeld met CITRO). De Kustwacht legt met deze organisaties in hun communicatie 
de nadruk op gebruik van veiligheidsmiddelen op zee. De Kustwacht verwacht hiermee het 
veiligheidsbewustzijn van zeevarenden te bevorderen. 
Tevens zet de Kustwacht deelname aan verschillende stuurgroepen, zoals het barrièremodel ‘grip op 
aanlandingen’, voort om het strategisch communicatieplan uit te voeren. 
 
Interne communicatie 
Het personeelsblad ‘Notisia’ krijgt een zodanige vormgeving dat de onderwerpen die van belang zijn 
voor het personeel goed tot hun recht komen. Zowel alle steunpunten als het kustwachtcentrum hebben 
leden in de bladcommissie. Zij stellen de inhoud van het tweemaandelijks uitgegeven blad samen. 
 
Een ander aandachtspunt van de afdeling communicatie in 2021 is het bezit van smartphones, het 
gebruik en de mogelijke effecten ervan. Medewerkers kunnen eenvoudiger dan voorheen foto’s en 
informatie delen, onder andere op social media. De toename van fakenews en hacking vereist richtlijnen 
hiervoor. Deze richtlijnen, in de vorm van dienstvoorschriften, voltooit de Kustwacht in 2021. Zij dienen 
het personeel bewust te maken van de risico’s van het delen van gevoelige informatie en gebruik in 
bepaalde omstandigheden te reguleren. 
 
Materieel, Personeel en Financieel 
De plannen voor strategische communicatie en voorlichting voert de Kustwacht in 2021 
personeelsneutraal uit. Het materiaal dat benodigd is, is gebudgetteerd. 
  
Pagina 13 van 44 
 

Kustwacht van het Koninkrijk der Nederlanden in het Caribisch Gebied  Jaarplan 2021  
2. Verder inrichten moderne informatiehuishouding 
2.1. Inleiding 
 
De eerste pijler onder de visie van de Kustwacht luidt: het verder inrichten van een moderne 
informatiehuishouding en –organisatie om vanuit informatie de operatie aan te sturen.  Dit is de basis 
om te kunnen werken conform het principe van IGP in het maritieme domein dat terugkomt in de visie 
van de Kustwacht, alsmede de lange termijnplannen en voorgaande jaarplannen.  
 
Dit hoofdstuk geeft aan hoe de Kustwacht invulling gaat geven aan deze eerste pijler, zowel op 
operationeel, materieel, personeel als financieel gebied.   
2.2. Operationeel 
 
Borging opsporingscapaciteit 
De informatiehuishouding van de Kustwacht is ingericht naar Nederlands politiemodel. Dat gaat uit van 
een continue informatiestroom tussen de drie domeinen Handhaving, Opsporing en Verzamelen van 
criminele inlichtingen. In de Caribische regio bestaat geen overkoepelend maritiem georiënteerde 
opsporingscapaciteit en daardoor is de maritiem georiënteerde informatieflow beperkt. Dit heeft als 
effect dat het IGP in het maritieme domein van de Kustwacht, als maritieme politieorganisatie, nu niet 
optimaal kan worden ingevuld.  
In 2018 is de Kustwacht gestart met een pilot op Curaçao om de samenwerking op het gebied van 
maritiem georiënteerde opsporing met ketenpartners te versterken. Door het verzamelen en veredelen 
van informatie uit de domeinen handhaving en criminele inlichtingen, wordt het mogelijk zaakgerichte 
opsporingsinformatie te genereren. Deze informatie wordt geleverd aan het OM. Op basis van keuzes 
door het OM wordt met behulp van maritiem georiënteerde opsporingscapaciteit door-gerechercheerd. 
21
Dit multidisciplinaire initiatief sluit aan bij aanbevelingen van de Raad van de Rechtshandhaving . 
Daarnaast geeft de minister van Justitie en Veiligheid in een beleidsreactie aan gecombineerde 
rechercheteams te ondersteunen. 
In maart 2020 is het Presidium geïnformeerd over de evaluatie van de pilot te Curaçao. Hieruit is het 
besluit voortgekomen verder te gaan met de pilot op Curaçao en te verkennen of dergelijke 
multidisciplinaire rechercheteams in andere landen van het Koninkrijk ook kunnen worden ingericht. In 
2021 tracht de Kustwacht dit verder vorm te geven. 
 
Analyse capaciteit Maritiem Informatie Knooppunt (MIK) 
Het MIK fungeert als centraal orgaan binnen de afdeling operatiën van de Kustwacht. Ter versterking 
van het IGP in het maritieme domein en het verder inrichten van de informatiehuishouding ontwikkelt 
het MIK in 2021 door met uitbreiding van de analysecapaciteit op zowel materieel als personeel vlak. 
 
Gedurende 2020 zijn ervaringen opgedaan met het softwareprogramma SANE. Dit programma is 
ontwikkeld door de afdeling Systemen Applicaties Trainers en Simulatoren van Defensie en integreert 
22
databases en sensorinput. In 2021 diept de Kustwacht de mogelijkheden deze data, zoals van AIS en 
de walradarsystemen, binnen het MIK te gebruiken bij analyses ter ondersteuning van het IGP in het 
maritieme domein, verder uit. Onderdeel hiervan is de deelname door de Kustwacht aan het project H-
2020. Gedurende 2021 zal de Kustwacht aan dit door de Europese Unie gefinancierde project 
deelnemen als klankbord partner. Het doel van het project is het vergroten van maritiem situationeel 
bewustzijn ter versterking van de grip op de maritieme grenzen. Het uiteindelijke product moet een 
gelijksoortig programma als SANE zijn, maar op basis van nog meer input gegevens en verwerking van 
die gegevens met behulp van Computer and Artificial Intelligence. De betrokkenheid bij dit EU-project 
heeft als voordeel voor de Kustwacht dat informatie en kennis van internationale partners (o.a. 
Kustwacht Nederland, Kustwacht Griekenland, Franse Marine) en kennisinstituten (o.a. Airbus, MARIN, 
                                                      
21
 Rapport 8 augustus 2018 
22
 Automatic Identification System. Dit systeem is verplicht voor schepen van 300 GT (gross tonnage) of meer en zendt 
automatisch scheepsinformatie uit zoals de naam en dimensies van het betreffende schip 
Pagina 15 van 44 
 

Kustwacht van het Koninkrijk der Nederlanden in het Caribisch Gebied  Jaarplan 2021  
processen van Defensie gewaarborgd en is het personeel beter op de hoogte van aanvraagprocessen 
door middel van assortimentsinstructies. 
2.4. Personeel 
 
Training personeel 
De ervaringen die in 2020 met het softwareprogramma SANE zijn opgedaan, worden in 2021 vervolgd 
met trainingen in het gebruik van het programma. Ook de introductie van de nieuwe walradarsystemen 
leidt tot het trainen van personeel in het gebruik ervan. Deze training is in de initiële 
projectinvesteringsbehoefte voorzien. De inventarisatie van deze systemen en de veranderde werkwijze 
werkt de Kustwacht in 2021 verder uit met als doel het personeel te voorzien in de benodigde 
vaardigheden voor het in gebruik nemen van de informatiesystemen. 
 
De Kustwacht werkt met functiebeschrijvingen uit 2005 waarin het gedachtegoed van IGP in het 
maritieme domein niet is opgenomen. De vaardigheden die vereist zijn voor de huidige en toekomstige 
informatiehuishouding als onderdeel van IGP in het maritieme domein, moeten in 2021 zijn uitgewerkt 
in geactualiseerde functiebeschrijvingen. Daarnaast moet het personeel worden getraind in deze 
vaardigheden. 
 
Personele ondersteuning voor verdere inrichting moderne informatiehuishouding 
Het MIK krijgt ondersteuning in personele zin om in de doorontwikkeling te voorzien. 
 
Zoals beschreven in paragraaf 2.3 investeert de Kustwacht ook in 2021 in netwerkvoorzieningen en 
informatiesystemen. Hierdoor neemt de hoeveelheid beschikbare informatie verder toe, maar 
logischerwijs ook de technologie en materieel. Om deze reden stelt de Kustwacht in 2021 een informatie 
manager aan, de ‘CIS-manager’. Met de aanstelling van een CIS-manager beheert de Kustwacht haar 
digitale project- en werkplekomgeving effectiever. Zodoende wordt informatie beter geordend en beter 
bereikbaar voor het personeel. Dit komt het IGP in het maritieme domein ten goede. 
 
Voor onder andere de inrichting en het bestendigen van het vraag- en aanbodmanagement en het 
assortimentsgewijs werken binnen de Kustwacht is een medewerker materieellogistiek als assistent-
Stafofficier Materieel voorzien vanaf 2021. 
 
Hoofdstuk 3 verschaft verder inzicht in deze beoogde personele ondersteuning en financiering hiervan. 
2.5. Financieel 
 
In het LTP is nog een budget voor 2021 beschikbaar van circa € 500K voor kleine investeringen.  Hieruit 
worden de plannen voor de informatiehuishouding in het MIK en voor de verwerving van ICT-systemen, 
applicaties, en software gefinancierd. 
 
De uitgaven voor de integratie van diverse systemen en detectiemiddelen worden gedaan binnen de 
budgettaire kaders van vervanging van de walradars en reeds geraamde exploitatie-uitgaven van 
bestaande systemen. Voor AIS en VHF/UHF-communicatie-installatie zijn middelen geraamd.  
  
Pagina 17 van 44 
 

Kustwacht van het Koninkrijk der Nederlanden in het Caribisch Gebied  Jaarplan 2021  
In 2021 begint de voorbereiding voor realisatie van een waldetectiecapaciteit op de Bovenwindse 
eilanden. Dit detectiesysteem moet geïntegreerd werken met het systeem op de Benedenwindse 
eilanden. De uitvoering van dit project dient in 2022 plaats te vinden aansluitend op de projecten ‘upkeep 
masten’ en ‘waldetectie Benedenwinden’.  
 
Op Saba en Sint Maarten plant de Kustwacht in 2021 een nieuwe VHF/UHF-verbinding aan te leggen. 
Na implementatie van deze beveiligde verbinding vervalt het huidige ‘ChubiChubi’ systeem voor de 
Kustwacht.  
 
De Kustwacht voorziet de mobiele walradarsites op Sint Maarten in 2021 van een eigen draadloze, 
onafhankelijke, straalpadverbinding. Hiermee borgt de Kustwacht een grotere bedrijfszekerheid van de 
huidige radarsystemen op Sint Maarten. In het kader van het project ‘waldetectie SSS eilanden’ worden 
de voorbereidingen voor een verbinding op Saba en Sint Eustatius meegenomen. 
 
De verkenning van de contouren van het vervangingstraject voor de cuttercapaciteit is in 2020 gestart. 
De Kustwacht heeft de intentie om het aanbestedingstraject in 2021 aan te lopen. De cutters naderen 
in de komende jaren het einde van hun levensduur, wat leidt tot significant hogere kosten om de huidige 
cutters operationeel te houden.   
 
De executieve medewerkers dienen voorzien te zijn van voldoende en adequate middelen. In 2020 is 
de Kustwacht gestart met het completeren van de uitrusting en rondt dit af in 2021. Hierbij is voor 
toekomstige instandhouding aangesloten bij het assortimentsgewijs werken.  
 
Het nieuwe contract voor de Luchtverkenningscapaciteit (LVC) van de Kustwacht is vanaf 2022 van 
kracht. In 2020 zijn voor zowel de DASH-8 vliegtuigen als voor de AW139 helikopters de contracten elk 
met twee jaar verlengd tot 2022. 
Voor een betere bescherming van de DASH-8 vliegtuigen is in 2020 gestart met het project voor 
aanpassing van de hangaar op HATO. Dit project krijgt verdere invulling in 2021 na opgelopen 
vertraging als gevolg van de coronacrisis. 
3.4. Personeel 
 
De visie van de Kustwacht leidt in 2021 op gebied van personeel tot het creëren van randvoorwaarden 
voor verdere groei en ontwikkeling van de Kustwacht. Dit moet gebeuren naast de reguliere vervanging 
van uittredend personeel. Bovendien kan de Kustwacht zich niet verder kwalitatief ontwikkelen zonder 
extra medewerkers. In 2021 beoogt de Kustwacht daarom op personeelsgebied (tijdelijke) 
ondersteuning aan te trekken met zowel medewerkers in de staf en ondersteunende afdelingen als met 
medewerkers binnen de informatieorganisatie. Ook is de instroom van de huidige aspiranten van de 
initiële opleidingen voorzien in het voorjaar van 2021. 
Deze paragraaf beschrijft de genoemde personele ontwikkeling. 
 
Staf/Ondersteuning 
Door wijzigingen in de formatie wordt een integriteitsadviseur (Integriteit) zoals genoemd in paragraaf 
1.5. in de formatie opgenomen. Dit geschiedt ‘formatie-neutraal’ hetgeen inhoudt dat de huidige formatie 
kwantitatief gelijk blijft, maar inhoudelijk wijzigt. 
 
In 2021 vult de Kustwacht de staf aan met zes tijdelijke medewerkers. Deze aangevulde staf geeft verder 
vorm aan het personeelsbeleid, het kwaliteit- en veiligheidssysteem, en de opleidingen en trainingen 
voor de toekomstige organisatie.  
Zo zijn een medewerker materieellogistiek als assistent van de Stafofficier Materieel en een CIS-
manager (CIS) voorzien zoals genoemd in paragraaf 2.4. Deze functionarissen bieden ondersteuning 
in de materieellogistieke processen en voeren beheer, innovatie en onderhoud van verbindingen, 
netwerken en informatiesystemen uit. Een informatie gestuurde organisatie stelt namelijk hogere eisen 
aan de beschikbaarheid van technologie en materieel. De genoemde vervangingstrajecten zijn 
Pagina 19 van 44 
 

Kustwacht van het Koninkrijk der Nederlanden in het Caribisch Gebied  Jaarplan 2021  
Bovenstaande staat uitgebeeld in figuur 1. 
Figuur 1 Beoogde toename personeel in 2021 
3.5. Financieel 
 
Alle materiele vervangings- en aanbestedingstrajecten zoals beschreven in het LTP-Materieel worden 
vanuit het LTP-Materieel bekostigd.  
 
Onderstaande investeringen worden additioneel bekostigd, of uit de eigen begroting of extern 
gefinancierd. 
 
 VHF/UHF-verbinding op Saba en Sint Maarten; 
 Een straalpadverbinding voor mobiele walradarsites op Sint-Maarten, bekostigd vanuit de 
Onderlinge Regeling ‘Versterken Grenstoezicht Sint Maarten’.  
 Zeven medewerkers in de staf/ondersteuning. 
 Acht beoogde medewerkers in de FLEX-pool van de Koninklijke Marechaussee in de twinning 
27
rol 
 
  
                                                      
27
 Hierover vindt nog overleg plaats met het ministerie van Binnenlandse Zaken 
 
Pagina 21 van 44 
 

Kustwacht van het Koninkrijk der Nederlanden in het Caribisch Gebied  Jaarplan 2021  
De Kustwacht als partner 
De inzet in het kader van algemene politietaken, waaronder operaties ter bestrijding van handel en 
smokkel in verdovende middelen en vuurwapens, gebeurt zoveel mogelijk op basis van IGP in het 
maritieme domein. Hierbij wordt gebruik gemaakt van zowel informatie van lokale, regionale en 
internationale partners, als van informatie die door de Kustwacht zelf is ingewonnen. Daarnaast zet de 
Kustwacht, in overleg met het OM van de landen binnen het Koninkrijk, gezamenlijke acties op met de 
ketenpartners. Bijvoorbeeld met de Douane op Curaçao, waar een samenwerkingsconvenant mee is 
gesloten. 
 
De Kustwacht neemt ook in 2021 deel aan overleggen met de ketenpartners. Dat zijn bijvoorbeeld de 
diverse Information Fusion Centra op Aruba, Bonaire, Curaçao en Sint Maarten. Hierin wordt met de 
gehele handhavingsketen informatie gedeeld. 
 
De samenwerking met de ketenpartners op Bonaire wordt in 2021 voortgezet en uitgebreid. In 2020 is 
samen met de ketenpartners een concept of operations voor gezamenlijk optreden geschreven. De 
ketenpartners brengen conform plan, naast personeel, ook geschikte varende capaciteit in. 
 
In 2021 voert de Internationale Maritieme Organisatie een audit binnen het Koninkrijk uit. De focus op 
Curaçao ligt op de Maritieme Autoriteit Curaçao. De Kustwacht is onderdeel van de audit op de gebieden 
SAR, olierampenbestrijding en maritieme handhaving op zee. De Kustwacht en de Maritieme Autoriteit 
Curaçao werken begin 2021 een samenwerkingsovereenkomst uit ter voorbereiding op de audit van de 
Internationale Maritieme Organisatie. 
 
De Kustwacht zet in 2021 de bilaterale samenwerking met Venezuela, Colombia, Jamaica en de 
Dominicaanse Republiek voort. Informatie-uitwisseling, overleg en afstemming over de uitvoering van 
kustwachttaken is noodzakelijk met de omringende landen. Deze samenwerking is vastgelegd in diverse 
MoU. Op basis van een van deze MoU werkt de Kustwacht op het gebied van SAR in voorkomend geval 
samen met Venezuela en is ook in 2021 de kustwachtoefening Open Eyes gepland. Ondanks de 
spanningen in Venezuela, de unilaterale sluiting van de maritieme grens en het eenzijdig afzeggen door 
de Venezolaanse Kustwacht van de oefening de afgelopen drie jaren, is op werkniveau de relatie 
functioneel en toont de Venezolaanse Kustwacht nog steeds interesse in het voortzetten van de 
bilaterale kustwachtoefening. 
 
Reeds in 2011 is tussen het Koninkrijk en Venezuela overeenstemming bereikt dat 
internationaalrechtelijk geen verplichting bestaat bij het binnenvliegen van de Flight Information Region 
toestemming te vragen als dit buiten het territoriale luchtruim geschiedt. Dit is in 2020 tijdens de 
gesprekken over grens(her)opening wederom bevestigd. De Kustwacht blijft, ondanks dat juridisch 
gezien toestemming niet noodzakelijk is, ook in 2021 de Venezolaanse luchtverkeersleiding informeren 
wanneer de Flight Information Region Maiquetía wordt binnengevlogen door eenheden van de 
Kustwacht. 
 
In 2021 zoekt de Kustwacht verdere toenadering tot de Implementation Agency for Crime and Security 
(IMPACS). Deze Caribbean Community-organisatie is gehuisvest op Trinidad and Tobago en is als 
onderdeel van de Regional Framework for Crime and Security verantwoordelijk voor het leveren van 
onderzoek, evaluaties, analyses en rapporten op het gebied van regionale criminaliteit en veiligheid. De 
Kustwacht is vooral geïnteresseerd in de regionale criminaliteitsbeelden die IMPACS genereert en in 
samenwerking en informatiedeling met het Regional Intelligence Fusion Centre. 
 
De Kustwacht breidt de samenwerking met Colombia verder uit zoals staat beschreven in hoofdstuk 2. 
 
Op basis van een SAR MoU wordt in ook 2021 uitvoering gegeven aan de samenwerking met de 
Dominicaanse Republiek. De Kustwacht werkt jaarlijks samen met kustwachteenheden, waaronder die 
van de Dominicaanse Republiek, tijdens de deelname aan de internationale oefening Tradewinds. Deze 
oefening wordt georganiseerd door US Southern Command, het onderdeel binnen het Amerikaanse 
Pagina 23 van 44 
 

Kustwacht van het Koninkrijk der Nederlanden in het Caribisch Gebied  Jaarplan 2021  
Op Bonaire wordt een Multidisciplinaire Maritieme Hub Bonaire (MMHB) gecreëerd op het nieuw te 
ontwikkelen logistieke haventerrein van Kralendijk als onderdeel van de intensivering in de 
samenwerking. Invulling voor realisatie van zeewaardige boten wordt gezamenlijk aangelopen met 
Korps Politie Caribisch Nederland, Douane en Koninklijke Marechaussee. Door de reeds aanwezige 
kennis vervult de Kustwacht een belangrijke adviserende rol voor realisatie en exploitatievoorbereiding 
voor de boten. 
Daarnaast wordt een botensteiger aangelegd als onderdeel van de MMHB. Deze botensteiger wordt 
gerealiseerd in nauw overleg met de ketenpartners en het gezag van Bonaire op een locatie 
waarvandaan alle deelnemende partners multidisciplinair het maritieme domein bedienen rondom 
Bonaire. Deze locatie had in 2020 reeds gerealiseerd moeten zijn. Echter, door de COVID-19 
maatregelen is hierin vertraging opgelopen. In 2021 is de realisatie van de MMHB voorzien, inclusief de 
botensteiger. 
 
De nieuwe waldetectiemasten, spanningsvoorziening en sensoren worden toekomstbestendig 
onderhouden. Een turn-key onderhouds- en prestatiecontract wordt aangegaan voor de gehele 
sensorsuite, omdat de kennis en capaciteit binnen de Kustwacht onvoldoende aanwezig is. 
 
Operators en analisten worden voorzien van de juiste software ondersteuning door continuering van 
softwarepakketten als SANE, Maritime Control, Marine Traffic, SAROPS en ACTPOL. 
 
ION-scan, het systeem voor detectie van verdovende middelen, is inmiddels tien jaar in gebruik en heeft 
het einde van zijn levensduur bereikt. De Kustwacht voorziet geen een op een vervanging, omdat het 
systeem in deze hoedanigheid onvoldoende wordt gebruikt. Het systeem wordt vervangen door 
moderne testmiddelen. 
 
De afdeling Initiële Opleidingen van de Kustwacht vestigt zich in 2021 op Marine Kazerne Suffisant. Dit 
brengt een aantal materiele uitgaven met zich mee. 
4.4. Personeel 
 
Het verduurzamen van de Kustwacht op gebied van personeel ligt in 2021 met name in het verder 
ontwikkelen van het personeel. Het personeel dient op gebied van kennis en kunde verder op niveau te 
worden gebracht. De focus ligt dan niet alleen op kennisvergroting, maar vooral op de algehele 
ontwikkeling. Toepassing van een KMS beoogt efficiëntere, veiligere en kwalitatief hoogwaardigere 
inzet van de Kustwacht. 
 
De samenwerking met de ketenpartners op Bonaire houdt op personeelsgebied in dat een team van het 
steunpunt Curaçao als maritieme component de ketenpartners op Bonaire het hele jaar aanvult en dat 
zij gezamenlijk optreden. De Kustwacht zet deze samenwerking in 2021 voort en zal in haar 
personeelsopbouw de komende jaren borgen dat de formatie van het steunpunt Curaçao hierop is 
gedimensioneerd. 
4.5. Financieel 
 
Voor de rijdende, varende en vliegende eenheden zijn middelen geraamd conform beoogde plannen 
van varen en vliegen.  
 
Voor het implementeren van een KMS zijn geen additionele middelen geraamd. De implementatie van 
dit systeem geschiedt budgetneutraal binnen de financiële kaders van personeel en materieel. 
 
Voor het toekomstbestendig maken van het JRCC in de vorm van een nieuw data handling system, zijn 
middelen voorzien in de bandbreedte investeringen zoals gesteld in paragraaf 2.5.   
 
Pagina 25 van 44 
 

Kustwacht van het Koninkrijk der Nederlanden in het Caribisch Gebied  Jaarplan 2021  
5. Groeihoofdstuk 
5.1 Inleiding 
 
Het groeihoofdstuk beschrijft enkele ambities die (nog) niet financieel gedekt zijn. Met het oog op 
besluitvorming worden deze ambities transparant benoemd en beschreven. Zo kan de Kustwacht met 
de leden van het Presidium en de Kustwachtcommissie in overleg over deze ambities. Indien de 
Kustwacht voornemens zou zijn om invulling te geven aan de ongedekte ambities uit onderstaande tabel 
dan dient hiervoor in overleg herprioritering plaats te vinden door de bij de Kustwacht betrokken landen 
en daarmee specifieke dekking binnen de Kustwacht begroting gevonden te worden.  
5.2 Ambities  
 
In onderstaande tabel zijn de ambities per strategische pijler opgenomen.  
 
Strategische pijler Ambities 
Verder inrichten moderne a. Opzet tactical common datalink. 
informatiehuishouding b. Eerste stappen van JRCC naar Joint Maritime Operation Center 
 (JMOC) in 2025. 
c. Formatie van het MIK formaliseren en structureel en afdoende 
vullen. 
 
Realiseren middelen uit LTP d. Opmaken van een infraplan aansluitend op LTP-M en verdere 
uitbreiding aan de hand van het visiedocument personele 
ontwikkeling. 
e. Ombouw van JRCC naar JMOC en dit laten samenvallen met 
de introductie van radar- en detectiesystemen. 
f. Aanschaffen van grotere dronecapaciteit met sensoren en 
directe verbinding met JRCC. 
  
Verder bouwen aan een g. Aanschaffen van specifieke receivers, zodat de eigen 
operationeel en financieel eenheden continu zichtbaar zijn in het missiesysteem van 
duurzame Kustwacht JRCC. 
Tabel 2 Ambities per strategische pijler 
  
Pagina 27 van 44 
 

Kustwacht van het Koninkrijk der Nederlanden in het Caribisch Gebied  Jaarplan 2021  
op afstand waarnemen, doordat de AIS-gegevens van de betreffende schepen zichtbaar zijn voor het 
JRCC te Curaçao. De Kustwacht meldt deze overtredingen aan het Openbaar Ministerie (OM) van 
Caribisch Nederland, aangezien die justitiële opvolging kan instellen. 
 
31
De grootte van de maritieme gebieden en het SAR-verantwoordelijkheidsgebied van de Kustwacht is 
ca. 295.000 vierkante kilometer. Dat is bijna vier keer de grootte van het grondgebied van de Benelux. 
Daarnaast kent het Caribisch deel van het Koninkrijk zo’n 900 km kustlijn. 
 
Figuur 2 Maritieme gebieden –  ca. 295.000 km2 
Opsporings- en toezichthoudende taken 
 
De Kustwacht oefent haar taken uit binnen het juridisch kader van de Rijkswet Kustwacht. Het 
strafvorderlijk optreden van de Kustwacht gebeurt altijd onder het gezag van de betrokken Officier van 
Justitie van het land dat de rechtsmacht heeft. De Kustwacht maakt dus een essentieel onderdeel uit 
van de rechtshandhavingsketen. Voor de uitvoering van opsporingstaken heeft het geüniformeerde, 
operationele deel van het Kustwachtpersoneel (de zgn. executieven) de status van ‘Buitengewoon 
agent van Politie’. De Kustwacht kent conform hoofdstuk II van de Rijkswet Kustwacht de volgende 
opsporings- en toezichthoudende taken: 
 
a. Algemene politietaken waaronder operaties ter bestrijding van de handel en smokkel in verdovende 
middelen. 
De opsporing van grensoverschrijdende drugstransporten door transnationale georganiseerde 
misdaadsyndicaten (TCO) met als bestemming de eilanden van het Caribische deel van het 
32
Koninkrijk blijft onverminderd als een hoge prioriteit gelden in het Justitieel Beleidsplan . De 
Kustwacht besteedt tachtig procent van de (opsporings)activiteiten aan het tegengaan van 
drugssmokkel, het tegengaan van de smokkel van strategische goederen zoals goud en koper en 
het tegengaan van andere vormen van ernstige criminaliteit zoals mensensmokkel en -handel. 
                                                      
31
 Verantwoordelijk voor de coördinatie van SAR activiteiten 
32 
Dit document wordt in 2021 herschreven en de prioriteiten worden dan opnieuw vastgesteld 
Pagina 29 van 44 
 

Kustwacht van het Koninkrijk der Nederlanden in het Caribisch Gebied  Jaarplan 2021  
Voor het realiseren van het visserijbeleid is controle op zee en vanuit de lucht van groot belang. Dit 
geldt in het bijzonder voor de Sababank en de visserijgebieden ten zuidwesten van Aruba. Van het 
toezicht dat de Kustwacht uitvoert, gaat ook een preventieve werking uit. 
 
Het taakgebied toezicht op het milieu valt uiteen in twee delen: milieuverontreiniging (zie ook 
Rampenbestrijding) en bescherming van het mariene milieu. De Kustwacht heeft hierbij een 
signalerende, rapporterende en, indien nodig, een verbaliserende taak ten behoeve van de 
(ei)landelijke autoriteiten, maar nadrukkelijk geen taak bij het opruimen. Het opruimen is de 
verantwoordelijkheid van de (ei)landelijke autoriteiten. Specifiek voor de BES-eilanden is 
Rijkswaterstaat verantwoordelijk voor het opruimen van olieverontreinigingen. In algemene zin ligt 
34
de prioriteit binnen dit taakgebied bij het signaleren van olieverontreiniging , andere vervuiling door 
35
schepen en naleving van regelgeving met betrekking tot het mariene milieu .  
 
f. Toezicht op de scheepvaart 
De Kustwacht houdt toezicht op de naleving van scheepvaartwetgeving en internationale 
verplichtingen. Hierbij werkt zij samen met de betrokken ministeries (voor uitwisseling van kennis en 
informatie). Jaarlijks komen vertegenwoordigers van de Ministeries en de Kustwacht bijeen in het 
Maritiem Overleg Platform waar de activiteiten, het toezicht en handhaving wordt besproken. Tevens 
wordt geanticipeerd op nieuwe scheepvaartwetgeving.          
Activiteiten van de Kustwacht in dit verband zijn: 
 het monitoren van het scheepvaartgedrag tijdens patrouilles op zee; 
 het monitoren van het scheepvaartgedrag in de havens, binnenwateren, de territoriale wateren 
en de Exclusieve Economische Zone in samenwerking met de maritieme autoriteiten, zoals de 
scheepvaartinspectie, havenmeesters en de betreffende (ei)landelijke bestuursorganen; 
 het wederzijds of gezamenlijk opleiden van het personeel;  
 het gemeenschappelijk gebruik van bepaalde voorzieningen;  
 het verstrekken en uitwisselen van operationele informatie;  
 het ondersteunen van elkaar in het kader van gezamenlijke acties;  
 het voorlichten van doelgroepen als koopvaardij, visserij en recreatievaart; 
 de bestuursrechtelijke en strafrechtelijke handhaving. 
Dienstverlenende taken 
 
De Kustwacht voert de volgende dienstverlenende taken uit, waarbij tevens intensieve samenwerking 
met de ketenpartners is vereist. 
 
a. SAR en de afwikkeling van nood-, spoed- en veiligheidsverkeer 
De Kustwacht is verantwoordelijk voor de coördinatie van SAR-operaties en de afhandeling van 
nood-, spoed- en veiligheidsverkeer binnen haar verantwoordelijkheidsgebied conform het 
36
Internationaal Verdrag op het gebied van opsporing en redding op zee . Voortvloeiend uit deze 
internationale verplichtingen van de Internationale Maritieme Organisatie is de Kustwacht het 
nationaal maritiem en aeronautisch redding- en coördinatiecentrum. In die hoedanigheid draagt de 
Kustwacht zorg voor actuele en betrouwbare informatieverstrekking aan de scheepvaart en het 
analyseren van de ontvangstgegevens. De Kustwacht fungeert tevens als opvraagcentrum voor het 
37
Long Range Identification and Tracking voor Curaçao.  
 
                                                      
34
  Het ruimen van olieverontreiniging is een Landsverantwoordelijkheid 
35
 Regelgeving m.b.t. het mariene milieu zijn bv. CITES, SPAW, de Wet maritiem beheer BES, de Wet voorkoming van 
verontreiniging door schepen BES en de Wet grondslagen natuurbeheer en bescherming BES 
36
 International Convention on Maritime Search and Rescue, SAR-verdrag dat  staat in het International Aeronautica and Maritime 
Search and Rescue 
37
  LRIT is het internationale systeem voor identificatie en volgen van schepen groter dan 300 GT dat verplicht is voor elk land 
met een vlagregister van schepen groter dan 300 GT. Het land Curaçao heeft deze verantwoordelijkheid overgenomen van de 
Nederlandse Antillen. Voor Caribisch Nederland ligt deze verantwoordelijkheid nu bij Nederland. Aruba en Sint Maarten 
beschikken niet over vlagregisters waarin schepen groter dan 300 GT zijn opgenomen en hoeven daarom niet aan deze 
verplichting te voldoen  
Pagina 31 van 44 
 

Kustwacht van het Koninkrijk der Nederlanden in het Caribisch Gebied  Jaarplan 2021  
Bijlage B: Samenwerking  
 
De Kustwacht is een (maritieme) schakel in de rechtshandhavingsketen van het Caribisch deel van het 
Koninkrijk. Samenwerking met andere partners in de keten, zowel lokale organisaties als regionale en 
internationale partners, is voorwaardelijk voor efficiënt en effectief Intelligence Gestuurd Politieoptreden 
(IGP) in het maritieme domein door de Kustwacht. Dit geldt niet alleen voor de opsporings- en 
toezichthoudende taken, maar ook voor de dienstverlenende taken, zoals Search and Rescue (SAR). 
 
De volgende paragrafen behandelen de samenwerking met en door de Kustwacht, onderverdeeld naar 
zowel samenwerking binnen het Koninkrijk als internationale samenwerking. 
Samenwerking binnen het Koninkrijk 
 
De samenwerking tussen de Kustwacht en andere lokale handhavingspartners is binnen het Koninkrijk 
per land georganiseerd in het “Vierhoeksoverleg”. Aan dit overleg, dat onder voorzitterschap van de 
procureur-generaal van het betreffende land planmatig drie keer per jaar bijeenkomt, nemen de hoofden 
van Politie, Douane, immigratiediensten en Kustwacht deel. Het overleg richt zich op het verstevigen 
van de onderlinge samenwerking. Op werkniveau bestaat veelvuldig contact tussen de ketenpartners 
waarbij, binnen het kader van het Justitieel Beleidsplan, (aanvullende) accenten voor de operationele 
taakuitvoering worden aangegeven. De Directeur Kustwacht geeft hier vervolgens operationeel invulling 
aan binnen zijn financiële kaders en kan op verzoek van de lokale autoriteiten in specifieke gevallen en 
op ad-hoc basis aanpassingen aanbrengen ten aanzien van de operationele inzet. 
 
De Openbaar Ministeries (OM) van de landen van het Koninkrijk zijn primair verantwoordelijk voor de 
uitvoering van en samenwerking binnen de justitiële keten. De procureurs-generaal van Aruba, 
Caribisch Nederland, Curaçao en Sint Maarten blijven in het ‘Vierhoeksoverleg’ nadrukkelijk de 
versterking van de maritieme buitengrenzen in relatie tot illegale migratie agenderen. Het gaat daarbij 
over intensivering van de samenwerking tussen de ketenpartners, een afgestemde, integrale, effectieve 
inzet van middelen om meer grip op de grenzen te verkrijgen, de pakkans te vergroten, en waar mogelijk 
te voorzien in aanvullende middelen. 
 
Wat betreft de Kustwacht wordt de samenwerking in de praktijk ook tot uiting gebracht door het in nauw 
overleg met het OM en de ketenpartners gezamenlijk benoemen en verder concretiseren van bepaalde 
focus. Op basis van deze focus plant en voert de Kustwacht haar patrouilles en (periodieke) acties uit. 
 
38
Ook vindt structureel bilateraal overleg plaats tussen de Officieren van Justitie en de Kustwacht. Hierin 
wordt het optreden van de Kustwacht en de samenwerking met het OM geëvalueerd en waar nodig 
worden verbetervoorstellen overeengekomen. 
 
De samenwerking met de ketenpartners op Bonaire uit zich in steeds meer multidisciplinair optreden. 
Gezamenlijk met het Korps Politie Caribisch Nederland, de Douane en de Koninklijke Marechaussee 
treedt de Kustwacht in het maritieme domein rondom Bonaire op in multidisciplinaire teams. Dit initiatief 
krijgt een vervolg in een gezamenlijke locatie waarvandaan het optreden plaatsvindt. Die locatie is de 
Multidisciplinaire Maritieme Hub Bonaire (MMHB) en moet gedurende 2021 gestalte krijgen. De bijdrage 
van de Kustwacht aan de MMHB bestaat uit twee vanuit het steunpunt Curaçao gedetacheerde 
bemanningsleden en een steiger die gefinancierd wordt uit toegekend budget vanuit de Voorjaarsnota 
2019. 
  
                                                      
38
 De Officieren met de Kustwacht in hun portefeuille 
Pagina 33 van 44 
 

Kustwacht van het Koninkrijk der Nederlanden in het Caribisch Gebied  Jaarplan 2021  
Bijlage C: Operationele capaciteiten 
 
Voor de uitvoering van haar taken beschikt de Kustwacht over diverse organieke middelen. De kern van 
de operationele inzet bestaat uit het Joint Rescue and Coordination Center (JRCC), de walradarketen 
op de Benedenwindse eilanden en varende en vliegende capaciteiten. Naast de organieke middelen 
stelt Defensie middelen ter beschikking aan de Kustwacht voor de uitvoering van haar taken. De 
organieke middelen zijn opgesomd in de punten a tot en met e, de middelen die Defensie ter beschikking 
stelt in punt f. 
 
Naast de hierboven beschreven middelen beschikt de Kustwacht over het Maritieme Informatie 
Knooppunt (MIK) en het Team Criminele Inlichtingen (TCI). Het MIK is het informatie-en-analysecentrum 
van de Kustwacht en levert maritieme IGP-producten. Het TCI is een belangrijke schakel in de 
informatieketen van de Kustwacht. Producten van de TCI zijn vaak als veredelde informatie direct voor 
inzet te gebruiken door de handhavingseenheden. Beide organisatiedelen zijn een onmisbare schakel 
in het IGP in het maritieme domein van de Kustwacht. De pilot Opsporing te Curaçao, waar twee 
medewerkers van de Kustwacht deelnemen aan een multidisciplinair rechercheteam van het Korps 
Politie Curaçao tezamen met de Douane en de Koninklijke Marechaussee, is ook een waardevolle 
aanvulling van het IGP in het maritieme domein. 
 
a. Het waldetectiesysteem 
Het walradarsysteem op de Benedenwindse eilanden is van grote waarde als 24/7 detectiesensor. Het 
systeem wordt daarnaast ook gebruikt bij inzet en aansturing van eenheden en is een belangrijk 
instrument bij het IGP in het maritieme domein. De radars maken namelijk bij tijdige detectie van 
verdachte vaartuigen inzet van interceptors, zoals de Metal Shark, efficiënt mogelijk. Daarnaast leveren 
ze een bijdrage aan juridische processen in de vorm van radaranalyses als additioneel bewijs. De 
walradarketen is aan het einde van de technische levensduur met stijging van de kans op degradatie of 
41
zelfs uitval van het systeem of delen ervan. Daarom is geïnvesteerd in een nieuw waldetectiesysteem . 
Vanaf 2021 wordt het bestaande walradarsysteem gradueel vervangen door het nieuwe 
waldetectiesysteem. Het is evident dat een goed functionerend waldetectiesysteem een belangrijke 
bijdrage levert in het opbouwen van situationeel bewustzijn en daarmee van grote waarde is voor het 
IGP in het maritieme domein. 
 
Met fondsen uit het project Grensversterking Sint Maarten heeft de Kustwacht sinds september 2019 
drie mobiele waldetectiestations aangeschaft en op locaties op Sint Maarten geïnstalleerd. Deze 
systemen geven, vooruitlopend op een waldetectiesysteem op de Bovenwindse eilanden, plaatselijk 
een impuls aan het situationeel bewustzijn rondom Sint Maarten. Hiermee versterkt de grip op de 
maritieme buitengrens van het Koninkrijk en wordt IGP in het maritieme domein beter gefaciliteerd. 
 
Naast walradardetectie hebben de meeste varende en vliegende middelen van de Kustwacht de 
beschikking over eigen detectieapparatuur, zoals radar. Die gegevens worden vervolgens geïntegreerd 
met andere informatiebronnen en gepresenteerd in het JRCC. 
 
b. Lichte vaartuigen 
De capaciteit lichte vaartuigen van de Kustwacht bestaat uit 12 fast interceptors van het merk Metal 
Shark en vijf Justice 20 vaartuigen van het merk Boston Whaler. De Metal Sharks worden ingezet voor 
patrouilles en gerichte onderscheppingsacties rondom de (ei)landen. De Justice vaartuigen worden 
gebruikt voor het patrouilleren van binnenwateren en zeer dicht onder de kust. 
 
c. Middelgrote vaartuigen 
De drie cutters vormen de middelgrote varende capaciteit van de Kustwacht en worden veelal ingezet 
op de grens van of buiten de territoriale wateren. Door hun voortzettingsvermogen lenen zij zich 
specifiek voor langduriger inzet, patrouilles of informatieopdrachten. De taak van de cutters wijkt af van 
                                                      
41
 Combinatie van sensoren: radar en camera’s 
Pagina 35 van 44 
 

Kustwacht van het Koninkrijk der Nederlanden in het Caribisch Gebied  Jaarplan 2021  
Bijlage D: Begroting 
 
Deze bijlage licht de begroting van de Kustwacht toe. Daarnaast is in deze bijlage op basis van de 
begroting, de financiering door elk van de Landen bepaald. De financiering van de Kustwacht is immers 
ingevolge de Rijkswet Kustwacht artikel 13 een gezamenlijke verantwoordelijkheid. Tot slot wordt in 
deze bijlage een meerjarige financiële doorkijk gegeven.  
 
Hoofdstuk 5 van dit jaarplan beschrijft diverse plannen waarvoor nog geen financiële dekking is. Deze 
plannen zijn dan ook niet passend binnen het toegewezen budget en kunnen niet worden uitgevoerd 
zonder aanpassing van het financiële kader.  
Begroting Kustwacht 
 
Onderstaande tabel geeft de exploitatiebegroting van de Kustwacht voor het jaar 2021 weer. In de linker 
42
kolom zijn de beschikbare middelen op 1 januari 2021 weergegeven. In de rechterkolom zijn de 
43
uitgaven vermeld. Het meerjarig verloop van de investeringen uit het Lange Termijn Plan Materieel 
(LTP-M) is in een separate tabel weergegeven. 
 
Voor de verlenging van beide Luchtverkenningscapaciteit (LVC) contracten is in het LTP-M voor € 13,0 
miljoen aan additionele kosten voorzien. Nu een nieuwe termijnvaluta contract is afgesloten en de 
prijzen bekend zijn, blijkt dat de verlenging voor de jaren 2020 tot en met 2022 in totaal € 5,8 miljoen 
kost in plaats van de geraamde € 13,0 miljoen. Het bedrag van € 5,8 miljoen is, verspreid over de jaren 
2020 t/m 2022, ten gunste van het exploitatiebudget geboekt. Het restant van € 7,2 miljoen (na 
prijsaanpassing € 7,319 miljoen) is verspreid over de jaren 2021 t/m 2022 beschikbaar voor 
investeringen LTP-M.  
 
Exploitatiebegroting 2021 Exploitatie-uitgaven  2021 
Begroting CZSK € 37.410 Formatie € 16.964 
Budget formatie Militair personeel € 5.681 Huisvesting en Infra € 1.504 
Koersverschillen € 2.147 Informatievoorziening € 966 
LVC inhuur € 686 Gereedstelling € 2.120 
Ontvangstbegroting JIATF € 580 Instandhouding € 23.410 
Kostenbudget Magazijnartikelen € 300 Materiele uitgaven € 461 
Kostenbudget infrastructuur € 120 Personele exploitatie € 1.499 
Totaal € 46.924 Totaal € 46.924 
Tabel 3 Exploitatie begroting en uitgaven Kustwacht (bedragen x € 1.000) 
 
De begroting voor de investeringen uit het LTP-M bedraagt € 10 miljoen en is toegevoegd als uitwerking 
van het ‘Regeerakkoord Rutte III’. Hieraan is € 0,586 miljoen extra toegewezen voor prijsbijstelling. Voor 
2021 is additioneel € 0,207 miljoen beschikbaar als delta-exploitatie ten behoeve van het project 
vervanging waldetectiecapaciteit Benedenwinden. Voor dit project zal in 2021 voor in totaal € 0,723 
miljoen beschikbaar gesteld worden. 
 
  
                                                      
42
 Peildatum 6 juli 2020 
43
 De gepresenteerde begroting is inclusief valuta-effecten. Deze effecten worden in het uitvoeringsjaar 2021 gecompenseerd 
Pagina 37 van 44 
 

Kustwacht van het Koninkrijk der Nederlanden in het Caribisch Gebied  Jaarplan 2021  
Financiering door de Landen 
 
De Landen van het Koninkrijk dragen gezamenlijk de uitgaven van de Kustwacht conform de Rijkswet 
Kustwacht volgens de verdeelsleutel Aruba 11%, Curaçao 16%, Sint Maarten 4% en Nederland 69%. 
De uitgaven aan de huidige LVC en de exploitatie van HATO, inclusief personeel, worden in afwijking 
van de verdeelsleutel volledig door Nederland gefinancierd.  
Hieronder geven tabel 6 en 7 de relatie tussen de begroting en de financiering door de Landen weer 
van de exploitatie-uitgaven. Alle exploitatie-uitgaven zijn conform de verdeelsleutel verdeeld over de 
Landen. De Landen betalen hun bijdrage achteraf op basis van de feitelijke realisatie.  
 
 Exploitatie-uitgaven 2021 
Verdeelsleutel Nederland Totaal 
  
€ 14.450 € 2.514 € 16.964 
Formatie 
€ 1.080 € 424 € 1.504 
Huisvesting en Infra 
€ 715 € 251 € 966 
Informatievoorziening 
€ 1.005 € 1.115 € 2.120 
Gereedstelling 
€ 4.945 € 18.465 € 23.410 
Instandhouding 
€ 396 € 65 € 461 
Materiele uitgaven 
€ 1.365 € 134 € 1.499 
Personele exploitatie 
Totaal exploitatie € 23.956 € 22.968 € 46.924 
Tabel 6 Relatie tussen begroting en financiering van de exploitatie uitgaven (bedragen x € 1.000) 
 
De raming van de bijdrage van de landen voor de exploitatie-uitgaven na toepassing van de 
verdeelsleutel is weergegeven in tabel 7.  
 
Raming bijdrage van de landen   2021 
  
Nederland   
 
Totaal niet in verdeelsleutel (Nederland) € 22.968   
In verdeelsleutel (deel Nederland) (69%) van € 23.956 € 16.530   
  
Totaal Nederland € 39.498 
  
    
  
Overige landen   
Aruba (11%) van € 23.956 € 2.635  
Curaçao (16%) van € 23.956 € 3.833  
Sint Maarten (4%) van € 23.956 € 958   
  
Totaal overige landen € 7.426 
Raming uitgaven Kustwacht CARIB € 46.924 
Tabel 7 Raming bijdrage van de landen voor de exploitatie uitgaven (bedragen x € 1.000) 
 
  
Pagina 39 van 44 
 

Kustwacht van het Koninkrijk der Nederlanden in het Caribisch Gebied  Jaarplan 2021  
 
  
Pagina 41 van 44 
 

Kustwacht van het Koninkrijk der Nederlanden in het Caribisch Gebied  Jaarplan 2021  
Materiele gereedheid Norm (%) 
Cutters 88 
Interceptor capaciteit  83 
Bijboten 88 
Waldetectie 95 
Tabel 13 Inputgegevens materiele beschikbaarheid 2021 
 
 
Personeel Norm (%) 
Verzuim personeel  max. 5 
Voldoen aan opleidingseisen min. 90 
Percentage dat voor opleiding slaagt min. 80 
Personeelsbezettingsgraad/vacatures  min. 80 / max. 20 
Start-/functionerings-/beoordelingsgesprekken min. 80 
Normvaardigheden executief personeel min. 90 
49
Afgehandelde versus ingediende, rechtspositionele verzoeken min. 90 
(landsbesluiten) 
Tabel 14 Inputgegevens personeel 2021 
 
 
  
                                                      
49
 Zoals een verzoek voor aanstelling, bevordering, waarnemingstoelage of einde ter beschikkingstelling (per Land), waarbij de 
termijn van vier maanden niet wordt overschreden 
Pagina 43 van 44 
 

