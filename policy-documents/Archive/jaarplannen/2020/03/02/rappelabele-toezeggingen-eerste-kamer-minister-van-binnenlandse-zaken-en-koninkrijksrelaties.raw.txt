Rappelabele toezeggingen EK Binnenlandse Zaken en Koninkrijksrelaties (Rappel januari  
2020) 
 
1) De Minister zegt de Eerste Kamer, naar aanleiding van een vraag van het lid Lokin-Sassen 
(CDA), toe de formulering van de artikel 93 en 94 Grondwet te betrekken in een meer 
integrale grondwetsherziening (31.570) (T01443) 
 
De Eerste Kamer wordt geïnformeerd zodra besloten is tot de bedoelde meer integrale 
grondwetsherziening. Er is vooralsnog nog geen zicht op een dergelijke herziening. 
 
2) De minister-president, minister van Algemene Zaken, zegt de Eerste Kamer, naar 
aanleiding van een vraag van het lid Kuiper (ChristenUnie), toe dat de minister van 
Binnenlandse Zaken en Koninkrijksrelaties in zijn aan de Tweede Kamer toegezegde notitie 
over de Eerste Kamer ook aandacht besteedt aan de rol van deze Kamer in het 
formatieproces (T01804) 
De Minister-President heeft op 21 april 2015 de Eerste Kamer geïnformeerd dat aan de 
toezegging is voldaan (Kamerstukken I 2014/15, 34000-III, nr. E). De Commissie BiZa 
van de Eerste Kamer heeft op 10 september 2019 besloten dat de toezegging desgewenst 
kan worden meegenomen in het debat over het eindrapport van de staatscommissie 
parlementair stelsel. Dit debat heeft op 4 februari 2020 plaatsgevonden (Handelingen I 
2019/20, nr. 19, item 6). De toezegging wordt als voldaan beschouwd. 
3) De Minister van Binnenlandse Zaken en Koninkrijksrelaties zegt de Eerste Kamer, naar 
aanleiding van vragen van de leden Engels (D66) en Bikker (ChristenUnie), toe om mede 
aan de hand van het rapport van de staatscommissie parlementair stelsel een agenda voor 
democratische vernieuwing te ontwikkelen. Zij zal voortvarendheid betrachten bij het 
opstellen van de kabinetsreactie op het rapport en daarbij op een of andere manier het 
publiek betrekken. Tevens zal ze speciaal aandacht besteden aan praktisch geschoolde 
kiezers (T02626)  
Het kabinetsstandpunt op het rapport van de Staatscommissie is op 26 juni 2019 
(Kamerstukken I 2018/19, 34430, nr. 10) naar Eerste Kamer gestuurd. In het debat met 
de Eerste Kamer op 4 februari 2020 (Handelingen I 2019/20, nr. 19, item 6) heeft de 
minister van Binnenlandse Zaken en Koninkrijksrelaties toegezegd voor de zomer van 
2020 met een uitwerking te komen van nog openstaande onderdelen. Daartoe behoren 
ook de maatregelen voor de bevordering van democratisch burgerschap. 
De Eerste Kamer wordt verzocht de einddatum van de toezegging te verschuiven naar 1 
juli 2020. 
4) De Minister van Binnenlandse Zaken en Koninkrijksrelaties zegt de Eerste Kamer, naar 
aanleiding van een vraag van het lid Sini (PvdA), toe de staatscommissie parlementair 
stelsel te zullen vragen op het instrument van het raadgevend referendum te reflecteren 
(T02627) 
De staatscommissie heeft geadviseerd een bindend correctief referendum in te voeren. In 
het kabinetsstandpunt van 26 juni 2019 (Kamerstukken I 2018/19, 34430, nr. 10) is 
aangekondigd dat het kabinet de behandeling van het initiatiefvoorstel van Van Raak op 
dit punt afwacht. In het debat met de Eerste Kamer van 4 februari 2020 (Handelingen I 
2019/20, nr. 19, item 6) is dat herhaald. 
De Eerste Kamer wordt verzocht de einddatum van de toezegging te verschuiven naar 1 
juli 2020. 
5) De Minister van Binnenlandse Zaken en Koninkrijksrelaties zegt de Eerste Kamer, naar 
aanleiding van een vraag van het lid Lintmeijer (GroenLinks), toe ook haar te informeren 
over de reflectie op de voorlichting van de Raad van State over ondermijning en integriteit 
(T02657)  
 

De Eerste Kamer wordt verzocht de einddatum van de toezegging te verschuiven naar 31 
december 2020. 
 
4) De Minister van Binnenlandse Zaken en Koninkrijksrelaties zegt de Eerste Kamer, naar 
aanleiding van een vraag van het lid Van Hattem (PVV), toe bij de heroverweging van de 
verdeelmaatstaven van het Provinciefonds naar de inkomsten uit de 
motorrijtuigenbelasting te kijken (T02426) 
 
Voor wat betreft de verdeling van de algemene uitkering van het provinciefonds zijn we 
samen met het IPO aan het onderzoeken hoe we samen de nodige aanpassingen kunnen 
uitvoeren. Dit traject duurt langer dan verwacht omdat er dit jaar meerdere onderzoeken 
lopen die duidelijkheid moeten geven over de inkomsten van provincies uit de provinciale 
opcenten. Omdat in de verdeling van de algemene uitkering niet alleen naar de uitgaven 
gekeken wordt maar ook naar de inkomsten is de insteek van partijen om dit in 
samenhang te doen. Zodra partijen de aanpak hebben afgestemd informeren we de Eerste 
Kamer hierover.  
 
De Eerste Kamer wordt verzocht de einddatum van de toezegging te verschuiven naar 31 
december 2020. 
 
5) De staatssecretaris van Binnenlandse Zaken en Koninkrijksrelaties (BZK) zegt de Eerste 
Kamer, naar aanleiding van vragen en opmerkingen van diverse leden toe, de Raad van 
State op korte termijn om voorlichting te vragen over de wijze waarop de Nederlandse 
regering met Caribisch Nederland omgaat (inclusief de rol van de gezaghebber, het Cft en 
de Rijksvertegenwoordiger in relatie tot de bewindspersoon) en over de coördinerende rol 
van de staatssecretaris van BZK ten aanzien van Caribisch Nederland. De 
voorlichtingsaanvraag zal met de Kamer worden gedeeld (T02533) 
In de Korte Aantekeningen d.d. 15 oktober 2019 is het ministerie meegedeeld: “De 
commissie besluit naar aanleiding van de ontvangst van de kabinetsreactie op de 
voorlichting van de Raad van State en het IBO Koninkrijksrelaties (Kamerstukken I 
2019/20, 35300-IV, nr. D) een voorstel te doen tot het houden van een beleidsdebat 
Koninkrijksrelaties, te voeren kort na een voorgenomen commissiewerkbezoek aan het 
Caribisch deel van het Koninkrijk. 
De termijn van 1 juli 2020 is door de Eerste Kamer bepaald. 
6) De staatssecretaris van Binnenlandse Zaken en Koninkrijksrelaties zegt de Eerste Kamer, 
naar aanleiding van vragen en opmerkingen van het lid Kok (PVV) toe, de discussie over 
autonomie in Caribisch Nederland en wat de Commissie van Wijzen daarover in haar 
rapport heeft geschreven, te willen voeren maar niet voor de zomer van 2018 (T02536) 
 
De toezegging wordt onderdeel van de uitwerking van de Kabinetsreactie op Voorlichting 
van de Raad van State en Interdepartementaal Beleidsonderzoek Koninkrijksrelaties 
(Kamerstukken II 2019/20, 35300-IV, nr. 11).  
 
De Eerste Kamer wordt verzocht de einddatum te verschuiven naar 1 januari 2021. 
 
7) De Minister van Binnenlandse Zaken en Koninkrijksrelaties zegt de Eerste Kamer, naar 
aanleiding van vragen van de leden Bikker (ChristenUnie), Lintmeijer (GroenLinks) en 
Nooren (PvdA), toe om contact te houden met de betrokken sectoren om de effecten van 
de wet, inclusief het effect op het aantal personen dat gezichtsbedekkende kleding draagt, 
in kaart te brengen. Ontwikkelingen in andere Europese landen worden hierbij betrokken. 
De Kamer wordt over 2-3 jaar geïnformeerd (T02615)  
De evaluatie is pas voorzien in 2022 (namelijk 3 jaar na inwerkingtreding van de wet).  
De Eerste Kamer wordt verzocht de einddatum te verschuiven naar 1 januari 2023. 
 

